<table>
          <script>targetHit=0;</script>
          <tr><td>  Ac personis quidem haec videntur esse adtributa:</td><td>1.36.18</td></tr><tr><td>negotiis autem quae sunt adtributa, partim sunt con-</td><td>37.1</td></tr><tr><td>tinentia cum ipso negotio, partim in gestione negotii </td><td></td></tr><tr><td>considerantur, partim adiuncta negotio sunt, partim</td><td></td></tr><tr><td>negotium consequuntur. </td><td></td></tr><tr><td>  Continentia cum ipso negotio sunt ea, quae semper</td><td>5</td></tr><tr><td>affixa esse videntur ad rem neque ab ea possunt se-</td><td></td></tr><tr><td>parari. ex his prima est brevis conplexio totius neg-</td><td></td></tr><tr><td>otii, quae summam continet facti, hoc modo: parentis</td><td></td></tr><tr><td>occisio, patriae proditio; deinde causa eius summae,</td><td></td></tr><tr><td>per quam et quam ob rem et cuius rei causa factum</td><td>10</td></tr><tr><td>sit, quaeritur; deinde ante gestam rem quae facta sint</td><td></td></tr><tr><td>continenter usque ad ipsum negotium; deinde, in ipso</td><td></td></tr><tr><td>gerendo negotio quid actum sit; deinde, quid postea</td><td></td></tr><tr><td>factum sit. </td><td></td></tr><tr><td>  In gestione autem negotii, qui locus secundus erat</td><td>38.1</td></tr><tr><td>de iis, quae negotiis adtributa sunt, quaeretur locus,</td><td></td></tr><tr><td>tempus, modus, occasio, facultas. locus consideratur,</td><td></td></tr><tr><td>in quo res gesta sit, ex opportunitate, quam videatur</td><td></td></tr><tr><td>habuisse ad negotium administrandum. ea autem op-</td><td>5</td></tr><tr><td>portunitas quaeritur ex magnitudine, intervallo, longin-</td><td></td></tr><tr><td>quitate, propinquitate, solitudine, celebritate, natura</td><td></td></tr><tr><td>ipsius loci et vicinitatis et totius regionis; ex his</td><td></td></tr><tr><td>etiam attributionibus: sacer profanus, publicus anne</td><td></td></tr><tr><td>privatus, alienus an ipsius, de quo agitur, locus sit aut</td><td>10</td></tr><tr><td>fuerit. tempus autem est—id quo nunc utimur, nam</td><td>39.1</td></tr><tr><td>ipsum quidem generaliter definire difficile est—pars</td><td></td></tr><tr><td>quaedam aeternitatis cum alicuius annui, menstrui,</td><td></td></tr><tr><td>diurni nocturnive spatii certa significatione. in hoc et </td><td></td></tr><tr><td>quae praeterierint, considerantur: et eorum ipsorum,</td><td>5</td></tr><tr><td>quae aut propter vetustatem obsoleverint aut incredi-</td><td></td></tr><tr><td>bilia videantur, ut iam in fabularum numerum repo-</td><td></td></tr><tr><td>nantur; et quae iam diu gesta et a memoria nostra re-</td><td></td></tr><tr><td>mota tamen faciant fidem vere tradita esse, quia eorum</td><td></td></tr><tr><td>monumenta certa in litteris exstent; et quae nuper gesta</td><td>10</td></tr><tr><td>sint, quae scire plerique possint; et item quae instent in</td><td></td></tr><tr><td>praesentia et cum maxime fiant; et quae consequan-</td><td></td></tr><tr><td>tur, in quibus potest considerari, quid ocius et quid</td><td></td></tr><tr><td>serius futurum sit. et item communiter in tempore per-</td><td></td></tr><tr><td>spiciendo longinquitas eius est consideranda. nam</td><td>15</td></tr><tr><td>saepe oportet commetiri cum tempore negotium et vi-</td><td></td></tr><tr><td>dere, potueritne aut magnitudo negotii aut multitudo</td><td></td></tr><tr><td>rerum in eo transigi tempore. [consideratur autem tem-</td><td></td></tr><tr><td>pus et anni et mensis et diei et noctis et vigiliae et</td><td></td></tr><tr><td>horae et in aliqua parte alicuius horum.] occasio au-</td><td>40.1</td></tr><tr><td>tem est pars temporis habens in se alicuius rei idoneam</td><td></td></tr><tr><td>faciendi aut non faciendi opportunitatem. quare cum</td><td></td></tr><tr><td>tempore hoc differt: nam genere quidem utrumque</td><td></td></tr><tr><td>idem esse intellegitur, verum in tempore spatium quo-</td><td>5</td></tr><tr><td>dam modo declaratur, quod in annis aut in anno aut</td><td></td></tr><tr><td>in aliqua anni parte spectatur, in occasione ad spatium</td><td></td></tr><tr><td>temporis faciendi quaedam opportunitas intellegitur</td><td></td></tr><tr><td>adiuncta. (quare cum genere idem sit, fit aliud, quod</td><td></td></tr><tr><td>parte quadam et specie, ut diximus, differat.) haec</td><td>10</td></tr><tr><td>distribuitur in tria genera: publicum, commune, sin-</td><td></td></tr><tr><td>gulare. publicum est, quod civitas universa aliqua de </td><td></td></tr><tr><td>causa frequentat, ut ludi, dies festus, bellum. commune,</td><td></td></tr><tr><td>quod accidit omnibus eodem fere tempore, ut messis,</td><td></td></tr><tr><td>vindemia, calor, frigus. singulare autem est, quod ali-</td><td>15</td></tr><tr><td>qua de causa privatim alicui solet accidere, ut nup-</td><td></td></tr><tr><td>tiae, sacrificium, funus, convivium, somnus. modus</td><td>41.1</td></tr><tr><td>autem est, in quo, quemadmodum et quo animo factum</td><td></td></tr><tr><td>sit, quaeritur. eius partes sunt prudentia et inprudentia.</td><td></td></tr><tr><td>prudentiae [autem] ratio quaeritur ex iis, quae clam,</td><td></td></tr><tr><td>palam, vi, persuasione fecerit. inprudentia autem in</td><td>5</td></tr><tr><td>purgationem confertur, cuius partes sunt inscientia,</td><td></td></tr><tr><td>casus, necessitas, et in affectionem animi, hoc est</td><td></td></tr><tr><td>molestiam, iracundiam, amorem et cetera, quae in</td><td></td></tr><tr><td>simili genere versantur. facultates sunt, aut quibus fa-</td><td></td></tr><tr><td>cilius fit aut sine quibus aliquid confici non potest. </td><td>10</td></tr>
        </table>