<table>
          <script>targetHit=0;</script>
          <tr><td>  Iam vero animus non esse solum, sed etiam cuius-</td><td>5.36.4</td></tr><tr><td>dam modi debet esse, ut et omnis partis suas habeat</td><td>5</td></tr><tr><td>incolumis et de virtutibus nulla desit. atque in sensi-</td><td></td></tr><tr><td>bus est sua cuiusque virtus, ut ne quid impediat quo</td><td></td></tr><tr><td>minus suo sensus quisque munere fungatur in iis re-</td><td></td></tr><tr><td>bus celeriter expediteque percipiendis, quae subiectae</td><td></td></tr><tr><td>sunt sensibus. animi autem et eius animi partis, quae</td><td>10</td></tr><tr><td>princeps est, quaeque mens nominatur, plures sunt</td><td></td></tr><tr><td>virtutes, sed duo prima genera, unum earum, quae</td><td></td></tr><tr><td>ingenerantur suapte natura appellanturque non volun-</td><td></td></tr><tr><td>tariae, alterum autem earum, quae in voluntate positae</td><td></td></tr><tr><td>magis proprio nomine appellari solent, quarum est ex-</td><td>15</td></tr><tr><td>cellens in animorum laude praestantia. prioris generis</td><td></td></tr><tr><td>est docilitas, memoria; quae fere omnia appellantur uno</td><td></td></tr><tr><td>ingenii nomine, easque virtutes qui habent, ingeniosi</td><td></td></tr><tr><td>vocantur. alterum autem genus est magnarum ve-</td><td></td></tr><tr><td>rarumque virtutum, quas appellamus voluntarias, ut</td><td>20</td></tr><tr><td>prudentiam, temperantiam, fortitudinem, iustitiam et</td><td></td></tr><tr><td>reliquas eiusdem generis. </td><td></td></tr><tr><td>  Et summatim quidem haec erant de corpore ani-</td><td></td></tr><tr><td>moque dicenda, quibus quasi informatum est quid</td><td></td></tr><tr><td>hominis natura postulet. ex quo perspicuum est, quo-</td><td>37.1</td></tr><tr><td>niam ipsi a nobis diligamur omniaque et in animo</td><td></td></tr><tr><td>et in corpore perfecta velimus esse, ea nobis ipsa</td><td></td></tr><tr><td>cara esse propter se et in iis esse ad bene viven-</td><td></td></tr><tr><td>dum momenta maxima. nam cui proposita sit con-</td><td>5</td></tr><tr><td>servatio sui, necesse est huic partes quoque sui caras</td><td></td></tr><tr><td>esse carioresque, quo perfectiores sint et magis in </td><td></td></tr><tr><td>suo genere laudabiles. ea enim vita expetitur, quae</td><td></td></tr><tr><td>sit animi corporisque expleta virtutibus, in eoque</td><td></td></tr><tr><td>summum bonum poni necesse est, quandoquidem id</td><td>10</td></tr><tr><td>tale esse debet, ut rerum expetendarum sit extremum.</td><td></td></tr><tr><td>quo cognito dubitari non potest, quin, cum ipsi ho-</td><td></td></tr><tr><td>mines sibi sint per se et sua sponte cari, partes quo-</td><td></td></tr><tr><td>que et corporis et animi et earum rerum, quae sunt</td><td></td></tr><tr><td>in utriusque motu et statu, sua caritate colantur et</td><td>15</td></tr><tr><td>per se ipsae appetantur. Quibus expositis facilis est</td><td>38.1</td></tr><tr><td>coniectura ea maxime esse expetenda ex nostris, quae</td><td></td></tr><tr><td>plurimum habent dignitatis, ut optimae cuiusque par-</td><td></td></tr><tr><td>tis, quae per se expetatur, virtus sit expetenda maxime.</td><td></td></tr><tr><td>ita fiet, ut animi virtus corporis virtuti anteponatur</td><td>5</td></tr><tr><td>animique virtutes non voluntarias vincant virtutes</td><td></td></tr><tr><td>voluntariae, quae quidem proprie virtutes appellantur</td><td></td></tr><tr><td>multumque excellunt, propterea quod ex ratione gi-</td><td></td></tr><tr><td>gnuntur, qua nihil est in homine divinius. etenim</td><td></td></tr><tr><td>omnium rerum, quas et creat natura et tuetur, quae</td><td>10</td></tr><tr><td>aut sine animo sunt aut &lt;non&gt; multo secus, earum</td><td></td></tr><tr><td>summum bonum in corpore est, ut non inscite illud</td><td></td></tr><tr><td>dictum videatur in sue, animum illi pecudi datum</td><td></td></tr><tr><td>pro sale, ne putisceret. sunt autem bestiae quaedam,</td><td></td></tr><tr><td>in quibus inest aliquid simile virtutis, ut in leonibus,</td><td>15</td></tr><tr><td>ut in canibus, in equis, in quibus non corporum</td><td></td></tr><tr><td>solum, ut in suibus, sed etiam animorum aliqua ex</td><td></td></tr><tr><td>parte motus quosdam videmus. in homine autem</td><td></td></tr><tr><td>summa omnis animi est et in animo rationis, ex qua</td><td></td></tr><tr><td>virtus est, quae rationis absolutio definitur, quam</td><td>20</td></tr><tr><td>etiam atque etiam explicandam putant. </td><td></td></tr>
        </table>