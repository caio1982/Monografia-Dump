<table>
          <script>targetHit=0;</script>
          <tr><td>  Atqui si, ut convenire debet inter nos, est quae-</td><td>4.32.1</td></tr><tr><td>dam appetitio naturalis ea, quae secundum naturam</td><td></td></tr><tr><td>sunt, appetens, eorum omnium est aliquae summa</td><td></td></tr><tr><td>facienda. quo constituto tum licebit otiose ista</td><td></td></tr><tr><td>quaerere, de magnitudine rerum, de excellentia, quanta</td><td>5</td></tr><tr><td>in quoque sit ad beate vivendum, de istis ipsis ob- </td><td></td></tr><tr><td>scurationibus, quae propter exiguitatem vix aut ne</td><td></td></tr><tr><td>vix quidem appareant. quid, de quo nulla dissensio</td><td></td></tr><tr><td>est? nemo enim est, qui aliter dixerit quin omnium</td><td></td></tr><tr><td>naturarum simile esset id, ad quod omnia referrentur,</td><td>10</td></tr><tr><td>quod est ultimum rerum appetendarum. omnis enim</td><td></td></tr><tr><td>est natura diligens sui. quae est enim, quae se um-</td><td></td></tr><tr><td>quam deserat aut partem aliquam sui aut eius partis</td><td></td></tr><tr><td>habitum aut vim aut ullius earum rerum, quae se-</td><td></td></tr><tr><td>cundum naturam sunt, aut motum aut statum? quae</td><td>15</td></tr><tr><td>autem natura suae primae institutionis oblita est?</td><td></td></tr><tr><td>nulla profecto &lt;est&gt;, quin suam vim retineat a primo</td><td></td></tr><tr><td>ad extremum. quo modo igitur evenit, ut hominis</td><td></td></tr><tr><td>natura sola esset, quae hominem relinqueret, quae</td><td></td></tr><tr><td>oblivisceretur corporis, quae summum bonum non in</td><td>20</td></tr><tr><td>toto homine, sed in parte hominis poneret? quo</td><td>33.1</td></tr><tr><td>modo autem, quod ipsi etiam fatentur constatque inter</td><td></td></tr><tr><td>omnis, conservabitur ut simile sit omnium naturarum</td><td></td></tr><tr><td>illud ultimum, de quo quaeritur? tum enim esset</td><td></td></tr><tr><td>simile, si in ceteris quoque naturis id cuique esset</td><td>5</td></tr><tr><td>ultimum, quod in quaque excelleret. tale enim visum</td><td></td></tr><tr><td>est ultimum Stoicorum. Quid dubitas igitur mutare</td><td>34.1</td></tr><tr><td>principia naturae? quid enim dicis omne animal,</td><td></td></tr><tr><td>simul atque sit ortum, applicatum esse ad se diligen-</td><td></td></tr><tr><td>dum esseque in se conservando occupatum? quin</td><td></td></tr><tr><td>potius ita dicis, omne animal applicatum esse ad id,</td><td>5</td></tr><tr><td>quod in eo sit optimum, et in eius unius occupatum</td><td></td></tr><tr><td>esse custodia, reliquasque naturas nihil aliud agere,</td><td></td></tr><tr><td>nisi ut id conservent, quod in quaque optimum sit?</td><td></td></tr><tr><td>quo modo autem optimum, si bonum praeterea nullum</td><td></td></tr><tr><td>est? sin autem reliqua appetenda sunt, cur, quod</td><td>10</td></tr><tr><td>est ultimum rerum appetendarum, id non aut ex </td><td></td></tr><tr><td>omnium earum aut ex plurimarum et maximarum</td><td></td></tr><tr><td>appetitione concluditur? ut Phidias potest a primo</td><td></td></tr><tr><td>instituere signum idque perficere, potest ab alio in-</td><td></td></tr><tr><td>choatum accipere et absolvere, huic est sapientia si-</td><td>15</td></tr><tr><td>milis; non enim ipsa genuit hominem, sed accepit</td><td></td></tr><tr><td>a natura inchoatum. hanc ergo intuens debet insti-</td><td></td></tr><tr><td>tutum illud quasi signum absolvere. </td><td></td></tr>
        </table>