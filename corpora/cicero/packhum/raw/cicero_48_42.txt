<table>
          <script>targetHit=0;</script>
          <tr><td>  Lucius Thorius Balbus fuit, Lanuvinus, quem memi-</td><td>2.63.9</td></tr><tr><td>nisse tu non potes. is ita vivebat, ut nulla tam exqui-</td><td>10</td></tr><tr><td>sita posset inveniri voluptas, qua non abundaret. erat</td><td></td></tr><tr><td>et cupidus voluptatum et eius generis intellegens et</td><td></td></tr><tr><td>copiosus, ita non superstitiosus, ut illa plurima in sua</td><td></td></tr><tr><td>patria sacrificia et fana contemneret, ita non timidus</td><td></td></tr><tr><td>ad mortem, ut in acie sit ob rem publicam interfectus.</td><td>15</td></tr><tr><td>cupiditates non Epicuri divisione finiebat, sed sua satie-</td><td>64.1</td></tr><tr><td>tate. habebat tamen rationem valitudinis: utebatur iis</td><td></td></tr><tr><td>exercitationibus, ut ad cenam et sitiens et esuriens ve-</td><td></td></tr><tr><td>niret, eo cibo, qui et suavissimus esset et idem facilli-</td><td></td></tr><tr><td>mus ad concoquendum, vino et ad voluptatem et ne</td><td>5</td></tr><tr><td>noceret. cetera illa adhibebat, quibus demptis negat se </td><td></td></tr><tr><td>Epicurus intellegere quid sit bonum. aberat omnis do-</td><td></td></tr><tr><td>lor, qui si adesset, nec molliter ferret et tamen medicis</td><td></td></tr><tr><td>plus quam philosophis uteretur. color egregius, integra</td><td></td></tr><tr><td>valitudo, summa gratia, vita denique conferta volupta-</td><td>10</td></tr><tr><td>tum omnium varietate. hunc vos beatum; ratio quidem</td><td>65.1</td></tr><tr><td>vestra sic cogit. at ego quem huic anteponam non</td><td></td></tr><tr><td>audeo dicere; dicet pro me ipsa virtus nec dubitabit</td><td></td></tr><tr><td>isti vestro beato M. Regulum anteponere, quem quidem,</td><td></td></tr><tr><td>cum sua voluntate, nulla vi coactus praeter fidem, quam</td><td>5</td></tr><tr><td>dederat hosti, ex patria Karthaginem revertisset, tum</td><td></td></tr><tr><td>ipsum, cum vigiliis et fame cruciaretur, clamat virtus</td><td></td></tr><tr><td>beatiorem fuisse quam potantem in rosa Thorium. bella</td><td></td></tr><tr><td>magna gesserat, bis consul fuerat, triumpharat nec ta-</td><td></td></tr><tr><td>men sua illa superiora tam magna neque tam prae-</td><td>10</td></tr><tr><td>clara ducebat quam illum ultimum casum, quem prop-</td><td></td></tr><tr><td>ter fidem constantiamque susceperat, qui nobis mise-</td><td></td></tr><tr><td>rabilis videtur audientibus, illi perpetienti erat volup-</td><td></td></tr><tr><td>tarius. non enim hilaritate nec lascivia nec risu aut</td><td></td></tr><tr><td>ioco, comite levitatis, saepe etiam tristes firmitate et</td><td>15</td></tr><tr><td>constantia sunt beati. stuprata per vim Lucretia a re-</td><td>66.1</td></tr><tr><td>gis filio testata civis se ipsa interemit. hic dolor populi</td><td></td></tr><tr><td>Romani duce et auctore Bruto causa civitati libertatis</td><td></td></tr><tr><td>fuit, ob eiusque mulieris memoriam primo anno et vir</td><td></td></tr><tr><td>et pater eius consul est factus. tenuis Lucius Verginius</td><td>5</td></tr><tr><td>unusque de multis sexagesimo anno post libertatem</td><td></td></tr><tr><td>receptam virginem filiam sua manu occidit potius, quam</td><td></td></tr><tr><td>ea Ap. Claudii libidini, qui tum erat summo &lt;cum&gt; im-</td><td></td></tr><tr><td>perio, dederetur.  </td><td></td></tr>
        </table>