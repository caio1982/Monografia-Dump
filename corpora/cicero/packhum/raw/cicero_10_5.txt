<table>
          <script>targetHit=0;</script>
          <tr><td>  Primum videte hominis audaciam. Sassiam in matri-</td><td>26.1</td></tr><tr><td>monium ducere, Habiti matrem—illam cuius virum A.</td><td></td></tr><tr><td>Aurium occiderat—concupivit. Vtrum impudentior hic qui</td><td></td></tr><tr><td>postulet, an crudelior illa, si nubat, difficile dictu est; sed</td><td></td></tr><tr><td>tamen utriusque humanitatem constantiamque cognoscite.</td><td>5</td></tr><tr><td>Petit Oppianicus ut sibi Sassia nubat et id magno opere</td><td>27.1</td></tr><tr><td>contendit. Illa autem non admiratur audaciam, non impu-</td><td></td></tr><tr><td>dentiam aspernatur, non denique illam Oppianici domum</td><td></td></tr><tr><td>viri sui sanguine redundantem reformidat, sed quod haberet</td><td></td></tr><tr><td>ille tris filios, idcirco se ab eis nuptiis abhorrere respondit.</td><td>5</td></tr><tr><td>Oppianicus, qui pecuniam Sassiae concupivisset, domo sibi</td><td></td></tr><tr><td>quaerendum remedium existimavit ad eam moram quae</td><td></td></tr><tr><td>nuptiis adferebatur. Nam cum haberet ex Novia infantem</td><td></td></tr><tr><td>filium, alter autem eius filius Papia natus Teani, quod abest</td><td></td></tr><tr><td>ab Larino <span class="caps">xviii</span> milia passuum, apud matrem educaretur, </td><td>10</td></tr><tr><td>arcessit subito sine causa puerum Teano, quod facere nisi</td><td></td></tr><tr><td>ludis publicis aut festis diebus antea non solebat. Mater</td><td></td></tr><tr><td>misera nihil mali suspicans mittit. Ille se Tarentum pro-</td><td></td></tr><tr><td>ficisci cum simulasset, eo ipso die puer, cum hora undecima</td><td></td></tr><tr><td>in publico valens visus esset, ante noctem mortuus et postri-</td><td>15</td></tr><tr><td>die ante quam luceret combustus est. Atque hunc tantum</td><td>28.1</td></tr><tr><td>maerorem matri prius hominum rumor quam quisquam ex</td><td></td></tr><tr><td>Oppianici familia nuntiavit. Illa cum uno tempore audisset</td><td></td></tr><tr><td>sibi non solum filium sed etiam exsequiarum munus ere-</td><td></td></tr><tr><td>ptum, Larinum confestim exanimata venit et ibi de integro</td><td>5</td></tr><tr><td>funus iam sepulto filio fecit. Dies nondum decem interces-</td><td></td></tr><tr><td>serant cum ille alter filius infans necatur. Itaque nubit</td><td></td></tr><tr><td>Oppianico continuo Sassia laetanti iam animo et spe optime</td><td></td></tr><tr><td>confirmato, nec mirum quae se non nuptialibus donis sed</td><td></td></tr><tr><td>filiorum funeribus esse delenitam videret. Ita, quod ceteri</td><td>10</td></tr><tr><td>propter liberos pecuniae cupidiores solent esse, ille propter</td><td></td></tr><tr><td>pecuniam liberos amittere iucundum esse duxit. Sentio,</td><td>29.1</td></tr><tr><td>iudices, vos pro vestra humanitate his tantis sceleribus</td><td></td></tr><tr><td>breviter a me demonstratis vehementer esse commotos.</td><td></td></tr><tr><td>Quo tandem igitur animo fuisse illos arbitramini quibus his</td><td></td></tr><tr><td>de rebus non modo audiendum fuit verum etiam iudican-</td><td>5</td></tr><tr><td>dum? Vos auditis de eo in quem iudices non estis, de eo</td><td></td></tr><tr><td>quem non videtis, de eo quem odisse iam non potestis, de</td><td></td></tr><tr><td>eo qui et naturae et legibus satis fecit, quem leges exsilio,</td><td></td></tr><tr><td>natura morte multavit, auditis non ab inimico, auditis sine</td><td></td></tr><tr><td>testibus, auditis cum ea quae copiosissime dici possunt</td><td>10</td></tr><tr><td>breviter strictimque dicuntur. Illi audiebant de eo de quo</td><td></td></tr><tr><td>iurati sententias ferre debebant, de eo cuius praesentis ne-</td><td></td></tr><tr><td>farium et consceleratum voltum intuebantur, de eo quem </td><td></td></tr><tr><td>omnes oderant propter audaciam, de eo quem omni suppli-</td><td></td></tr><tr><td>cio dignum esse ducebant; audiebant ab accusatoribus,</td><td>15</td></tr><tr><td>audiebant verba multorum testium, audiebant cum una qua-</td><td></td></tr><tr><td>que de re a P. Cannutio, homine eloquentissimo, graviter et</td><td></td></tr><tr><td>diu diceretur. Et est quisquam qui, cum haec cognoverit,</td><td>30.1</td></tr><tr><td>suspicari possit Oppianicum iudicio oppressum et circum-</td><td></td></tr><tr><td>ventum esse innocentem? </td><td></td></tr>
        </table>