<table>
          <script>targetHit=0;</script>
          <tr class="title first  date"><td>aestate vel autumno <span class="snum">46</span> Romae vel in Tusculano<span class="snum">(?)</span></td><td></td></tr><tr class="title last  "><td>M. CICERO S. D. L. LUCCEIO Q. F.</td><td></td></tr><tr><td>Quamquam ipsa consolatio litterarum tuarum mihi gratis-</td><td>5.13.1.1</td></tr><tr><td>sima est (declarat enim summam benevolentiam coniunctam</td><td></td></tr><tr><td>pari prudentia), tamen illum fructum ex iis litteris vel </td><td></td></tr><tr><td>maximum cepi, quod te praeclare res humanas contemnentem</td><td></td></tr><tr><td>et optime contra fortunam paratum armatumque cognovi;</td><td>5</td></tr><tr><td>quam quidem laudem sapientiae statuo esse maximam, non</td><td></td></tr><tr><td>aliunde pendere nec extrinsecus aut bene aut male vivendi</td><td></td></tr><tr><td>suspensas habere rationes. quae cogitatio, cum mihi non</td><td>2.1</td></tr><tr><td>omnino excidisset (etenim penitus insederat), vi tamen</td><td></td></tr><tr><td>tempestatum et concursu calamitatum erat aliquantum</td><td></td></tr><tr><td>labefactata atque convulsa; cui te opitulari et video et id</td><td></td></tr><tr><td>fecisse etiam proximis litteris multumque profecisse sentio.</td><td>5</td></tr><tr><td>itaque hoc saepius dicendum tibique non significandum</td><td></td></tr><tr><td>solum sed etiam declarandum arbitror, nihil mihi esse</td><td></td></tr><tr><td>potuisse tuis litteris gratius. </td><td></td></tr><tr><td>  Ad consolandum autem cum illa valent quae eleganter</td><td>3.1</td></tr><tr><td>copioseque collegisti tum nihil plus quam quod firmitudinem</td><td></td></tr><tr><td>gravitatemque animi tui perspexi; quam non imitari turpis-</td><td></td></tr><tr><td>simum existimo. itaque hoc etiam fortiorem me puto quam</td><td></td></tr><tr><td>te ipsum, praeceptorem fortitudinis, quod tu mihi videris</td><td>5</td></tr><tr><td>spem non nullam habere haec aliquando futura meliora;</td><td></td></tr><tr><td>casus enim gladiatorii similitudinesque eae, tum rationes in</td><td></td></tr><tr><td>ea disputatione a te collectae vetabant me rei publicae penitus</td><td></td></tr><tr><td>diffidere. itaque alterum minus mirum, fortiorem te esse cum</td><td></td></tr><tr><td>aliquid speres; alterum mirum, spe ulla teneri. quid est enim</td><td>10</td></tr><tr><td>non ita adfectum ut id non deletum exstinctumque esse</td><td></td></tr><tr><td>fateare? circumspice omnia membra rei publicae, quae</td><td></td></tr><tr><td>notissima sunt tibi; nullum reperies profecto quod non</td><td></td></tr><tr><td>fractum debilitatumve sit. quae persequerer si aut melius ea</td><td></td></tr><tr><td>viderem quam tu vides aut commemorare possem sine</td><td>15</td></tr><tr><td>dolore, quamquam tuis monitis praeceptisque omnis est</td><td></td></tr><tr><td>abiciendus dolor. </td><td></td></tr><tr><td>  Ergo et domestica feremus ut censes et publica paulo</td><td>4.1</td></tr><tr><td>etiam fortius fortasse quam tu ipse qui praecipis. te enim</td><td></td></tr><tr><td>aliqua spes consolatur, ut scribis, nos erimus etiam in </td><td></td></tr><tr><td>omnium desperatione fortes, ut tu tamen idem et hortaris et</td><td></td></tr><tr><td>praecipis. das enim mihi iucundas recordationes conscientiae</td><td>5</td></tr><tr><td>nostrae rerumque earum quas te in primis auctore gessimus.</td><td></td></tr><tr><td>praestitimus enim patriae non minus certe quam debuimus,</td><td></td></tr><tr><td>plus profecto quam est ab animo cuiusquam aut consilio</td><td></td></tr><tr><td>hominis postulatum. </td><td></td></tr><tr><td>  Ignosces mihi de me ipso aliquid praedicanti; quarum</td><td>5.1</td></tr><tr><td>enim tu rerum cogitatione nos levari aegritudine voluisti</td><td></td></tr><tr><td>earum etiam commemoratione lenimur. itaque, ut mones,</td><td></td></tr><tr><td>quantum potero, me ab omnibus molestiis et angoribus</td><td></td></tr><tr><td>abducam transferamque animum ad ea quibus secundae res</td><td>5</td></tr><tr><td>ornantur, adversae adiuvantur, tecumque et ero tantum</td><td></td></tr><tr><td>quantum patietur utriusque aetas et valetudo, et, si esse una</td><td></td></tr><tr><td>minus poterimus quam volemus, animorum tamen con-</td><td></td></tr><tr><td>iunctione iisdemque studiis ita fruemur ut numquam non una</td><td></td></tr><tr><td>esse videamur.</td><td>10</td></tr>
        </table>