<table>
          <script>targetHit=0;</script>
          <tr><td>  Est enim amicitia nihil aliud nisi omnium divina-</td><td>20.6</td></tr><tr><td>rum humanarumque rerum cum benivolentia et caritate</td><td></td></tr><tr><td>consensio; qua quidem haut scio an excepta sapientia</td><td></td></tr><tr><td>nihil melius homini sit a dis inmortalibus datum.</td><td></td></tr><tr><td>Divitias alii praeponunt, bonam alii valitudinem, alii</td><td>10</td></tr><tr><td>potentiam, alii honores, multi etiam voluptates. Be-</td><td></td></tr><tr><td>luarum hoc quidem extremum, illa autem superiora</td><td></td></tr><tr><td>caduca et incerta, posita non tam in consiliis nostris</td><td></td></tr><tr><td>quam in fortunae temeritate. Qui autem in virtute</td><td></td></tr><tr><td>summum bonum ponunt, praeclare illi quidem, sed</td><td>15</td></tr><tr><td>haec ipsa virtus amicitiam et gignit et continet, nec</td><td></td></tr><tr><td>sine virtute amicitia esse ullo pacto potest. Iam vir-</td><td>21.1</td></tr><tr><td>tutem ex consuetudine vitae sermonisque nostri inter-</td><td></td></tr><tr><td>pretemur nec eam, ut quidam docti, verborum magni-</td><td></td></tr><tr><td>ficentia metiamur virosque bonos eos, qui habentur,</td><td></td></tr><tr><td>numeremus, Paulos, Catones, Galos, Scipiones, Philos;</td><td>5</td></tr><tr><td>his communis vita contenta est; eos autem omittamus, </td><td></td></tr><tr><td>qui omnino nusquam reperiuntur. Talis igitur inter</td><td>22.1</td></tr><tr><td>viros amicitia tantas oportunitates habet, quantas vix</td><td></td></tr><tr><td>queo dicere. Principio qui potest esse vita 'vitalis',</td><td></td></tr><tr><td>ut ait Ennius, quae non in amici mutua benivolentia</td><td></td></tr><tr><td>conquiescit? Quid dulcius quam habere, quicum omnia</td><td>5</td></tr><tr><td>audeas sic loqui ut tecum? Qui esset tantus fructus</td><td></td></tr><tr><td>in prosperis rebus, nisi haberes, qui illis aeque ac tu</td><td></td></tr><tr><td>ipse gauderet? adversas vero ferre difficile esset sine</td><td></td></tr><tr><td>eo, qui illas gravius etiam quam tu ferret. Denique</td><td></td></tr><tr><td>ceterae res, quae expetuntur, oportunae sunt singulae</td><td>10</td></tr><tr><td>rebus fere singulis, divitiae, ut utare, opes, ut colare,</td><td></td></tr><tr><td>honores, ut laudere, voluptates, ut gaudeas, valitudo,</td><td></td></tr><tr><td>ut dolore careas et muneribus fungare corporis; ami-</td><td></td></tr><tr><td>citia res plurimas continet; quoquo te verteris, praesto</td><td></td></tr><tr><td>est, nullo loco excluditur, numquam intempestiva, num-</td><td>15</td></tr><tr><td>quam molesta est; itaque non aqua, non igni, ut aiunt,</td><td></td></tr><tr><td>locis pluribus utimur quam amicitia. Neque ego nunc</td><td></td></tr><tr><td>de vulgari aut de mediocri, quae tamen ipsa et delec-</td><td></td></tr><tr><td>tat et prodest, sed de vera et perfecta loquor, qualis</td><td></td></tr><tr><td>eorum, qui pauci nominantur, fuit. Nam et secundas</td><td>20</td></tr><tr><td>res splendidiores facit amicitia et adversas partiens</td><td></td></tr><tr><td>communicansque leviores. </td><td></td></tr>
        </table>