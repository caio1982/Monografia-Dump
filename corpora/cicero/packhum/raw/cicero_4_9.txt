<table>
          <script>targetHit=0;</script>
          <tr><td>  Esto, ipse nihil est, nihil potest; at venit paratus cum</td><td>47.10</td></tr><tr><td>subscriptoribus exercitatis et disertis. Est tamen hoc ali-</td><td></td></tr><tr><td>quid, tametsi non est satis; omnibus enim rebus is qui</td><td></td></tr><tr><td>princeps in agendo est ornatissimus et paratissimus esse</td><td></td></tr><tr><td>debet. Verum tamen L. Appuleium esse video proximum</td><td></td></tr><tr><td>subscriptorem, hominem non aetate sed usu forensi atque </td><td>15</td></tr><tr><td>exercitatione tironem. Deinde, ut opinor, habet Alienum,</td><td>48.1</td></tr><tr><td>hunc tamen a subselliis; qui quid in dicendo posset num-</td><td></td></tr><tr><td>quam satis attendi, in clamando quidem video eum esse</td><td></td></tr><tr><td>bene robustum atque exercitatum. In hoc spes tuae sunt</td><td></td></tr><tr><td>omnes; hic, si tu eris actor constitutus, totum iudicium</td><td>5</td></tr><tr><td>sustinebit. Ac ne is quidem tantum contendet in dicendo</td><td></td></tr><tr><td>quantum potest, sed consulet laudi et existimationi tuae, et</td><td></td></tr><tr><td>ex eo quod ipse potest in dicendo aliquantum remittet, ut</td><td></td></tr><tr><td>tu tamen aliquid esse videare. Vt in actoribus Graecis</td><td></td></tr><tr><td>fieri videmus, saepe illum qui est secundarum aut tertiarum</td><td>10</td></tr><tr><td>partium, cum possit aliquanto clarius dicere quam ipse</td><td></td></tr><tr><td>primarum, multum submittere, ut ille princeps quam</td><td></td></tr><tr><td>maxime excellat, sic faciet Alienus; tibi serviet, tibi leno-</td><td></td></tr><tr><td>cinabitur, minus aliquanto contendet quam potest. Iam</td><td>49.1</td></tr><tr><td>hoc considerate, cuius modi accusatores in tanto iudicio</td><td></td></tr><tr><td>simus habituri, cum et ipse Alienus ex ea facultate, si quam</td><td></td></tr><tr><td>habet, aliquantum detracturus sit, et Caecilius tum denique</td><td></td></tr><tr><td>se aliquid futurum putet, si Alienus minus vehemens fuerit</td><td>5</td></tr><tr><td>et sibi primas in dicendo partis concesserit. Quartum</td><td></td></tr><tr><td>quem sit habiturus non video, nisi quem forte ex illo grege</td><td></td></tr><tr><td>moratorum, qui subscriptionem sibi postularunt cuicumque</td><td></td></tr><tr><td>vos delationem dedissetis: ex quibus alienissimis hominibus</td><td>50.1</td></tr><tr><td>ita paratus venis ut tibi hospes aliquis sit recipiendus.</td><td></td></tr><tr><td>Quibus ego non sum tantum honorem habiturus ut ad ea</td><td></td></tr><tr><td>quae dixerint certo loco aut singillatim uni cuique re-</td><td></td></tr><tr><td>spondeam: sic breviter, quoniam non consulto sed casu in</td><td>5</td></tr><tr><td>eorum mentionem incidi, quasi praeteriens satis faciam</td><td></td></tr><tr><td>universis. Tantane vobis inopia videor esse amicorum ut</td><td></td></tr><tr><td>mihi non ex his quos mecum adduxerim, sed de populo</td><td></td></tr><tr><td>subscriptor addatur? vobis autem tanta inopia reorum est </td><td></td></tr><tr><td>ut mihi causam praeripere conemini potius quam aliquos</td><td>10</td></tr><tr><td>ad columnam Maeniam vestri ordinis reos reperiatis?</td><td></td></tr><tr><td>'Custodem', inquit, 'Tullio me adponite'. Quid? mihi</td><td>51.1</td></tr><tr><td>quam multis custodibus opus erit, si te semel ad meas</td><td></td></tr><tr><td>capsas admisero? qui non solum ne quid enunties, sed</td><td></td></tr><tr><td>etiam ne quid auferas custodiendus sis. Sed de isto</td><td></td></tr><tr><td>custode toto sic vobis brevissime respondebo, non esse</td><td>5</td></tr><tr><td>hos talis viros commissuros ut ad causam tantam a me</td><td></td></tr><tr><td>susceptam, mihi creditam, quisquam subscriptor me invito</td><td></td></tr><tr><td>adspirare possit; etenim fides mea custodem repudiat,</td><td></td></tr><tr><td>diligentia speculatorem reformidat. </td><td></td></tr>
        </table>