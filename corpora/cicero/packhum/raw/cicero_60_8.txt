<table>
          <script>targetHit=0;</script>
          <tr><td>  Quattuor, aeterno lustrantes lumine mundum,</td><td>34.237</td></tr><tr><td>orbes stelligeri portantes signa feruntur,</td><td></td></tr><tr><td>amplexi terras, caeli sub tegmine fulti:</td><td></td></tr><tr><td>e quibus annorum uolitantia lumina nosces,</td><td>240</td></tr><tr><td>quae densis distincta licebit cernere signis.</td><td></td></tr><tr><td>Tum magnos orbis magno cum lumine latos,</td><td></td></tr><tr><td>uinctos inter se et nodis caelestibus aptos,</td><td></td></tr><tr><td>atque pari spatio duo cernes esse duobus. </td><td></td></tr><tr><td>  At si nocturno conuisens tempore caelum,</td><td>245</td></tr><tr><td>cum neque caligans detergit sidera nubes</td><td></td></tr><tr><td>nec pleno stellas super ardet lumine luna,</td><td></td></tr><tr><td>uidisti magnum candentem serpere circum,</td><td></td></tr><tr><td>Lacteus hic nimio fulgens candore notatur.</td><td></td></tr><tr><td>Is non perpetuum detexens conficit orbem,</td><td>250</td></tr><tr><td>sed spatio multum superis praestare duobus</td><td></td></tr><tr><td>dicitur et late caeli lustrare cauernas.  </td><td></td></tr><tr><td>  Quorum alter tangens Aquilonis uertitur auras,</td><td></td></tr><tr><td>ora petens Geminorum inlustria; tum genus ardens</td><td></td></tr><tr><td>in sese retinens Aurigae portat utrumque.</td><td>255</td></tr><tr><td>Hunc su[pe]ra laeua Perseus umeroque sinistro</td><td></td></tr><tr><td>tangit; at Andromedae hic dextra de parte tenetur,</td><td></td></tr><tr><td>imponitque pedes duplices Equus, et simul Ales</td><td></td></tr><tr><td>ponit auis caput et clinato corpore tergum.</td><td></td></tr><tr><td>Anguitenens umeris conititur; illa recedens</td><td>260</td></tr><tr><td>Austrum consequitur deuitans corpore Virgo.</td><td></td></tr><tr><td>At uero totum spatium conuesti[t]et orbis</td><td></td></tr><tr><td>magnu' Leo et claro conlucens lumine Cancer;</td><td></td></tr><tr><td>in quo consistens conuertit curriculum sol</td><td></td></tr><tr><td>aestiuos medio distinguens corpore cursus.</td><td>265</td></tr><tr><td>Hic totus medius circo disiungitur, ille</td><td></td></tr><tr><td>pectoribus ualidis atque aluo possidet orbem.</td><td></td></tr><tr><td>Hunc octo in partis diuisum noscere circum</td><td></td></tr><tr><td>si potes, inuenies supero conuertier orbe</td><td></td></tr><tr><td>quinque pari spatio partis, tris esse relictas,</td><td>270</td></tr><tr><td>tempore nocturno quas uis inferna frequentat.  </td><td></td></tr>
        </table>