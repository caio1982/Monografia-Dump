<table>
          <script>targetHit=0;</script>
          <tr><td>  Quid vero istae sibi quinquagesimae, quid porro num-</td><td>2.3.118.1</td></tr><tr><td>morum accessiones volunt? quo id iure atque adeo</td><td></td></tr><tr><td>quo id more fecisti? Nummos dabat arator. Quo modo</td><td></td></tr><tr><td>aut unde? qui, si largissimus esse vellet, cumulatiore men-</td><td></td></tr><tr><td>sura uteretur, ut antea solebant facere in decumis, cum</td><td>5</td></tr><tr><td>aequa lege et condicione venibant. Is nummum dabat!</td><td></td></tr><tr><td>Vnde? de frumento? quasi habuisset te praetore quod</td><td></td></tr><tr><td>venderet. De vivo igitur erat aliquid resecandum, ut esset</td><td></td></tr><tr><td>unde Apronio ad illos fructus arationum hoc corollarium</td><td></td></tr><tr><td>nummorum adderetur. Iam id porro utrum libentes an</td><td>10</td></tr><tr><td>inviti dabant? Libentes? amabant, credo, Apronium.</td><td></td></tr><tr><td>Inviti? qua re nisi vi et malo cogebantur? Iam iste homo</td><td></td></tr><tr><td>amentissimus in vendundis decumis nummorum faciebat</td><td></td></tr><tr><td>accessiones ad singulas decumas, neque multum; bina aut</td><td></td></tr><tr><td>terna milia nummum addebat; fiunt per triennium HS for-</td><td>15</td></tr><tr><td>tasse <span class="caps">d</span> milia. Hoc neque exemplo cuiusquam neque ullo</td><td></td></tr><tr><td>iure fecit, neque eam pecuniam rettulit; neque hoc parvum</td><td></td></tr><tr><td>crimen quem ad modum defensurus sit homo quisquam</td><td></td></tr><tr><td>umquam excogitabit. </td><td></td></tr><tr><td>  Quod cum ita sit, audes dicere te magno decumas ven-</td><td>119.1</td></tr><tr><td>didisse, cum sit perspicuum te bona fortunasque aratorum </td><td></td></tr><tr><td>non populi Romani, sed tui quaestus causa vendidisse? Vt</td><td></td></tr><tr><td>si qui vilicus ex eo fundo qui sestertia dena meritasset, ex-</td><td></td></tr><tr><td>cisis arboribus ac venditis, demptis tegulis, instrumento,</td><td>5</td></tr><tr><td>pecore abalienato, domino <span class="caps">xx</span> milia nummum pro <span class="caps">x</span> miserit,</td><td></td></tr><tr><td>sibi alia praeterea centum confecerit, primo dominus ignarus</td><td></td></tr><tr><td>incommodi sui gaudeat vilicoque delectetur, quod tanto plus</td><td></td></tr><tr><td>[sibi] mercedis ex fundo refectum sit, deinde, cum audierit eas</td><td></td></tr><tr><td>res quibus fundi fructus et cultura continetur amotas et ven-</td><td>10</td></tr><tr><td>ditas, summo supplicio vilicum adficiat et secum male actum</td><td></td></tr><tr><td>putet: item populus Romanus, cum audit pluris decumas</td><td></td></tr><tr><td>vendidisse C. Verrem quam innocentissimum hominem cui</td><td></td></tr><tr><td>iste successit, C. Sacerdotem, putat se bonum in arationibus</td><td></td></tr><tr><td>fructibusque suis habuisse custodem ac vilicum; cum sen-</td><td>15</td></tr><tr><td>serit istum omne instrumentum aratorum, omnia subsidia</td><td></td></tr><tr><td>vectigalium vendidisse, omnem spem posteritatis avaritia</td><td></td></tr><tr><td>sua sustulisse, arationes et agros vectigalis vastasse atque</td><td></td></tr><tr><td>exinanisse, ipsum maximos quaestus praedasque fecisse,</td><td></td></tr><tr><td>intelleget secum actum esse pessime, istum autem summo</td><td>20</td></tr><tr><td>supplicio dignum existimabit. </td><td></td></tr>
        </table>