<table>
          <script>targetHit=0;</script>
          <tr><td>  Sed sententiarum ornamenta maiora sunt; quibus</td><td>136.1</td></tr><tr><td>quia frequentissime Demosthenes utitur, sunt qui pu-</td><td></td></tr><tr><td>tent idcirco eius eloquentiam maxume esse laudabilem.</td><td></td></tr><tr><td>et vero nullus fere ab eo locus sine quadam confor-</td><td></td></tr><tr><td>matione sententiae dicitur; nec quicquam est aliud di- </td><td>5</td></tr><tr><td>cere nisi aut omnis aut certe plerasque aliqua specie</td><td></td></tr><tr><td>illuminare sententias: quas cum tu optume, Brute,</td><td></td></tr><tr><td>teneas, quid attinet nominibus uti aut exemplis? tan-</td><td></td></tr><tr><td>tum modo notetur locus. sic igitur dicet ille quem</td><td>137.1</td></tr><tr><td>expetimus, ut verset saepe multis modis eadem et una</td><td></td></tr><tr><td>in re haereat in eademque commoretur sententia; saepe</td><td></td></tr><tr><td>etiam ut extenuet aliquid, saepe ut irrideat; ut declinet</td><td></td></tr><tr><td>a proposito deflectatque sententiam; ut proponat quid</td><td>5</td></tr><tr><td>dicturus sit; ut, cum transegerit iam aliquid, definiat;</td><td></td></tr><tr><td>ut se ipse revocet; ut quod dixit iteret; ut argumen-</td><td></td></tr><tr><td>tum ratione concludat; ut interrogando urgeat; ut rur-</td><td></td></tr><tr><td>sus quasi ad interrogata sibi ipse respondeat; ut con-</td><td></td></tr><tr><td>tra ac dicat accipi et sentiri velit; ut addubitet ecquid</td><td>10</td></tr><tr><td>potius aut quo modo dicat; ut dividat in partis; ut ali-</td><td></td></tr><tr><td>quid relinquat ac neglegat; ut ante praemuniat; ut in</td><td></td></tr><tr><td>eo ipso, in quo reprehendatur, culpam in adversarium</td><td></td></tr><tr><td>conferat; ut saepe cum iis qui audiunt, nonnunquam</td><td>138.1</td></tr><tr><td>etiam cum adversario quasi deliberet; ut hominum</td><td></td></tr><tr><td>sermones moresque describat; ut muta quaedam lo-</td><td></td></tr><tr><td>quentia inducat; ut ab eo quod agitur avertat animos;</td><td></td></tr><tr><td>ut saepe in hilaritatem risumve convertat; ut ante</td><td>5</td></tr><tr><td>occupet quod videat opponi; ut comparet similitudines; </td><td></td></tr><tr><td>ut utatur exemplis; ut aliud alii tribuens dispertiat;</td><td></td></tr><tr><td>ut interpellatorem coerceat; ut aliquid reticere se dicat;</td><td></td></tr><tr><td>ut denuntiet quid caveant; ut liberius quid audeat; ut</td><td></td></tr><tr><td>irascatur etiam, ut obiurget aliquando; ut deprecetur,</td><td>10</td></tr><tr><td>ut supplicet, ut medeatur; ut a proposito declinet ali-</td><td></td></tr><tr><td>quantum; ut optet, ut exsecretur; ut fiat iis apud quos</td><td></td></tr><tr><td>dicet familiaris. atque alias etiam dicendi quasi vir-</td><td>139.1</td></tr><tr><td>tutes sequetur: brevitatem, si res petet; saepe etiam</td><td></td></tr><tr><td>rem dicendo subiciet oculis; saepe supra feret quam</td><td></td></tr><tr><td>fieri possit; significatio saepe erit maior quam oratio;</td><td></td></tr><tr><td>saepe hilaritas, saepe vitae naturarumque imitatio.</td><td>5</td></tr><tr><td>hoc in genere—nam quasi silvam vides—omnis</td><td></td></tr><tr><td>eluceat oportet eloquentiae magnitudo. </td><td></td></tr>
        </table>