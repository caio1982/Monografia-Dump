<table>
          <script>targetHit=0;</script>
          <tr><td>  Nec vero eae stellae quae inerrantes vocantur non</td><td>2.54.6</td></tr><tr><td>significant eandem mentem atque prudentiam. quarum</td><td></td></tr><tr><td>est cotidiana conveniens constansque conversio, nec</td><td></td></tr><tr><td>habent aetherios cursus neque caelo inhaerentes, ut</td><td></td></tr><tr><td>plerique dicunt physicae rationis ignari; non est enim</td><td>10</td></tr><tr><td>aetheris ea natura ut vi sua stellas conplexa contor-</td><td></td></tr><tr><td>queat, nam tenuis ac perlucens et aequabili calore suf-</td><td></td></tr><tr><td>fusus aether non satis aptus ad stellas continendas vi-</td><td></td></tr><tr><td>detur; habent igitur suam sphaeram stellae inerrantes</td><td>55.1</td></tr><tr><td>ab aetheria coniunctione secretam et liberam. earum</td><td></td></tr><tr><td>autem perennes cursus atque perpetui cum admirabili</td><td></td></tr><tr><td>incredibilique constantia declarant in his vim et mentem</td><td></td></tr><tr><td>esse divinam, ut haec ipsa qui non sentiat deorum vim</td><td>5</td></tr><tr><td>habere is nihil omnino sensurus esse videatur. </td><td></td></tr><tr><td>  Nulla igitur in caelo nec fortuna nec temeritas nec</td><td>56.1</td></tr><tr><td>erratio nec vanitas inest contraque omnis ordo veritas</td><td></td></tr><tr><td>ratio constantia, quaeque his vacant ementita et falsa</td><td></td></tr><tr><td>plenaque erroris, ea circum terras infra lunam, quae</td><td></td></tr><tr><td>omnium ultima est, in terrisque versantur. caelestem </td><td>5</td></tr><tr><td>ergo admirabilem ordinem incredibilemque constan-</td><td></td></tr><tr><td>tiam, ex qua conservatio et salus omnium omnis oritur,</td><td></td></tr><tr><td>qui vacare mente putat is ipse mentis expers habendus</td><td></td></tr><tr><td>est. </td><td></td></tr><tr><td>  Haut ergo ut opinor erravero, si a principe investi-</td><td>57.1</td></tr><tr><td>gandae veritatis huius disputationis principium duxero.</td><td></td></tr><tr><td>Zeno igitur naturam ita definit ut eam dicat ignem esse</td><td></td></tr><tr><td>artificiosum ad gignendum progredientem via. censet</td><td></td></tr><tr><td>enim artis maxume proprium esse creare et gignere,</td><td>5</td></tr><tr><td>quodque in operibus nostrarum artium manus efficiat</td><td></td></tr><tr><td>id multo artificiosius naturam efficere, id est ut dixi</td><td></td></tr><tr><td>ignem artificiosum magistrum artium reliquarum. At-</td><td></td></tr><tr><td>que hac quidem ratione omnis natura artificiosa est,</td><td></td></tr><tr><td>quod habet quasi viam quandam et sectam quam se-</td><td>10</td></tr><tr><td>quatur. ipsius vero mundi, qui omnia conplexu suo</td><td>58.1</td></tr><tr><td>coercet et continet, natura non artificiosa solum sed</td><td></td></tr><tr><td>plane artifex ab eodem Zenone dicitur, consultrix et</td><td></td></tr><tr><td>provida utilitatum oportunitatumque omnium. atque</td><td></td></tr><tr><td>ut ceterae naturae suis seminibus quaeque gignuntur</td><td>5</td></tr><tr><td>augescunt continentur, sic natura mundi omnis motus</td><td></td></tr><tr><td>habet voluntarios, conatusque et adpetitiones, quas</td><td></td></tr><tr><td>ὁρμὰς Graeci vocant, et is consentaneas actiones sic ad-</td><td></td></tr><tr><td>hibet ut nosmet ipsi qui animis movemur et sensibus.</td><td></td></tr><tr><td>Talis igitur mens mundi cum sit ob eamque causam vel</td><td>10</td></tr><tr><td>prudentia vel providentia appellari recte possit (Graece</td><td></td></tr><tr><td>enim πρόνοια dicitur), haec potissimum providet et in</td><td></td></tr><tr><td>is maxime est occupata, primum ut mundus quam ap-</td><td></td></tr><tr><td>tissimus sit ad permanendum, deinde ut nulla re egeat,</td><td></td></tr><tr><td>maxume autem ut in eo eximia pulchritudo sit atque</td><td>15</td></tr><tr><td>omnis ornatus. </td><td></td></tr>
        </table>