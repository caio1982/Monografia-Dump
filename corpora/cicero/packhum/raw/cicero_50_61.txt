<table>
          <script>targetHit=0;</script>
          <tr class="title first last  "><td>LIBER TERTIUS </td><td></td></tr><tr><td>  Quae cum Balbus dixisset, tum adridens Cotta</td><td>3.1.1</td></tr><tr><td>'Sero' inquit 'mihi Balbe praecipis quid defendam. ego</td><td></td></tr><tr><td>enim te disputante quid contra dicerem mecum ipse</td><td></td></tr><tr><td>meditabar, neque tam refellendi tui causa quam ea</td><td></td></tr><tr><td>quae minus intellegebam requirendi. cum autem suo</td><td>5</td></tr><tr><td>cuique iudicio sit utendum, difficile factu est me id</td><td></td></tr><tr><td>sentire quod tu velis.' </td><td></td></tr><tr><td>  Hic Velleius 'Nescis' inquit 'quanta cum expecta-</td><td>2.1</td></tr><tr><td>tione Cotta sim te auditurus. iucundus enim Balbo</td><td></td></tr><tr><td>nostro sermo tuus contra Epicurum fuit; praebebo</td><td></td></tr><tr><td>igitur ego me tibi vicissim attentum contra Stoicos</td><td></td></tr><tr><td>auditorem. spero enim te ut soles bene paratum venire.' </td><td>5</td></tr><tr><td>  Tum Cotta 'Sic mehercule' inquit 'Vellei; neque enim</td><td>3.1</td></tr><tr><td>mihi par ratio cum Lucilio est ac tecum fuit.' </td><td></td></tr><tr><td>  'Qui tandem' inquit ille. </td><td></td></tr><tr><td>  'Quia mihi videtur Epicurus vester de dis immortali-</td><td></td></tr><tr><td>bus non magnopere pugnare: tantum modo negare</td><td>5</td></tr><tr><td>deos esse non audet, ne quid invidiae subeat aut cri-</td><td></td></tr><tr><td>minis; cum vero deos nihil agere nihil curare confirmat</td><td></td></tr><tr><td>membrisque humanis esse praeditos sed eorum mem-</td><td></td></tr><tr><td>brorum usum nullum habere, ludere videtur satisque</td><td></td></tr><tr><td>putare si dixerit esse quandam beatam naturam et</td><td>10</td></tr><tr><td>aeternam. A Balbo autem animadvertisti credo quam</td><td>4.1</td></tr><tr><td>multa dicta sint quamque etiam si minus vera tamen</td><td></td></tr><tr><td>apta inter se et cohaerentia. itaque cogito ut dixi non</td><td></td></tr><tr><td>tam refellere eius orationem quam ea quae minus in-</td><td></td></tr><tr><td>tellexi requirere. quare Balbe tibi permitto, respon-</td><td>5</td></tr><tr><td>derene mihi malis de singulis rebus quaerenti ex te</td><td></td></tr><tr><td>ea quae parum accepi an universam audire orationem</td><td></td></tr><tr><td>meam.'  </td><td></td></tr>
        </table>