<table>
          <script>targetHit=0;</script>
          <tr><td>  &lt;Audistis, iudices, quantum Clodi inter&gt;fuerit occidi Milo-</td><td>34.1</td></tr><tr><td>nem: convertite animos nunc vicissim ad Milonem. Quid</td><td></td></tr><tr><td>Milonis intererat interfici Clodium? quid erat cur Milo</td><td></td></tr><tr><td>non dicam admitteret, sed optaret? 'Obstabat in spe</td><td></td></tr><tr><td>consulatus Miloni Clodius.' At eo repugnante fiebat,</td><td>5</td></tr><tr><td>immo vero eo fiebat magis, nec me suffragatore meliore</td><td></td></tr><tr><td>utebatur quam Clodio. Valebat apud vos, iudices, Milo-</td><td></td></tr><tr><td>nis erga me remque publicam meritorum memoria, vale-</td><td></td></tr><tr><td>bant preces et lacrimae nostrae, quibus ego tum vos </td><td></td></tr><tr><td>mirifice moveri sentiebam, sed plus multo valebat peri-</td><td>10</td></tr><tr><td>culorum impendentium timor. Quis enim erat civium</td><td></td></tr><tr><td>qui sibi solutam P. Clodi praeturam sine maximo rerum</td><td></td></tr><tr><td>novarum metu proponeret? Solutam autem fore videbatis,</td><td></td></tr><tr><td>nisi esset is consul qui eam auderet possetque constringere.</td><td></td></tr><tr><td>Eum Milonem unum esse cum sentiret universus populus</td><td>15</td></tr><tr><td>Romanus, quis dubitaret suffragio suo se metu, periculo</td><td></td></tr><tr><td>rem publicam liberare? At nunc, Clodio remoto, usitatis</td><td></td></tr><tr><td>iam rebus enitendum est Miloni ut tueatur dignitatem</td><td></td></tr><tr><td>suam; singularis illa et huic uni concessa gloria quae</td><td></td></tr><tr><td>cotidie augebatur frangendis furoribus Clodianis iam Clodi</td><td>20</td></tr><tr><td>morte cecidit. Vos adepti estis ne quem civem metueretis;</td><td></td></tr><tr><td>hic exercitationem virtutis, suffragationem consulatus, fon-</td><td></td></tr><tr><td>tem perennem gloriae suae perdidit. Itaque Milonis consu-</td><td></td></tr><tr><td>latus qui vivo Clodio labefactari non poterat mortuo deni-</td><td></td></tr><tr><td>que temptari coeptus est. Non modo igitur nihil prodest</td><td>25</td></tr><tr><td>sed obest etiam Clodi mors Miloni. 'At valuit odium,</td><td>35.1</td></tr><tr><td>fecit iratus, fecit inimicus, fuit ultor iniuriae, punitor doloris</td><td></td></tr><tr><td>sui.' Quid? si haec non dico maiora fuerunt in Clodio</td><td></td></tr><tr><td>quam in Milone, sed in illo maxima, nulla in hoc, quid</td><td></td></tr><tr><td>voltis amplius? Quid enim odisset Clodium Milo, segetem</td><td>5</td></tr><tr><td>ac materiam suae gloriae, praeter hoc civile odium quo</td><td></td></tr><tr><td>omnis improbos odimus? Illi erat ut odisset primum defen-</td><td></td></tr><tr><td>sorem salutis meae, deinde vexatorem furoris, domitorem</td><td></td></tr><tr><td>armorum suorum, postremo etiam accusatorem suum; reus</td><td></td></tr><tr><td>enim Milonis lege Plotia fuit Clodius quoad vixit. Quo</td><td>10</td></tr><tr><td>tandem animo hoc tyrannum illum tulisse creditis? quantum</td><td></td></tr><tr><td>odium illius et in homine iniusto quam etiam iustum fuisse? </td><td></td></tr>
        </table>