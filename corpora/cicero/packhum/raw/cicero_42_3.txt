<table>
          <script>targetHit=0;</script>
          <tr><td>  Coniugata dicuntur quae sunt ex verbis generis</td><td>12.1</td></tr><tr><td>eiusdem. Eiusdem autem generis verba sunt quae</td><td></td></tr><tr><td>orta ab uno varie commutantur, ut sapiens sapienter</td><td></td></tr><tr><td>sapientia. Haec verborum coniugatio συζυγία dicitur,</td><td></td></tr><tr><td>ex qua huius modi est argumentum: Si compascuus</td><td>5</td></tr><tr><td>ager est, ius est compascere. </td><td></td></tr><tr><td>  A genere sic ducitur: Quoniam argentum omne</td><td>13.1</td></tr><tr><td>mulieri legatum est, non potest ea pecunia quae</td><td></td></tr><tr><td>numerata domi relicta est non esse legata; forma</td><td></td></tr><tr><td>enim a genere, quoad suum nomen retinet, nun-</td><td></td></tr><tr><td>quam seiungitur, numerata autem pecunia nomen</td><td>5</td></tr><tr><td>argenti retinet; legata igitur videtur. </td><td></td></tr><tr><td>  A forma generis, quam interdum, quo planius</td><td>14.1</td></tr><tr><td>accipiatur, partem licet nominare hoc modo: Si</td><td></td></tr><tr><td>ita Fabiae pecunia legata est a viro, si ei viro mater-</td><td></td></tr><tr><td>familias esset; si ea in manum non convenerat,</td><td></td></tr><tr><td>nihil debetur. Genus enim est uxor; eius duae</td><td>5</td></tr><tr><td>formae: una matrumfamilias, eae sunt, quae in </td><td></td></tr><tr><td>manum convenerunt; altera earum, quae tantum</td><td></td></tr><tr><td>modo uxores habentur. Qua in parte cum fuerit</td><td></td></tr><tr><td>Fabia, legatum ei non videtur. </td><td></td></tr><tr><td>  A similitudine hoc modo: Si aedes eae corruerunt</td><td>15.1</td></tr><tr><td>vitiumve faciunt quarum usus fructus legatus est,</td><td></td></tr><tr><td>heres restituere non debet nec reficere, non magis</td><td></td></tr><tr><td>quam servum restituere, si is cuius usus fructus</td><td></td></tr><tr><td>legatus esset deperisset. </td><td>5</td></tr><tr><td>  A differentia: Non, si uxori vir legavit argentum</td><td>16.1</td></tr><tr><td>omne quod suum esset, idcirco quae in nominibus</td><td></td></tr><tr><td>fuerunt legata sunt. Multum enim differt in arcane</td><td></td></tr><tr><td>positum sit argentum an in tabulis debeatur. </td><td></td></tr>
        </table>