<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA DVODECIMA </td><td></td></tr><tr><td>  Etsi minime decere videtur, patres conscripti, falli, decipi,</td><td>12.1.1</td></tr><tr><td>errare eum cui vos maximis saepe de rebus adsentiamini,</td><td></td></tr><tr><td>consolor me tamen quoniam vobiscum pariter et una cum</td><td></td></tr><tr><td>sapientissimo consule erravi. Nam cum duo consulares</td><td></td></tr><tr><td>spem honestae pacis nobis attulissent, quod erant familiares</td><td>5</td></tr><tr><td>M. Antoni, quod domestici, nosse aliquod eius volnus quod</td><td></td></tr><tr><td>nobis ignotum esset videbantur. Apud alterum uxor, liberi;</td><td></td></tr><tr><td>alter cotidie litteras mittere, accipere, aperte favere Antonio.</td><td></td></tr><tr><td>Hi subito hortari ad pacem, quod iam diu non fecissent,</td><td>2.1</td></tr><tr><td>non sine causa videbantur. Accessit consul hortator. At</td><td></td></tr><tr><td>qui consul! Si prudentiam quaerimus, qui minime falli</td><td></td></tr><tr><td>posset; si virtutem, qui nullam pacem probaret nisi cum</td><td></td></tr><tr><td>cedente atque victo; si magnitudinem animi, qui prae-</td><td>5</td></tr><tr><td>ferret mortem servituti. Vos autem, patres conscripti, non</td><td></td></tr><tr><td>tam immemores vestrorum gravissimorum decretorum vide-</td><td></td></tr><tr><td>bamini quam spe adlata deditionis quam amici pacem</td><td></td></tr><tr><td>appellare mallent de imponendis, non accipiendis legibus</td><td></td></tr><tr><td>cogitare. Auxerat autem meam quidem spem, credo item</td><td>10</td></tr><tr><td>vestram, quod domum Antoni adflictam maestitia audiebam,</td><td></td></tr><tr><td>lamentari uxorem. Hic etiam fautores Antoni quorum in </td><td></td></tr><tr><td>voltu habitant oculi mei tristiores videbam. Quod si non</td><td>3.1</td></tr><tr><td>ita est, cur a Pisone et Caleno potissimum, cur hoc tempore,</td><td></td></tr><tr><td>cur tam improviso, cur tam repente pacis est facta mentio?</td><td></td></tr><tr><td>Negat Piso scire se, negat audisse quicquam; negat Calenus</td><td></td></tr><tr><td>rem ullam novam adlatam esse. Atque id nunc negant,</td><td>5</td></tr><tr><td>postea quam nos pacificatoria legatione implicatos putant.</td><td></td></tr><tr><td>Quid ergo opus est novo consilio, si in re nihil omnino novi</td><td></td></tr><tr><td>est? Decepti, inquam, sumus, patres conscripti: Antoni</td><td></td></tr><tr><td>est acta causa ab amicis eius, non publica. Quod videbam</td><td></td></tr><tr><td>equidem sed quasi per caliginem: praestrinxerat aciem</td><td>10</td></tr><tr><td>animi D. Bruti salus. Quod si in bello dari vicarii solerent,</td><td></td></tr><tr><td>libenter me ut D. Brutus emitteretur pro illo includi paterer.</td><td></td></tr><tr><td>Atque hac voce Q. Fufi capti sumus: 'Ne si a Mutina</td><td>4.1</td></tr><tr><td>quidem recesserit, audiemus Antonium, ne si in senatus</td><td></td></tr><tr><td>quidem potestate futurum se dixerit?' Durum videbatur:</td><td></td></tr><tr><td>itaque fracti sumus, cessimus. Recedit igitur a Mutina?</td><td></td></tr><tr><td>'Nescio.' Paret senatui? 'Credo,' inquit Calenus 'sed ita</td><td>5</td></tr><tr><td>ut teneat dignitatem.' Valde hercules vobis laborandum</td><td></td></tr><tr><td>est, patres conscripti, ut vestram dignitatem amittatis, quae</td><td></td></tr><tr><td>maxima est; Antoni, quae neque est ulla neque esse potest,</td><td></td></tr><tr><td>retineatis, ut eam per vos reciperet quam per se perdidit.</td><td></td></tr><tr><td>Si iacens vobiscum aliquid ageret, audirem fortasse: quam-</td><td>10</td></tr><tr><td>quam—sed hoc malo dicere, audirem: stanti resistendum</td><td></td></tr><tr><td>est aut concedenda una cum dignitate libertas. At non est</td><td></td></tr><tr><td>integrum: constituta legatio est. Quid autem non integrum</td><td>5.1</td></tr><tr><td>est sapienti quod restitui potest? Cuiusvis hominis est</td><td></td></tr><tr><td>errare; nullius nisi insipientis perseverare in errore. Poste-</td><td></td></tr><tr><td>riores enim cogitationes, ut aiunt, sapientiores solent esse.</td><td></td></tr><tr><td>Discussa est illa caligo quam paulo ante dixi; diluxit, patet,</td><td>5</td></tr><tr><td>videmus omnia, neque per nos solum, sed admonemur a</td><td></td></tr><tr><td>nostris. Attendistis paulo ante praestantissimi viri quae </td><td></td></tr><tr><td>esset oratio. 'Maestam' inquit 'domum offendi, coniugem,</td><td></td></tr><tr><td>liberos. Admirabantur boni viri, accusabant amici quod</td><td></td></tr><tr><td>spe pacis legationem suscepissem.' Nec mirum, P. Servili:</td><td>10</td></tr><tr><td>tuis enim severissimis gravissimisque sententiis omni est non</td><td></td></tr><tr><td>dico dignitate sed etiam spe salutis spoliatus Antonius. Ad</td><td>6.1</td></tr><tr><td>eum ire te legatum quis non miraretur? De me experior:</td><td></td></tr><tr><td>cuius idem consilium quod tuum sentio quam reprehendatur.</td><td></td></tr><tr><td>Nos reprehendimur soli? Quid? vir fortissimus Pansa sine</td><td></td></tr><tr><td>causa paulo ante tam accurate locutus est tam diu? Quid</td><td>5</td></tr><tr><td>egit nisi uti falsam proditionis a se suspicionem depelleret?</td><td></td></tr><tr><td>Vnde autem ista suspicio est? Ex pacis patrocinio repentino</td><td></td></tr><tr><td>quod subito suscepit eodem captus errore quo nos. </td><td></td></tr><tr><td>  Quod si est erratum, patres conscripti, spe falsa atque</td><td>7.1</td></tr><tr><td>fallaci, redeamus in viam. Optimus est portus paenitenti</td><td></td></tr><tr><td>mutatio consili. Quid enim potest, per deos immortalis!</td><td></td></tr><tr><td>rei publicae prodesse nostra legatio? Prodesse dico? quid</td><td></td></tr><tr><td>si etiam obfutura est? Obfutura? quid si iam nocuit atque</td><td>5</td></tr><tr><td>obfuit? An vos acerrimam illam et fortissimam populi Ro-</td><td></td></tr><tr><td>mani libertatis recuperandae cupiditatem non imminutam</td><td></td></tr><tr><td>ac debilitatam putatis legatione pacis audita? quid municipia</td><td></td></tr><tr><td>censetis? quid colonias? quid cunctam Italiam? futuram</td><td></td></tr><tr><td>eodem studio quo contra commune incendium exarserat?</td><td>10</td></tr><tr><td>An non putamus fore ut eos paeniteat professos esse et prae</td><td></td></tr><tr><td>se tulisse odium in Antonium qui pecunias polliciti sunt,</td><td></td></tr><tr><td>qui arma, qui se totos et animis et corporibus in salutem rei</td><td></td></tr><tr><td>publicae contulerunt? Quem ad modum nostrum hoc con-</td><td></td></tr><tr><td>silium Capua probabit, quae temporibus his Roma altera</td><td>15</td></tr><tr><td>est? Illa impios civis iudicavit, eiecit, exclusit. Illi, in-</td><td></td></tr><tr><td>quam, urbi fortissime conanti e manibus est ereptus Anto-</td><td></td></tr><tr><td>nius. Quid? legionum nostrarum nervos nonne his consiliis</td><td>8.1</td></tr><tr><td>incidimus? Quis est enim qui ad bellum inflammato animo </td><td></td></tr><tr><td>futurus sit spe pacis oblata? Ipsa illa Martia caelestis et</td><td></td></tr><tr><td>divina legio hoc nuntio languescet et mollietur atque illud</td><td></td></tr><tr><td>pulcherrimum nomen amittet: excident gladii, fluent arma</td><td>5</td></tr><tr><td>de manibus. Senatum enim secuta non arbitrabitur se</td><td></td></tr><tr><td>graviore odio debere esse in Antonium quam senatum.</td><td></td></tr><tr><td>Pudet huius legionis, pudet quartae quae pari virtute nostram</td><td></td></tr><tr><td>auctoritatem probans non ut consulem et imperatorem suum,</td><td></td></tr><tr><td>sed ut hostem et oppugnatorem patriae reliquit Antonium;</td><td>10</td></tr><tr><td>pudet optimi exercitus qui coniunctus est ex duobus, qui</td><td></td></tr><tr><td>iam lustratus, qui profectus ad Mutinam est; qui si pacis, id</td><td></td></tr><tr><td>est timoris nostri, nomen audierit, ut non referat pedem,</td><td></td></tr><tr><td>insistet certe. Quid enim revocante et receptui canente</td><td>9.1</td></tr><tr><td>senatu properet dimicare? Quid autem hoc iniustius quam</td><td></td></tr><tr><td>nos inscientibus eis qui bellum gerunt de pace decernere?</td><td></td></tr><tr><td>nec solum inscientibus sed etiam invitis? An vos A. Hir-</td><td></td></tr><tr><td>tium, praeclarissimum consulem, C. Caesarem, deorum bene-</td><td>5</td></tr><tr><td>ficio natum ad haec tempora, quorum epistulas spem victoriae</td><td></td></tr><tr><td>declarantis in manu teneo, pacem velle censetis? Vincere</td><td></td></tr><tr><td>illi expetunt pacisque dulcissimum et pulcherrimum nomen</td><td></td></tr><tr><td>non pactione, sed victoria concupiverunt. Quid? Galliam</td><td></td></tr><tr><td>quo tandem animo hanc rem audituram putatis? Illa enim</td><td>10</td></tr><tr><td>huius belli propulsandi, administrandi, sustinendi princi-</td><td></td></tr><tr><td>patum tenet. Gallia D. Bruti nutum ipsum, ne dicam impe-</td><td></td></tr><tr><td>rium, secuta armis, viris, pecunia belli principia firmavit;</td><td></td></tr><tr><td>eadem crudelitati M. Antoni suum totum corpus obiecit;</td><td></td></tr><tr><td>exhauritur, vastatur, uritur: omnis aequo animo belli patitur</td><td>15</td></tr><tr><td>iniurias, dum modo repellat periculum servitutis. Et ut</td><td>10.1</td></tr><tr><td>omittam reliquas partis Galliae—nam sunt omnes pares—</td><td></td></tr><tr><td>Patavini alios excluserunt, alios eiecerunt missos ab Antonio,</td><td></td></tr><tr><td>pecunia, militibus, et, quod maxime deerat, armis nostros</td><td></td></tr><tr><td>duces adiuverunt. Fecerunt idem reliqui qui quondam in </td><td>5</td></tr><tr><td>eadem causa erant et propter multorum annorum iniurias</td><td></td></tr><tr><td>alienati a senatu putabantur: quos minime mirum est com-</td><td></td></tr><tr><td>municata cum eis re publica fidelis &lt;esse&gt;, qui etiam expertes</td><td></td></tr><tr><td>eius fidem suam semper praestiterunt. His igitur omnibus</td><td></td></tr><tr><td>victoriam sperantibus pacis nomen adferemus, id est despe-</td><td>10</td></tr><tr><td>rationem victoriae? </td><td></td></tr><tr><td>  Quid si ne potest quidem ulla esse pax? Quae enim est</td><td>11.1</td></tr><tr><td>condicio pacis in qua ei cum quo pacem facias nihil con-</td><td></td></tr><tr><td>cedi potest? Multis rebus a nobis est invitatus ad pacem</td><td></td></tr><tr><td>Antonius: bellum tamen maluit. Missi legati repugnante</td><td></td></tr><tr><td>me, sed tamen missi; delata mandata: non paruit. De-</td><td>5</td></tr><tr><td>nuntiatum est ne Brutum obsideret, a Mutina discederet:</td><td></td></tr><tr><td>oppugnavit etiam vehementius. Et ad eum legatos de pace</td><td></td></tr><tr><td>mittemus qui pacis nuntios repudiavit? Verecundioremne</td><td></td></tr><tr><td>coram putamus in postulando fore quam fuerit tum cum</td><td></td></tr><tr><td>misit mandata ad senatum? Atqui tum ea petebat quae</td><td>10</td></tr><tr><td>videbantur improba omnino sed tamen aliquo modo posse</td><td></td></tr><tr><td>concedi; nondum erat vestris tam gravibus tamque multis</td><td></td></tr><tr><td>iudiciis ignominiisque concisus: nunc ea petit quae dare</td><td></td></tr><tr><td>nullo modo possumus, nisi prius volumus bello nos victos</td><td></td></tr><tr><td>confiteri. Senatus consulta falsa delata ab eo iudicavimus:</td><td>12.1</td></tr><tr><td>num ea vera possumus iudicare? Leges statuimus per vim</td><td></td></tr><tr><td>et contra auspicia latas eisque nec populum nec plebem</td><td></td></tr><tr><td>teneri: num eas restitui posse censetis? Sestertium septiens</td><td></td></tr><tr><td>miliens avertisse Antonium pecuniae publicae iudicavistis:</td><td>5</td></tr><tr><td>num fraude poterit carere peculatus? Immunitates ab eo</td><td></td></tr><tr><td>civitatibus, sacerdotia, regna venierunt: num figentur rursus</td><td></td></tr><tr><td>eae tabulae quas vos decretis vestris refixistis? Quod si ea</td><td></td></tr><tr><td>quae decrevimus obruere volumus, num etiam memoriam re-</td><td></td></tr><tr><td>rum delere possumus? Quando enim obliviscetur ulla po-</td><td>10</td></tr><tr><td>steritas cuius scelere in hac vestitus foeditate fuerimus? Vt </td><td></td></tr><tr><td>centurionum legionis Martiae Brundisi profusus sanguis</td><td></td></tr><tr><td>eluatur, num elui praedicatio crudelitatis potest? Vt media</td><td></td></tr><tr><td>praeteream, quae vetustas tollet operum circum Mutinam</td><td></td></tr><tr><td>taetra monumenta, sceleris indicia latrocinique vestigia?</td><td>15</td></tr><tr><td>Huic igitur importuno atque impuro parricidae quid habe-</td><td>13.1</td></tr><tr><td>mus, per deos immortalis! quod remittamus? An Galliam</td><td></td></tr><tr><td>ultimam et exercitum? Quid est aliud non pacem facere, sed</td><td></td></tr><tr><td>differre bellum, nec solum propagare bellum sed concedere</td><td></td></tr><tr><td>etiam victoriam? An ille non vicerit, si quacumque con-</td><td>5</td></tr><tr><td>dicione in hanc urbem cum suis venerit? Armis nunc</td><td></td></tr><tr><td>omnia tenemus; auctoritate valemus plurimum; absunt tot</td><td></td></tr><tr><td>perditi cives, nefarium secuti ducem; tamen eorum ora</td><td></td></tr><tr><td>sermonesque qui in urbe ex eo numero relicti sunt ferre</td><td></td></tr><tr><td>non possumus. Quid censetis, cum tot uno tempore in-</td><td>10</td></tr><tr><td>ruperint, nos arma posuerimus, illi non deposuerint, nonne</td><td></td></tr><tr><td>nos nostris consiliis victos in perpetuum fore? Ponite ante</td><td>14.1</td></tr><tr><td>oculos M. Antonium consularem; sperantem consulatum</td><td></td></tr><tr><td>Lucium adiungite; supplete ceteros neque nostri ordinis</td><td></td></tr><tr><td>solum honores et imperia meditantis: nolite ne Tirones</td><td></td></tr><tr><td>quidem Numisios et Mustelas Seios contemnere. Cum eis</td><td>5</td></tr><tr><td>facta pax non erit pax, sed pactio servitutis. L. Pisonis,</td><td></td></tr><tr><td>amplissimi viri, praeclara vox a te non solum in hoc ordine,</td><td></td></tr><tr><td>Pansa, sed etiam in contione iure laudata est. Excessurum</td><td></td></tr><tr><td>se ex Italia dixit, deos penatis et sedes patrias relicturum,</td><td></td></tr><tr><td>si—quod di omen averterint!—rem publicam oppressisset</td><td>10</td></tr><tr><td>Antonius. Quaero igitur a te, L. Piso, nonne oppressam</td><td>15.1</td></tr><tr><td>rem publicam putes, si tot tam impii, tam audaces, tam</td><td></td></tr><tr><td>facinerosi recepti sint? Quos nondum tantis parricidiis con-</td><td></td></tr><tr><td>taminatos vix ferebamus, hos nunc omni scelere coopertos</td><td></td></tr><tr><td>tolerabilis censes civitati fore? Aut isto tuo, mihi crede, </td><td>5</td></tr><tr><td>consilio erit utendum, ut cedamus, abeamus, vitam inopem</td><td></td></tr><tr><td>et vagam persequamur, aut cervices latronibus dandae atque</td><td></td></tr><tr><td>in patria cadendum est. Vbi sunt, C. Pansa, illae cohor-</td><td></td></tr><tr><td>tationes pulcherrimae tuae quibus a te excitatus senatus,</td><td></td></tr><tr><td>inflammatus populus Romanus non solum audivit sed</td><td>10</td></tr><tr><td>etiam didicit nihil esse homini Romano foedius servitute?</td><td></td></tr><tr><td>Idcircone saga sumpsimus, arma cepimus, iuventutem</td><td>16.1</td></tr><tr><td>omnem ex tota Italia excussimus, ut exercitu florentissimo</td><td></td></tr><tr><td>et maximo legati ad pacem mitterentur? si accipiendam,</td><td></td></tr><tr><td>cur non rogamur? si postulandam, quid timemus? </td><td></td></tr><tr><td>  In hac ego legatione sim aut ad id consilium admiscear</td><td>5</td></tr><tr><td>in quo ne si dissensero quidem a ceteris sciturus populus</td><td></td></tr><tr><td>Romanus sit? Ita fiet ut si quid remissum aut concessum</td><td></td></tr><tr><td>sit, meo semper periculo peccet Antonius, cum ei peccandi</td><td></td></tr><tr><td>potestas a me concessa videatur. Quod si habenda cum</td><td>17.1</td></tr><tr><td>M. Antoni latrocinio pacis ratio fuit, mea tamen persona</td><td></td></tr><tr><td>ad istam pacem conciliandam minime fuit deligenda. Ego</td><td></td></tr><tr><td>numquam legatos mittendos censui; ego ante reditum lega-</td><td></td></tr><tr><td>torum ausus sum dicere, pacem ipsam si adferrent, quoniam</td><td>5</td></tr><tr><td>sub nomine pacis bellum lateret, repudiandam; ego prin-</td><td></td></tr><tr><td>ceps sagorum; ego semper illum appellavi hostem, cum</td><td></td></tr><tr><td>alii adversarium; semper hoc bellum, cum alii tumultum.</td><td></td></tr><tr><td>Nec haec in senatu solum: eadem ad populum semper egi;</td><td></td></tr><tr><td>neque solum in ipsum sed in eius socios facinorum et</td><td>10</td></tr><tr><td>ministros, et praesentis et eos qui una sunt, in totam deni-</td><td></td></tr><tr><td>que M. Antoni domum sum semper invectus. Itaque ut</td><td>18.1</td></tr><tr><td>alacres et laeti spe pacis oblata inter se impii cives, quasi</td><td></td></tr><tr><td>vicissent, gratulabantur, sic me iniquum eierabant, de me</td><td></td></tr><tr><td>querebantur; diffidebant etiam Servilio: meminerant eius</td><td></td></tr><tr><td>sententiis confixum Antonium; L. Caesarem fortem quidem </td><td>5</td></tr><tr><td>illum et constantem senatorem, avunculum tamen; Cale-</td><td></td></tr><tr><td>num procuratorem; Pisonem familiarem; te ipsum, Pansa,</td><td></td></tr><tr><td>vehementissimum et fortissimum consulem factum iam</td><td></td></tr><tr><td>putant leniorem: non quo ita sit aut esse possit, sed mentio</td><td></td></tr><tr><td>a te facta pacis suspicionem multis attulit immutatae volun-</td><td>10</td></tr><tr><td>tatis. Inter has personas me interiectum amici Antoni</td><td></td></tr><tr><td>moleste ferunt: quibus gerendus mos est, quoniam semel</td><td></td></tr><tr><td>liberales esse coepimus. Proficiscantur legati optimis</td><td>19.1</td></tr><tr><td>ominibus, sed ei proficiscantur in quibus non offendatur</td><td></td></tr><tr><td>Antonius. Quod si de Antonio non laboratis, mihi certe,</td><td></td></tr><tr><td>patres conscripti, consulere debetis. Parcite oculis saltem</td><td></td></tr><tr><td>meis et aliquam veniam iusto dolori date. Quo enim</td><td>5</td></tr><tr><td>aspectu videre potero—omitto hostem patriae, ex quo mihi</td><td></td></tr><tr><td>odium in illum commune vobiscum est—sed quo modo</td><td></td></tr><tr><td>aspiciam mihi uni crudelissimum hostem, ut declarant eius</td><td></td></tr><tr><td>de me acerbissimae contiones? Adeone me ferreum puta-</td><td></td></tr><tr><td>tis ut cum eo congredi aut illum aspicere possim qui</td><td>10</td></tr><tr><td>nuper, cum in contione donaret eos qui ei de parricidis</td><td></td></tr><tr><td>audacissimi videbantur, mea bona donare se dixit Petusio</td><td></td></tr><tr><td>Vrbinati, qui ex naufragio luculenti patrimoni ad haec</td><td></td></tr><tr><td>Antoniana saxa proiectus est. An L. Antonium aspicere</td><td>20.1</td></tr><tr><td>potero, cuius ego crudelitatem effugere non potuissem, nisi</td><td></td></tr><tr><td>me moenibus et portis et studio municipi mei defendissem.</td><td></td></tr><tr><td>Atque idem hic myrmillo Asiaticus, latro Italiae, conlega</td><td></td></tr><tr><td>Lentonis et Nuculae, cum Aquilae primi pili nummos</td><td>5</td></tr><tr><td>aureos daret, de meis bonis se dare dixit: si enim de suis</td><td></td></tr><tr><td>dixisset, ne aquilam quidem ipsam credituram putavit.</td><td></td></tr><tr><td>Non ferent, inquam, oculi Saxam, Cafonem, non duo prae-</td><td></td></tr><tr><td>tores, non duo designatos tribunos, non Bestiam, non </td><td></td></tr><tr><td>Trebellium, non T. Plancum. Non possum animo aequo</td><td>10</td></tr><tr><td>videre tot tam importunos, tam sceleratos hostis; nec id fit</td><td></td></tr><tr><td>fastidio meo, sed caritate rei publicae. Sed vincam animum</td><td>21.1</td></tr><tr><td>mihique imperabo: dolorem iustissimum, si non potuero</td><td></td></tr><tr><td>frangere, occultabo. Quid? vitae censetisne, patres con-</td><td></td></tr><tr><td>scripti, habendam mihi aliquam esse rationem? quae mihi</td><td></td></tr><tr><td>quidem minime cara est, praesertim cum Dolabella fecerit</td><td>5</td></tr><tr><td>ut optanda mors esset, modo sine cruciatu atque tormentis;</td><td></td></tr><tr><td>vobis tamen et populo Romano vilis meus spiritus esse non</td><td></td></tr><tr><td>debet. Is enim sum, nisi me forte fallo, qui vigiliis, curis,</td><td></td></tr><tr><td>sententiis, periculis etiam quae plurima adii propter acer-</td><td></td></tr><tr><td>bissimum omnium in me odium impiorum perfecerim ut</td><td>10</td></tr><tr><td>non obstarem rei publicae, ne quid adrogantius videar</td><td></td></tr><tr><td>dicere. Quod cum ita sit, nihilne mihi de periculo meo</td><td>22.1</td></tr><tr><td>cogitandum putatis? Hic cum essem in urbe ac domi,</td><td></td></tr><tr><td>tamen multa saepe temptata sunt, ubi me non solum amico-</td><td></td></tr><tr><td>rum fidelitas sed etiam universae civitatis oculi custodiunt:</td><td></td></tr><tr><td>quid censetis, cum iter ingressus ero, longum praesertim,</td><td>5</td></tr><tr><td>nullasne insidias extimescendas? Tres viae sunt ad Muti-</td><td></td></tr><tr><td>nam—quo festinat animus ut quam primum illud pignus</td><td></td></tr><tr><td>libertatis populi Romani, D. Brutum, aspicere possim;</td><td></td></tr><tr><td>cuius in complexu libenter extremum vitae spiritum edide-</td><td></td></tr><tr><td>rim, cum omnes actiones horum mensum, omnes sententiae</td><td>10</td></tr><tr><td>meae pervenerint ad eum qui mihi fuit propositus exitum.</td><td></td></tr><tr><td>Tres ergo, ut dixi, viae: a supero mari Flaminia, ab infero</td><td></td></tr><tr><td>Aurelia, media Cassia. Nunc, quaeso, attendite num aber-</td><td>23.1</td></tr><tr><td>ret a coniectura suspicio periculi mei. Etruriam discriminat</td><td></td></tr><tr><td>Cassia. Scimusne igitur, Pansa, quibus in locis nunc sit</td><td></td></tr><tr><td>Lentonis Caesenni <span class="caps">vii</span> viralis auctoritas? Nobiscum nec </td><td></td></tr><tr><td>animo certe est nec corpore. Si autem aut domi est aut</td><td>5</td></tr><tr><td>non longe a domo, certe in Etruria est, id est in via. Quis</td><td></td></tr><tr><td>igitur mihi praestat Lentonem uno capite esse contentum?</td><td></td></tr><tr><td>Dic mihi praeterea, Pansa, Ventidius ubi sit, cui fui semper</td><td></td></tr><tr><td>amicus ante quam ille rei publicae bonisque omnibus tam</td><td></td></tr><tr><td>aperte est factus inimicus. Possum Cassiam vitare, &lt;tenere&gt;</td><td>10</td></tr><tr><td>Flaminiam: quid, si Anconam, ut dicitur, Ventidius vene-</td><td></td></tr><tr><td>rit, poterone Ariminum tuto accedere? Restat Aurelia.</td><td></td></tr><tr><td>Hic quidem etiam praesidia habeo; possessiones enim sunt</td><td></td></tr><tr><td>P. Clodi. Tota familia occurret; hospitio invitabit propter</td><td></td></tr><tr><td>familiaritatem notissimam. Hisce ego viis me committam</td><td>24.1</td></tr><tr><td>qui Terminalibus nuper in suburbium, ut eodem die rever-</td><td></td></tr><tr><td>terer, ire non sum ausus? Domesticis me parietibus vix</td><td></td></tr><tr><td>tueor sine amicorum custodiis. Itaque in urbe maneo, si</td><td></td></tr><tr><td>licebit, manebo. Haec mea sedes est, haec vigilia, haec</td><td>5</td></tr><tr><td>custodia, hoc praesidium stativum. Teneant alii castra,</td><td></td></tr><tr><td>gerant res bellicas; occiderint hostem; nam hoc caput est;</td><td></td></tr><tr><td>nos, ut dicimus semperque fecimus, urbem et res urbanas</td><td></td></tr><tr><td>vobiscum pariter tuebimur. Neque vero recuso munus</td><td></td></tr><tr><td>hoc: quamquam populum Romanum video pro me recu-</td><td>10</td></tr><tr><td>sare. Nemo me minus timidus, nemo tamen cautior. Res</td><td></td></tr><tr><td>declarat. Vicesimus annus est cum omnes scelerati me</td><td></td></tr><tr><td>unum petunt. Itaque ipsi, ne dicam mihi, rei publicae</td><td></td></tr><tr><td>poenas dederunt: me salvum adhuc res publica conservavit</td><td></td></tr><tr><td>sibi. Timide hoc dicam; scio enim quidvis homini acci-</td><td>15</td></tr><tr><td>dere posse—verum tamen semel circumsessus lectis valen-</td><td></td></tr><tr><td>tissimorum hominum viribus cecidi sciens ut honestissime</td><td></td></tr><tr><td>possem exsurgere. Possumne igitur satis videri cautus, satis</td><td>25.1</td></tr><tr><td>providus, si me huic itineri tam infesto tamque periculoso </td><td></td></tr><tr><td>commisero? Gloriam in morte debent ei qui in re publica</td><td></td></tr><tr><td>versantur, non culpae reprehensionem et stultitiae vitupera-</td><td></td></tr><tr><td>tionem relinquere. Quis bonus non luget mortem Treboni?</td><td>5</td></tr><tr><td>quis non dolet interitum talis et civis et viri? At sunt qui</td><td></td></tr><tr><td>dicant dure illi quidem, sed tamen dicunt: minus dolen-</td><td></td></tr><tr><td>dum quod ab homine impuro nefarioque non caverit.</td><td></td></tr><tr><td>Etenim qui multorum custodem se profiteatur, eum sapi-</td><td></td></tr><tr><td>entes sui primum capitis aiunt custodem esse oportere.</td><td>10</td></tr><tr><td>Cum saeptus sis legibus et iudiciorum metu, non sunt</td><td></td></tr><tr><td>omnia timenda neque ad omnis insidias praesidia quae-</td><td></td></tr><tr><td>renda. Quis enim audeat luci, quis in militari via, quis</td><td></td></tr><tr><td>bene comitatum, quis inlustrem aggredi? Haec neque hoc</td><td></td></tr><tr><td>tempore neque in me valent. Non modo enim poenam</td><td>26.1</td></tr><tr><td>non extimescet qui mihi vim attulerit sed etiam gloriam</td><td></td></tr><tr><td>sperabit a latronum gregibus et praemia. Haec ego in urbe</td><td></td></tr><tr><td>provideo: facilis est circumspectus unde exeam, quo pro-</td><td></td></tr><tr><td>grediar, quid ad dexteram, quid ad sinistram sit. Num</td><td>5</td></tr><tr><td>idem in Appennini tramitibus facere potero? in quibus</td><td></td></tr><tr><td>etiam si non erunt insidiae, quae facillime esse poterunt,</td><td></td></tr><tr><td>animus tamen erit sollicitus, ut nihil possit de officiis lega-</td><td></td></tr><tr><td>tionis attendere. Sed effugi insidias, perrupi Appenninum:</td><td></td></tr><tr><td>nempe in Antoni congressum conloquiumque veniendum</td><td>10</td></tr><tr><td>est. Quinam locus capietur? Si extra castra, ceteri vide-</td><td></td></tr><tr><td>rint: ego me vix tuto futurum puto. Novi hominis furo-</td><td></td></tr><tr><td>rem, novi effrenatam violentiam. Cuius acerbitas morum</td><td></td></tr><tr><td>immanitasque naturae ne vino quidem permixta temperari</td><td></td></tr><tr><td>solet, hic ira dementiaque inflammatus adhibito fratre Lucio,</td><td>15</td></tr><tr><td>taeterrima belua, numquam profecto a me sacrilegas manus</td><td></td></tr><tr><td>atque impias abstinebit. Memini conloquia et cum acerri-</td><td>27.1</td></tr><tr><td>mis hostibus et cum gravissime dissidentibus civibus. </td><td></td></tr><tr><td>Cn. Pompeius, Sexti filius, consul me praesente, cum essem</td><td></td></tr><tr><td>tiro in eius exercitu, cum P. Vettio Scatone, duce Marso-</td><td></td></tr><tr><td>rum, inter bina castra conlocutus est: quo quidem &lt;die&gt; memini</td><td>5</td></tr><tr><td>Sex. Pompeium, fratrem consulis, ad conloquium ipsum</td><td></td></tr><tr><td>Roma venire, doctum virum atque sapientem. Quem cum</td><td></td></tr><tr><td>Scato salutasset, 'Quem te appellem?' inquit. At ille</td><td></td></tr><tr><td>'Voluntate hospitem, necessitate hostem.' Erat in illo</td><td></td></tr><tr><td>conloquio aequitas; nullus timor, nulla suberat suspicio;</td><td>10</td></tr><tr><td>mediocre etiam odium. Non enim ut eriperent nobis socii</td><td></td></tr><tr><td>civitatem, sed ut in eam reciperentur petebant. Sulla cum</td><td></td></tr><tr><td>Scipione inter Cales et Teanum, cum alter nobilitatis florem,</td><td></td></tr><tr><td>alter belli socios adhibuisset, de auctoritate senatus, de</td><td></td></tr><tr><td>suffragiis populi, de iure civitatis leges inter se et con-</td><td>15</td></tr><tr><td>diciones contulerunt. Non tenuit omnino conloquium illud</td><td></td></tr><tr><td>fidem: a vi tamen periculoque afuit. Possumusne igitur in</td><td></td></tr><tr><td>Antoni latrocinio aeque esse tuti? Non possumus; aut,</td><td></td></tr><tr><td>si ceteri possunt, me posse diffido. Quod si non extra</td><td>28.1</td></tr><tr><td>castra congrediemur, quae ad conloquium castra sumentur?</td><td></td></tr><tr><td>In nostra ille numquam veniet; multo minus nos in illius.</td><td></td></tr><tr><td>Reliquum est ut et accipiantur et remittantur postulata per</td><td></td></tr><tr><td>litteras. Ergo erimus in castris, meaque ad omnia postu-</td><td>5</td></tr><tr><td>lata una sententia; quam cum hic vobis audientibus dixero,</td><td></td></tr><tr><td>isse, redisse me putatote: legationem confecero. Omnia ad</td><td></td></tr><tr><td>senatum mea sententia reiciam, quaecumque postulabit</td><td></td></tr><tr><td>Antonius. Neque enim licet aliter neque permissum est</td><td></td></tr><tr><td>nobis ab hoc ordine, ut bellis confectis decem legatis per-</td><td>10</td></tr><tr><td>mitti solet more maiorum, neque ulla omnino a senatu</td><td></td></tr><tr><td>mandata accepimus. Quae cum agam in consilio non</td><td></td></tr><tr><td>nullis, ut arbitror, repugnantibus, nonne metuendum est ne</td><td></td></tr><tr><td>imperita militum multitudo per me pacem distineri putet? </td><td></td></tr><tr><td>Facite hoc meum consilium legiones novas non improbare;</td><td>29.1</td></tr><tr><td>nam Martiam et quartam nihil cogitantis praeter dignitatem</td><td></td></tr><tr><td>et decus comprobaturas esse certo scio: quid? veteranos</td><td></td></tr><tr><td>non veremur—nam timeri se ne ipsi quidem volunt—quo-</td><td></td></tr><tr><td>nam modo accipiant severitatem meam? Multa enim falsa</td><td>5</td></tr><tr><td>de me audierunt; multa ad eos improbi detulerunt, quorum</td><td></td></tr><tr><td>commoda, ut vos optimi testes estis, semper ego sententia,</td><td></td></tr><tr><td>auctoritate, oratione firmavi: sed credunt improbis, credunt</td><td></td></tr><tr><td>turbulentis, credunt suis. Sunt autem fortes illi quidem,</td><td></td></tr><tr><td>sed propter memoriam rerum quas gesserunt pro populi</td><td>10</td></tr><tr><td>Romani libertate et salute rei publicae nimis feroces et ad</td><td></td></tr><tr><td>suam vim omnia nostra consilia revocantes. Horum ego</td><td>30.1</td></tr><tr><td>cogitationem non vereor; impetum pertimesco. Haec quo-</td><td></td></tr><tr><td>que tanta pericula si effugero, satisne tutum reditum putatis</td><td></td></tr><tr><td>fore? Cum enim et vestram auctoritatem meo more de-</td><td></td></tr><tr><td>fendero et meam fidem rei publicae constantiamque praesti-</td><td>5</td></tr><tr><td>tero, tum erunt mihi non ei solum qui me oderunt sed illi</td><td></td></tr><tr><td>etiam qui invident extimescendi. Custodiatur igitur vita</td><td></td></tr><tr><td>rei publicae mea, quoad vel dignitas vel natura patietur,</td><td></td></tr><tr><td>patriae reservetur, mors aut necessitatem habeat fati aut, si</td><td></td></tr><tr><td>ante oppetenda est, oppetatur cum gloria. Haec cum ita</td><td>10</td></tr><tr><td>sint, etsi hanc legationem res publica, ut levissime dicam,</td><td></td></tr><tr><td>non desiderat, tamen si tuto licebit ire, proficiscar. Om-</td><td></td></tr><tr><td>nino, patres conscripti, totum huiusce rei consilium non</td><td></td></tr><tr><td>periculo meo, sed utilitate rei publicae metiar. De qua</td><td></td></tr><tr><td>mihi quoniam liberum est spatium, multum etiam atque</td><td>15</td></tr><tr><td>etiam considerandum puto idque potissimum faciendum</td><td></td></tr><tr><td>quod maxime interesse rei publicae iudicaro. </td><td></td></tr>
        </table>