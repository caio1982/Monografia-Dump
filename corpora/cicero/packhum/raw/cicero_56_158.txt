<table>
          <script>targetHit=0;</script>
          <tr class="title first  date"><td>ex<span class="snum">.</span> Mai<span class="snum">.</span> <span class="snum">46</span> Romae</td><td></td></tr><tr class="title last  "><td>CICERO VARRONI</td><td></td></tr><tr><td>Mihi vero ad Nonas bene maturum videtur fore, neque</td><td>9.5.1.1</td></tr><tr><td>solum propter rei publicae sed etiam propter anni tempus.</td><td></td></tr><tr><td>qua re istum diem probo; itaque eundem ipse sequar.</td><td></td></tr><tr><td>consili nostri, ne si eos quidem qui id secuti non sunt non</td><td>2.1</td></tr><tr><td>paeniteret, nobis paenitendum putarem. secuti enim sumus</td><td></td></tr><tr><td>non spem sed officium, reliquimus autem non officium sed </td><td></td></tr><tr><td>desperationem. ita verecundiores fuimus quam qui se domo</td><td></td></tr><tr><td>non commoverunt, saniores quam qui amissis opibus domum</td><td>5</td></tr><tr><td>non reverterunt. sed nihil minus fero quam severitatem</td><td></td></tr><tr><td>otiosorum et, quoquo modo se res habet, magis illos vereor</td><td></td></tr><tr><td>qui in bello occiderunt quam hos curo quibus non satis facimus</td><td></td></tr><tr><td>quia vivimus. </td><td></td></tr><tr><td>  Mihi si spatium fuerit in Tusculanum ante Nonas veniendi,</td><td>3.1</td></tr><tr><td>istic te videbo; si minus, persequar in Cumanum et ante te</td><td></td></tr><tr><td>certiorem faciam, ut lavatio parata sit.</td><td></td></tr>
        </table>