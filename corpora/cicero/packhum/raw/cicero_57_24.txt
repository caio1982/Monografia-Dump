<table>
          <script>targetHit=0;</script>
          <tr class="title first last  "><td>CICERO ATTICO SAL.</td><td></td></tr><tr><td>Cupio equidem et iam pridem cupio Alexandriam reliquamque</td><td>2.5.1.1</td></tr><tr><td>Aegyptum visere et simul ab hac hominum satietate nostri dis-</td><td></td></tr><tr><td>cedere et cum aliquo desiderio reverti; sed hoc tempore et his</td><td></td></tr><tr><td>mittentibus 'αἰδέομαι Τρῶας καὶ Τρῳάδας ἑλκεσιπέπλους'. quid</td><td></td></tr><tr><td>enim nostri optimates, si qui reliqui sunt, loquentur? an me</td><td>5</td></tr><tr><td>aliquo praemio de sententia esse deductum? 'Πουλυδάμας μοι</td><td></td></tr><tr><td>πρῶτος ἐλεγχείην ἀναθήσει', Cato ille noster qui mihi unus est</td><td></td></tr><tr><td>pro centum milibus. quid vero historiae de nobis ad annos</td><td></td></tr><tr><td><span class="caps">dc</span> praedicarint? quas quidem ego multo magis vereor quam</td><td></td></tr><tr><td>eorum hominum qui hodie vivunt rumusculos. sed, opinor,</td><td>10</td></tr><tr><td>excipiamus et exspectemus. si enim deferetur, erit quaedam</td><td></td></tr><tr><td>nostra potestas et tum deliberabimus. etiam hercule est in non</td><td></td></tr><tr><td>accipiendo non nulla gloria. qua re si quid Θεοφάνης tecum</td><td></td></tr><tr><td>forte contulerit, ne omnino repudiaris. </td><td></td></tr><tr><td>  De istis rebus exspecto tuas litteras, quid Arrius narret, quo</td><td>2.1</td></tr><tr><td>animo se destitutum ferat, et qui consules parentur, utrum, ut</td><td></td></tr><tr><td>populi sermo, Pompeius et Crassus, an, ut mihi scribitur, cum</td><td></td></tr><tr><td>Gabinio Ser. Sulpicius, et num quae novae leges et num quid</td><td></td></tr><tr><td>novi omnino, et, quoniam Nepos proficiscitur, cuinam</td><td>5</td></tr><tr><td>auguratus deferatur, quo quidem uno ego ab istis capi possum</td><td></td></tr><tr><td>—vide levitatem meam! sed quid ego haec, quae cupio</td><td></td></tr><tr><td>deponere et toto animo atque omni cura φιλοσοφεῖν? sic,</td><td></td></tr><tr><td>inquam, in animo est; vellem ab initio, nunc vero, quoniam </td><td></td></tr><tr><td>quae putavi esse praeclara expertus sum quam essent inania,</td><td>10</td></tr><tr><td>cum omnibus Musis rationem habere cogito. </td><td></td></tr><tr><td>  Tu tamen de †Tutio† ad me rescribe certius et num quis in</td><td>3.1</td></tr><tr><td>eius locum paretur, et quid de P. Clodio fiat, et omnia, quem</td><td></td></tr><tr><td>ad modum polliceris, ἐπὶ σχολῆς scribe. et quo die Roma te</td><td></td></tr><tr><td>exiturum putes velim ad me scribas ut certiorem te faciam</td><td></td></tr><tr><td>quibus in locis futurus sim, epistulamque statim des de iis</td><td>5</td></tr><tr><td>rebus de quibus ad te scripsi. valde enim exspecto tuas litteras.</td><td></td></tr>
        </table>