<table>
          <script>targetHit=0;</script>
          <tr class="title first  date"><td>iii Id<span class="snum">.</span> Febr<span class="snum">.</span> <span class="snum">49</span></td><td></td></tr><tr class="title last  "><td>CN. MAGNVS PROCOS. S. D. L. DOMITIO PROCOS.</td><td></td></tr><tr><td>Valde miror te ad me nihil scribere et potius ab aliis quam</td><td>8.12b.1.1</td></tr><tr><td>a te de re publica me certiorem fieri. nos disiecta manu pares</td><td></td></tr><tr><td>adversariis esse non possumus; contractis nostris copiis spero</td><td></td></tr><tr><td>nos et rei publicae et communi saluti prodesse posse. quam</td><td></td></tr><tr><td>ob rem cum constituisses, ut Vibullius mihi scripserat, a. d. <span class="caps">v</span></td><td>5</td></tr><tr><td>Id. Febr. Corfinio proficisci cum exercitu et ad me venire,</td><td></td></tr><tr><td>miror quid causae fuerit qua re consilium mutaris. nam illa</td><td></td></tr><tr><td>causa quam mihi Vibullius scribit levis est, te propterea</td><td></td></tr><tr><td>moratum esse quod audieris Caesarem Firmo progressum in</td><td></td></tr><tr><td>Castrum Truentinum venisse; quanto enim magis appro-</td><td>10</td></tr><tr><td>pinquare adversarius coepit, eo tibi celerius agendum erat ut</td><td></td></tr><tr><td>te mecum coniungeres prius quam Caesar aut tuum iter</td><td></td></tr><tr><td>impedire aut me abs te excludere posset. </td><td></td></tr><tr><td>  Quam ob rem etiam te rogo et hortor, id quod non destiti</td><td>2.1</td></tr><tr><td>superioribus litteris a te petere, ut primo quoque die Luceriam</td><td></td></tr><tr><td>ad &lt;me&gt; venires, ante quam copiae quas instituit Caesar</td><td></td></tr><tr><td>contrahere in unum locum coactae vos a nobis distrahant. </td><td></td></tr><tr><td>sed si erunt qui te impediant ut villas suas servent, aequum</td><td>5</td></tr><tr><td>est me a te impetrare ut cohortis quae ex Piceno et Camerino</td><td></td></tr><tr><td>venerunt, quae fortunas suas reliquerunt, ad me missum facias.</td><td></td></tr>
        </table>