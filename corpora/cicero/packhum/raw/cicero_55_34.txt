<table>
          <script>targetHit=0;</script>
          <tr><td>  Iam de artificiis et quaestibus, qui liberales ha-</td><td>1.150.1</td></tr><tr><td>bendi, qui sordidi sint, haec fere accepimus. Primum</td><td></td></tr><tr><td>improbantur ii quaestus, qui in odia hominum incur-</td><td></td></tr><tr><td>runt, ut portitorum, ut feneratorum. Inliberales autem</td><td></td></tr><tr><td>et sordidi quaestus mercennariorum omnium, quorum</td><td>5</td></tr><tr><td>operae, non quorum artes emuntur; est enim in illis</td><td></td></tr><tr><td>ipsa merces auctoramentum servitutis. Sordidi etiam</td><td></td></tr><tr><td>putandi, qui mercantur a mercatoribus, quod statim</td><td></td></tr><tr><td>vendant; nihil enim proficiant, nisi admodum mentian-</td><td></td></tr><tr><td>tur; nec vero est quicquam turpius vanitate. Opificesque</td><td>10</td></tr><tr><td>omnes in sordida arte versantur; nec enim quicquam</td><td></td></tr><tr><td>ingenuum habere potest officina. Minimeque artes eae </td><td></td></tr><tr><td>probandae, quae ministrae sunt voluptatum 'cetarii,</td><td></td></tr><tr><td>lanii, coqui, fartores, piscatores', ut ait Terentius. Ad-</td><td></td></tr><tr><td>de huc, si placet, unguentarios, saltatores, totumque</td><td>15</td></tr><tr><td>ludum talarium. Quibus autem artibus aut prudentia</td><td>151.1</td></tr><tr><td>maior inest aut non mediocris utilitas quaeritur ut me-</td><td></td></tr><tr><td>dicina, ut architectura, ut doctrina rerum honestarum,</td><td></td></tr><tr><td>eae sunt iis, quorum ordini conveniunt, honestae. Mer-</td><td></td></tr><tr><td>catura autem, si tenuis est, sordida putanda est; sin</td><td>5</td></tr><tr><td>magna et copiosa, multa undique apportans multis-</td><td></td></tr><tr><td>que sine vanitate inpertiens, non est admodum vitu-</td><td></td></tr><tr><td>peranda; atque etiam si satiata quaestu vel contenta</td><td></td></tr><tr><td>potius, ut saepe ex alto in portum, ex ipso se portu</td><td></td></tr><tr><td>in agros possessionesque contulit, videtur iure optimo</td><td>10</td></tr><tr><td>posse laudari. Omnium autem rerum, ex quibus ali-</td><td></td></tr><tr><td>quid adquiritur, nihil est agri cultura melius, nihil</td><td></td></tr><tr><td>uberius, nihil dulcius, nihil homine, nihil libero di-</td><td></td></tr><tr><td>gnius. De qua quoniam in Catone Maiore satis multa</td><td></td></tr><tr><td>diximus, illinc assumes quae ad hunc locum pertinebunt. </td><td>15</td></tr>
        </table>