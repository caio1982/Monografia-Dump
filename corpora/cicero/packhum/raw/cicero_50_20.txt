<table>
          <script>targetHit=0;</script>
          <tr><td>  Ipsa vero quam nihil ad rem pertinet, quae vos de-</td><td>1.97.8</td></tr><tr><td>lectat maxime, similitudo. quid canis nonne similis lupo</td><td></td></tr><tr><td>(atque, ut Ennius, &quot;simia quam similis turpissuma bestia</td><td>10</td></tr><tr><td>nobis&quot;); at mores in utroque dispares. elephanto belu-</td><td></td></tr><tr><td>arum nulla prudentior; ad figuram quae vastior? de</td><td>98.1</td></tr><tr><td>bestiis loquor; quid inter ipsos homines nonne et</td><td></td></tr><tr><td>simillimis formis dispares mores et moribus &lt;paribus&gt;</td><td></td></tr><tr><td>figura dissimilis? </td><td></td></tr><tr><td>  Etenim si semel Vellei suscipimus genus hoc</td><td>5</td></tr><tr><td>argumenti, attende quo serpat. tu enim sumebas nisi </td><td></td></tr><tr><td>in hominis figura rationem inesse non posse; sumet</td><td></td></tr><tr><td>alius nisi in terrestri, nisi in eo qui natus sit, nisi in eo</td><td></td></tr><tr><td>qui adoleverit, nisi in eo qui didicerit, nisi in eo qui ex</td><td></td></tr><tr><td>animo constet et corpore caduco et infirmo, pos-</td><td>10</td></tr><tr><td>tremo nisi in homine atque mortali. quod si in om-</td><td></td></tr><tr><td>nibus his rebus obsistis, quid est quod te forma una</td><td></td></tr><tr><td>conturbet? his enim omnibus quae proposui adiunc-</td><td></td></tr><tr><td>tis in homine rationem esse et mentem videbas; quibus</td><td></td></tr><tr><td>detractis deum tamen nosse te dicis, modo liniamenta</td><td>15</td></tr><tr><td>maneant. hoc est non considerare sed quasi sortiri</td><td></td></tr><tr><td>quid loquare. </td><td></td></tr><tr><td>  Nisi forte ne hoc quidem adtendis, non modo</td><td>99.1</td></tr><tr><td>in homine sed etiam in arbore quicquid supervacu-</td><td></td></tr><tr><td>aneum sit aut usum non habeat obstare. quam moles-</td><td></td></tr><tr><td>tum est uno digito plus habere; quid ita? quia nec</td><td></td></tr><tr><td>speciem nec usum alium quinque desiderant. tuus</td><td>5</td></tr><tr><td>autem deus non digito uno redundat sed capite collo</td><td></td></tr><tr><td>cervicibus lateribus alvo tergo poplitibus manibus pe-</td><td></td></tr><tr><td>dibus feminibus cruribus. si ut inmortalis sit, quid haec</td><td></td></tr><tr><td>ad vitam membra pertinent, quid ipsa facies? magis</td><td></td></tr><tr><td>illa, cerebrum cor pulmones iecur: haec enim sunt do-</td><td>10</td></tr><tr><td>micilia vitae; oris quidem habitus ad vitae firmitatem</td><td></td></tr><tr><td>nihil pertinet. Et eos vituperabas, qui ex operibus</td><td>100.1</td></tr><tr><td>magnificis atque praeclaris, cum ipsum mundum, cum</td><td></td></tr><tr><td>eius membra caelum terras maria, cumque horum in-</td><td></td></tr><tr><td>signia solem lunam stellasque vidissent, cumque tem-</td><td></td></tr><tr><td>porum maturitates mutationes vicissitudinesque cog-</td><td>5</td></tr><tr><td>novissent, suspicati essent aliquam excellentem esse</td><td></td></tr><tr><td>praestantemque naturam, quae haec effecisset moveret</td><td></td></tr><tr><td>regeret gubernaret. qui etiam si aberrant a coniectura,</td><td></td></tr><tr><td>video tamen quid sequantur: tu quod opus tandem</td><td></td></tr><tr><td>magnum et egregium habes quod effectum divina</td><td>10</td></tr><tr><td>mente videatur, ex quo esse deos suspicere? &quot;Habebam&quot; </td><td></td></tr><tr><td>inquis &quot;in animo insitam informationem quandam dei&quot;.</td><td></td></tr><tr><td>Et barbati quidem Iovis, galeatae Minervae: num igitur</td><td></td></tr><tr><td>esse talis putas? Quanto melius haec vulgus imperi-</td><td>101.1</td></tr><tr><td>torum, qui non membra solum hominis deo tribuant</td><td></td></tr><tr><td>sed usum etiam membrorum; dant enim arcum sagit-</td><td></td></tr><tr><td>tas hastam clipeum fuscinam fulmen, et si actiones</td><td></td></tr><tr><td>quae sint deorum non vident, nihil agentem tamen deum</td><td>5</td></tr><tr><td>non queunt cogitare. ipsi qui inridentur Aegyptii nul-</td><td></td></tr><tr><td>lam beluam nisi ob aliquam utilitatem quam ex ea ca-</td><td></td></tr><tr><td>perent consecraverunt; velut ibes maximam vim ser-</td><td></td></tr><tr><td>pentium conficiunt, cum sint aves excelsae cruribus ri-</td><td></td></tr><tr><td>gidis corneo proceroque rostro; avertunt pestem ab</td><td>10</td></tr><tr><td>Aegypto, cum volucris anguis ex vastitate Libyae vento</td><td></td></tr><tr><td>Africo invectas interficiunt atque consumunt, ex quo</td><td></td></tr><tr><td>fit ut illae nec morsu vivae noceant nec odore mortuae.</td><td></td></tr><tr><td>possum de ichneumonum utilitate de crocodilorum de</td><td></td></tr><tr><td>faelium dicere, sed nolo esse longus. ita concludam, ta-</td><td>15</td></tr><tr><td>men beluas a barbaris propter beneficium consecratas,</td><td></td></tr><tr><td>vestrorum deorum non modo beneficium nullum ex-</td><td></td></tr><tr><td>tare, sed ne factum quidem omnino. &quot;Nihil habet&quot; in-</td><td>102.1</td></tr><tr><td>quit &quot;negotii&quot;. Profecto Epicurus quasi pueri delicati ni-</td><td></td></tr><tr><td>hil cessatione melius existimat. at ipsi tamen pueri</td><td></td></tr><tr><td>etiam cum cessant exercitatione aliqua ludicra delectan-</td><td></td></tr><tr><td>tur: deum sic feriatum volumus cessatione torpere, ut,</td><td>5</td></tr><tr><td>si se commoverit, vereamur ne beatus esse non possit?</td><td></td></tr><tr><td>haec oratio non modo deos spoliat motu et actione di-</td><td></td></tr><tr><td>vina, sed etiam homines inertis efficit, si quidem agens</td><td></td></tr><tr><td>aliquid ne deus quidem esse beatus potest. </td><td></td></tr>
        </table>