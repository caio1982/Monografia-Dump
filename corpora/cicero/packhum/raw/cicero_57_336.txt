<table>
          <script>targetHit=0;</script>
          <tr class="title first  date"><td>c<span class="snum">.</span> vi Non<span class="snum">.</span> Quint<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>A Caesare litteras accepi consolatorias datas prid. Kal. Mai.</td><td>13.20.1.1</td></tr><tr><td>Hispali. de urbe augenda quid sit promulgatum non intellexi.</td><td></td></tr><tr><td>id scire sane velim. Torquato nostra officia grata esse facile</td><td></td></tr><tr><td>patior eaque augere non desinam. </td><td></td></tr><tr><td>  Ad Ligarianam de uxore Tuberonis et privigna neque</td><td>2.1</td></tr><tr><td>possum iam addere (est enim pervulgata) neque Tuberonem</td><td></td></tr><tr><td>volo offendere; mirifice est enim φιλαίτιος. theatrum quidem</td><td></td></tr><tr><td>sane bellum habuisti. </td><td></td></tr><tr><td>  Ego &lt;et&gt;si hoc loco facillime sustentor, tamen te videre cupio.</td><td>3.1</td></tr><tr><td>itaque ut constitui adero. fratrem credo a te esse conventum.</td><td></td></tr><tr><td>scire igitur studeo quid egeris. </td><td></td></tr><tr><td>  De fama nihil sane laboro, etsi scripseram ad te tunc stulte</td><td>4.1</td></tr><tr><td>'nihil melius'; curandum enim non est. atque hoc 'in omni</td><td></td></tr><tr><td>vita sua quemque &lt;a&gt; recta conscientia traversum unguem non</td><td></td></tr><tr><td>oportet discedere' viden quam φιλοσόφως? an tu nos frustra</td><td></td></tr><tr><td>existimas haec in manibus habere? δεδῆχθαι te nollem quod</td><td>5</td></tr><tr><td>nihil erat. redeo enim rursus eodem: quicquamne me putas</td><td></td></tr><tr><td>curare in toto, nisi ut ei ne desim? id ago scilicet ut iudicia</td><td></td></tr><tr><td>videar tenere. μὴ γὰρ αὐτοῖς. vellem tam domestica ferre</td><td></td></tr><tr><td>possem quam ista contemnere. putas autem me voluisse aliquid</td><td></td></tr><tr><td>quod perfectum non sit? non licet scilicet sententiam suam.</td><td>10</td></tr><tr><td>sed tamen quae tum acta sunt non possum non probare, et</td><td></td></tr><tr><td>tamen non curare pulchre possum, sicuti facio. sed nimium</td><td></td></tr><tr><td>multa de nugis. </td><td></td></tr>
        </table>