<table>
          <script>targetHit=0;</script>
          <tr><td>  Atque utinam posset aliqua ratione hoc crimen quam-</td><td>2.3.224.10</td></tr><tr><td>vis falsa, modo humana atque usitata defendere: minore</td><td></td></tr><tr><td>periculo vestro, minore periculo provinciarum omnium </td><td></td></tr><tr><td>iudicaretis. Negaret hac aestimatione se usum, vos id</td><td></td></tr><tr><td>credidissetis: homini credidisse, non factum comprobasse</td><td></td></tr><tr><td>videremini. Nullo modo negare potest; urgetur a tota</td><td>15</td></tr><tr><td>Sicilia; nemo est ex tanto numero aratorum a quo pecunia</td><td></td></tr><tr><td>cellae nomine non sit exacta. Vellem etiam hoc posset</td><td>225.1</td></tr><tr><td>dicere, nihil ad se istam rationem pertinere, per quaestores</td><td></td></tr><tr><td>rem frumentariam esse administratam. Ne id quidem ei</td><td></td></tr><tr><td>licet dicere, propterea quod ipsius litterae recitantur ad</td><td></td></tr><tr><td>civitates de ternis denariis missae. Quae est igitur de-</td><td>5</td></tr><tr><td>fensio? 'Feci quod arguis; coegi pecunias maximas cellae</td><td></td></tr><tr><td>nomine; sed hoc mihi licuit, vobis si prospicitis licebit.'</td><td></td></tr><tr><td>Periculosum provinciis genus iniuriae confirmari iudicio,</td><td></td></tr><tr><td>perniciosum nostro ordini populum Romanum existimare</td><td></td></tr><tr><td>non posse eos homines qui ipsi legibus teneantur leges in</td><td>10</td></tr><tr><td>iudicando religiose defendere. Atque isto praetore, iudices,</td><td></td></tr><tr><td>non solum aestimandi frumenti modus non fuit, sed ne</td><td></td></tr><tr><td>imperandi quidem; neque enim id quod debebatur, sed</td><td></td></tr><tr><td>quantum commodum fuit imperavit. Summam faciam</td><td></td></tr><tr><td>vobis ex publicis litteris ac testimoniis civitatum frumenti</td><td>15</td></tr><tr><td>in cellam imperati: reperietis quinquiens tanto, iudices,</td><td></td></tr><tr><td>amplius istum quam quantum in cellam ei sumere licitum</td><td></td></tr><tr><td>sit civitatibus imperasse. Quid ad hanc impudentiam addi</td><td></td></tr><tr><td>potest, si et aestimavit tanti ut homines ferre non possent,</td><td></td></tr><tr><td>et tanto plus quam erat ei concessum legibus imperavit? </td><td>20</td></tr><tr><td>  Quapropter cognita tota re frumentaria, iudices, iam</td><td>226.1</td></tr><tr><td>facillime perspicere potestis amissam esse populo Romano</td><td></td></tr><tr><td>Siciliam, fructuosissimam atque opportunissimam provinciam,</td><td></td></tr><tr><td>nisi eam vos istius damnatione recuperatis. Quid est enim </td><td></td></tr><tr><td>Sicilia si agri cultionem sustuleris et si aratorum numerum</td><td>5</td></tr><tr><td>ac nomen exstinxeris? Quid autem potest esse in calami-</td><td></td></tr><tr><td>tate residui quod non ad miseros aratores isto praetore per</td><td></td></tr><tr><td>summam iniuriam ignominiamque pervenerit? quibus, cum</td><td></td></tr><tr><td>decumas dare deberent, vix ipsis decumae relictae sunt;</td><td></td></tr><tr><td>cum pecunia deberetur, soluta non est; cum optima aesti-</td><td>10</td></tr><tr><td>matione senatus frumentum eos in cellam dare voluisset,</td><td></td></tr><tr><td>etiam instrumenta agrorum vendere coacti sunt. Dixi iam</td><td>227.1</td></tr><tr><td>antea, iudices, ut has omnis iniurias tollatis, tamen ipsam</td><td></td></tr><tr><td>rationem arandi spe magis et iucunditate quadam quam</td><td></td></tr><tr><td>fructu atque emolumento teneri. Etenim ad incertum</td><td></td></tr><tr><td>casum et eventum certus quotannis labor et certus sumptus</td><td>5</td></tr><tr><td>impenditur. Annona porro pretium nisi in calamitate fruct-</td><td></td></tr><tr><td>uum non habet; si autem ubertas in percipiendis fructibus</td><td></td></tr><tr><td>fuit, consequitur vilitas in vendendis, ut aut male venden-</td><td></td></tr><tr><td>dum intellegas, si bene processit, aut male perceptos fructus,</td><td></td></tr><tr><td>si recte licet vendere. Totae autem res rusticae eius modi</td><td>10</td></tr><tr><td>sunt ut eas non ratio neque labor, sed res incertissimae,</td><td></td></tr><tr><td>venti tempestatesque, moderentur. Hinc cum unae de-</td><td></td></tr><tr><td>cumae lege et consuetudine detrahantur, alterae novis</td><td></td></tr><tr><td>institutis propter annonae rationem imperentur, ematur</td><td></td></tr><tr><td>praeterea frumentum quotannis publice, postremo etiam in</td><td>15</td></tr><tr><td>cellam magistratibus et legatis imperetur, quid aut quantum</td><td></td></tr><tr><td>praeterea est quod aut liberum possit habere ille arator ac</td><td></td></tr><tr><td>dominus in potestate suorum fructuum aut in ipsis fructibus</td><td></td></tr><tr><td>solutum? Quodsi haec ferunt omnia, si potius vobis ac rei</td><td>228.1</td></tr><tr><td>publicae quam sibi et suis commodis opera sumptu labore</td><td></td></tr><tr><td>deserviunt, etiamne haec nova debent edicta et imperia prae-</td><td></td></tr><tr><td>torum et Aproni dominationem et Veneriorum servorum</td><td></td></tr><tr><td>furta rapinasque ferre? etiamne frumentum pro empto </td><td>5</td></tr><tr><td>gratis dare? etiamne in cellam cum cupiant gratis dare</td><td></td></tr><tr><td>ultro pecuniam grandem addere? etiamne haec tot detri-</td><td></td></tr><tr><td>menta atque damna cum maximis iniuriis contumeliisque</td><td></td></tr><tr><td>perferre? Itaque haec, iudices, quae pati nullo modo</td><td></td></tr><tr><td>potuerunt non pertulerunt. Arationes omnis tota Sicilia</td><td>10</td></tr><tr><td>desertas atque a dominis relictas esse cognoscitis; neque</td><td></td></tr><tr><td>quicquam aliud agitur hoc iudicio nisi ut antiquissimi</td><td></td></tr><tr><td>socii et fidelissimi, Siculi, coloni populi Romani atque</td><td></td></tr><tr><td>aratores, vestra severitate et diligentia me duce atque</td><td></td></tr><tr><td>auctore in agros atque in sedes suas revertantur. </td><td>15</td></tr>
        </table>