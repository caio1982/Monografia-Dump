<table>
          <script>targetHit=0;</script>
          <tr><td>  Rogarem te, inquit, ut diceres pro me tu idem, qui</td><td>4.62.1</td></tr><tr><td>illis orationem dictavisses, vel potius paulum loci mihi, </td><td></td></tr><tr><td>ut iis responderem, dares, nisi et te audire nunc mallem</td><td></td></tr><tr><td>et istis tamen alio tempore responsurus essem, tum</td><td></td></tr><tr><td>scilicet, cum tibi. </td><td>5</td></tr><tr><td>  Atque, si verum respondere velles, Cato, haec erant</td><td></td></tr><tr><td>dicenda, non eos tibi non probatos, tantis ingeniis</td><td></td></tr><tr><td>homines tantaque auctoritate, sed te animadvertisse,</td><td></td></tr><tr><td>quas res illi propter antiquitatem parum vidissent, eas</td><td></td></tr><tr><td>a Stoicis esse perspectas, eisdemque de rebus hos cum</td><td>10</td></tr><tr><td>acutius disseruisse, tum sensisse gravius et fortius,</td><td></td></tr><tr><td>quippe qui primum valitudinem bonam expetendam</td><td></td></tr><tr><td>negent esse, eligendam dicant, nec quia bonum sit</td><td></td></tr><tr><td>valere, sed quia sit non nihilo aestimandum—neque</td><td></td></tr><tr><td>tamen pluris [quam] illis videtur, qui illud non dubi-</td><td>15</td></tr><tr><td>tant bonum dicere—; hoc vero te ferre non potuisse,</td><td></td></tr><tr><td>quod antiqui illi quasi barbati, ut nos de nostris</td><td></td></tr><tr><td>solemus dicere, crediderint, eius, qui honeste viveret,</td><td></td></tr><tr><td>si idem etiam bene valeret, bene audiret, copiosus</td><td></td></tr><tr><td>esset, optabiliorem fore vitam melioremque et magis</td><td>20</td></tr><tr><td>expetendam quam illius, qui aeque vir bonus 'multis</td><td></td></tr><tr><td>modis' esset, ut Ennii Alcmaeo, 'círcumventus mórbo,</td><td></td></tr><tr><td>exilio atque ínopia'. illi igitur antiqui non tam acute</td><td>63.1</td></tr><tr><td>optabiliorem illam vitam putant, praestantiorem, bea-</td><td></td></tr><tr><td>tiorem, Stoici autem tantum modo praeponendam in</td><td></td></tr><tr><td>seligendo, non quo beatior ea vita sit, sed quod ad</td><td></td></tr><tr><td>naturam accommodatior. </td><td>5</td></tr><tr><td>  Et, qui sapientes non sint, omnes aeque esse mi-</td><td></td></tr><tr><td>seros, Stoici hoc videlicet viderunt, illos autem id</td><td></td></tr><tr><td>fugerat superiores, qui &lt;non&gt; arbitrabantur homines</td><td></td></tr><tr><td>sceleribus et parricidiis inquinatos nihilo miseriores</td><td></td></tr><tr><td>esse quam eos, qui, cum caste et integre viverent, non-</td><td>10</td></tr><tr><td>dum perfectam illam sapientiam essent consecuti. at-</td><td>64.1</td></tr><tr><td>que hoc loco similitudines eas, quibus illi uti solent,</td><td></td></tr><tr><td>dissimillimas proferebas. quis enim ignorat, si plures </td><td></td></tr><tr><td>ex alto emergere velint, propius fore eos quidem ad</td><td></td></tr><tr><td>respirandum, qui ad summam iam aquam adpropin-</td><td>5</td></tr><tr><td>quent, sed nihilo magis respirare posse quam eos, qui</td><td></td></tr><tr><td>sint in profundo? nihil igitur adiuvat procedere et</td><td></td></tr><tr><td>progredi in virtute, quo minus miserrimus sit, ante</td><td></td></tr><tr><td>quam ad eam pervenerit, quoniam in aqua nihil</td><td></td></tr><tr><td>adiuvat, et, quoniam catuli, qui iam dispecturi sunt,</td><td>10</td></tr><tr><td>caeci aeque et ii, qui modo nati, Platonem quoque</td><td></td></tr><tr><td>necesse est, quoniam nondum videbat sapientiam,</td><td></td></tr><tr><td>aeque caecum animo ac Phalarim fuisse? ista similia</td><td>65.1</td></tr><tr><td>non sunt, Cato, in quibus quamvis multum processeris</td><td></td></tr><tr><td>tamen illud in eadem causa est, a quo abesse velis,</td><td></td></tr><tr><td>donec evaseris; nec enim ille respirat, ante quam</td><td></td></tr><tr><td>emersit, et catuli aeque caeci, prius quam dispexerunt,</td><td>5</td></tr><tr><td>ac si ita futuri semper essent. illa sunt similia: hebes</td><td></td></tr><tr><td>acies est cuipiam oculorum, corpore alius senescit;</td><td></td></tr><tr><td>hi curatione adhibita levantur in dies, valet alter plus</td><td></td></tr><tr><td>cotidie, alter videt. his similes sunt omnes, qui virtuti</td><td></td></tr><tr><td>student; levantur vitiis, levantur erroribus, nisi forte</td><td>10</td></tr><tr><td>censes Ti. Gracchum patrem &lt;non&gt; beatiorem fuisse</td><td></td></tr><tr><td>quam filium, cum alter stabilire rem publicam stu-</td><td></td></tr><tr><td>duerit, alter evertere. nec tamen ille erat sapiens—</td><td></td></tr><tr><td>quis enim hoc aut quando aut ubi aut unde?—; sed</td><td></td></tr><tr><td>quia studebat laudi et dignitati, multum in virtute pro-</td><td>15</td></tr><tr><td>cesserat. conferam avum tuum Drusum cum C. Grac-</td><td>66.1</td></tr><tr><td>cho, eius fere aequali? quae hic rei publicae vulnera</td><td></td></tr><tr><td>inponebat, eadem ille sanabat. si nihil est, quod tam</td><td></td></tr><tr><td>miseros faciat quam inpietas et scelus, ut iam omnes</td><td></td></tr><tr><td>insipientes sint miseri, quod profecto sunt, non est</td><td>5</td></tr><tr><td>tamen aeque miser, qui patriae consulit, et is, qui </td><td></td></tr><tr><td>illam extinctam cupit. Levatio igitur vitiorum magna</td><td></td></tr><tr><td>fit in iis, qui habent ad virtutem progressionis ali-</td><td></td></tr><tr><td>quantum. vestri autem progressionem ad virtutem</td><td>67.1</td></tr><tr><td>fieri aiunt, levationem vitiorum fieri negant. at quo</td><td></td></tr><tr><td>utantur homines acuti argumento ad probandum,</td><td></td></tr><tr><td>operae pretium est considerare. quarum, inquit, artium</td><td></td></tr><tr><td>summae crescere possunt, earum etiam contrariorum</td><td>5</td></tr><tr><td>summa poterit augeri; ad virtutis autem summam</td><td></td></tr><tr><td>accedere nihil potest; ne vitia quidem igitur crescere</td><td></td></tr><tr><td>poterunt, quae sunt virtutum contraria. utrum igitur</td><td></td></tr><tr><td>tandem perspicuisne dubia aperiuntur, an dubiis per-</td><td></td></tr><tr><td>spicua tolluntur? atqui hoc perspicuum est, vitia alia</td><td>10</td></tr><tr><td>[in] aliis esse maiora, illud dubium, ad id, quod sum-</td><td></td></tr><tr><td>mum bonum dicitis, ecquaenam possit fieri accessio.</td><td></td></tr><tr><td>vos autem cum perspicuis dubia debeatis illustrare,</td><td></td></tr><tr><td>dubiis perspicua conamini tollere. itaque rursus eadem</td><td>68.1</td></tr><tr><td>ratione, qua sum paulo ante usus, haerebitis. si enim</td><td></td></tr><tr><td>propterea vitia alia aliis maiora non sunt, quia ne</td><td></td></tr><tr><td>ad finem quidem bonorum eum, quem vos facitis, quic-</td><td></td></tr><tr><td>quam potest accedere, quoniam perspicuum est vitia</td><td>5</td></tr><tr><td>non esse omnium paria, finis bonorum vobis mutandus</td><td></td></tr><tr><td>est. teneamus enim illud necesse est, cum consequens</td><td></td></tr><tr><td>aliquod falsum sit, illud, cuius id consequens sit, non</td><td></td></tr><tr><td>posse esse verum. </td><td></td></tr>
        </table>