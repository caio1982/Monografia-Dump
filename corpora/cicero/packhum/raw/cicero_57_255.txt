<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Dec<span class="snum">.</span> <span class="snum">46</span> in Arpinati</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Vndecimo die postquam a te discesseram hoc litterularum</td><td>12.1.1.1</td></tr><tr><td>exaravi egrediens e villa ante lucem, atque eo die cogitabam in</td><td></td></tr><tr><td>&lt;An&gt;agnino, postero autem in Tusculano, ibi unum diem:</td><td></td></tr><tr><td><span class="caps">v</span> Kal. igitur ad constitutum. atque utinam continuo ad com-</td><td></td></tr><tr><td>plexum meae Tulliae, ad osculum Atticae possem currere!</td><td>5</td></tr><tr><td>quod quidem ipsum scribe, quaeso, ad me ut, dum consisto in</td><td></td></tr><tr><td>Tusculano, sciam quid garriat, sin rusticatur, quid scribat ad te; </td><td></td></tr><tr><td>eique interea aut scribes salutem aut nuntiabis itemque Piliae.</td><td></td></tr><tr><td>et tamen etsi continuo congressuri sumus, scribes ad me si quid</td><td></td></tr><tr><td>habebis. </td><td>10</td></tr><tr><td>  Cum complicarem hanc epistulam, †noctuabundus† ad me</td><td>2.1</td></tr><tr><td>venit cum epistula tua tabellarius; qua lecta de Atticae febricula</td><td></td></tr><tr><td>scilicet valde dolui. reliqua quae exspectabam ex tuis litteris</td><td></td></tr><tr><td>cognovi omnia; sed quod scribis 'igniculum matutinum</td><td></td></tr><tr><td>&lt;γεροντικόν&gt;', γεροντικώτερον est memoriola vacillare. ego</td><td>5</td></tr><tr><td>enim <span class="caps">iiii</span> Kal. Axio dederam, tibi <span class="caps">iii</span>, Quinto quo die venissem,</td><td></td></tr><tr><td>id est <span class="caps">v</span> Kal. hoc igitur habebis, novi nihil. quid ergo opus erat</td><td></td></tr><tr><td>epistula? quid cum coram sumus et garrimus quicquid in</td><td></td></tr><tr><td>buccam? est profecto quiddam λέσχη, quae habet, etiam si</td><td></td></tr><tr><td>nihil subest, collocutione ipsa suavitatem.</td><td>10</td></tr>
        </table>