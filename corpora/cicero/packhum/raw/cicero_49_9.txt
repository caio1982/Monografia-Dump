<table>
          <script>targetHit=0;</script>
          <tr><td>  Me vero delectat, idque primum ita esse velim, de-</td><td>1.24.13</td></tr><tr><td>inde, etiamsi non sit, mihi persuaderi tamen velim. </td><td></td></tr><tr><td>  Quid tibi ergo opera nostra opus est? num elo-</td><td>15</td></tr><tr><td>quentia Platonem superare possumus? evolve diligen-</td><td></td></tr><tr><td>ter eius eum librum, qui est de animo: amplius quod</td><td></td></tr><tr><td>desideres nihil erit. </td><td></td></tr><tr><td>  Feci mehercule, et quidem saepius; sed nescio quo</td><td></td></tr><tr><td>modo, dum lego, adsentior, cum posui librum et me-</td><td>20</td></tr><tr><td>cum ipse de inmortalitate animorum coepi cogitare,</td><td></td></tr><tr><td>adsensio omnis illa elabitur. </td><td></td></tr><tr><td>  Quid? hoc dasne aut manere animos post mortem</td><td>25.1</td></tr><tr><td>aut morte ipsa interire? </td><td></td></tr><tr><td>  Do vero. </td><td></td></tr><tr><td>  Quid, si maneant? </td><td></td></tr><tr><td>  Beatos esse concedo. </td><td>5</td></tr><tr><td>  Sin intereant? </td><td></td></tr><tr><td>  Non esse miseros, quoniam ne sint quidem; iam</td><td></td></tr><tr><td>istuc coacti a te paulo ante concessimus. </td><td></td></tr><tr><td>  Quo modo igitur aut cur mortem malum tibi videri</td><td></td></tr><tr><td>dicis? quae aut beatos nos efficiet animis manentibus</td><td>10</td></tr><tr><td>aut non miseros sensu carentis. </td><td></td></tr><tr><td>  Expone igitur, nisi molestum est, primum, si</td><td>26.1</td></tr><tr><td>potes, animos remanere post mortem, tum,</td><td></td></tr><tr><td>si minus id obtinebis—est enim arduum—, do-</td><td></td></tr><tr><td>cebis carere omni malo mortem. ego enim istuc</td><td></td></tr><tr><td>ipsum vereor ne malum sit non dico carere sensu, sed</td><td>5</td></tr><tr><td>carendum esse. </td><td></td></tr><tr><td>  Auctoribus quidem ad istam sententiam, quam vis</td><td></td></tr><tr><td>obtineri, uti optimis possumus, quod in omnibus cau- </td><td></td></tr><tr><td>sis et debet et solet valere plurimum, et primum qui-</td><td></td></tr><tr><td>dem omni antiquitate, quae quo propius aberat ab ortu</td><td>10</td></tr><tr><td>et divina progenie, hoc melius ea fortasse quae erant</td><td></td></tr><tr><td>vera cernebant. </td><td></td></tr>
        </table>