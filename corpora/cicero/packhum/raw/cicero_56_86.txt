<table>
          <script>targetHit=0;</script>
          <tr class="title first  date"><td>Oct<span class="snum">.</span> <span class="snum">46(?)</span></td><td></td></tr><tr class="title last  "><td>M. CICERO S. D. A. CAECINAE</td><td></td></tr><tr><td>Vereor ne desideres officium meum quod tibi pro nostra et</td><td>6.6.1.1</td></tr><tr><td>meritorum multorum et studiorum parium coniunctione</td><td></td></tr><tr><td>deesse non debet—sed tamen vereor ne litterarum a me</td><td></td></tr><tr><td>officium requiras. quas tibi et iam pridem et saepe misissem</td><td></td></tr><tr><td>nisi cottidie melius exspectans gratulationem quam con- </td><td>5</td></tr><tr><td>firmationem animi tui complecti litteris maluissem. nunc,</td><td></td></tr><tr><td>ut spero, brevi gratulabimur; itaque in aliud tempus id</td><td></td></tr><tr><td>argumentum epistulae differo. </td><td></td></tr><tr><td>  His autem litteris animum tuum, quem minime imbecillum</td><td>2.1</td></tr><tr><td>esse et audio et spero, etsi non sapientissimi, at amicissimi</td><td></td></tr><tr><td>hominis auctoritate confirmandum etiam atque etiam puto,</td><td></td></tr><tr><td>nec iis quidem verbis quibus te consoler ut adflictum et iam</td><td></td></tr><tr><td>omni spe salutis orbatum sed ut eum de cuius incolumitate</td><td>5</td></tr><tr><td>non plus dubitem quam te memini dubitare de mea. nam</td><td></td></tr><tr><td>cum me ex re publica expulissent ii qui illam cadere posse</td><td></td></tr><tr><td>stante me non putarunt, memini me ex multis hospitibus qui</td><td></td></tr><tr><td>ad me ex Asia, in qua tu eras, venerant audire te de glorioso</td><td></td></tr><tr><td>et celeri reditu meo confirmare. si te ratio quaedam &lt;m&gt;ira</td><td>3.1</td></tr><tr><td>Tuscae disciplinae, quam a patre, nobilissimo atque optimo</td><td></td></tr><tr><td>viro, acceperas, non fefellit, ne nos quidem nostra divinatio</td><td></td></tr><tr><td>fallet, quam cum sapientissimorum virorum moni[men]tis</td><td></td></tr><tr><td>atque praeceptis plurimoque, ut tu scis, doctrinae studio tum</td><td>5</td></tr><tr><td>magno etiam usu tractandae rei publicae magnaque nostro-</td><td></td></tr><tr><td>rum temporum varietate consecuti sumus. cui quidem</td><td>4.1</td></tr><tr><td>divinationi hoc plus confidimus quod ea nos nihil in his tam</td><td></td></tr><tr><td>obscuris rebus tamque perturbatis umquam omnino fefellit.</td><td></td></tr><tr><td>dicerem quae ante futura dixissem ni vererer ne ex eventis</td><td></td></tr><tr><td>fingere viderer. sed tamen plurimi sunt testes me et initio ne</td><td>5</td></tr><tr><td>coniungeret se cum Caesare monuisse Pompeium et postea</td><td></td></tr><tr><td>ne seiungeret. coniunctione frangi senatus opes, diiunctione</td><td></td></tr><tr><td>civile bellum excitari videbam. atque utebar familiarissime</td><td></td></tr><tr><td>Caesare, Pompeium faciebam plurimi; sed erat meum</td><td></td></tr><tr><td>consilium cum fidele Pompeio tum salutare utrique. </td><td>10</td></tr><tr><td>  Quae praeterea providerim praetereo; nolo enim hunc de</td><td>5.1</td></tr><tr><td>me optime meritum existimare ea me suasisse Pompeio</td><td></td></tr><tr><td>quibus ille si paruisset esset hic quidem clarus in toga et</td><td></td></tr><tr><td>princeps, sed tantas opes quantas nunc habet non haberet. </td><td></td></tr><tr><td>eundum in Hispaniam censui; quod si fecisset, civile bellum</td><td>5</td></tr><tr><td>nullum omnino fuisset. rationem haberi absentis non tam</td><td></td></tr><tr><td>pugnavi ut liceret quam ut, quoniam ipso consule pugnante</td><td></td></tr><tr><td>populus iusserat, haberetur. causa orta belli est: quid ego</td><td></td></tr><tr><td>praetermisi aut monitorum aut querelarum, cum vel</td><td></td></tr><tr><td>iniquissimam pacem iustissimo bello anteferrem? victa est</td><td>6.1</td></tr><tr><td>auctoritas mea, non tam a Pompeio (nam is movebatur)</td><td></td></tr><tr><td>quam ab iis qui duce Pompeio freti peropportunam et rebus</td><td></td></tr><tr><td>domesticis et cupiditatibus suis illius belli victoriam fore</td><td></td></tr><tr><td>putabant. susceptum bellum est quiescente me, depulsum</td><td>5</td></tr><tr><td>ex Italia manente me quoad potui. sed valuit apud me plus</td><td></td></tr><tr><td>pudor meus quam timor; veritus sum deesse Pompei saluti,</td><td></td></tr><tr><td>cum ille aliquando non defuisset meae. itaque vel officio vel</td><td></td></tr><tr><td>fama bonorum vel pudore victus ut in fabulis Amphiaraus</td><td></td></tr><tr><td>sic ego</td><td>10</td></tr><tr><td>    'prudens et sciens</td><td></td></tr><tr><td>    ad pestem ante oculos positam'</td><td></td></tr><tr><td>sum profectus. quo in bello nihil adversi accidit non praedi-</td><td></td></tr><tr><td>cente me. </td><td></td></tr><tr><td>  Qua re, quoniam, ut augures et astrologi solent, ego</td><td>7.1</td></tr><tr><td>quoque augur publicus ex meis superioribus praedictis</td><td></td></tr><tr><td>constitui apud te auctoritatem auguri et divinationis meae,</td><td></td></tr><tr><td>debebit habere fidem nostra praedictio. non igitur ex alitis</td><td></td></tr><tr><td>involatu nec e cantu sinistro oscinis, ut in nostra disciplina</td><td>5</td></tr><tr><td>est, nec ex tripudiis solistimis aut soniviis tibi auguror, sed</td><td></td></tr><tr><td>habeo alia signa quae observem; quae etsi non sunt certiora</td><td></td></tr><tr><td>illis, minus tamen habent vel obscuritatis vel erroris. notantur</td><td>8.1</td></tr><tr><td>autem mihi ad divinandum signa duplici quadam via;</td><td></td></tr><tr><td>quarum alteram duco e Caesare ipso, alteram e temporum</td><td></td></tr><tr><td>civilium natura atque ratione. in Caesare haec sunt: mitis</td><td></td></tr><tr><td>clemensque natura, qualis exprimitur praeclaro illo libro</td><td>5</td></tr><tr><td>'Querelarum' tuarum. accedit quod mirifice ingeniis excel-</td><td></td></tr><tr><td>lentibus, quale est tuum, delectatur. praeterea cedit multorum</td><td></td></tr><tr><td>iustis et officio incensis, non inanibus aut ambitiosis volunta- </td><td></td></tr><tr><td>tibus; in quo vehementer eum consentiens Etruria movebit.</td><td></td></tr><tr><td>cur haec igitur adhuc parum profecerunt? quia non putat se</td><td>9.1</td></tr><tr><td>sustinere causas posse multorum si tibi, cui iustius videtur</td><td></td></tr><tr><td>irasci posse, concesserit. 'quae est igitur' inquies 'spes ab</td><td></td></tr><tr><td>irato?' eodem &lt;de&gt; fonte se hausturum intelleget laudes suas</td><td></td></tr><tr><td>e quo sit leviter aspersus. postremo homo valde est acutus et</td><td>5</td></tr><tr><td>multum providens. intellegit te, hominem in parte Italiae</td><td></td></tr><tr><td>minime contemnenda facile omnium nobilissimum et in</td><td></td></tr><tr><td>communi re publica cuivis summorum tuae aetatis vel</td><td></td></tr><tr><td>ingenio vel gratia vel fama populi Romani parem, non posse</td><td></td></tr><tr><td>prohiberi re publica diutius. nolet hoc temporis potius esse</td><td>10</td></tr><tr><td>aliquando beneficium quam iam suum. </td><td></td></tr><tr><td>  Dixi de Caesare. nunc dicam de temporum rerumque</td><td>10.1</td></tr><tr><td>natura. nemo est tam inimicus ei causae quam Pompeius</td><td></td></tr><tr><td>animatus melius quam paratus susceperat qui nos malos</td><td></td></tr><tr><td>civis dicere aut homines improbos audeat. in quo admirari</td><td></td></tr><tr><td>soleo gravitatem et iustitiam et sapientiam Caesaris. num-</td><td>5</td></tr><tr><td>quam nisi honorificentissime Pompeium appellat. at in eius</td><td></td></tr><tr><td>persona multa fecit asperius. armorum ista et victoriae sunt</td><td></td></tr><tr><td>facta, non Caesaris. at nos quem ad modum est complexus!</td><td></td></tr><tr><td>Cassium sibi legavit, Brutum Galliae praefecit, Sulpicium</td><td></td></tr><tr><td>Graeciae; Marcellum, cui maxime suscensebat, cum summa</td><td>10</td></tr><tr><td>illius dignitate restituit. quo igitur haec spectant? rerum hoc</td><td>11.1</td></tr><tr><td>natura et civilium temporum non patietur nec manens nec</td><td></td></tr><tr><td>muta&lt;ta&gt; ratio feret, primum ut non in causa pari eadem sit</td><td></td></tr><tr><td>et condicio et fortuna omnium, deinde ut in eam civitatem</td><td></td></tr><tr><td>boni viri et boni cives nulla ignominia notati non rever-</td><td>5</td></tr><tr><td>tantur in quam tot nefariorum scelerum condemnati</td><td></td></tr><tr><td>reverterunt. </td><td></td></tr><tr><td>  Habes augurium meum; quo, si quid addubitarem, non</td><td>12.1</td></tr><tr><td>potius uterer quam illa consolatione qua facile fortem virum</td><td></td></tr><tr><td>sustentarem, te, si explorata victoria arma sumpsisses pro re </td><td></td></tr><tr><td>publica (ita enim tum putabas), non nimis esse laudandum;</td><td></td></tr><tr><td>sin propter incertos exitus eventusque bellorum posse</td><td>5</td></tr><tr><td>accidere ut vinceremur putasses, non debere te ad secundam</td><td></td></tr><tr><td>fortunam bene paratum fuisse, adversam ferre nullo modo</td><td></td></tr><tr><td>posse. disputarem etiam quanto solacio tibi conscientia tui</td><td></td></tr><tr><td>facti, quantae delectationi in rebus adversis litterae esse</td><td></td></tr><tr><td>deberent; commemorarem non solum veterum sed horum</td><td>10</td></tr><tr><td>etiam recentium vel ducum vel comitum tuorum gravissimos</td><td></td></tr><tr><td>casus; etiam externos multos claros viros nominarem (levat</td><td></td></tr><tr><td>enim dolorem communis quasi legis et humanae condicionis</td><td></td></tr><tr><td>recordatio); exponerem etiam quem ad modum hic et quanta</td><td>13.1</td></tr><tr><td>in turba quantaque in confusione rerum omnium viveremus</td><td></td></tr><tr><td>(necesse est enim minore desiderio perdita re publica carere</td><td></td></tr><tr><td>quam bona). sed hoc genere nihil opus est. incolumem te cito,</td><td></td></tr><tr><td>ut spero, vel potius ut perspicio, videbimus. </td><td>5</td></tr><tr><td>  Interea tibi absenti et huic qui adest imagini animi et</td><td></td></tr><tr><td>corporis tui, constantissimo atque optimo filio tuo, studium,</td><td></td></tr><tr><td>officium, operam, laborem meum iam pridem et pollicitus</td><td></td></tr><tr><td>sum et detuli, nunc hoc amplius quod me amicissime cottidie</td><td></td></tr><tr><td>magis Caesar amplectitur, familiares quidem eius sicuti nemi-</td><td>10</td></tr><tr><td>nem. apud quem quicquid valebo vel auctoritate vel gratia,</td><td></td></tr><tr><td>valebo tibi. tu cura ut cum firmitudine te animi tum etiam spe</td><td></td></tr><tr><td>optima sustentes.</td><td></td></tr>
        </table>