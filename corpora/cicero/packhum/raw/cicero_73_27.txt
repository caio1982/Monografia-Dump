<table>
          <script>targetHit=0;</script>
          <tr><td>  Cum duae leges inter se discrepent, viden-</td><td>2.15.1</td></tr><tr><td>dum est primum, num quae &lt;o&gt;brogatio aut derogatio</td><td></td></tr><tr><td>sit; deinde utrum leges ita dissentiant, ut altera iu-</td><td></td></tr><tr><td>bea&lt;t&gt;, altera vetet, an ita, ut altera cogat, altera per-</td><td></td></tr><tr><td>mittat. Infirma enim erit eius defensio, qui negabit</td><td>5</td></tr><tr><td>se fecisse, quod cogeretur, cum altera lex permitteret:</td><td></td></tr><tr><td>plus enim valet sanctio permissione. Item illa defensio</td><td></td></tr><tr><td>tenuis est, cum ostenditur id factum esse, quod ea lex</td><td></td></tr><tr><td>sanciat, cui legi obrogatum aut derogatum sit; id,</td><td></td></tr><tr><td>quod posteriore lege sanctum sit, esse neclectum. Cum</td><td>10</td></tr><tr><td>haec erunt considerata, statim nostrae legis exposi-</td><td></td></tr><tr><td>tione, recitatione, conlaudatione utemur. Deinde con-</td><td></td></tr><tr><td>trariae legis enodabimus voluntatem et eam trahemus</td><td></td></tr><tr><td>ad nostrae causae commodum. Dein de iuridiciali </td><td></td></tr><tr><td>absoluta sumemus rationem iuris et quaeremus partes</td><td>15</td></tr><tr><td>iuris, utrocum faciant; de qua parte iuri&lt;diciali&gt;s po-</td><td></td></tr><tr><td>sterius disseremus. </td><td></td></tr><tr><td>  Si ambiguum esse scriptum putabitur, quod in</td><td>16.1</td></tr><tr><td>duas aut plures sententias trahi possit, hoc modo trac-</td><td></td></tr><tr><td>tandum est: primum, sitne ambiguum, quaerendum&lt;s&gt;t;</td><td></td></tr><tr><td>deinde, quomodo scriptum &lt;esset&gt;, si id, quod adver-</td><td></td></tr><tr><td>sarii interpretantur, scriptor fieri voluisset, ostenden-</td><td>5</td></tr><tr><td>dum est; deinde id, quod nos interpretemur, et fieri</td><td></td></tr><tr><td>posse, et honeste recte lege more natura bono et aequo</td><td></td></tr><tr><td>fieri posse; quod adversarii interpretentur, ex contra-</td><td></td></tr><tr><td>rio; nec esse ambigue scriptum, cum intellegatur, utra</td><td></td></tr><tr><td>sententia vera sit. </td><td>10</td></tr><tr><td>  Sunt, qui arbitrentur ad hanc causam tractandam</td><td></td></tr><tr><td>vehementer pertinere cognitionem amphiboliarum</td><td></td></tr><tr><td>eam, quae ab dialecticis proferatur. Nos vero arbitra-</td><td></td></tr><tr><td>mur non modo nullo adiumento esse, sed potius maxi-</td><td></td></tr><tr><td>mo inpedimento. Omnes enim illi amphibolias aucu-</td><td>15</td></tr><tr><td>pantur, eas etiam, quae ex altera parte sententiam nul-</td><td></td></tr><tr><td>lam possunt interpretari. Itaque et alieni sermonis</td><td></td></tr><tr><td>molesti interpellatores et scripti cum odiosi tum ob-</td><td></td></tr><tr><td>scuri interpretes sunt; et dum caute et expedite loqui</td><td></td></tr><tr><td>volunt, infantissimi reperiuntur. Ita dum metuunt in</td><td>20</td></tr><tr><td>dicendo, ne quid ambiguum dicant, nomen suum pro-</td><td></td></tr><tr><td>nuntiare non possunt. Verum horum pueriles opini- </td><td></td></tr><tr><td>ones rectissimis rationibus, cum voles, refellemus. In</td><td></td></tr><tr><td>praesentiarum hoc intercedere non alienum fuit, ut</td><td></td></tr><tr><td>huius infantiae garrulam disciplinam contemneremus. </td><td>25</td></tr>
        </table>