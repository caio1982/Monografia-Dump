<table>
          <script>targetHit=0;</script>
          <tr><td>  Omne autem, quod honestum sit, id esse propter se</td><td>3.36.1</td></tr><tr><td>expetendum commune nobis est cum multorum aliorum</td><td></td></tr><tr><td>philosophorum sententiis. praeter enim tres disciplinas,</td><td></td></tr><tr><td>quae virtutem a summo bono excludunt, ceteris omni-</td><td></td></tr><tr><td>bus philosophis haec est tuenda sententia, maxime ta-</td><td>5</td></tr><tr><td>men his [Stoicis], qui nihil aliud in bonorum numero</td><td></td></tr><tr><td>nisi honestum esse voluerunt. sed haec quidem est</td><td></td></tr><tr><td>perfacilis et perexpedita defensio. quis est enim, aut</td><td></td></tr><tr><td>quis umquam fuit aut avaritia tam ardenti aut tam ef-</td><td></td></tr><tr><td>frenatis cupiditatibus, ut eandem illam rem, quam adi- </td><td>10</td></tr><tr><td>pisci scelere quovis velit, non multis partibus malit ad</td><td></td></tr><tr><td>sese etiam omni inpunitate proposita sine facinore quam</td><td></td></tr><tr><td>illo modo pervenire? quam vero utilitatem aut quem</td><td>37.1</td></tr><tr><td>fructum petentes scire cupimus illa, quae occulta nobis</td><td></td></tr><tr><td>sunt, quo modo moveantur quibusque de causis ea</td><td></td></tr><tr><td>&lt;quae&gt; versantur in caelo? quis autem tam agrestibus</td><td></td></tr><tr><td>institutis vivit, aut quis &lt;se&gt; contra studia naturae tam</td><td>5</td></tr><tr><td>vehementer obduravit, ut a rebus cognitione dignis ab-</td><td></td></tr><tr><td>horreat easque sine voluptate aut utilitate aliqua non</td><td></td></tr><tr><td>requirat et pro nihilo putet? aut quis est, qui maiorum,</td><td></td></tr><tr><td>aut Africanorum aut eius, quem tu in ore semper habes,</td><td></td></tr><tr><td>proavi mei, ceterorumque virorum fortium atque omni</td><td>10</td></tr><tr><td>virtute praestantium facta, dicta, consilia cognoscens</td><td></td></tr><tr><td>nulla animo afficiatur voluptate? quis autem honesta</td><td>38.1</td></tr><tr><td>in familia institutus et educatus ingenue non ipsa tur-</td><td></td></tr><tr><td>pitudine, etiamsi eum laesura non sit, offenditur? quis</td><td></td></tr><tr><td>animo aequo videt eum, quem inpure ac flagitiose putet</td><td></td></tr><tr><td>vivere? quis non odit sordidos, vanos, leves, futtiles?</td><td>5</td></tr><tr><td>quid autem dici poterit, si turpitudinem non ipsam per</td><td></td></tr><tr><td>se fugiendam esse statuemus, quo minus homines tene-</td><td></td></tr><tr><td>bras et solitudinem nacti nullo dedecore se abstineant,</td><td></td></tr><tr><td>nisi eos per se foeditate sua turpitudo ipsa deterreat?</td><td></td></tr><tr><td>Innumerabilia dici possunt in hanc sententiam, sed non</td><td>10</td></tr><tr><td>necesse est. Nihil est enim, de quo minus dubitari possit,</td><td></td></tr><tr><td>quam et honesta expetenda per se et eodem modo tur-</td><td></td></tr><tr><td>pia per se esse fugienda. </td><td></td></tr>
        </table>