<table>
          <script>targetHit=0;</script>
          <tr><td>  Videte nunc quo adfectent iter apertius quam antea.</td><td>1.5.1</td></tr><tr><td>Nam superiore parte legis quem ad modum Pompeium</td><td></td></tr><tr><td>oppugnarent, a me indicati sunt; nunc iam se ipsi indica-</td><td></td></tr><tr><td>bunt. Iubent venire agros Attalensium atque Olympenorum</td><td></td></tr><tr><td>quos populo Romano &lt;P.&gt; Servili, fortissimi viri, victoria</td><td>5</td></tr><tr><td>adiunxit, deinde agros in Macedonia regios qui partim</td><td></td></tr><tr><td>T. Flaminini, partim L. Pauli qui Persen vicit virtute parti</td><td></td></tr><tr><td>sunt, deinde agrum optimum et fructuosissimum Corinthium</td><td></td></tr><tr><td>qui L. Mummi imperio ac felicitate ad vectigalia populi</td><td></td></tr><tr><td>Romani adiunctus est, post autem agros in Hispania apud</td><td>10</td></tr><tr><td>Carthaginem novam duorum Scipionum eximia virtute</td><td></td></tr><tr><td>possessos; tum vero ipsam veterem Carthaginem vendunt</td><td></td></tr><tr><td>quam P. Africanus nudatam tectis ac moenibus sive ad</td><td></td></tr><tr><td>notandam Carthaginiensium calamitatem, sive ad testifi-</td><td></td></tr><tr><td>candam nostram victoriam, sive oblata aliqua religione ad</td><td>15</td></tr><tr><td>aeternam hominum memoriam consecravit. His insignibus</td><td>6.1</td></tr><tr><td>atque infulis imperi venditis quibus ornatam nobis maiores</td><td></td></tr><tr><td>nostri rem publicam tradiderunt, iubent eos agros venire</td><td></td></tr><tr><td>quos rex Mithridates in Paphlagonia, Ponto Cappadociaque</td><td></td></tr><tr><td>possederit. Num obscure videntur prope hasta praeconis</td><td>5</td></tr><tr><td>insectari Cn. Pompei exercitum qui venire iubeant eos </td><td></td></tr><tr><td>ipsos agros in quibus ille etiam nunc bellum gerat atque</td><td></td></tr><tr><td>versetur? </td><td></td></tr><tr><td>  Hoc vero cuius modi est, quod eius auctionis quam con-</td><td>7.1</td></tr><tr><td>stituunt locum sibi nullum definiunt? Nam <span class="caps">x</span>viris quibus</td><td></td></tr><tr><td>in locis ipsis videatur vendendi potestas lege permittitur.</td><td></td></tr><tr><td>Censoribus vectigalia locare nisi in conspectu populi Ro-</td><td></td></tr><tr><td>mani non licet; his vendere vel in ultimis terris licebit?</td><td>5</td></tr><tr><td>At hoc etiam nequissimi homines consumptis patrimoniis</td><td></td></tr><tr><td>faciunt ut in atriis auctionariis potius quam in triviis aut in</td><td></td></tr><tr><td>compitis auctionentur; hic permittit sua lege <span class="caps">x</span>viris ut in</td><td></td></tr><tr><td>quibus commodum sit tenebris, ut in qua velint solitudine,</td><td></td></tr><tr><td>bona populi Romani possint divendere. Iam illa omnibus</td><td>8.1</td></tr><tr><td>in provinciis, regnis, liberis populis quam acerba, quam</td><td></td></tr><tr><td>formidolosa, quam quaestuosa concursatio <span class="caps">x</span>viralis futura sit,</td><td></td></tr><tr><td>non videtis? Hereditatum obeundarum causa quibus vos</td><td></td></tr><tr><td>legationes dedistis, qui et privati et privatum ad negotium</td><td>5</td></tr><tr><td>exierunt non maximis opibus neque summa auctoritate</td><td></td></tr><tr><td>praediti, tamen auditis profecto quam graves eorum adventus</td><td></td></tr><tr><td>sociis nostris esse soleant. Quam ob rem quid putatis</td><td>9.1</td></tr><tr><td>impendere hac lege omnibus gentibus terroris et mali, cum</td><td></td></tr><tr><td>immittantur in orbem terrarum <span class="caps">x</span>viri summo cum imperio,</td><td></td></tr><tr><td>summa cum avaritia infinitaque omnium rerum cupiditate?</td><td></td></tr><tr><td>quorum cum adventus graves, cum fasces formidolosi, tum</td><td>5</td></tr><tr><td>vero iudicium ac potestas erit non ferenda; licebit enim</td><td></td></tr><tr><td>quod videbitur publicum iudicare, quod iudicarint vendere.</td><td></td></tr><tr><td>Etiam illud quod homines sancti non facient, ut pecuniam</td><td></td></tr><tr><td>accipiant ne vendant, tamen id eis ipsum per legem licebit.</td><td></td></tr><tr><td>Hinc vos quas spoliationes, quas pactiones, quam denique</td><td>10</td></tr><tr><td>in omnibus locis nundinationem iuris ac fortunarum fore</td><td></td></tr><tr><td>putatis? Etenim, quod superiore parte legis praefinitum </td><td>10.1</td></tr><tr><td>fuit, '<span class="caps">Svlla et Pompeio consvlibvs</span>,' id rursus liberum</td><td></td></tr><tr><td>infinitumque fecerunt. Iubet enim eosdem <span class="caps">x</span>viros omnibus</td><td></td></tr><tr><td>agris publicis pergrande vectigal imponere, ut idem possint</td><td></td></tr><tr><td>et liberare agros quos commodum sit et quos ipsis libeat</td><td>5</td></tr><tr><td>publicare. Quo in iudicio perspici non potest utrum seve-</td><td></td></tr><tr><td>ritas acerbior an benignitas quaestuosior sit futura. </td><td></td></tr>
        </table>