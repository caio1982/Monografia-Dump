<table>
          <script>targetHit=0;</script>
          <tr><td>  At sunt morosi et anxii et iracundi et difficiles senes.</td><td>65.1</td></tr><tr><td>si quaerimus, etiam avari; sed haec morum vitia sunt,</td><td></td></tr><tr><td>non senectutis. ac morositas tamen et ea vitia, quae</td><td></td></tr><tr><td>dixi, habent aliquid excusationis non illius quidem</td><td></td></tr><tr><td>iustae, sed quae probari posse videatur; contemni se</td><td>5</td></tr><tr><td>putant, despici inludi; praeterea in fragili corpore</td><td></td></tr><tr><td>odiosa omnis offensio est. quae tamen omnia dulciora</td><td></td></tr><tr><td>fiunt et moribus bonis et artibus idque cum in vita tum</td><td></td></tr><tr><td>in scaena intellegi potest ex iis fratribus qui in Adel- </td><td></td></tr><tr><td>phis sunt. quanta in altero diritas, in altero comitas!</td><td>10</td></tr><tr><td>sic se res habet: ut enim non omne vinum, sic non</td><td></td></tr><tr><td>omnis natura vetustate coacescit. severitatem in se-</td><td></td></tr><tr><td>nectute probo, sed eam sicut alia modicam, acerbita-</td><td></td></tr><tr><td>tem nullo modo. avaritia vero senilis quid sibi velit,</td><td>66.1</td></tr><tr><td>non intellego; potest enim quicquam esse absurdius</td><td></td></tr><tr><td>quam quo viae minus restet, eo plus viatici quaerere? </td><td></td></tr><tr><td>  Quarta restat causa quae maxime angere atque solli-</td><td></td></tr><tr><td>citam habere nostram aetatem videtur, adpropinquatio</td><td>5</td></tr><tr><td>mortis, quae certe a senectute non potest esse longe.</td><td></td></tr><tr><td>o miserum senem qui mortem contemnendam esse in</td><td></td></tr><tr><td>tam longa aetate non viderit! quae aut plane negle-</td><td></td></tr><tr><td>genda est, si omnino extinguit animum, aut etiam op-</td><td></td></tr><tr><td>tanda, si aliquo eum deducit ubi sit futurus aeternus;</td><td>10</td></tr><tr><td>atqui tertium certe nihil inveniri potest; quid igitur</td><td>67.1</td></tr><tr><td>timeam, si aut non miser post mortem aut beatus etiam</td><td></td></tr><tr><td>futurus sum? quamquam quis est tam stultus quamvis</td><td></td></tr><tr><td>sit adulescens, cui sit exploratum se ad vesperum esse</td><td></td></tr><tr><td>victurum? quin etiam aetas illa multo plures quam</td><td>5</td></tr><tr><td>nostra casus mortis habet; facilius in morbos incidunt</td><td></td></tr><tr><td>adulescentes, gravius aegrotant, tristius curantur. ita-</td><td></td></tr><tr><td>que pauci veniunt ad senectutem; quod ni ita accideret,</td><td></td></tr><tr><td>melius et prudentius viveretur. mens enim et ratio et</td><td></td></tr><tr><td>consilium in senibus est; qui si nulli fuissent, nullae</td><td>10</td></tr><tr><td>omnino civitates fuissent. sed redeo ad mortem inpen-</td><td></td></tr><tr><td>dentem. quod est istius crimen senectutis, cum id ei </td><td></td></tr><tr><td>videatis cum adulescentia esse commune? sensi ego</td><td>68.1</td></tr><tr><td>in optimo filio, tu in expectatis ad amplissimam digni-</td><td></td></tr><tr><td>tatem fratribus Scipio, mortem omni aetati esse com-</td><td></td></tr><tr><td>munem. at sperat adulescens diu esse se victurum, quod</td><td></td></tr><tr><td>sperare idem senex non potest. insipienter sperat. quid</td><td>5</td></tr><tr><td>enim stultius quam incerta pro certis habere, falsa pro</td><td></td></tr><tr><td>veris? at senex ne quod speret quidem habet. at est</td><td></td></tr><tr><td>eo meliore condicione quam adulescens, cum id quod</td><td></td></tr><tr><td>ille sperat, hic consecutus est; ille vult diu vivere, hic</td><td></td></tr><tr><td>diu vixit. quamquam o di boni! quid est in hominis</td><td>69.1</td></tr><tr><td>natura diu? da enim supremum tempus, expectemus</td><td></td></tr><tr><td>Tartessiorum regis aetatem (fuit enim ut scriptum vi-</td><td></td></tr><tr><td>deo Arganthonius quidam Gadibus qui octoginta re-</td><td></td></tr><tr><td>gnavit annos, centum viginti vixit)—sed mihi ne diu-</td><td>5</td></tr><tr><td>turnum quidem quicquam videtur in quo est aliquid</td><td></td></tr><tr><td>extremum. cum enim id advenit, tum illud quod prae-</td><td></td></tr><tr><td>teriit, effluxit; tantum remanet quod virtute et recte</td><td></td></tr><tr><td>factis consecutus sis; horae quidem cedunt et dies et</td><td></td></tr><tr><td>menses et anni nec praeteritum tempus umquam re-</td><td>10</td></tr><tr><td>vertitur nec quid sequatur, sciri potest; quod cuique</td><td></td></tr><tr><td>temporis ad vivendum datur, eo debet esse contentus.</td><td></td></tr><tr><td>neque enim histrioni, ut placeat, peragenda fabula est,</td><td>70.1</td></tr><tr><td>modo in quocumque fuerit actu, probetur, neque sa-</td><td></td></tr><tr><td>pientibus usque ad 'Plaudite' veniendum est. breve enim</td><td></td></tr><tr><td>tempus aetatis satis longum est ad bene honesteque </td><td></td></tr><tr><td>vivendum; sin processerit longius, non magis dolen-</td><td>5</td></tr><tr><td>dum est quam agricolae dolent praeterita verni tem-</td><td></td></tr><tr><td>poris suavitate aestatem autumnumque venisse. ver</td><td></td></tr><tr><td>enim tamquam adulescentiam significat ostenditque</td><td></td></tr><tr><td>fructus futuros, reliqua autem tempora demetendis</td><td></td></tr><tr><td>fructibus et percipiendis accommodata sunt. fructus</td><td>71.1</td></tr><tr><td>autem senectutis est ut saepe dixi ante partorum bo-</td><td></td></tr><tr><td>norum memoria et copia. omnia autem quae secundum</td><td></td></tr><tr><td>naturam fiunt, sunt habenda in bonis. quid est autem</td><td></td></tr><tr><td>tam secundum naturam quam senibus emori? quod</td><td>5</td></tr><tr><td>idem contingit adulescentibus adversante et repu-</td><td></td></tr><tr><td>gnante natura. itaque adulescentes mihi mori sic viden-</td><td></td></tr><tr><td>tur ut cum aquae multitudine flammae vis opprimitur,</td><td></td></tr><tr><td>senes autem sic ut cum sua sponte nulla adhibita vi</td><td></td></tr><tr><td>consumptus ignis extinguitur; et quasi poma ex arbori-</td><td>10</td></tr><tr><td>bus, cruda si sunt, vix evelluntur, si matura et cocta,</td><td></td></tr><tr><td>decidunt, sic vitam adulescentibus vis aufert, senibus</td><td></td></tr><tr><td>maturitas; quae quidem mihi tam iucunda est, ut quo</td><td></td></tr><tr><td>propius ad mortem accedam, quasi terram videre</td><td></td></tr><tr><td>videar aliquandoque in portum ex longa navigatione</td><td>15</td></tr><tr><td>esse venturus. senectutis autem nullus est certus ter-</td><td>72.1</td></tr><tr><td>minus recteque in ea vivitur, quoad munus officii</td><td></td></tr><tr><td>exsequi et tueri possis et tamen mortem contemnere;</td><td></td></tr><tr><td>ex quo fit ut animosior etiam senectus sit quam adu-</td><td></td></tr><tr><td>lescentia et fortior. hoc illud est quod Pisistrato ty-</td><td>5</td></tr><tr><td>ranno a Solone responsum est, cum illi quaerenti qua</td><td></td></tr><tr><td>tandem re fretus sibi tam audaciter obsisteret, re- </td><td></td></tr><tr><td>spondisse dicitur: 'senectute.' sed vivendi est finis op-</td><td></td></tr><tr><td>tumus, cum integra mente certisque sensibus opus ipsa</td><td></td></tr><tr><td>suum eadem quae coagmentavit, natura dissolvit. ut</td><td>10</td></tr><tr><td>navem, ut aedificium idem destruit facillime qui con-</td><td></td></tr><tr><td>struxit, sic hominem eadem optume quae conglutina-</td><td></td></tr><tr><td>vit natura dissolvit. iam omnis conglutinatio recens</td><td></td></tr><tr><td>aegre, inveterata facile divellitur. ita fit ut illud breve</td><td></td></tr><tr><td>vitae reliquum nec avide adpetendum senibus nec sine</td><td>15</td></tr><tr><td>causa deserundum sit; vetatque Pythagoras iniussu im-</td><td>73.1</td></tr><tr><td>peratoris, id est dei, de praesidio et statione vitae de-</td><td></td></tr><tr><td>cedere. Solonis quidem sapientis elogium est, quo se</td><td></td></tr><tr><td>negat velle suam mortem dolore amicorum et lamen-</td><td></td></tr><tr><td>tis vacare. volt credo se esse carum suis; sed haud</td><td>5</td></tr><tr><td>scio an melius Ennius:</td><td></td></tr><tr><td>    'Nemo me dacrumis decoret neque funera fletu</td><td></td></tr><tr><td>    faxit.'</td><td></td></tr><tr><td>non censet lugendam esse mortem quam inmortalitas</td><td></td></tr><tr><td>consequatur. iam sensus moriendi aliquis esse potest,</td><td>74.1</td></tr><tr><td>isque ad exiguum tempus, praesertim seni, post mor-</td><td></td></tr><tr><td>tem quidem sensus aut optandus aut nullus est. sed</td><td></td></tr><tr><td>hoc meditatum ab adulescentia debet esse mortem ut</td><td></td></tr><tr><td>neglegamus, sine qua meditatione tranquillo esse</td><td>5</td></tr><tr><td>animo nemo potest. moriendum enim certe est et in-</td><td></td></tr><tr><td>certum an hoc ipso die. mortem igitur omnibus horis</td><td></td></tr><tr><td>inpendentem timens qui poterit animo consistere? de</td><td></td></tr><tr><td>qua non ita longa disputatione opus esse videtur, cum </td><td></td></tr><tr><td>recorder non L. Brutum qui in liberanda patria est</td><td>10</td></tr><tr><td>interfectus, non duos Decios qui ad voluntariam mor-</td><td>75.1</td></tr><tr><td>tem cursum equorum incitaverunt, non M. Atilium qui</td><td></td></tr><tr><td>ad supplicium est profectus, ut fidem hosti datam con-</td><td></td></tr><tr><td>servaret, non duos Scipiones qui iter Poenis vel cor-</td><td></td></tr><tr><td>poribus suis obstruere voluerunt, non avum tuum L.</td><td>5</td></tr><tr><td>Paulum qui morte luit collegae in Cannensi ignominia</td><td></td></tr><tr><td>temeritatem, non M. Marcellum cuius interitum ne cru-</td><td></td></tr><tr><td>delissimus quidem hostis honore sepulturae carere pas-</td><td></td></tr><tr><td>sus est, sed legiones nostras, quod scripsi in Origini-</td><td></td></tr><tr><td>bus, in eum locum saepe profectas alacri animo et</td><td>10</td></tr><tr><td>erecto unde se redituras numquam arbitrarentur. quod</td><td></td></tr><tr><td>igitur adulescentes et ii quidem non solum indocti, sed</td><td></td></tr><tr><td>etiam rustici contemnunt, id docti senes extimescent?</td><td></td></tr><tr><td>omnino ut mihi quidem videtur, studiorum omnium sa-</td><td>76.1</td></tr><tr><td>tietas vitae facit satietatem. sunt pueritiae studia certa;</td><td></td></tr><tr><td>num igitur ea desiderant adulescentes? sunt ineuntis</td><td></td></tr><tr><td>adulescentiae; num ea constans iam requirit aetas quae</td><td></td></tr><tr><td>media dicitur? sunt etiam eius aetatis; ne ea quidem</td><td>5</td></tr><tr><td>quaeruntur in senectute; sunt extrema quaedam studia</td><td></td></tr><tr><td>senectutis; ergo ut superiorum aetatum studia occi-</td><td></td></tr><tr><td>dunt sic occidunt etiam senectutis; quod cum evenit,</td><td></td></tr><tr><td>satietas vitae tempus maturum mortis adfert. non enim</td><td>77.1</td></tr><tr><td>video cur quid ipse sentiam de morte, non audeam</td><td></td></tr><tr><td>vobis dicere, quod eo cernere mihi melius videor quo</td><td></td></tr><tr><td>ab ea propius absum. ego vestros patres tu Scipio tu-</td><td></td></tr><tr><td>que C. Laeli, viros clarissimos mihique amicissimos vi-</td><td>5</td></tr><tr><td>vere arbitror et eam quidem vitam quae est sola vita</td><td></td></tr><tr><td>nominanda. nam dum sumus inclusi in his compagibus </td><td></td></tr><tr><td>corporis, munere quodam necessitatis et gravi opere</td><td></td></tr><tr><td>perfungimur; est enim animus caelestis ex altissimo</td><td></td></tr><tr><td>domicilio depressus et quasi demersus in terram, locum</td><td>10</td></tr><tr><td>divinae naturae aeternitatique contrarium. sed credo</td><td></td></tr><tr><td>deos inmortales sparsisse animos in corpora humana,</td><td></td></tr><tr><td>ut essent qui terras tuerentur quique caelestium ordi-</td><td></td></tr><tr><td>nem contemplantes imitarentur eum vitae modo atque</td><td></td></tr><tr><td>constantia. nec me solum ratio ac disputatio impulit ut</td><td>15</td></tr><tr><td>ita crederem, sed nobilitas etiam summorum philoso-</td><td></td></tr><tr><td>phorum et auctoritas. audiebam Pythagoram Pythago-</td><td>78.1</td></tr><tr><td>reosque incolas paene nostros, qui essent Italici philo-</td><td></td></tr><tr><td>sophi quondam nominati, numquam dubitasse quin ex</td><td></td></tr><tr><td>universa mente divina delibatos animos haberemus. de-</td><td></td></tr><tr><td>monstrabantur mihi praeterea quae Socrates supremo</td><td>5</td></tr><tr><td>vitae die de inmortalitate animorum disseruisset, is</td><td></td></tr><tr><td>qui esset omnium sapientissimus oraculo Apollinis</td><td></td></tr><tr><td>iudicatus. quid multa? sic persuasi mihi, sic sentio,</td><td></td></tr><tr><td>cum tanta celeritas animorum sit, tanta memoria prae-</td><td></td></tr><tr><td>teritorum futurorumque prudentia, tot artes, tantae</td><td>10</td></tr><tr><td>scientiae, tot inventa, non posse eam naturam quae res</td><td></td></tr><tr><td>eas contineat, esse mortalem, cumque semper agitetur</td><td></td></tr><tr><td>animus nec principium motus habeat, quia se ipse mo-</td><td></td></tr><tr><td>veat, ne finem quidem habiturum esse motus, quia</td><td></td></tr><tr><td>numquam se ipse sit relicturus, et cum simplex animi</td><td>15</td></tr><tr><td>esset natura neque haberet in se quicquam admixtum</td><td></td></tr><tr><td>dispar sui atque dissimile, non posse eum dividi; quod</td><td></td></tr><tr><td>si non posset, non posse interire; magnoque esse argu-</td><td></td></tr><tr><td>mento homines scire pleraque ante quam nati sint,</td><td></td></tr><tr><td>quod iam pueri, cum artes difficiles discant, ita cele-</td><td>20</td></tr><tr><td>riter res innumerabiles arripiant ut eas non tum pri-</td><td></td></tr><tr><td>mum accipere videantur, sed reminisci et recordari.</td><td></td></tr><tr><td>haec Platonis fere. apud Xenophontem autem moriens </td><td>79.1</td></tr><tr><td>Cyrus maior haec dicit: 'nolite arbitrari o mihi caris-</td><td></td></tr><tr><td>simi filii, me cum a vobis discessero, nusquam aut nul-</td><td></td></tr><tr><td>lum fore. nec enim dum eram vobiscum, animum</td><td></td></tr><tr><td>meum videbatis, sed eum esse in hoc corpore ex iis</td><td>5</td></tr><tr><td>rebus quas gerebam, intellegebatis. eundem igitur esse</td><td></td></tr><tr><td>creditote, etiamsi nullum videbitis. Nec vero clarorum</td><td>80.1</td></tr><tr><td>virorum post mortem honores permanerent, si nihil</td><td></td></tr><tr><td>eorum ipsorum animi efficerent, quo diutius memoriam</td><td></td></tr><tr><td>sui teneremus. mihi quidem numquam persuaderi</td><td></td></tr><tr><td>potuit animos, dum in corporibus essent mortalibus,</td><td>5</td></tr><tr><td>vivere, cum excessissent ex iis, emori, nec vero tunc</td><td></td></tr><tr><td>animum esse insipientem, cum ex insipienti corpore</td><td></td></tr><tr><td>evasisset, sed cum omni admixtione corporis liberatus</td><td></td></tr><tr><td>purus et integer esse coepisset, tum esse sapientem.</td><td></td></tr><tr><td>atque etiam cum hominis natura morte dissolvitur, ce-</td><td>10</td></tr><tr><td>terarum rerum perspicuum est quo quaeque discedat;</td><td></td></tr><tr><td>abeunt enim illuc omnia unde orta sunt, animus autem</td><td></td></tr><tr><td>solus nec cum adest nec cum discessit, apparet. iam</td><td></td></tr><tr><td>vero videtis nihil esse morti tam simile quam somnum.</td><td></td></tr><tr><td>atqui dormientium animi maxime declarant divinita-</td><td>81.1</td></tr><tr><td>tem suam; multa enim, cum remissi et liberi sunt, fu-</td><td></td></tr><tr><td>tura prospiciunt. ex quo intellegitur quales futuri sint,</td><td></td></tr><tr><td>cum se plane corporis vinculis relaxaverint. quare, si</td><td></td></tr><tr><td>haec ita sunt, sic me colitote' inquit 'ut deum; sin</td><td>5</td></tr><tr><td>una est interiturus animus cum corpore, vos tamen</td><td></td></tr><tr><td>deos verentes qui hanc omnem pulchritudinem tuen-</td><td></td></tr><tr><td>tur et regunt, memoriam nostri pie inviolateque ser-</td><td></td></tr><tr><td>vabitis.' Cyrus quidem haec moriens; nos si placet no-</td><td></td></tr><tr><td>stra videamus. nemo umquam mihi Scipio persuade-</td><td>82.1</td></tr><tr><td>bit aut patrem tuum Paulum aut duos avos Paulum et </td><td></td></tr><tr><td>Africanum aut Africani patrem aut patruum aut multos</td><td></td></tr><tr><td>praestantes viros quos enumerare non est necesse,</td><td></td></tr><tr><td>tanta esse conatos quae ad posteritatis memoriam per-</td><td>5</td></tr><tr><td>tinerent, nisi animo cernerent posteritatem ad se posse</td><td></td></tr><tr><td>pertinere. an censes, ut de me ipse aliquid more senum</td><td></td></tr><tr><td>glorier, me tantos labores diurnos nocturnosque domi</td><td></td></tr><tr><td>militiaeque suscepturum fuisse, si isdem finibus glo-</td><td></td></tr><tr><td>riam meam quibus vitam essem terminaturus? nonne</td><td>10</td></tr><tr><td>melius multo fuisset otiosam aetatem et quietam sine</td><td></td></tr><tr><td>ullo aut labore aut contentione traducere? sed nescio</td><td></td></tr><tr><td>quo modo animus erigens se posteritatem ita semper</td><td></td></tr><tr><td>prospiciebat, quasi cum excessisset e vita, tum deni-</td><td></td></tr><tr><td>que victurus esset. quod quidem ni ita se haberet,</td><td>15</td></tr><tr><td>ut animi inmortales essent, haud optimi cuiusque ani-</td><td></td></tr><tr><td>mus maxime ad inmortalitatem et gloriam niteretur.</td><td></td></tr><tr><td>quid? quod sapientissimus quisque aequissimo animo</td><td>83.1</td></tr><tr><td>moritur, stultissimus iniquissimo, nonne vobis videtur</td><td></td></tr><tr><td>is animus qui plus cernat et longius, videre se ad me-</td><td></td></tr><tr><td>liora proficisci, ille autem cui obtusior sit acies, non</td><td></td></tr><tr><td>videre? equidem efferor studio patres vestros quos</td><td>5</td></tr><tr><td>colui et dilexi, videndi neque vero eos solos convenire</td><td></td></tr><tr><td>aveo quos ipse cognovi, sed illos etiam de quibus au-</td><td></td></tr><tr><td>divi et legi et ipse conscripsi. quo quidem me pro-</td><td></td></tr><tr><td>ficiscentem haud sane quis facile retraxerit nec tam-</td><td></td></tr><tr><td>quam Peliam recoxerit. et si qui deus mihi largiatur</td><td>10</td></tr><tr><td>ut ex hac aetate repuerascam et in cunis vagiam, valde </td><td></td></tr><tr><td>recusem nec vero velim quasi decurso spatio ad car-</td><td></td></tr><tr><td>ceres a calce revocari. quid habet enim vita commodi?</td><td>84.1</td></tr><tr><td>quid non potius laboris? sed habeat sane, habet certe</td><td></td></tr><tr><td>tamen aut satietatem aut modum. non lubet enim mihi</td><td></td></tr><tr><td>deplorare vitam, quod multi et ii docti saepe fecerunt,</td><td></td></tr><tr><td>neque me vixisse paenitet, quoniam ita vixi, ut non</td><td>5</td></tr><tr><td>frustra me natum existumem, et ex vita ita discedo tam-</td><td></td></tr><tr><td>quam ex hospitio, non tamquam domo. commorandi</td><td></td></tr><tr><td>enim natura devorsorium nobis, non habitandi dedit.</td><td></td></tr><tr><td>o praeclarum diem, cum in illud divinum animorum</td><td></td></tr><tr><td>concilium coetumque proficiscar cumque ex hac turba</td><td>10</td></tr><tr><td>et conluvione discedam! proficiscar enim non ad eos</td><td></td></tr><tr><td>solum viros de quibus ante dixi, verum etiam ad Ca-</td><td></td></tr><tr><td>tonem meum, quo nemo vir melior natus est, nemo pie-</td><td></td></tr><tr><td>tate praestantior; cuius a me corpus est crematum,</td><td></td></tr><tr><td>quod contra decuit ab illo meum, animus vero non</td><td>15</td></tr><tr><td>me deserens, sed respectans in ea profecto loca dis-</td><td></td></tr><tr><td>cessit quo mihi ipse cernebat esse veniendum. quem</td><td></td></tr><tr><td>ego meum casum fortiter ferre visus sum, non quo</td><td></td></tr><tr><td>aequo animo ferrem, sed me ipse consolabar existumans</td><td></td></tr><tr><td>non longinquum inter nos digressum et discessum fore.</td><td>20</td></tr><tr><td>his mihi rebus Scipio (id enim te cum Laelio admirari</td><td>85.1</td></tr><tr><td>solere dixisti) levis est senectus nec solum non mo-</td><td></td></tr><tr><td>lesta, sed etiam iucunda. quodsi in hoc erro, qui ani-</td><td></td></tr><tr><td>mos hominum inmortales esse credam, libenter erro</td><td></td></tr><tr><td>nec mihi hunc errorem quo delector, dum vivo, extor-</td><td>5</td></tr><tr><td>queri volo; sin mortuus, ut quidam minuti philosophi </td><td></td></tr><tr><td>censent, nihil sentiam, non vereor ne hunc errorem</td><td></td></tr><tr><td>meum philosophi mortui irrideant. quodsi non sumus</td><td></td></tr><tr><td>inmortales futuri, tamen extingui homini suo tempore</td><td></td></tr><tr><td>optabile est. nam habet natura ut aliarum omnium</td><td>10</td></tr><tr><td>rerum sic vivendi modum. senectus autem aetatis est</td><td></td></tr><tr><td>peractio tamquam fabulae, cuius defatigationem fu-</td><td></td></tr><tr><td>gere debemus praesertim adiuncta satietate. </td><td></td></tr>
        </table>