<table>
          <script>targetHit=0;</script>
          <tr><td>  Cum haec omnia quae polliceor cumulate tuis proximis</td><td>2.5.165.1</td></tr><tr><td>plana fecero, tum istuc ipsum tenebo quod abs te mihi</td><td></td></tr><tr><td>datur; eo contentum esse me dicam. Quid enim nuper</td><td></td></tr><tr><td>tu ipse, cum populi Romani clamore atque impetu pertur-</td><td></td></tr><tr><td>batus exsiluisti, quid, inquam, elocutus es? Illum, quod</td><td>5</td></tr><tr><td>moram supplicio quaereret, ideo clamitasse se esse civem</td><td></td></tr><tr><td>Romanum, sed speculatorem fuisse. Iam mei testes veri</td><td></td></tr><tr><td>sunt. Quid enim dicit aliud C. Numitorius, quid M. et P.</td><td></td></tr><tr><td>Cottii, nobilissimi homines ex agro Tauromenitano, quid</td><td></td></tr><tr><td>Q. Lucceius, qui argentariam Regi maximam fecit, quid</td><td>10</td></tr><tr><td>ceteri? Adhuc enim testes ex eo genere a me sunt dati,</td><td></td></tr><tr><td>non qui novisse Gavium, sed se vidisse dicerent, cum is,</td><td></td></tr><tr><td>qui se civem Romanum esse clamaret, in crucem ageretur.</td><td></td></tr><tr><td>Hoc tu, Verres, idem dicis, hoc tu confiteris, illum clami-</td><td></td></tr><tr><td>tasse se civem esse Romanum; apud te nomen civitatis ne</td><td>15</td></tr><tr><td>tantum quidem valuisse ut dubitationem aliquam [crucis],</td><td></td></tr><tr><td>ut crudelissimi taeterrimique supplici aliquam parvam</td><td></td></tr><tr><td>moram saltem posset adferre. Hoc teneo, hic haereo,</td><td>166.1</td></tr><tr><td>iudices, hoc sum contentus uno, omitto ac neglego cetera;</td><td></td></tr><tr><td>sua confessione induatur ac iuguletur necesse est. Qui</td><td></td></tr><tr><td>esset ignorabas, speculatorem esse suspicabare; non quaero</td><td></td></tr><tr><td>qua suspicione, tua te accuso oratione: civem Romanum</td><td>5</td></tr><tr><td>se esse dicebat. Si tu apud Persas aut in extrema India</td><td></td></tr><tr><td>deprensus, Verres, ad supplicium ducerere, quid aliud</td><td></td></tr><tr><td>clamitares nisi te civem esse Romanum? et si tibi ignoto</td><td></td></tr><tr><td>apud ignotos, apud barbaros, apud homines in extremis</td><td></td></tr><tr><td>atque ultimis gentibus positos, nobile et inlustre apud omnis</td><td>10</td></tr><tr><td>nomen civitatis tuae profuisset, ille, quisquis erat, quem tu</td><td></td></tr><tr><td>in crucem rapiebas, qui tibi esset ignotus, cum civem se </td><td></td></tr><tr><td>Romanum esse diceret, apud te praetorem si non effugium</td><td></td></tr><tr><td>ne moram quidem mortis mentione atque usurpatione civi-</td><td></td></tr><tr><td>tatis adsequi potuit? Homines tenues, obscuro loco nati,</td><td>167.1</td></tr><tr><td>navigant, adeunt ad ea loca quae numquam antea viderunt,</td><td></td></tr><tr><td>ubi neque noti esse iis quo venerunt, neque semper cum</td><td></td></tr><tr><td>cognitoribus esse possunt. Hac una tamen fiducia civitatis</td><td></td></tr><tr><td>non modo apud nostros magistratus, qui et legum et existi-</td><td>5</td></tr><tr><td>mationis periculo continentur, neque apud civis solum</td><td></td></tr><tr><td>Romanos, qui et sermonis et iuris et multarum rerum</td><td></td></tr><tr><td>societate iuncti sunt, fore se tutos arbitrantur, sed, quo-</td><td></td></tr><tr><td>cumque venerint, hanc sibi rem praesidio sperant futuram.</td><td></td></tr><tr><td>Tolle hanc spem, tolle hoc praesidium civibus Romanis,</td><td>168.1</td></tr><tr><td>constitue nihil esse opis in hac voce, 'Civis Romanus sum,'</td><td></td></tr><tr><td>posse impune praetorem aut alium quempiam supplicium</td><td></td></tr><tr><td>quod velit in eum constituere qui se civem Romanum esse</td><td></td></tr><tr><td>dicat, quod qui sit ignoret: iam omnis provincias, iam</td><td>5</td></tr><tr><td>omnia regna, iam omnis liberas civitates, iam omnem</td><td></td></tr><tr><td>orbem terrarum, qui semper nostris hominibus maxime</td><td></td></tr><tr><td>patuit, civibus Romanis ista defensione praecluseris. Quid?</td><td></td></tr><tr><td>si L. Raecium, equitem Romanum, qui tum erat in Sicilia,</td><td></td></tr><tr><td>nominabat, etiamne id magnum fuit, Panhormum litteras</td><td>10</td></tr><tr><td>mittere? Adservasses hominem custodiis Mamertinorum</td><td></td></tr><tr><td>tuorum, vinctum clausum habuisses, dum Panhormo Rae-</td><td></td></tr><tr><td>cius veniret; cognosceret hominem, aliquid de summo</td><td></td></tr><tr><td>supplicio remitteres; si ignoraret, tum, si ita tibi videretur,</td><td></td></tr><tr><td>hoc iuris in omnis constitueres, ut, qui neque tibi notus</td><td>15</td></tr><tr><td>esset neque cognitorem locupletem daret, quamvis civis</td><td></td></tr><tr><td>Romanus esset, in crucem tolleretur.  </td><td></td></tr>
        </table>