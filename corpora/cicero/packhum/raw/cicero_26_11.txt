<table>
          <script>targetHit=0;</script>
          <tr><td>  Cuius civitatis sit, id habent hodie leve et semper habue-</td><td>51.20</td></tr><tr><td>runt, itaque et civis undique fortis viros adsciverunt et</td><td></td></tr><tr><td>hominum ignobilium virtutem persaepe nobilitatis inertiae</td><td></td></tr><tr><td>praetulerunt. </td><td></td></tr><tr><td>  Habetis imperatorum summorum et sapientissimorum</td><td>52.1</td></tr><tr><td>hominum, clarissimorum virorum, interpretationem iuris ac</td><td></td></tr><tr><td>foederum: dabo etiam iudicum qui huic quaestioni prae-</td><td></td></tr><tr><td>fuerunt, dabo universi populi Romani, dabo sanctissimum</td><td></td></tr><tr><td>et sapientissimum iudicium etiam senatus. Iudices cum</td><td>5</td></tr><tr><td>prae se ferrent palamque loquerentur quid essent lege Papia</td><td></td></tr><tr><td>de M. Cassio Mamertinis repetentibus iudicaturi, Mamertini</td><td></td></tr><tr><td>publice suscepta causa destiterunt. Multi in civitatem re-</td><td></td></tr><tr><td>cepti ex liberis foederatisque populis [liberati] sunt: nemo</td><td></td></tr><tr><td>umquam est de civitate accusatus, quod aut populus fundus</td><td>10</td></tr><tr><td>factus non esset, aut quod foedere civitatis mutandae ius</td><td></td></tr><tr><td>impediretur. Audebo etiam hoc contendere, numquam esse</td><td>53.1</td></tr><tr><td>condemnatum quem constaret ab imperatore nostro civitate</td><td></td></tr><tr><td>donatum. Cognoscite nunc populi Romani iudicium multis</td><td></td></tr><tr><td>rebus interpositum atque in maximis causis re ipsa atque</td><td></td></tr><tr><td>usu comprobatum. Cum Latinis omnibus foedus esse ictum </td><td>5</td></tr><tr><td>Sp. Cassio Postumo Cominio consulibus quis ignorat? quod</td><td></td></tr><tr><td>quidem nuper in columna ahenea meminimus post rostra</td><td></td></tr><tr><td>incisum et perscriptum fuisse. Quo modo igitur L. Cossinius</td><td></td></tr><tr><td>Tiburs, pater huius equitis Romani, optimi atque ornatissimi</td><td></td></tr><tr><td>viri, damnato T. Caelio, quo modo ex eadem civitate T.</td><td>10</td></tr><tr><td>Coponius, civis item summa virtute et dignitate,—nepotes T.</td><td></td></tr><tr><td>et C. Coponios nostis,—damnato C. Masone civis Romanus</td><td></td></tr><tr><td>est factus? An lingua et ingenio patefieri aditus ad civi-</td><td>54.1</td></tr><tr><td>tatem potuit, manu et virtute non potuit? Anne de nobis</td><td></td></tr><tr><td>trahere spolia foederatis licebat, de hostibus non licebat?</td><td></td></tr><tr><td>An quod adipisci poterant dicendo, id eis pugnando adsequi</td><td></td></tr><tr><td>non licebat? An accusatori maiores nostri maiora praemia</td><td>5</td></tr><tr><td>quam bellatori esse voluerunt? </td><td></td></tr>
        </table>