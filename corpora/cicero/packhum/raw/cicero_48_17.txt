<table>
          <script>targetHit=0;</script>
          <tr><td>  Quodsi ne ipsarum quidem virtutum laus, in qua</td><td>1.54.1</td></tr><tr><td>maxime ceterorum philosophorum exultat oratio, repe-</td><td></td></tr><tr><td>rire exitum potest, nisi derigatur ad voluptatem, volup-</td><td></td></tr><tr><td>tas autem est sola, quae nos vocet ad se et alliciat</td><td></td></tr><tr><td>suapte natura, non potest esse dubium, quin id sit</td><td>5</td></tr><tr><td>summum atque extremum bonorum omnium, beateque</td><td></td></tr><tr><td>vivere nihil aliud sit nisi cum voluptate vivere. </td><td></td></tr><tr><td>  Huic certae stabilique sententiae quae sint coniuncta</td><td>55.1</td></tr><tr><td>explicabo brevi. nullus in ipsis error est finibus bono-</td><td></td></tr><tr><td>rum et malorum, id est in voluptate aut in dolore, sed</td><td></td></tr><tr><td>in his rebus peccant, cum e quibus haec efficiantur</td><td></td></tr><tr><td>ignorant. animi autem voluptates et dolores nasci fa-</td><td>5</td></tr><tr><td>temur e corporis voluptatibus et doloribus—itaque</td><td></td></tr><tr><td>concedo, quod modo dicebas, cadere causa, si qui e</td><td></td></tr><tr><td>nostris aliter existimant, quos quidem video esse mul-</td><td></td></tr><tr><td>tos, sed imperitos—, quamquam autem et laetitiam</td><td></td></tr><tr><td>nobis voluptas animi et molestiam dolor afferat, eorum</td><td>10</td></tr><tr><td>tamen utrumque et ortum esse e corpore et ad corpus</td><td></td></tr><tr><td>referri, nec ob eam causam non multo maiores esse et</td><td></td></tr><tr><td>voluptates et dolores animi quam corporis. nam cor-</td><td></td></tr><tr><td>pore nihil nisi praesens et quod adest sentire possumus,</td><td></td></tr><tr><td>animo autem et praeterita et futura. ut enim aeque</td><td>15</td></tr><tr><td>doleamus animo, cum corpore dolemus, fieri tamen</td><td></td></tr><tr><td>permagna accessio potest, si aliquod aeternum et infi-</td><td></td></tr><tr><td>nitum impendere malum nobis opinemur. quod idem</td><td></td></tr><tr><td>licet transferre in voluptatem, ut ea maior sit, si nihil</td><td></td></tr><tr><td>tale metuamus. Iam illud quidem perspicuum est, maxi-</td><td>56.1</td></tr><tr><td>mam animi aut voluptatem aut molestiam plus aut ad</td><td></td></tr><tr><td>beatam aut ad miseram vitam afferre momenti quam</td><td></td></tr><tr><td>eorum utrumvis, si aeque diu sit in corpore. Non pla- </td><td></td></tr><tr><td>cet autem detracta voluptate aegritudinem statim con-</td><td>5</td></tr><tr><td>sequi, nisi in voluptatis locum dolor forte successerit,</td><td></td></tr><tr><td>at contra gaudere nosmet omittendis doloribus, etiamsi</td><td></td></tr><tr><td>voluptas ea, quae sensum moveat, nulla successerit,</td><td></td></tr><tr><td>eoque intellegi potest quanta voluptas sit non dolere.</td><td></td></tr><tr><td>Sed ut iis bonis erigimur, quae expectamus, sic laeta-</td><td>57.1</td></tr><tr><td>mur iis, quae recordamur. stulti autem malorum me-</td><td></td></tr><tr><td>moria torquentur, sapientes bona praeterita grata recor-</td><td></td></tr><tr><td>datione renovata delectant. est autem situm in nobis</td><td></td></tr><tr><td>ut et adversa quasi perpetua oblivione obruamus et</td><td>5</td></tr><tr><td>secunda iucunde ac suaviter meminerimus. sed cum</td><td></td></tr><tr><td>ea, quae praeterierunt, acri animo et attento intuemur,</td><td></td></tr><tr><td>tum fit ut aegritudo sequatur, si illa mala sint, laetitia,</td><td></td></tr><tr><td>si bona. </td><td></td></tr>
        </table>