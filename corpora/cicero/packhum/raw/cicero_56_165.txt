<table>
          <script>targetHit=0;</script>
          <tr class="title first  date"><td>Dec<span class="snum">.</span> <span class="snum">45(?)</span> in villa sua aliqua</td><td></td></tr><tr class="title last  "><td>CICERO DOLABELLAE</td><td></td></tr><tr><td>Gratulor Baiis nostris si quidem, ut scribis, salubres repente</td><td>9.12.1.1</td></tr><tr><td>factae sunt; nisi forte te amant et tibi adsentantur et tam</td><td></td></tr><tr><td>diu dum tu ades sunt oblitae sui. quod quidem si ita est,</td><td></td></tr><tr><td>minime miror caelum etiam et terras vim suam, si tibi ita</td><td></td></tr><tr><td>conveniat, dimittere. </td><td>5</td></tr><tr><td>  Oratiunculam pro Deiotaro, quam requirebas, habebam</td><td>2.1</td></tr><tr><td>mecum, quod non putaram. itaque eam tibi misi. quam</td><td></td></tr><tr><td>velim sic legas ut causam tenuem et inopem nec scriptione</td><td></td></tr><tr><td>magno opere dignam. sed ego hospiti veteri et amico munus-</td><td></td></tr><tr><td>culum mittere volui, levidense crasso filo, cuius modi ipsius</td><td>5</td></tr><tr><td>solent esse munera. </td><td></td></tr><tr><td>  Tu velim animo sapienti fortique sis, ut tua moderatio et</td><td></td></tr><tr><td>gravitas aliorum infamet iniuriam.</td><td></td></tr>
        </table>