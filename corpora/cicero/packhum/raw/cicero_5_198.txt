<table>
          <script>targetHit=0;</script>
          <tr><td>  Haec posteaquam ex illis cognovi, discessi cum fratre</td><td>2.4.145.1</td></tr><tr><td>e curia, ut nobis absentibus, si quid vellent, decernerent.</td><td></td></tr><tr><td>Decernunt statim primum ut cum Lucio fratre hospitium</td><td></td></tr><tr><td>publice fieret, quod is eandem voluntatem erga Syracusanos</td><td></td></tr><tr><td>suscepisset quam ego semper habuissem. Id non modo</td><td>5</td></tr><tr><td>tum scripserunt, verum etiam in aere incisum nobis tradi-</td><td></td></tr><tr><td>derunt. Valde hercule te Syracusani tui, quos crebro</td><td></td></tr><tr><td>commemorare soles, diligunt, qui cum accusatore tuo satis</td><td></td></tr><tr><td>iustam causam coniungendae necessitudinis putant quod te</td><td></td></tr><tr><td>accusaturus sit et quod inquisitum in te venerit. Postea</td><td>10</td></tr><tr><td>decernitur, ac non varie sed prope cunctis sententiis, ut</td><td></td></tr><tr><td>laudatio quae C. Verri decreta esset tolleretur. In eo cum</td><td>146.1</td></tr><tr><td>iam non solum discessio facta esset, sed etiam perscriptum</td><td></td></tr><tr><td>atque in tabulas relatum, praetor appellatur. At quis</td><td></td></tr><tr><td>appellat? magistratus aliqui? Nemo. Senator? Ne id</td><td></td></tr><tr><td>quidem. Syracusanorum aliqui? Minime. Quis igitur</td><td>5</td></tr><tr><td>praetorem appellat? Qui quaestor istius fuerat, P. Caese-</td><td></td></tr><tr><td>tius. O rem ridiculam! o desertum hominem, desperatum,</td><td></td></tr><tr><td>relictum! A magistratu Siculo, ne senatus consultum Siculi</td><td></td></tr><tr><td>homines facere possent, ne suum ius suis moribus, suis </td><td></td></tr><tr><td>legibus obtinere possent, non amicus istius, non hospes,</td><td>10</td></tr><tr><td>non denique aliquis Siculus, sed quaestor populi Romani</td><td></td></tr><tr><td>praetorem appellat! Quis hoc vidit, quis audivit? Praetor</td><td></td></tr><tr><td>aequus et sapiens dimitti iubet senatum. Concurrit ad me</td><td></td></tr><tr><td>maxima multitudo. Primum senatores clamare sibi eripi</td><td></td></tr><tr><td>ius, eripi libertatem, populus senatum laudare, gratias agere,</td><td>15</td></tr><tr><td>cives Romani a me nusquam discedere. Quo quidem die</td><td></td></tr><tr><td>nihil aegrius factum est multo labore meo quam ut manus</td><td></td></tr><tr><td>ab illo appellatore abstinerentur. </td><td></td></tr><tr><td>  Cum ad praetorem in ius adissemus, excogitat sane acute</td><td>147.1</td></tr><tr><td>quid decernat; nam ante quam verbum facerem, de sella</td><td></td></tr><tr><td>surrexit atque abiit. Itaque tum de foro, cum iam ad-</td><td></td></tr><tr><td>vesperasceret, discessimus. Postridie mane ab eo postulo</td><td></td></tr><tr><td>ut Syracusanis liceret senatus consultum, quod pridie</td><td>5</td></tr><tr><td>fecissent, mihi reddere. Ille enim vero negat et ait in-</td><td></td></tr><tr><td>dignum facinus esse quod ego in senatu Graeco verba</td><td></td></tr><tr><td>fecissem; quod quidem apud Graecos Graece locutus essem,</td><td></td></tr><tr><td>id ferri nullo modo posse. Respondi homini ut potui, ut</td><td></td></tr><tr><td>debui, ut volui. Cum multa tum etiam hoc &lt;me&gt; memini</td><td>10</td></tr><tr><td>dicere, facile esse perspicuum quantum inter hunc et illum</td><td></td></tr><tr><td>Numidicum, verum ac germanum Metellum, interesset;</td><td></td></tr><tr><td>illum noluisse sua laudatione iuvare L. Lucullum, sororis</td><td></td></tr><tr><td>virum, quicum optime convenisset, hunc homini alienissimo</td><td></td></tr><tr><td>a civitatibus laudationes per vim et metum comparare.</td><td>15</td></tr><tr><td>Quod ubi intellexi, multum apud illum recentis nuntios,</td><td>148.1</td></tr><tr><td>multum tabellas non commendaticias sed tributarias valuisse,</td><td></td></tr><tr><td>admonitu ipsorum Syracusanorum impetum in eas tabulas</td><td></td></tr><tr><td>facio in quibus senatus consultum perscripserant. Ecce</td><td></td></tr><tr><td>autem nova turba atque rixa, ne tamen istum omnino Syra-</td><td>5</td></tr><tr><td>cusis sine amicis, sine hospitibus, plane nudum esse ac </td><td></td></tr><tr><td>desertum putetis! Retinere incipit tabulas Theomnastus</td><td></td></tr><tr><td>quidam, homo ridicule insanus, quem Syracusani Theo-</td><td></td></tr><tr><td>ractum vocant; qui illic eius modi est ut eum pueri</td><td></td></tr><tr><td>sectentur, ut omnes cum loqui coepit inrideant. Huius</td><td>10</td></tr><tr><td>tamen insania, quae ridicula est aliis, mihi tum molesta</td><td></td></tr><tr><td>sane fuit; nam cum spumas ageret in ore, oculis arderet,</td><td></td></tr><tr><td>voce maxima vim me sibi adferre clamaret, copulati in ius</td><td></td></tr><tr><td>pervenimus. Hic ego postulare coepi ut mihi tabulas</td><td>149.1</td></tr><tr><td>obsignare ac deportare liceret; ille contra dicere, negare</td><td></td></tr><tr><td>esse illud senatus consultum in quo praetor appellatus esset,</td><td></td></tr><tr><td>negare id mihi tradi oportere. Ego legem recitare, omnium</td><td></td></tr><tr><td>mihi tabularum et litterarum fieri potestatem; ille furiosus</td><td>5</td></tr><tr><td>urgere nihil ad se nostras leges pertinere. Praetor intelle-</td><td></td></tr><tr><td>gens negare sibi placere, quod senatus consultum ratum</td><td></td></tr><tr><td>esse non deberet, id me Romam deportare. Quid multa?</td><td></td></tr><tr><td>nisi vehementius homini minatus essem, nisi legis sanctionem</td><td></td></tr><tr><td>poenamque recitassem, tabularum mihi potestas facta non</td><td>10</td></tr><tr><td>esset. Ille autem insanus, qui pro isto vehementissime</td><td></td></tr><tr><td>contra me declamasset, postquam non impetravit, credo, ut</td><td></td></tr><tr><td>in gratiam mecum rediret, libellum mihi dat in quo istius</td><td></td></tr><tr><td>furta Syracusana perscripta erant, quae ego antea iam ab</td><td></td></tr><tr><td>aliis cognoram et acceperam. </td><td>15</td></tr>
        </table>