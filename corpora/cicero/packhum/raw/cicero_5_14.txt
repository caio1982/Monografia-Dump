<table>
          <script>targetHit=0;</script>
          <tr><td>  Quapropter omnes in hoc iudicio conentur omnia; nihil</td><td>2.1.15.1</td></tr><tr><td>est iam quod in hac causa peccare quisquam, iudices, nisi</td><td></td></tr><tr><td>vestro periculo possit. Mea quidem ratio cum in praeteritis</td><td></td></tr><tr><td>rebus est cognita, tum in reliquis explorata atque provisa</td><td></td></tr><tr><td>est. Ego meum studium in rem publicam iam illo tempore</td><td>5</td></tr><tr><td>ostendi cum longo intervallo veterem consuetudinem rettuli,</td><td></td></tr><tr><td>et rogatu sociorum atque amicorum populi Romani, meorum</td><td></td></tr><tr><td>autem necessariorum, nomen hominis audacissimi detuli.</td><td></td></tr><tr><td>Quod meum factum lectissimi viri atque ornatissimi, quo in</td><td></td></tr><tr><td>numero e vobis complures fuerunt, ita probaverunt ut ei qui</td><td>10</td></tr><tr><td>istius quaestor fuisset, et ab isto laesus inimicitias iustas perse-</td><td></td></tr><tr><td>queretur, non modo deferendi nominis, sed ne subscribendi</td><td></td></tr><tr><td>quidem, cum id postularet, facerent potestatem. In Siciliam </td><td>16.1</td></tr><tr><td>sum inquirendi causa profectus; quo in negotio industriam</td><td></td></tr><tr><td>meam celeritas reditionis, diligentiam multitudo litterarum</td><td></td></tr><tr><td>et testium declaravit, pudorem vero ac religionem quod,</td><td></td></tr><tr><td>cum venissem senator ad socios populi Romani, qui in ea</td><td>5</td></tr><tr><td>provincia quaestor fuissem, ad hospites meos ac necessarios</td><td></td></tr><tr><td>causae communis defensor deverti potius quam ad eos qui</td><td></td></tr><tr><td>a me auxilium petivissent. Nemini meus adventus labori</td><td></td></tr><tr><td>aut sumptui neque publice neque privatim fuit: vim in</td><td></td></tr><tr><td>inquirendo tantam habui quantam mihi lex dabat, non</td><td>10</td></tr><tr><td>quantam habere poteram istorum studio quos iste vexarat.</td><td></td></tr><tr><td>Romam ut ex Sicilia redii, cum iste atque istius amici,</td><td>17.1</td></tr><tr><td>homines lauti et urbani, sermones eius modi dissipassent,</td><td></td></tr><tr><td>quo animos testium retardarent, me magna pecunia a vera</td><td></td></tr><tr><td>accusatione esse deductum, tametsi probabatur nemini,</td><td></td></tr><tr><td>quod et ex Sicilia testes erant ii qui quaestorem me in</td><td>5</td></tr><tr><td>provincia cognoverant, et hinc homines maxime inlustres,</td><td></td></tr><tr><td>qui, ut ipsi noti sunt, sic nostrum unum quemque optime</td><td></td></tr><tr><td>norunt, tamen usque eo timui ne quis de mea fide atque</td><td></td></tr><tr><td>integritate dubitaret donec ad reiciundos iudices venimus. </td><td></td></tr>
        </table>