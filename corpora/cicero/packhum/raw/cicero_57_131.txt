<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Ian<span class="snum">.</span> <span class="snum">50</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>'Cottidiene' inquis 'a te accipiendae litterae sunt?' si habebo</td><td>7.9.1.1</td></tr><tr><td>cui dem, cottidie. 'at iam ipse ades.' tum igitur cum venero</td><td></td></tr><tr><td>desinam. unas video mihi a te non esse redditas, quas L.</td><td></td></tr><tr><td>Quinctius, familiaris meus, cum ferret ad bustum Basili vul-</td><td></td></tr><tr><td>neratus et despoliatus est. videbis igitur num quid fuerit in iis</td><td>2.1</td></tr><tr><td>quod me scire opus sit. et simul hoc διευκρινήσεις πρόβλημα</td><td></td></tr><tr><td>sane πολιτικόν:— </td><td></td></tr><tr><td>  Cum sit necesse aut haberi Caesaris rationem illo exercitum</td><td></td></tr><tr><td>vel per senatum vel per tribunos pl. obtinente, aut persuaderi</td><td>5</td></tr><tr><td>Caesari ut tradat provinciam atque exercitum et ita consul fiat, </td><td></td></tr><tr><td>aut, si id ei non persuadeatur, haberi comitia sine illius ratione</td><td></td></tr><tr><td>illo patiente atque obtinente provinciam, aut, si per tribunos</td><td></td></tr><tr><td>pl. non patiatur &lt;et&gt; tamen quiescat, rem adduci ad interre-</td><td></td></tr><tr><td>gnum, aut, si ob eam causam quod ratio eius non habeatur</td><td>10</td></tr><tr><td>exercitum adducat, armis cum eo contendere, illum autem</td><td></td></tr><tr><td>initium facere armorum aut statim nobis minus paratis aut tum</td><td></td></tr><tr><td>cum comitiis amicis eius postulantibus ut e lege ratio habeatur</td><td></td></tr><tr><td>impetratum non sit, ire autem ad arma aut hanc unam ob</td><td></td></tr><tr><td>causam quod ratio non habeatur aut addita causa si forte</td><td>15</td></tr><tr><td>tribunus pl. senatum impediens aut populum incitans notatus</td><td></td></tr><tr><td>aut senatus consulto circumscriptus aut sublatus aut expulsus</td><td></td></tr><tr><td>[sit] dicensve se expulsum ad illum confugerit, suscepto autem</td><td></td></tr><tr><td>bello aut tenenda sit urbs aut ea relicta ille commeatu et reliquis</td><td></td></tr><tr><td>copiis intercludendus—quod horum malorum, quorum aliquod</td><td>20</td></tr><tr><td>certe subeundum est, minimum putes. </td><td></td></tr><tr><td>  Dices profecto persuaderi illi ut tradat exercitum et ita consul</td><td>3.1</td></tr><tr><td>fiat. est omnino id eius modi ut, si ille eo descendat, contra dici</td><td></td></tr><tr><td>nihil possit, idque eum, si non obtinet ut ratio habeatur reti-</td><td></td></tr><tr><td>nentis exercitum, non facere miror; nobis autem, ut quidam</td><td></td></tr><tr><td>putant, nihil est timendum magis quam ille consul. 'at sic malo'</td><td>5</td></tr><tr><td>inquies 'quam cum exercitu.' certe; sed istuc ipsum 'sic' [o]</td><td></td></tr><tr><td>magnum malum putat aliquis, neque ei remedium est ullum;</td><td></td></tr><tr><td>cedendum est, si id volet. 'vide consulem illum iterum quem </td><td></td></tr><tr><td>vidisti consulatu priore.' 'at tum imbecillus plus' inquit 'valuit</td><td></td></tr><tr><td>quam tota res publica. quid nunc putas?' et eo consule Pompeio</td><td>10</td></tr><tr><td>certum est esse in Hispania. o rem miseram! si quidem id ipsum</td><td></td></tr><tr><td>deterrimum est quod recusari non potest, et quod ille si faciat,</td><td></td></tr><tr><td>iam a bonis omnibus summam ineat gratiam. </td><td></td></tr><tr><td>  Tollamus igitur hoc quo illum posse adduci negant; de</td><td>4.1</td></tr><tr><td>reliquis quid est deterrimum? concedere illi quod, ut idem dicit,</td><td></td></tr><tr><td>impudentissime postulat. nam quid impudentius? tenuisti</td><td></td></tr><tr><td>provinciam per annos decem non tibi a senatu sed a te ipso per</td><td></td></tr><tr><td>vim et per factionem datos; praeteriit tempus non legis sed</td><td>5</td></tr><tr><td>libidinis tuae, fac tamen legis; ut succedatur decernitur; impedis</td><td></td></tr><tr><td>et ais 'habe meam rationem'. habe tu nostram. exercitum tu</td><td></td></tr><tr><td>habeas diutius quam populus iussit, invito senatu? 'depugnes</td><td></td></tr><tr><td>oportet, nisi concedis.' cum bona quidem spe, ut ait idem, vel</td><td></td></tr><tr><td>vincendi vel in libertate moriendi. iam si pugnandum est, quo</td><td>10</td></tr><tr><td>tempore, in casu, quo consilio, in temporibus situm est. itaque</td><td></td></tr><tr><td>te in ea quaestione non exerceo. ad ea quae dixi adfer si quid</td><td></td></tr><tr><td>habes. equidem dies noctesque torqueor. </td><td></td></tr>
        </table>