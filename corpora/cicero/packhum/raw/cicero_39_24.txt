<table>
          <script>targetHit=0;</script>
          <tr><td>  Atque ego et in hoc ipso Cotta et in aliis pluribus intel-</td><td>137.6</td></tr><tr><td>lego me non ita disertos homines et rettulisse in oratorum</td><td></td></tr><tr><td>numerum et relaturum. est enim propositum conligere</td><td></td></tr><tr><td>eos, qui hoc munere in civitate functi sint, ut tenerent</td><td></td></tr><tr><td>oratorum locum; quorum quidem quae fuerit ascensio et</td><td>10</td></tr><tr><td>quam in omnibus rebus difficilis optimi perfectio atque</td><td></td></tr><tr><td>absolutio ex eo quod dicam existimari potest. quam multi</td><td>138.1</td></tr><tr><td>enim iam oratores commemorati sunt et quam diu in</td><td></td></tr><tr><td>eorum enumeratione versamur, cum tamen spisse atque</td><td></td></tr><tr><td>vix, ut dudum ad Demosthenen et Hyperiden, sic nunc</td><td></td></tr><tr><td>ad Antonium Crassumque pervenimus. nam ego sic exi-</td><td>5</td></tr><tr><td>stimo, hos oratores fuisse maximos et in his primum cum</td><td></td></tr><tr><td>Graecorum gloria Latine dicendi copiam aequatam. </td><td></td></tr><tr><td>  Omnia veniebant Antonio in mentem; eaque suo quaeque</td><td>139.1</td></tr><tr><td>loco, ubi plurimum proficere et valere possent, ut ab impera-</td><td></td></tr><tr><td>tore equites, pedites, levis armatura, sic ab illo in maxume</td><td></td></tr><tr><td>opportunis orationis partibus conlocabantur. erat memo-</td><td></td></tr><tr><td>ria summa, nulla meditationis suspicio; imparatus semper</td><td>5</td></tr><tr><td>adgredi ad dicendum videbatur, sed ita erat paratus, ut iu-</td><td></td></tr><tr><td>dices illo dicente non numquam viderentur non satis parati</td><td></td></tr><tr><td>ad cavendum fuisse. verba ipsa non illa quidem elegantis-</td><td>140.1</td></tr><tr><td>simo sermone; itaque diligenter loquendi laude caruit—ne-</td><td></td></tr><tr><td>que tamen est admodum inquinate locutus—, sed illa, quae</td><td></td></tr><tr><td>proprie laus oratoris est in verbis. nam ipsum Latine loqui</td><td></td></tr><tr><td>est illud quidem [est], ut paulo ante dixi, in magna laude</td><td>5</td></tr><tr><td>ponendum, sed non tam sua sponte quam quod est a pleris- </td><td></td></tr><tr><td>que neglectum: non enim tam praeclarum est scire Latine</td><td></td></tr><tr><td>quam turpe nescire, neque tam id mihi oratoris boni quam</td><td></td></tr><tr><td>civis Romani proprium videtur. sed tamen Antonius in</td><td></td></tr><tr><td>verbis et eligendis, neque id ipsum tam leporis causa</td><td>10</td></tr><tr><td>quam ponderis, et conlocandis et comprensione devin-</td><td></td></tr><tr><td>ciendis nihil non ad rationem et tamquam ad artem diri-</td><td></td></tr><tr><td>gebat; verum multo magis hoc idem in sententiarum</td><td></td></tr><tr><td>ornamentis et conformationibus. quo in genere quia prae-</td><td>141.1</td></tr><tr><td>stat omnibus Demosthenes, idcirco a doctis oratorum est</td><td></td></tr><tr><td>princeps iudicatus. σχήματα enim quae vocant Graeci, ea</td><td></td></tr><tr><td>maxume ornant oratorem eaque non tam in verbis pin-</td><td></td></tr><tr><td>gendis habent pondus quam in inluminandis sententiis.</td><td>5</td></tr><tr><td>sed cum haec magna in Antonio tum actio singularis;</td><td></td></tr><tr><td>quae si partienda est in gestum atque vocem, gestus erat</td><td></td></tr><tr><td>non verba exprimens, sed cum sententiis congruens:</td><td></td></tr><tr><td>manus humeri latera supplosio pedis status incessus</td><td></td></tr><tr><td>omnisque motus cum verbis sententiisque consen-</td><td>10</td></tr><tr><td>tiens; vox permanens, verum subrauca natura. sed hoc</td><td></td></tr><tr><td>vitium huic uni in bonum convertebat. habebat enim</td><td>142.1</td></tr><tr><td>flebile quiddam in questionibus aptumque cum ad fidem</td><td></td></tr><tr><td>faciendam tum ad misericordiam commovendam: ut</td><td></td></tr><tr><td>verum videretur in hoc illud, quod Demosthenem ferunt</td><td></td></tr><tr><td>ei, qui quaesivisset quid primum esset in dicendo, actio-</td><td>5</td></tr><tr><td>nem, quid secundum, idem et idem tertium respondisse.</td><td></td></tr><tr><td>nulla res magis penetrat in animos eosque fingit format</td><td></td></tr><tr><td>flectit, talesque oratores videri facit, quales ipsi se videri</td><td></td></tr><tr><td>volunt. </td><td></td></tr>
        </table>