<table>
          <script>targetHit=0;</script>
          <tr class="title first  date"><td>iii Non<span class="snum">.</span> Febr<span class="snum">.</span> <span class="snum">49</span> <span class="snum">(</span>§<span class="snum">1)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td><span class="caps">iiii</span> Non. Febr. mulieres nostrae Formias venerunt tuaque</td><td>7.18.1.1</td></tr><tr><td>erga se officia plena tui suavissimi studi ad me pertulerunt.</td><td></td></tr><tr><td>eas ego, quoad sciremus utrum turpi pace nobis an misero</td><td></td></tr><tr><td>bello esset utendum, in Formiano esse volui et una Cicerones.</td><td></td></tr><tr><td>ipse cum fratre Capuam ad consules (Nonis enim adesse</td><td>5</td></tr><tr><td>iussi sumus) <span class="caps">iii</span> Non. profectus sum, cum has litteras dedi.  </td><td></td></tr><tr><td>  Responsa Pompei grata populo et probata contioni esse</td><td></td></tr><tr><td>dicuntur; ita putaram. quae quidem ille &lt;si&gt; repudiarit,</td><td></td></tr><tr><td>iacebit; si acceperit&lt;, vicerit&gt;. 'utrum igitur' inquies 'mavis?'</td><td></td></tr><tr><td>responderem si quem ad modum parati essemus scirem.</td><td>10</td></tr><tr><td>Cassium erat hic auditum expulsum Ancona eamque urbem</td><td>2.1</td></tr><tr><td>a nobis teneri. si bellum futurum est, negotium utile.</td><td></td></tr><tr><td>Caesarem quidem L. Caesare cum mandatis de pace misso</td><td></td></tr><tr><td>tamen aiunt acerrime dilectum habere, loca occupare, vin-</td><td></td></tr><tr><td>cire praesidiis. o perditum latronem! &lt;o&gt; vix ullo otio com-</td><td>5</td></tr><tr><td>pensandam hanc rei publicae turpitudinem! sed stomachari</td><td></td></tr><tr><td>desinamus, tempori pareamus, cum Pompeio in Hispaniam</td><td></td></tr><tr><td>eamus. haec optima in malis, quoniam illius alterum con-</td><td></td></tr><tr><td>sulatum a re publica ne data quidem occasione reppulimus.</td><td></td></tr><tr><td>sed haec hactenus. </td><td>10</td></tr><tr><td>  De Dionysio fugit me ad te antea scribere; sed ita con-</td><td>3.1</td></tr><tr><td>stitui, exspectare responsa Caesaris, ut, si ad urbem redi-</td><td></td></tr><tr><td>remus, ibi nos exspectaret, sin tardius id fieret, tum eum</td><td></td></tr><tr><td>arcesseremus. omnino quid ille facere debuerit in nostra illa</td><td></td></tr><tr><td>fuga, quid docto homine et amico dignum fuerit, cum</td><td>5</td></tr><tr><td>praesertim rogatus esset, scio, sed haec non nimis exquiro a</td><td></td></tr><tr><td>Graecis. tu tamen videbis, si erit, quod nolim, arcessendus,</td><td></td></tr><tr><td>ne molesti simus invito. </td><td></td></tr><tr><td>  Quintus frater laborat ut tibi quod debet ab Egnatio solvat;</td><td>4.1</td></tr><tr><td>nec Egnatio voluntas deest nec parum locuples est, sed cum</td><td></td></tr><tr><td>tale tempus sit ut Q. Titinius (multum enim est nobiscum)</td><td></td></tr><tr><td>viaticum se neget habere idemque debitoribus suis denuntiarit</td><td></td></tr><tr><td>ut eodem faenore uterentur, atque hoc idem etiam L. Ligus </td><td>5</td></tr><tr><td>fecisse dicatur, nec hoc tempore aut domi nummos Quintus</td><td></td></tr><tr><td>habeat aut exi&lt;ge&gt;re ab Egnatio aut versuram usquam facere</td><td></td></tr><tr><td>possit, miratur te non habuisse rationem huius publicae</td><td></td></tr><tr><td>difficultatis. ego autem etsi illud ψευδησιόδειον (ita enim</td><td></td></tr><tr><td>putatur) observo, 'μηδὲ δίκην . . . ', praesertim in te, a quo</td><td>10</td></tr><tr><td>nihil umquam vidi temere fieri, tamen illius querela movebar.</td><td></td></tr><tr><td>hoc, quicquid est, te scire volui.</td><td></td></tr>
        </table>