<table>
          <script>targetHit=0;</script>
          <tr><td>  Nec vero satis constituere possum quod sit eorum</td><td>32.1</td></tr><tr><td>consilium aut quid velint. interdum enim cum ad-</td><td></td></tr><tr><td>hibemus ad eos orationem eius modi, si ea quae</td><td></td></tr><tr><td>disputentur vera sint tum omnia fore incerta, respon-</td><td></td></tr><tr><td>dent: &quot;quid ergo istud ad nos? num nostra culpa</td><td>5</td></tr><tr><td>est? naturam accusa, quae in profundo veritatem ut</td><td></td></tr><tr><td>ait Democritus penitus abstruserit&quot;. alii autem ele-</td><td></td></tr><tr><td>gantius, qui etiam queruntur quod eos insimulemus</td><td></td></tr><tr><td>omnia incerta dicere, quantumque intersit inter in-</td><td></td></tr><tr><td>certum et id quod percipi non possit docere conantur</td><td>10</td></tr><tr><td>eaque distinguere. Cum his igitur agamus, qui haec</td><td></td></tr><tr><td>distingunt, illos, qui omnia sic incerta dicunt ut</td><td></td></tr><tr><td>stellarum numerus par an impar sit, quasi desperatos</td><td></td></tr><tr><td>aliquos relinquamus. Volunt enim (et hoc quidem</td><td></td></tr><tr><td>vel maxime vos animadvertebam moveri) probabile</td><td>15</td></tr><tr><td>aliquid esse et quasi veri simile, eaque se uti regula</td><td></td></tr><tr><td>et in agenda vita et in quaerendo ac disserendo. Quae</td><td>33.1</td></tr><tr><td>ista regula est veri et falsi, si notionem veri et falsi</td><td></td></tr><tr><td>propterea quod ea non possunt internosci nullam habe-</td><td></td></tr><tr><td>mus? nam si habemus, interesse oportet ut inter rec-</td><td></td></tr><tr><td>tum et pravum sic inter verum et falsum. si nihil</td><td>5</td></tr><tr><td>interest, nulla regula est, nec potest is cui est visio</td><td></td></tr><tr><td>veri falsique communis ullum habere iudicium aut</td><td></td></tr><tr><td>ullam omnino veritatis notam. Nam cum dicunt hoc</td><td></td></tr><tr><td>se unum tollere, ut quicquam possit ita &lt;verum&gt; videri </td><td></td></tr><tr><td>ut non eodem modo falsum etiam possit [ita] videri,</td><td>10</td></tr><tr><td>cetera autem concedere, faciunt pueriliter. quo enim</td><td></td></tr><tr><td>omnia iudicantur sublato reliqua se negant tollere;</td><td></td></tr><tr><td>ut si quis quem oculis privaverit dicat ea quae cerni</td><td></td></tr><tr><td>possent se ei non ademisse. ut enim illa oculis modo</td><td></td></tr><tr><td>agnoscuntur sic reliqua visis, sed propria veri non</td><td>15</td></tr><tr><td>communi veri et falsi nota. quam ob rem sive tu proba-</td><td></td></tr><tr><td>bilem visionem sive [in]probabilem et quae non in-</td><td></td></tr><tr><td>pediatur, ut Carneades volebat, sive aliud quid pro-</td><td></td></tr><tr><td>feres quod sequare, ad visum illud de quo agimus</td><td></td></tr><tr><td>tibi erit revertendum. in eo autem si erit communitas</td><td>34.1</td></tr><tr><td>cum falso, nullum erit iudicium, quia proprium in</td><td></td></tr><tr><td>communi signo notari non potest. sin autem com-</td><td></td></tr><tr><td>mune nihil erit, habeo quod volo; id enim quaero</td><td></td></tr><tr><td>quod ita mihi videatur verum &lt;ut&gt; non possit item</td><td>5</td></tr><tr><td>falsum videri. Simili in errore versantur cum con-</td><td></td></tr><tr><td>vicio veritatis coacti perspicua a perceptis volunt dis-</td><td></td></tr><tr><td>tinguere et conantur ostendere esse aliquid perspicui,</td><td></td></tr><tr><td>verum illud quidem et inpressum in animo atque</td><td></td></tr><tr><td>mente, neque tamen id percipi ac conprendi posse. quo</td><td>10</td></tr><tr><td>enim modo perspicue dixeris album esse aliquid, cum</td><td></td></tr><tr><td>possit accidere ut id quod nigrum sit album esse</td><td></td></tr><tr><td>videatur, aut quo modo ista aut perspicua dicemus aut</td><td></td></tr><tr><td>inpressa subtiliter, cum sit incertum vere inaniterne</td><td></td></tr><tr><td>moveatur: ita neque color neque corpus nec veritas</td><td>15</td></tr><tr><td>nec argumentum nec sensus neque perspicuum ullum</td><td></td></tr><tr><td>relinquitur. Ex hoc illud is usu venire solet, ut</td><td>35.1</td></tr><tr><td>quicquid dixerint a quibusdam interrogentur &quot;ergo</td><td></td></tr><tr><td>istuc quidem percipis?&quot;. sed qui ita interrogant ab iis </td><td></td></tr><tr><td>inridentur. non enim urguent ut coarguant neminem</td><td></td></tr><tr><td>ulla de re posse contendere nec adseverare sine aliqua</td><td>5</td></tr><tr><td>eius rei quam sibi quisque placere dicit certa et pro-</td><td></td></tr><tr><td>pria nota. Quod est igitur istuc vestrum probabile?</td><td></td></tr><tr><td>nam si quod cuique occurrit et primo quasi aspectu</td><td></td></tr><tr><td>probabile videtur id confirmatur, quid eo levius; sin</td><td></td></tr><tr><td>ex circumspectione aliqua et accurata consideratione</td><td>10</td></tr><tr><td>quod visum sit id se dicent sequi, tamen exitum non</td><td></td></tr><tr><td>habebunt, primum quia is visis inter quae nihil interest</td><td>36.1</td></tr><tr><td>aequaliter omnibus abrogatur fides; deinde, cum dicant</td><td></td></tr><tr><td>posse accidere sapienti ut cum omnia fecerit diligen-</td><td></td></tr><tr><td>tissimeque circumspexerit existat aliquid quod et veri</td><td></td></tr><tr><td>simile videatur et absit longissime &lt;a&gt; vero, &lt;ne&gt; si</td><td>5</td></tr><tr><td>magnam partem quidem, ut solent dicere, ad verum</td><td></td></tr><tr><td>ipsum aut quam proxime accedant confidere sibi</td><td></td></tr><tr><td>poterunt. ut enim confidant, notum iis esse debebit</td><td></td></tr><tr><td>insigne veri; quo obscuro et oppresso quod tandem</td><td></td></tr><tr><td>verum sibi videbuntur attingere? quid autem tam ab-</td><td>10</td></tr><tr><td>surde dici potest quam cum ita locuntur: &quot;est hoc</td><td></td></tr><tr><td>quidem illius rei signum aut argumentum, et ea re</td><td></td></tr><tr><td>id sequor, sed fieri potest ut id quod significatur aut</td><td></td></tr><tr><td>falsum sit aut nihil sit omnino&quot;. </td><td></td></tr>
        </table>