<table>
          <script>targetHit=0;</script>
          <tr class="title first  date"><td>Romae<span class="snum">(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Primum, ut opinor, εὐαγγέλια. Valerius absolutus est Hortensio</td><td>2.3.1.1</td></tr><tr><td>defendente. id iudicium Auli filio condonatum putabatur; et</td><td></td></tr><tr><td>Epicratem suspicor, ut scribis, lascivum fuisse. etenim mihi</td><td></td></tr><tr><td>caligae eius et fasciae cretatae non placebant. quid sit, sciemus</td><td></td></tr><tr><td>cum veneris. </td><td>5</td></tr><tr><td>  Fenestrarum angustias quod reprehendis, scito te Κύρου</td><td>2.1</td></tr><tr><td>παιδείαν reprehendere. nam cum ego idem istuc dicerem,</td><td></td></tr><tr><td>Cyrus aiebat virid&lt;ar&gt;iorum διαφάσεις latis luminibus non tam</td><td></td></tr><tr><td>esse suavis. etenim ἔστω ὄψις μὲν ἡ Α, τὸ δὲ ὁρώμενον &lt;τὸ&gt; ΒΓ,</td><td></td></tr><tr><td>ἀκτῖνες δὲ †ΑΙΤΑ†. vides enim cetera. nam si κατ’ εἰδώλων</td><td>5</td></tr><tr><td>ἐμπτώσεις videremus, valde laborarent εἴδωλα in angustiis; nunc</td><td></td></tr><tr><td>fit lepide illa ἔκχυσις radiorum. cetera si reprehenderis, non</td><td></td></tr><tr><td>feres tacitum, nisi si quid erit eius modi quod sine sumptu</td><td></td></tr><tr><td>corrigi possit. </td><td></td></tr><tr><td>  Venio nunc ad mensem Ianuarium et ad ὑπόστασιν nostram</td><td>3.1</td></tr><tr><td>ac πολιτείαν, in qua Σωκρατικῶς εἰς ἑκάτερον, sed tamen ad</td><td></td></tr><tr><td>extremum, ut illi solebant, τὴν ἀρέσκουσαν. est res sane magni</td><td></td></tr><tr><td>consili. nam aut fortiter resistendum est legi agrariae, in quo</td><td></td></tr><tr><td>est quaedam dimicatio sed plena laudis, aut quiescendum, quod</td><td>5</td></tr><tr><td>est non dissimile atque ire in Solonium aut Antium, aut etiam</td><td></td></tr><tr><td>adiuvandum, quod a me aiunt Caesarem sic exspectare ut non</td><td></td></tr><tr><td>dubitet. nam fuit apud me Cornelius, hunc dico Balbum,</td><td></td></tr><tr><td>Caesaris familiarem. is adfirmabat illum omnibus in rebus </td><td></td></tr><tr><td>meo et Pompei consilio usurum daturumque operam ut cum</td><td>10</td></tr><tr><td>Pompeio Crassum coniungeret. hic sunt haec: coniunctio</td><td>4.1</td></tr><tr><td>mihi summa cum Pompeio, si placet, etiam cum Caesare,</td><td></td></tr><tr><td>reditus in gratiam cum inimicis, pax cum multitudine, senec-</td><td></td></tr><tr><td>tutis otium. sed me κατακλεὶς mea illa commovet quae est in</td><td></td></tr><tr><td>libro tertio:</td><td>5</td></tr><tr><td>    'interea cursus, quos prima a parte iuventae</td><td></td></tr><tr><td>    quosque adeo consul virtute animoque petisti,</td><td></td></tr><tr><td>    hos retine atque auge famam laudesque bonorum.'</td><td></td></tr><tr><td>haec mihi cum in eo libro in quo multa sunt scripta ἀριστο-</td><td></td></tr><tr><td>κρατικῶς Calliope ipsa praescripserit, non opinor esse dubitan-</td><td>10</td></tr><tr><td>dum quin semper nobis videatur 'εἷς οἰωνὸς ἄριστος ἀμύνεσθαι</td><td></td></tr><tr><td>περὶ πάτρης'. </td><td></td></tr><tr><td>  Sed haec ambulationibus Compitaliciis reservemus. tu prid.</td><td></td></tr><tr><td>Compitalia memento. balineum calfieri iubebo. et Pomponiam</td><td></td></tr><tr><td>Terentia rogat; matrem adiungemus. Θεοφράστου περὶ φιλο-</td><td>15</td></tr><tr><td>τιμίας adfer mihi de libris Quinti fratris.</td><td></td></tr>
        </table>