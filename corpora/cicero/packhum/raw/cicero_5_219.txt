<table>
          <script>targetHit=0;</script>
          <tr><td>  Interea Syracusani, homines periti et humani, qui non</td><td>2.5.71.1</td></tr><tr><td>modo ea quae perspicua essent videre verum etiam occulta</td><td></td></tr><tr><td>suspicari possent, habebant rationem omnes cotidie pira-</td><td></td></tr><tr><td>tarum qui securi ferirentur; quam multos esse oporteret, ex</td><td></td></tr><tr><td>ipso navigio quod erat captum et ex remorum numero</td><td>5</td></tr><tr><td>coniciebant. Iste, quod omnis qui artifici aliquid habue-</td><td></td></tr><tr><td>rant aut formae removerat atque abduxerat, reliquos si, ut</td><td></td></tr><tr><td>consuetudo est, universos ad palum alligasset, clamorem</td><td></td></tr><tr><td>populi fore suspicabatur, cum tanto plures abducti essent</td><td></td></tr><tr><td>quam relicti; propter hanc causam cum instituisset alios</td><td>10</td></tr><tr><td>alio tempore producere, tamen in tanto conventu nemo</td><td></td></tr><tr><td>erat quin rationem numerumque haberet, et reliquos non</td><td></td></tr><tr><td>desideraret solum sed etiam posceret et flagitaret. Cum </td><td>72.1</td></tr><tr><td>magnus numerus deesset, tum iste homo nefarius in eorum</td><td></td></tr><tr><td>locum quos domum suam de piratis abduxerat substituere</td><td></td></tr><tr><td>et supponere coepit civis Romanos, quos in carcerem antea</td><td></td></tr><tr><td>coniecerat; quorum alios Sertorianos milites fuisse insimu-</td><td>5</td></tr><tr><td>labat, et ex Hispania fugientis ad Siciliam adpulsos esse</td><td></td></tr><tr><td>dicebat, alios, qui a praedonibus erant capti, cum merca-</td><td></td></tr><tr><td>turas facerent aut aliquam ob causam navigarent, sua</td><td></td></tr><tr><td>voluntate cum piratis fuisse arguebat. Itaque alii cives</td><td></td></tr><tr><td>Romani, ne cognoscerentur, capitibus obvolutis e carcere</td><td>10</td></tr><tr><td>ad palum atque ad necem rapiebantur, alii, cum a multis</td><td></td></tr><tr><td>civibus Romanis cognoscerentur, ab omnibus defenderentur,</td><td></td></tr><tr><td>securi feriebantur. Quorum ego de acerbissima morte</td><td></td></tr><tr><td>crudelissimoque cruciatu dicam cum eum locum tractare</td><td></td></tr><tr><td>coepero, et ita dicam ut, si me in ea querimonia quam sum</td><td>15</td></tr><tr><td>habiturus de istius crudelitate et de civium Romanorum</td><td></td></tr><tr><td>indignissima morte non modo vires verum etiam vita de-</td><td></td></tr><tr><td>ficiat, id mihi praeclarum et iucundum putem. Haec</td><td>73.1</td></tr><tr><td>igitur est gesta res, haec victoria praeclara: myoparone</td><td></td></tr><tr><td>piratico capto dux liberatus, symphoniaci Romam missi,</td><td></td></tr><tr><td>formosi homines et adulescentes et artifices domum abducti,</td><td></td></tr><tr><td>in eorum locum et ad eorum numerum cives Romani ho-</td><td>5</td></tr><tr><td>stilem in modum cruciati et necati, omnis vestis ablata, omne</td><td></td></tr><tr><td>aurum et argentum ablatum et aversum. </td><td></td></tr>
        </table>