<table>
          <script>targetHit=0;</script>
          <tr><td>  'Nescio' inquit 'quae causa odi fuerit; fuisse odium</td><td>42.1</td></tr><tr><td>intellego quia antea, cum duos filios haberet, illum alterum</td><td></td></tr><tr><td>qui mortuus est secum omni tempore volebat esse, hunc in</td><td></td></tr><tr><td>praedia rustica relegarat.' Quod Erucio accidebat in mala</td><td></td></tr><tr><td>nugatoriaque accusatione, idem mihi usu venit in causa</td><td>5</td></tr><tr><td>optima. Ille quo modo crimen commenticium confirmaret</td><td></td></tr><tr><td>non inveniebat, ego res tam levis qua ratione infirmem ac </td><td></td></tr><tr><td>diluam reperire non possum. Quid ais, Eruci? tot praedia,</td><td>43.1</td></tr><tr><td>tam pulchra, tam fructuosa Sex. Roscius filio suo relega-</td><td></td></tr><tr><td>tionis ac supplici gratia colenda ac tuenda tradiderat?</td><td></td></tr><tr><td>Quid? hoc patres familiae qui liberos habent, praesertim</td><td></td></tr><tr><td>homines illius ordinis ex municipiis rusticanis, nonne opta-</td><td>5</td></tr><tr><td>tissimum sibi putant esse filios suos rei familiari maxime</td><td></td></tr><tr><td>servire et in praediis colendis operae plurimum studique</td><td></td></tr><tr><td>consumere? An amandarat hunc sic ut esset in agro ac</td><td>44.1</td></tr><tr><td>tantum modo aleretur ad villam, ut commodis omnibus</td><td></td></tr><tr><td>careret? Quid? si constat hunc non modo colendis praediis</td><td></td></tr><tr><td>praefuisse sed certis fundis patre vivo frui solitum esse,</td><td></td></tr><tr><td>tamenne haec a te vita eius rusticana relegatio atque aman-</td><td>5</td></tr><tr><td>datio appellabitur? Vides, Eruci, quantum distet argumen-</td><td></td></tr><tr><td>tatio tua ab re ipsa atque &lt;a&gt; veritate. Quod consuetudine</td><td></td></tr><tr><td>patres faciunt, id quasi novum reprehendis; quod benivo-</td><td></td></tr><tr><td>lentia fit, id odio factum criminaris; quod honoris causa</td><td></td></tr><tr><td>pater filio suo concessit, id eum supplici causa fecisse dicis.</td><td>10</td></tr><tr><td>Neque haec tu non intellegis, sed usque eo quid arguas non</td><td>45.1</td></tr><tr><td>habes, ut non modo tibi contra nos dicendum putes verum</td><td></td></tr><tr><td>etiam contra rerum naturam contraque consuetudinem</td><td></td></tr><tr><td>hominum contraque opiniones omnium. </td><td></td></tr><tr><td>  At enim, cum duos filios haberet, alterum a se non dimit-</td><td>5</td></tr><tr><td>tebat, alterum ruri esse patiebatur. Quaeso, Eruci, ut hoc</td><td></td></tr><tr><td>in bonam partem accipias; non enim exprobrandi causa sed</td><td></td></tr><tr><td>commonendi gratia dicam. Si tibi fortuna non dedit ut</td><td>46.1</td></tr><tr><td>patre certo nascerere ex quo intellegere posses qui animus</td><td></td></tr><tr><td>patrius in liberos esset, at natura certe dedit ut humanitatis</td><td></td></tr><tr><td>non parum haberes; eo accessit studium doctrinae ut ne a</td><td></td></tr><tr><td>litteris quidem alienus esses. Ecquid tandem tibi videtur,</td><td>5</td></tr><tr><td>ut ad fabulas veniamus, senex ille Caecilianus minoris facere </td><td></td></tr><tr><td>Eutychum, filium rusticum, quam illum alterum, Chaere-</td><td></td></tr><tr><td>stratum?—nam, ut opinor, hoc nomine est—alterum in urbe</td><td></td></tr><tr><td>secum honoris causa habere, alterum rus supplici causa</td><td></td></tr><tr><td>relegasse? 'Quid ad istas ineptias abis?' inquies. Quasi</td><td>47.1</td></tr><tr><td>vero mihi difficile sit quamvis multos nominatim proferre,</td><td></td></tr><tr><td>ne longius abeam, vel tribulis vel vicinos meos qui suos</td><td></td></tr><tr><td>liberos quos plurimi faciunt agricolas adsiduos esse cupiunt.</td><td></td></tr><tr><td>Verum homines notos sumere odiosum est, cum et illud in-</td><td>5</td></tr><tr><td>certum sit velintne ei sese nominari, et nemo vobis magis</td><td></td></tr><tr><td>notus futurus sit quam est hic Eutychus, et certe ad rem</td><td></td></tr><tr><td>nihil intersit utrum hunc ego comicum adulescentem an</td><td></td></tr><tr><td>aliquem ex agro Veienti nominem. Etenim haec conficta</td><td></td></tr><tr><td>arbitror esse a poetis ut effictos nostros mores in alienis</td><td>10</td></tr><tr><td>personis expressamque imaginem vitae cotidianae videremus.</td><td></td></tr><tr><td>Age nunc, refer animum sis ad veritatem et considera non</td><td>48.1</td></tr><tr><td>modo in Vmbria atque in ea vicinitate sed in his veteribus</td><td></td></tr><tr><td>municipiis quae studia a patribus familias maxime laudentur;</td><td></td></tr><tr><td>iam profecto te intelleges inopia criminum summam laudem</td><td></td></tr><tr><td>Sex. Roscio vitio et culpae dedisse. Ac non modo hoc</td><td>5</td></tr><tr><td>patrum voluntate liberi faciunt sed permultos et ego novi et,</td><td></td></tr><tr><td>nisi me fallit animus, unus quisque vestrum qui et ipsi</td><td></td></tr><tr><td>incensi sunt studio quod ad agrum colendum attinet, vitam-</td><td></td></tr><tr><td>que hanc rusticam, quam tu probro et crimini putas esse</td><td></td></tr><tr><td>oportere, et honestissimam et suavissimam esse arbitrantur.</td><td>10</td></tr><tr><td>Quid censes hunc ipsum Sex. Roscium quo studio et qua</td><td>49.1</td></tr><tr><td>intellegentia esse in rusticis rebus? Vt ex his propinquis</td><td></td></tr><tr><td>eius, hominibus honestissimis, audio, non tu in isto artificio</td><td></td></tr><tr><td>accusatorio callidior es quam hic in suo. Verum, ut opinor, </td><td></td></tr><tr><td>quoniam ita Chrysogono videtur qui huic nullum praedium</td><td>5</td></tr><tr><td>reliquit, et artificium obliviscatur et studium deponat licebit.</td><td></td></tr><tr><td>Quod tametsi miserum et indignum est, feret tamen aequo</td><td></td></tr><tr><td>animo, iudices, si per vos vitam et famam potest obtinere;</td><td></td></tr><tr><td>hoc vero est quod ferri non potest, si et in hanc calamitatem</td><td></td></tr><tr><td>venit propter praediorum bonitatem et multitudinem et</td><td>10</td></tr><tr><td>quod ea studiose coluit, id erit ei maxime fraudi, ut parum</td><td></td></tr><tr><td>miseriae sit quod aliis coluit non sibi, nisi etiam quod</td><td></td></tr><tr><td>omnino coluit crimini fuerit. </td><td></td></tr>
        </table>