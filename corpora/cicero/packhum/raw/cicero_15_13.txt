<table>
          <script>targetHit=0;</script>
          <tr><td>  At enim et gladiatores et omnis ista vis rogationis Cae-</td><td>62.7</td></tr><tr><td>ciliae causa comparabatur. Atque hoc loco in L. Caecilium,</td><td></td></tr><tr><td>pudentissimum atque ornatissimum virum, vehementer in-</td><td></td></tr><tr><td>vectus est. Cuius ego de virtute et constantia, iudices,</td><td>10</td></tr><tr><td>tantum dico, talem hunc in ista rogatione quam promul-</td><td></td></tr><tr><td>garat non de tollenda, sed de levanda calamitate fratris sui</td><td></td></tr><tr><td>fuisse ut consulere voluerit fratri, cum re publica pugnare</td><td></td></tr><tr><td>noluerit; promulgarit impulsus amore fraterno, destiterit</td><td></td></tr><tr><td>fratris auctoritate deductus. Atque in ea re per L. Caeci- </td><td>63.1</td></tr><tr><td>lium Sulla accusatur in qua re est uterque laudandus. Pri-</td><td></td></tr><tr><td>mum Caecilius—quid? 'id promulgavit in quo res iudicatas</td><td></td></tr><tr><td>videbatur voluisse rescindere, ut restitueretur Sulla.' Recte</td><td></td></tr><tr><td>reprehendis; status enim rei publicae maxime iudicatis</td><td>5</td></tr><tr><td>rebus continetur; neque ego tantum fraterno amori dandum</td><td></td></tr><tr><td>arbitror ut quisquam, dum saluti suorum consulat, commu-</td><td></td></tr><tr><td>nem relinquat. &lt;At&gt; nihil de iudicio ferebat, sed poenam</td><td></td></tr><tr><td>ambitus eam referebat quae fuerat nuper superioribus legibus</td><td></td></tr><tr><td>constituta. Itaque hac rogatione non iudicum sententia,</td><td>10</td></tr><tr><td>sed legis vitium corrigebatur. Nemo iudicium reprehendit,</td><td></td></tr><tr><td>cum de poena queritur, sed legem. Damnatio est enim</td><td></td></tr><tr><td>iudicum, quae manebat, poena legis, quae levabatur. Noli</td><td>64.1</td></tr><tr><td>igitur animos eorum ordinum qui praesunt iudiciis summa</td><td></td></tr><tr><td>cum gravitate et dignitate alienare a causa. Nemo labe-</td><td></td></tr><tr><td>factare iudicium est conatus, nihil est eius modi promulga-</td><td></td></tr><tr><td>tum, semper Caecilius in calamitate fratris sui iudicum</td><td>5</td></tr><tr><td>potestatem perpetuandam, legis acerbitatem mitigandam</td><td></td></tr><tr><td>putavit. Sed quid ego de hoc plura disputem? Dicerem</td><td></td></tr><tr><td>fortasse, et facile et libenter dicerem, si paulo etiam longius</td><td></td></tr><tr><td>quam finis cotidiani offici postulat L. Caecilium pietas et</td><td></td></tr><tr><td>fraternus amor propulisset, implorarem sensus vestros, unius</td><td>10</td></tr><tr><td>cuiusque indulgentiam in suos testarer, peterem veniam</td><td></td></tr><tr><td>errato L. Caecili ex intimis vestris cogitationibus atque ex</td><td></td></tr><tr><td>humanitate communi. Lex dies fuit proposita paucos, ferri</td><td>65.1</td></tr><tr><td>coepta numquam, deposita est in senatu. Kalendis Ianua-</td><td></td></tr><tr><td>riis cum in Capitolium nos senatum convocassemus, nihil </td><td></td></tr><tr><td>est actum prius, et id mandatu Sullae Q. Metellus praetor</td><td></td></tr><tr><td>se loqui dixit Sullam illam rogationem de se nolle ferri.</td><td>5</td></tr><tr><td>Ex illo tempore L. Caecilius egit de re publica multa;</td><td></td></tr><tr><td>agrariae legi, quae tota a me reprehensa et abiecta est, se</td><td></td></tr><tr><td>intercessorem fore professus est, improbis largitionibus re-</td><td></td></tr><tr><td>stitit, senatus auctoritatem numquam impedivit, ita se gessit</td><td></td></tr><tr><td>in tribunatu ut onere deposito domestici offici nihil postea</td><td>10</td></tr><tr><td>nisi de rei publicae commodis cogitarit. Atque in ipsa</td><td>66.1</td></tr><tr><td>rogatione ne per vim quid ageretur, quis tum nostrum</td><td></td></tr><tr><td>Sullam aut Caecilium verebatur? nonne omnis ille terror,</td><td></td></tr><tr><td>omnis seditionis timor atque opinio ex Autroni improbitate</td><td></td></tr><tr><td>pendebat? Eius voces, eius minae ferebantur, eius aspectus,</td><td>5</td></tr><tr><td>concursatio, stipatio, greges hominum perditorum metum</td><td></td></tr><tr><td>nobis seditionesque adferebant. Itaque P. Sulla hoc im-</td><td></td></tr><tr><td>portunissimo cum honoris tum etiam calamitatis socio atque</td><td></td></tr><tr><td>comite et secundas fortunas amittere coactus est et in ad-</td><td></td></tr><tr><td>versis sine ullo remedio atque adlevamento permanere. </td><td>10</td></tr>
        </table>