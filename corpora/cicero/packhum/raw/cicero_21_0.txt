<table>
          <script>targetHit=0;</script>
          <tr class="title first  "><td>ORATIO DE HARVSPICVM</td><td></td></tr><tr class="title  "><td>RESPONSO IN P. CLODIVM IN</td><td></td></tr><tr class="title last  "><td>SENATV HABITA </td><td></td></tr><tr><td>  Hesterno die, patres conscripti, cum me et vestra dignitas</td><td>1.1</td></tr><tr><td>et frequentia equitum Romanorum praesentium, quibus se-</td><td></td></tr><tr><td>natus dabatur, magno opere commosset, putavi mihi repri-</td><td></td></tr><tr><td>mendam esse P. Clodi impudicam impudentiam, cum is</td><td></td></tr><tr><td>publicanorum causam stultissimis interrogationibus impedi-</td><td>5</td></tr><tr><td>ret, P. Tullioni Syro navaret operam atque ei se, cui totus</td><td></td></tr><tr><td>venierat, etiam vobis inspectantibus venditaret. Itaque</td><td></td></tr><tr><td>hominem furentem exsultantemque continui simul ac peri-</td><td></td></tr><tr><td>culum iudici intendi: duobus inceptis verbis omnem im-</td><td></td></tr><tr><td>petum gladiatoris ferociamque compressi. Ac tamen ignarus</td><td>2.1</td></tr><tr><td>ille qui consules essent, exsanguis atque aestuans se ex curia</td><td></td></tr><tr><td>repente proripuit, cum quibusdam fractis iam atque inanibus</td><td></td></tr><tr><td>minis et cum illius Pisoniani temporis Gabinianique terrori-</td><td></td></tr><tr><td>bus: quem cum egredientem insequi coepissem, cepi equi-</td><td>5</td></tr><tr><td>dem fructum maximum et ex consurrectione omnium vestrum</td><td></td></tr><tr><td>et ex comitatu publicanorum. Sed vaecors repente sine suo</td><td></td></tr><tr><td>vultu, sine colore, sine voce constitit; deinde respexit et,</td><td></td></tr><tr><td>simul atque Cn. Lentulum consulem aspexit, concidit in</td><td></td></tr><tr><td>curiae paene limine; recordatione, credo, Gabini sui desi- </td><td>10</td></tr><tr><td>derioque Pisonis. Cuius ego de ecfrenato et praecipiti</td><td></td></tr><tr><td>furore quid dicam? &lt;An&gt; potest gravioribus a me verbis</td><td></td></tr><tr><td>vulnerari quam est statim in facto ipso a gravissimo viro,</td><td></td></tr><tr><td>P. Servilio, confectus ac trucidatus? cuius si iam vim et</td><td></td></tr><tr><td>gravitatem illam singularem ac paene divinam adsequi</td><td>15</td></tr><tr><td>possem, tamen non dubito quin ea tela quae coniecerit ini-</td><td></td></tr><tr><td>micus quam ea quae conlega patris emisit leviora atque</td><td></td></tr><tr><td>hebetiora esse videantur. </td><td></td></tr>
        </table>