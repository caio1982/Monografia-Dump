<table>
          <script>targetHit=0;</script>
          <tr class="title first  "><td>PARADOXON VI.</td><td></td></tr><tr class="title last  "><td>Ὅτι μόνος ὁ σοφὸς πλούσιος. </td><td></td></tr><tr><td>  Quae est ista in commemoranda pecunia tua tam</td><td>6.42.1</td></tr><tr><td>insolens ostentatio? solusne tu dives? pro di im-</td><td></td></tr><tr><td>mortales! egone me audisse aliquid et didicisse non</td><td></td></tr><tr><td>gaudeam? Solusne dives? Quid, si ne dives quidem?</td><td></td></tr><tr><td>quid, si pauper etiam? Quem enim intellegimus divi-</td><td>5</td></tr><tr><td>tem aut hoc verbum in quo homine ponimus? Opinor</td><td></td></tr><tr><td>in eo, quoi tanta possessio sit, ut ad liberaliter viven-</td><td></td></tr><tr><td>dum facile contentus sit, qui nihil quaerat, nihil appe-</td><td></td></tr><tr><td>tat, nihil optet amplius. Animus oportet tuus se </td><td>43.1</td></tr><tr><td>iudicet divitem, non hominum sermo neque posses-</td><td></td></tr><tr><td>siones tuae. Nihil sibi deesse putat, nihil curat am-</td><td></td></tr><tr><td>plius, satiatus est aut contentus etiam pecunia; con-</td><td></td></tr><tr><td>cedo, dives est. Sin autem propter aviditatem pecuniae</td><td>5</td></tr><tr><td>nullum quaestum turpem putas, cum isti ordini ne</td><td></td></tr><tr><td>honestus quidem possit esse ullus, si cotidie fraudas,</td><td></td></tr><tr><td>decipis, poscis, pacisceris, aufers, eripis, si socios spo-</td><td></td></tr><tr><td>lias, aerarium expilas, si testamenta amicorum &lt;ne&gt;</td><td></td></tr><tr><td>expectas quidem atque ipse supponis, haec utrum</td><td>10</td></tr><tr><td>abundantis an egentis signa sunt? Animus hominis</td><td>44.1</td></tr><tr><td>dives, non arca, &lt;quae&gt; appellari solet. Quamvis illa</td><td></td></tr><tr><td>sit plena, dum te inanem videbo, divitem non putabo.</td><td></td></tr><tr><td>Etenim ex eo, quantum cuique satis est, metiuntur</td><td></td></tr><tr><td>homines divitiarum modum. Filiam quis habet, pecunia</td><td>5</td></tr><tr><td>est opus; duas, maiore; pluris, maiore etiam; si, ut</td><td></td></tr><tr><td>aiunt †Danaum quinquaginta sint filiae, tot dotes</td><td></td></tr><tr><td>magnam quaerunt pecuniam. Quantum enim cuique</td><td></td></tr><tr><td>opus est, ad id accommodatur, ut ante dixi, divitiarum</td><td></td></tr><tr><td>modus. Qui igitur non filias plures, sed innumerabiles</td><td>10</td></tr><tr><td>cupiditates habet, quae brevi tempore maximas copias</td><td></td></tr><tr><td>exhaurire possint, hunc quo modo ego appellabo divi-</td><td></td></tr><tr><td>tem, cum ipse egere se sentiat? Multi ex te audie-</td><td>45.1</td></tr><tr><td>runt, cum diceres neminem esse divitem, nisi qui</td><td></td></tr><tr><td>exercitum alere posset suis fructibus, quod populus</td><td></td></tr><tr><td>Romanus tantis vectigalibus iam pridem vix potest.</td><td></td></tr><tr><td>Ergo hoc proposito numquam eris dives ante, quam</td><td>5</td></tr><tr><td>tibi ex tuis possessionibus tantum reficietur, ut eo</td><td></td></tr><tr><td>tueri sex legiones et magna equitum ac peditum auxilia</td><td></td></tr><tr><td>possis. Iam fateris igitur non esse te divitem, cui</td><td></td></tr><tr><td>tantum desit, ut expleas id, quod exoptas. Itaque</td><td></td></tr><tr><td>istam paupertatem vel potius egestatem ac mendici-</td><td>10</td></tr><tr><td>tatem tuam numquam obscure tulisti. Nam ut iis,</td><td>46.1</td></tr><tr><td>qui honeste rem quaerunt mercaturis faciendis, operis</td><td></td></tr><tr><td>dandis, publicis sumendis, intellegimus opus esse quae-</td><td></td></tr><tr><td>sito, sic, qui videt domi tuae pariter accusatorum</td><td></td></tr><tr><td>atque indicum consociatos greges, qui nocentes et</td><td>5</td></tr><tr><td>pecuniosos reos eodem te actore corruptelam iudicii </td><td></td></tr><tr><td>molientes, qui tuas mercedum pactiones in patrociniis,</td><td></td></tr><tr><td>†intercidas pecuniarum in coitionibus candidatorum,</td><td></td></tr><tr><td>dimissiones libertorum ad defaenerandas diripiendas-</td><td></td></tr><tr><td>que provincias, qui expulsiones vicinorum, qui latro-</td><td>10</td></tr><tr><td>cinia in agris, qui cum servis, cum libertis, cum clien-</td><td></td></tr><tr><td>tibus societates, qui possessiones vacuas, qui pro-</td><td></td></tr><tr><td>scriptiones locupletium, qui caedes municipiorum, qui</td><td></td></tr><tr><td>illam Sullani temporis messem recordetur, qui testa-</td><td></td></tr><tr><td>menta subiecta, tot qui sublatos homines, qui denique</td><td>15</td></tr><tr><td>omnia venalia, edictum decretum, alienam suam sen-</td><td></td></tr><tr><td>tentiam, forum domum, vocem silentium: quis hunc</td><td></td></tr><tr><td>non putet confiteri sibi quaesito opus esse? Cui</td><td></td></tr><tr><td>quaesito autem opus sit, quis umquam hunc vere</td><td></td></tr><tr><td>dixerit divitem? Etenim divitiarum est fructus in</td><td>47.1</td></tr><tr><td>copia, copiam autem declarat satietas rerum atque</td><td></td></tr><tr><td>abundantia; quam tu quoniam numquam adsequere,</td><td></td></tr><tr><td>numquam omnino es dives futurus. Meam autem</td><td></td></tr><tr><td>quoniam pecuniam contemnis, et recte (est enim ad</td><td>5</td></tr><tr><td>volgi opinionem mediocris, ad tuam nulla, ad meam</td><td></td></tr><tr><td>modica), de me silebo, de re loquar. Si censenda</td><td>48.1</td></tr><tr><td>nobis sit atque aestimanda res, utrum tandem pluris</td><td></td></tr><tr><td>aestimemus pecuniam Pyrrhi, quam Fabricio dabat, an</td><td></td></tr><tr><td>continentiam Fabrici, qui illam pecuniam repudiabat?</td><td></td></tr><tr><td>utrum aurum Samnitum an responsum M'. Curi? here-</td><td>5</td></tr><tr><td>ditatem L. Pauli an liberalitatem Africani, qui eius here-</td><td></td></tr><tr><td>ditatis Q. Maximo fratri partem suam concessit? Haec</td><td></td></tr><tr><td>profecto, quae sunt summarum virtutum pluris aesti-</td><td></td></tr><tr><td>manda sunt quam illa, quae sunt pecuniae. Quis igi-</td><td></td></tr><tr><td>tur, siquidem, ut quisque, quod plurimi sit, possideat,</td><td>10</td></tr><tr><td>ita divitissimus habendus sit, dubitet, quin in virtute</td><td></td></tr><tr><td>divitiae sint? quoniam nulla possessio, nulla vis auri</td><td></td></tr><tr><td>et argenti pluris quam virtus aestimanda est. O di</td><td>49.1</td></tr><tr><td>immortales! non intellegunt homines, quam magnum</td><td></td></tr><tr><td>vectigal sit parsimonia. Venio enim iam ad sumptuo-</td><td></td></tr><tr><td>sos, relinquo istum quaestuosum. Capit ille ex suis</td><td></td></tr><tr><td>praediis sescena sestertia, ego centena ex meis; illi</td><td>5</td></tr><tr><td>aurata tecta in villis et sola marmorea facienti et </td><td></td></tr><tr><td>signa, tabulas, supellectilem et vestem infinite con-</td><td></td></tr><tr><td>cupiscenti non modo ad sumptum ille est fructus, sed</td><td></td></tr><tr><td>etiam ad faenus exiguus. Ex meo tenui vectigali</td><td></td></tr><tr><td>detractis sumptibus cupiditatis aliquid etiam redun-</td><td>10</td></tr><tr><td>dabit. Uter igitur est divitior, cui deest an cui supe-</td><td></td></tr><tr><td>rat? qui eget an qui abundat? cuius possessio quo</td><td></td></tr><tr><td>est maior, eo plus requirit ad se tuendam, an quae</td><td></td></tr><tr><td>suis se viribus sustinet? Sed quid ego de me loquor,</td><td>50.1</td></tr><tr><td>qui morum ac temporum vitio aliquantum etiam ipse</td><td></td></tr><tr><td>fortasse in huius saeculi errore verser? M'. Manilius</td><td></td></tr><tr><td>patrum nostrorum memoria, ne semper Curios et Lu-</td><td></td></tr><tr><td>scinos loquamur, pauper tandem fuit? habuit enim</td><td>5</td></tr><tr><td>aediculas in Carinis et fundum in Labicano; nos igi-</td><td></td></tr><tr><td>tur divitiores, qui plura habemus? Utinam quidem!</td><td></td></tr><tr><td>sed non aestimatione census, verum victu atque cultu</td><td></td></tr><tr><td>terminatur pecuniae modus. Non esse cupidum pecunia</td><td>51.1</td></tr><tr><td>est, non esse emacem vectigal est; contentum vero</td><td></td></tr><tr><td>suis rebus esse maximae sunt certissimaeque divitiae.</td><td></td></tr><tr><td>Etenim si isti callidi rerum aestimatores prata et</td><td></td></tr><tr><td>areas quasdam magno aestimant, quod ei generi pos-</td><td>5</td></tr><tr><td>sessionum minime quasi noceri potest, quanti est</td><td></td></tr><tr><td>aestimanda virtus, quae nec eripi nec subripi potest</td><td></td></tr><tr><td>neque naufragio neque incendio amittitur nec tem-</td><td></td></tr><tr><td>pestatum nec temporum perturbatione mutatur! qua</td><td></td></tr><tr><td>praediti qui sunt, soli sunt divites; soli enim possident</td><td>52.1</td></tr><tr><td>res et fructuosas et sempiternas solique, quod est pro-</td><td></td></tr><tr><td>prium divitiarum, contenti sunt rebus suis, satis esse</td><td></td></tr><tr><td>putant, quod est, nihil adpetunt, nulla re egent, nihil</td><td></td></tr><tr><td>sibi deesse sentiunt, nihil requirunt; inprobi autem et</td><td>5</td></tr><tr><td>avari, quoniam incertas atque in casu positas posses-</td><td></td></tr><tr><td>siones habent et plus semper adpetunt, nec eorum</td><td></td></tr><tr><td>quisquam adhuc inventus est, quoi, quod haberet, esset</td><td></td></tr><tr><td>satis, non modo non copiosi ac divites, sed etiam in-</td><td></td></tr><tr><td>opes ac pauperes existimandi sunt. </td><td>10</td></tr>
        </table>