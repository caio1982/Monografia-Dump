<table>
          <script>targetHit=0;</script>
          <tr class="title first  date"><td>vi Non<span class="snum">.</span> Mai<span class="snum">.(?)</span> <span class="snum">45</span> inter praed<span class="snum">.</span> Attici et Asturam</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ante quam a te proxime discessi, numquam mihi venit in</td><td>12.35.1.1</td></tr><tr><td>mentem, quo plus insumptum in monimentum esset quam</td><td></td></tr><tr><td>nescio quid quod lege conceditur, tantundem populo dandum</td><td></td></tr><tr><td>esse. quod non magno opere moveret, nisi nescio quo modo,</td><td></td></tr><tr><td>ἀλόγως fortasse, nollem illud ullo nomine nisi fani appellari.</td><td>5</td></tr><tr><td>quod si volumus, vereor ne adsequi non possimus nisi mutato</td><td></td></tr><tr><td>loco. hoc quale sit, quaeso, considera. nam etsi minus urgeor</td><td></td></tr><tr><td>meque ipse prope modum collegi, tamen indigeo tui consili.</td><td></td></tr><tr><td>itaque te vehementer etiam atque etiam rogo, magis quam a</td><td></td></tr><tr><td>me vis aut pateris te rogari, ut hanc cogitationem toto pectore</td><td>10</td></tr><tr><td>amplectare.</td><td></td></tr>
        </table>