<table>
          <script>targetHit=0;</script>
          <tr class="title first  date"><td>xi Kal<span class="snum">.</span> Febr<span class="snum">.</span> <span class="snum">60</span> <span class="snum">(</span>§<span class="snum">8)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Nihil mihi nunc scito tam deesse quam hominem eum quocum</td><td>1.18.1.1</td></tr><tr><td>omnia quae me cura aliqua adficiunt una communicem, qui me</td><td></td></tr><tr><td>amet, qui sapiat, quicum ego cum loquar nihil fingam, nihil</td><td></td></tr><tr><td>dissimulem, nihil obtegam. abest enim frater ἀφελέστατος et</td><td></td></tr><tr><td>amantissimus. †Metellus† non homo sed 'litus atque aër' et </td><td>5</td></tr><tr><td>'solitudo mera'. tu autem qui saepissime curam et angorem</td><td></td></tr><tr><td>animi mei sermone et consilio levasti tuo, qui mihi et in publica</td><td></td></tr><tr><td>re socius et in privatis omnibus conscius et omnium meorum</td><td></td></tr><tr><td>sermonum et consiliorum particeps esse soles, ubinam es? ita</td><td></td></tr><tr><td>sum ab omnibus destitutus ut tantum requietis habeam quan-</td><td>10</td></tr><tr><td>tum cum uxore et filiola et mellito Cicerone consumitur. nam</td><td></td></tr><tr><td>illae ambitiosae nostrae fucosaeque amicitiae sunt in quodam</td><td></td></tr><tr><td>splendore forensi, fructum domesticum non habent. itaque</td><td></td></tr><tr><td>cum bene completa domus est tempore matutino, cum ad</td><td></td></tr><tr><td>forum stipati gregibus amicorum descendimus, reperire ex</td><td>15</td></tr><tr><td>magna turba neminem possumus quocum aut iocari libere aut</td><td></td></tr><tr><td>suspirare familiariter possimus. qua re te exspectamus, te</td><td></td></tr><tr><td>desideramus, te iam etiam arcessimus. multa sunt enim quae</td><td></td></tr><tr><td>me sollicitant anguntque, quae mihi videor auris nactus tuas</td><td></td></tr><tr><td>unius ambulationis sermone exhaurire posse. </td><td>20</td></tr><tr><td>  Ac domesticarum quidem sollicitudinum aculeos omnis et</td><td>2.1</td></tr><tr><td>scrupulos occultabo neque ego huic epistulae atque ignoto</td><td></td></tr><tr><td>tabellario committam. atque hi (nolo enim te permoveri) non</td><td></td></tr><tr><td>sunt permolesti, sed tamen insident et urgent et nullius amantis</td><td></td></tr><tr><td>consilio aut sermone requiescunt; in re publica vero, quam-</td><td>5</td></tr><tr><td>quam animus est praesens, tamen vulnus etiam atque etiam ipsa</td><td></td></tr><tr><td>medicina efficit. nam ut ea breviter quae post tuum discessum</td><td></td></tr><tr><td>acta sunt colligam, iam exclames necesse est res Romanas</td><td></td></tr><tr><td>diutius stare non posse. etenim post profectionem tuam</td><td></td></tr><tr><td>primus, ut opinor, introitus fuit fabulae Clodianae, in qua ego,</td><td>10</td></tr><tr><td>nactus, ut mihi videbar, locum resecandae libidinis et coërcen-</td><td></td></tr><tr><td>dae iuventutis, vehemens flavi et omnis profudi viris animi</td><td></td></tr><tr><td>atque ingeni mei, non odio adductus alicuius sed spe non cor-</td><td></td></tr><tr><td>rigendae sed sanandae civitatis.  </td><td></td></tr><tr><td>  Adflicta res publica est empto constupratoque iudicio. vide</td><td>3.1</td></tr><tr><td>quae sint postea consecuta. consul est impositus is nobis quem</td><td></td></tr><tr><td>nemo praeter nos philosophos aspicere sine suspiritu posset.</td><td></td></tr><tr><td>quantum hoc vulnus! facto senatus consulto de ambitu, de</td><td></td></tr><tr><td>iudiciis, nulla lex perlata; exagitatus senatus, alienati equites</td><td>5</td></tr><tr><td>Romani quod erat 'qui ob rem iudicandam'. sic ille annus duo</td><td></td></tr><tr><td>firmamenta rei publicae per me unum constituta evertit; nam</td><td></td></tr><tr><td>et senatus auctoritatem abiecit et ordinum concordiam disiunxit.</td><td></td></tr><tr><td>instat hic nunc annus egregius. eius initium eius modi fuit ut</td><td></td></tr><tr><td>anniversaria sacra Iuventatis non committerentur; nam M.</td><td>10</td></tr><tr><td>Luculli uxorem Memmius suis sacris initiavit. Menelaus aegre</td><td></td></tr><tr><td>id passus divortium fecit. quamquam ille pastor Idaeus</td><td></td></tr><tr><td>Menelaum solum contempserat, hic noster Paris tam Mene-</td><td></td></tr><tr><td>laum quam Agamemnonem liberum non putavit. </td><td></td></tr><tr><td>  Est autem C. Herennius quidam, tribunus pl., quem tu</td><td>4.1</td></tr><tr><td>fortasse ne nosti quidem; tametsi potes nosse, tribulis enim tuus</td><td></td></tr><tr><td>est, et Sextus, pater eius, nummos vobis dividere solebat. is ad</td><td></td></tr><tr><td>plebem P. Clodium traducit idemque fert ut universus populus</td><td></td></tr><tr><td>in campo Martio suffragium de re Clodi ferat. hunc ego accepi</td><td>5</td></tr><tr><td>in senatu ut soleo, sed nihil est illo homine lentius. </td><td></td></tr><tr><td>  Metellus est consul egregius et nos amat, sed imminuit</td><td>5.1</td></tr><tr><td>auctoritatem suam quod habet dicis causa promulgatum illud</td><td></td></tr><tr><td>idem de Clodio. Auli autem filius, o di immortales! quam</td><td></td></tr><tr><td>ignavus ac sine animo miles! quam dignus qui Palicano, sicut</td><td></td></tr><tr><td>facit, os ad male audiendum cottidie praebeat! agraria autem</td><td>6.1</td></tr><tr><td>promulgata est a Flavio, sane levis, eadem fere quae fuit Plotia. </td><td></td></tr><tr><td>sed interea πολιτικὸς ἀνὴρ οὐδ’ ὄναρ quisquam inveniri potest.</td><td></td></tr><tr><td>qui poterat, familiaris noster (sic est enim, volo te hoc scire)</td><td></td></tr><tr><td>Pompeius, togulam illam pictam silentio tuetur suam. Crassus</td><td>5</td></tr><tr><td>verbum nullum contra gratiam. ceteros iam nosti; qui ita sunt</td><td></td></tr><tr><td>stulti ut amissa re publica piscinas suas fore salvas sperare vide-</td><td></td></tr><tr><td>antur. unus est qui curet, constantia magis et integritate quam,</td><td>7.1</td></tr><tr><td>ut mihi videtur, consilio aut ingenio, Cato; qui miseros pub-</td><td></td></tr><tr><td>licanos, quos habuit amantissimos sui, tertium iam mensem</td><td></td></tr><tr><td>vexat neque iis a senatu responsum dari patitur. ita nos cogimur</td><td></td></tr><tr><td>reliquis de rebus nihil decernere, ante quam publicanis respon-</td><td>5</td></tr><tr><td>sum sit. qua re etiam legationes reiectum iri puto. </td><td></td></tr><tr><td>  Nunc vides quibus fluctibus iactemur; et si ex iis quae scripsi-</td><td>8.1</td></tr><tr><td>mus tanta etiam a me non scripta perspicis, revise nos aliquando,</td><td></td></tr><tr><td>et, quamquam sunt haec fugienda quo te voco, tamen fac ut</td><td></td></tr><tr><td>amorem nostrum tanti aestimes ut eo vel cum his molestiis</td><td></td></tr><tr><td>pervenire velis. nam ne absens censeare curabo edicendum et</td><td>5</td></tr><tr><td>proponendum locis omnibus; sub lustrum autem censeri</td><td></td></tr><tr><td>germani negotiatoris est. qua re cura ut te quam primum</td><td></td></tr><tr><td>videamus. vale. <span class="caps">xi</span> Kal. Febr. Q. Metello L. Afranio coss.</td><td></td></tr>
        </table>