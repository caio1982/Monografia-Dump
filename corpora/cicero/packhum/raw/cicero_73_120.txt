<table>
          <script>targetHit=0;</script>
          <tr><td>  Per exsuperationem, cum plus est dictum,</td><td>4.67.5</td></tr><tr><td>quam patitur veritas, augendae suspicionis causa, sic:</td><td></td></tr><tr><td>      'Hic de tanto patrimonio tam cito testam, qui sibi</td><td></td></tr><tr><td>    petat ignem, non reliquit.' </td><td></td></tr><tr><td>  Per ambiguum, cum verbum potest in duas plu-</td><td></td></tr><tr><td>resve sententias accipi, sed accipitur tamen in eam</td><td>10</td></tr><tr><td>partem, quam vult is, qui dixit; ut de eo si dicas, qui</td><td></td></tr><tr><td>multas hereditates adierit: 'Prospice tu, qui pluri-</td><td></td></tr><tr><td>mum cernis.' </td><td></td></tr><tr><td>  Ambigua quemadmodum vitanda sunt, quae obscu-</td><td></td></tr><tr><td>ram reddunt orationem, item haec consequenda, quae</td><td>15</td></tr><tr><td>conficiunt huiusmodi significationem. Ea reperientur</td><td></td></tr><tr><td>facile, si noverimus et animum adverterimus verbo-</td><td></td></tr><tr><td>rum ancipites aut multiplices potestates. </td><td></td></tr><tr><td>  Per consequentiam significatio fit, cum res,</td><td></td></tr><tr><td>quae sequantur aliquam rem, dicuntur, ex quibus tota </td><td>20</td></tr><tr><td>res relinquitur in suspicione; ut si salsamentari filio</td><td></td></tr><tr><td>dicas: 'Quiesce tu, cuius pater cubitis emungi solebat.' </td><td></td></tr><tr><td>  Per abscisionem, si, cum incipimus aliquid di-</td><td></td></tr><tr><td>cere, deinde praecidamus, et ex eo, quod iam dixi-</td><td></td></tr><tr><td>mus, satis relinquitur suspicionis, sic:</td><td>25</td></tr><tr><td>      'Qui ista forma et aetate nuper alienae domi—</td><td></td></tr><tr><td>    nolo plura dicere.' </td><td></td></tr><tr><td>  Per similitudinem, cum aliqua re simili allata</td><td></td></tr><tr><td>nihil amplius dicimus, sed ex ea significamus, quid</td><td></td></tr><tr><td>sentiamus, hoc modo:</td><td>30</td></tr><tr><td>      'Noli, Saturnine, nimium populi frequentia fretus</td><td></td></tr><tr><td>    esse: inulti iacent Gracci.' </td><td></td></tr><tr><td>  Haec exornatio plurimum festivitatis habet inter-</td><td></td></tr><tr><td>dum et dignitatis; sinit enim quiddam tacito oratore</td><td></td></tr><tr><td>ipsum auditorem suspicari. </td><td>35</td></tr>
        </table>