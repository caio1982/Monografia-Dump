<table>
          <script>targetHit=0;</script>
          <tr><td>  Initium quod huic cum matre fuerit simultatis audistis.</td><td>17.1</td></tr><tr><td>Pertinuisse hoc ad causam tum cum reliqua cognoveritis</td><td></td></tr><tr><td>intellegetis. Nam illud me non praeterit, cuiuscumque</td><td></td></tr><tr><td>modi sit mater, tamen in iudicio fili de turpitudine parentis</td><td></td></tr><tr><td>dici vix oportere. Non essem ad ullam causam idoneus,</td><td>5</td></tr><tr><td>iudices, si hoc quod in communibus hominum sensibus</td><td></td></tr><tr><td>atque in ipsa natura positum atque infixum est, id ego, qui</td><td></td></tr><tr><td>ad hominum pericula defendenda adiungerer, non viderem;</td><td></td></tr><tr><td>facile intellego non modo reticere homines parentum in-</td><td></td></tr><tr><td>iurias sed etiam animo aequo ferre oportere. Sed ego</td><td>10</td></tr><tr><td>ea quae ferri possunt ferenda, quae taceri tacenda esse</td><td></td></tr><tr><td>arbitror. Nihil in vita vidit calamitatis A. Cluentius, nullum</td><td>18.1</td></tr><tr><td>periculum mortis adiit, nihil mali timuit quod non totum</td><td></td></tr><tr><td>a matre esset conflatum et profectum. Quae hoc tempore</td><td></td></tr><tr><td>sileret omnia atque ea, si oblivione non posset, tamen </td><td></td></tr><tr><td>taciturnitate sua tecta esse pateretur; sed vero sic agitur</td><td>5</td></tr><tr><td>ut prorsus reticere nullo modo possit. Hoc enim ipsum</td><td></td></tr><tr><td>iudicium, hoc periculum, illa accusatio, &lt;illa&gt; omnis testium</td><td></td></tr><tr><td>copia quae futura est a matre initio est adornata, a matre</td><td></td></tr><tr><td>hoc tempore instruitur atque omnibus eius opibus et copiis</td><td></td></tr><tr><td>comparatur. Ipsa denique nuper Larino huius opprimendi</td><td>10</td></tr><tr><td>causa Romam advolavit; praesto est mulier audax, pecu-</td><td></td></tr><tr><td>niosa, crudelis, instituit accusatores, instruit testis, squalore</td><td></td></tr><tr><td>huius et sordibus laetatur, exitium exoptat, sanguinem</td><td></td></tr><tr><td>suum profundere omnem cupit, dum modo profusum huius</td><td></td></tr><tr><td>ante videat. Haec nisi omnia perspexeritis in causa, temere</td><td>15</td></tr><tr><td>a nobis illam appellari putatote; sin erunt et aperta et</td><td></td></tr><tr><td>nefaria, Cluentio ignoscere debebitis, quod haec a me dici</td><td></td></tr><tr><td>patiatur; mihi ignoscere non deberetis, si tacerem. </td><td></td></tr>
        </table>