<table>
          <script>targetHit=0;</script>
          <tr><td>  Ad ferendum igitur dolorem placide atque sedate</td><td>2.58.8</td></tr><tr><td>plurimum proficit toto pectore, ut dicitur, cogitare,</td><td></td></tr><tr><td>quam id honestum sit. sumus enim natura, ut ante</td><td>10</td></tr><tr><td>dixi—dicendum est enim saepius—, studiosissimi</td><td></td></tr><tr><td>adpetentissimique honestatis, cuius si quasi lumen </td><td></td></tr><tr><td>aliquod aspeximus, nihil est quod, ut eo potiamur,</td><td></td></tr><tr><td>non parati simus et ferre et perpeti. ex hoc cursu atque</td><td></td></tr><tr><td>impetu animorum ad veram laudem atque honesta-</td><td>15</td></tr><tr><td>tem illa pericula adeuntur in proeliis, non sentiunt</td><td></td></tr><tr><td>viri fortes in acie volnera, vel sentiunt, sed mori ma-</td><td></td></tr><tr><td>lunt quam tantum modo de dignitatis gradu demoveri.</td><td></td></tr><tr><td>fulgentis gladios hostium videbant Decii, cum in</td><td>59.1</td></tr><tr><td>aciem eorum inruebant. his levabat omnem volnerum</td><td></td></tr><tr><td>metum nobilitas mortis et gloria. num tum ingemuisse</td><td></td></tr><tr><td>Epaminondam putas, cum una cum sanguine vitam</td><td></td></tr><tr><td>effluere sentiret? imperantem enim patriam Lace-</td><td>5</td></tr><tr><td>daemoniis relinquebat, quam acceperat servientem.</td><td></td></tr><tr><td>haec sunt solacia, haec fomenta summorum dolo-</td><td></td></tr><tr><td>rum. Dices: quid in pace, quid domi, quid in lectulo? ad</td><td>60.1</td></tr><tr><td>philosophos me revocas, qui in aciem non saepe pro-</td><td></td></tr><tr><td>deunt. e quibus homo sane levis, Heracleotes Diony-</td><td></td></tr><tr><td>sius, cum a Zenone fortis esse didicisset, a dolore</td><td></td></tr><tr><td>dedoctus est. nam cum ex renibus laboraret, ipso in</td><td>5</td></tr><tr><td>eiulatu clamitabat falsa esse illa, quae antea de dolore</td><td></td></tr><tr><td>ipse sensisset. quem cum Cleanthes condiscipulus</td><td></td></tr><tr><td>rogaret, quaenam ratio eum de sententia deduxisset,</td><td></td></tr><tr><td>respondit: 'quia, &lt;si,&gt; cum tantulum operae philoso-</td><td></td></tr><tr><td>phiae dedissem, dolorem tamen ferre non possem,</td><td>10</td></tr><tr><td>satis esset argumenti malum esse dolorem. pluri-</td><td></td></tr><tr><td>mos autem annos in philosophia consumpsi nec ferre</td><td></td></tr><tr><td>possum. malum est igitur dolor.' tum Cleanthem,</td><td></td></tr><tr><td>cum pede terram percussisset, versum ex Epigonis</td><td></td></tr><tr><td>ferunt dixisse: </td><td>15</td></tr><tr><td>    'audísne haec, Amphiaráe sub terram ábdite?'</td><td></td></tr><tr><td>Zenonem significabat, a quo illum degenerare do-</td><td></td></tr><tr><td>lebat. at non noster Posidonius; quem et ipse saepe</td><td>61.1</td></tr><tr><td>vidi et id dicam, quod solebat narrare Pompeius, se,</td><td></td></tr><tr><td>cum Rhodum venisset decedens ex Syria, audire vo-</td><td></td></tr><tr><td>luisse Posidonium; sed cum audisset eum graviter</td><td></td></tr><tr><td>esse aegrum, quod vehementer eius artus labora-</td><td>5</td></tr><tr><td>rent, voluisse tamen nobilissimum philosophum vi-</td><td></td></tr><tr><td>sere: quem ut vidisset et salutavisset honorificis-</td><td></td></tr><tr><td>que verbis prosecutus esset molesteque se dixisset</td><td></td></tr><tr><td>ferre, quod eum non posset audire, at ille: 'tu vero'</td><td></td></tr><tr><td>inquit 'potes, nec committam, ut dolor corporis effi-</td><td>10</td></tr><tr><td>ciat, ut frustra tantus vir ad me venerit.' itaque narra-</td><td></td></tr><tr><td>bat eum graviter et copiose de hoc ipso, nihil esse</td><td></td></tr><tr><td>bonum nisi quod esset honestum, cubantem disputa-</td><td></td></tr><tr><td>visse, cumque quasi faces ei doloris admoverentur,</td><td></td></tr><tr><td>saepe dixisse: 'nihil agis, dolor! quamvis sis mole-</td><td>62.1</td></tr><tr><td>stus, numquam te esse confitebor malum.' Omnino-</td><td></td></tr><tr><td>que omnes clari et nobilitati labores continuo fiunt</td><td></td></tr><tr><td>etiam tolerabiles. videmusne [ut], apud quos eorum</td><td></td></tr><tr><td>ludorum, qui gymnici nominantur, magnus honos sit,</td><td>5</td></tr><tr><td>nullum ab is, qui in id certamen descendant, devitari</td><td></td></tr><tr><td>dolorem? apud quos autem venandi et equitandi laus</td><td></td></tr><tr><td>viget, qui hanc petessunt, nullum fugiunt dolorem.</td><td></td></tr><tr><td>quid de nostris ambitionibus, quid de cupiditate ho-</td><td></td></tr><tr><td>norum loquar? quae flamma est, per quam non cu- </td><td>10</td></tr><tr><td>currerint i qui haec olim punctis singulis colligebant?</td><td></td></tr><tr><td>itaque semper Africanus Socraticum Xenophontem in</td><td></td></tr><tr><td>manibus habebat, cuius in primis laudabat illud, quod</td><td></td></tr><tr><td>diceret eosdem labores non esse aeque gravis impe-</td><td></td></tr><tr><td>ratori et militi, quod ipse honos laborem leviorem</td><td>15</td></tr><tr><td>faceret imperatorium. sed tamen hoc evenit, ut in</td><td>63.1</td></tr><tr><td>vulgus insipientium opinio valeat honestatis, cum</td><td></td></tr><tr><td>ipsam videre non possint. itaque fama et multitudinis</td><td></td></tr><tr><td>iudicio moventur, cum id honestum putent, quod a</td><td></td></tr><tr><td>plerisque laudetur. te autem, si in oculis sis multi-</td><td>5</td></tr><tr><td>tudinis, tamen eius iudicio stare nolim nec, quod illa</td><td></td></tr><tr><td>putet, idem putare pulcherrimum. tuo tibi iudicio est</td><td></td></tr><tr><td>utendum; tibi si recta probanti placebis, tum non</td><td></td></tr><tr><td>modo tete viceris, quod paulo ante praecipiebam,</td><td></td></tr><tr><td>sed omnis et omnia. hoc igitur tibi propone: ampli-</td><td>64.1</td></tr><tr><td>tudinem animi et quasi quandam exaggerationem</td><td></td></tr><tr><td>quam altissimam animi, quae maxime eminet con-</td><td></td></tr><tr><td>temnendis et despiciendis doloribus, unam esse omnium</td><td></td></tr><tr><td>rem pulcherrimam, eoque pulchriorem, si vacet po-</td><td>5</td></tr><tr><td>pulo neque plausum captans se tamen ipsa delectet.</td><td></td></tr><tr><td>quin etiam mihi quidem laudabiliora videntur omnia,</td><td></td></tr><tr><td>quae sine venditatione et sine populo teste fiunt, non</td><td></td></tr><tr><td>quo fugiendus sit—omnia enim bene facta in luce</td><td></td></tr><tr><td>se conlocari volunt—, sed tamen nullum theatrum</td><td>10</td></tr><tr><td>virtuti conscientia maius est. </td><td></td></tr>
        </table>