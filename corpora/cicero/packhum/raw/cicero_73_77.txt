<table>
          <script>targetHit=0;</script>
          <tr><td>  In hoc genus plerique cum declinantur et ab eo,</td><td>4.15.19</td></tr><tr><td>quo profecti sunt, aberrarunt, specie gravitatis fallun-</td><td>20</td></tr><tr><td>tur nec perspicere possunt orationis tumorem. </td><td></td></tr><tr><td>  Qui in mediocre genus orationis profecti sunt, si</td><td>16.1</td></tr><tr><td>pervenire eo non potuerunt, errantes perveniunt ad</td><td></td></tr><tr><td>confinii genus eius generis; quod appellamus dis-</td><td></td></tr><tr><td>solutum, quod est sine &lt;n&gt;ervis et articulis; ut hoc</td><td></td></tr><tr><td>modo appellem 'fluctuans' eo, quod fluctuat huc et</td><td>5</td></tr><tr><td>illuc nec potest confirmate neque viriliter sese ex-</td><td></td></tr><tr><td>pedire. Id est eiusmodi:</td><td></td></tr><tr><td>      'Socii nostri cum belligerare nobiscum vellent, pro-</td><td></td></tr><tr><td>    fecto ratiocinati essent etiam atque etiam, quid pos-</td><td></td></tr><tr><td>    sint facere, si quidem sua sponte facerent et non</td><td>10</td></tr><tr><td>    haberent hinc adiutores multos, malos homines et</td><td></td></tr><tr><td>    audaces. Solent enim diu cogitare omnes, qui ma-</td><td></td></tr><tr><td>    gna negotia volunt agere.' </td><td></td></tr><tr><td>  Non potest huiusmodi sermo tenere adtentum audi-</td><td></td></tr><tr><td>torem; diffluit enim totus neque quicquam conprehen-</td><td>15</td></tr><tr><td>dens perfectis verbis amplectitur. </td><td></td></tr><tr><td>  Qui non possunt in illa facetissima verborum at-</td><td></td></tr><tr><td>tenuatione commode versari, veniunt ad aridum et</td><td></td></tr><tr><td>exangue genus orationis, quod non alienum est exile</td><td></td></tr><tr><td>nominari, cuiusmodi est hoc: </td><td>20</td></tr><tr><td>      'Nam istic in balineis accessit ad hunc; postea</td><td></td></tr><tr><td>    dicit: &quot;Hic tuus servus me pulsavit.&quot; Postea dicit</td><td></td></tr><tr><td>    hic illi: &quot;Considerabo.&quot; Post ille convicium fecit et</td><td></td></tr><tr><td>    magis magisque praesente multis clamavit.' </td><td></td></tr><tr><td>  Frivolus hic quidem iam et inliberalis est sermo:</td><td>25</td></tr><tr><td>non enim est adeptus id, quod habet attenuata figura,</td><td></td></tr><tr><td>puris et electis verbis conpositam orationem. </td><td></td></tr><tr><td>  Omne genus orationis, et grave et mediocre et ad-</td><td></td></tr><tr><td>tenuatum, dignitate adficiunt exornationes, de quibus</td><td></td></tr><tr><td>post loquemur; quae si rarae disponen-</td><td>30</td></tr><tr><td>tur, distinctam, sicuti coloribus, si crebrae conloca-</td><td></td></tr><tr><td>buntur, obliquam reddunt orationem. Sed figuram in</td><td></td></tr><tr><td>dicendo commutare oportet, ut gravem mediocris, me-</td><td></td></tr><tr><td>diocrem excipiat attenuata, deinde identidem commu-</td><td></td></tr><tr><td>tentur, ut facile satietas varietate vitetur. </td><td>35</td></tr>
        </table>