<table>
          <script>targetHit=0;</script>
          <tr class="title first  date"><td>Id<span class="snum">.</span> Iun<span class="snum">.</span> <span class="snum">44(?)</span> Asturae</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>L. Antonio male sit, si quidem Buthrotiis molestus est! ego</td><td>15.15.1.1</td></tr><tr><td>testimonium composui quod cum voles obsignabitur. nummos</td><td></td></tr><tr><td>Arpinatium, si L. Fadius aedilis petet, vel omnis reddito. ego ad</td><td></td></tr><tr><td>te alia epistula scripsi &lt;de&gt; HS <span class="caps"><span class="ovl">cx</span></span><span class="ovl"></span> quae Statio curarentur. si ergo</td><td></td></tr><tr><td>petet Fadius, ei volo reddi, praeter Fadium nemini. apud †me</td><td>5</td></tr><tr><td>item† puto depositum. id scripsi ad Erotem ut redderet. </td><td></td></tr><tr><td>  Reginam odi. id me iure facere scit sponsor promissorum eius</td><td>2.1</td></tr><tr><td>Ammonius, quae quidem promissa[rum eius] erant φιλόλογα </td><td></td></tr><tr><td>et dignitatis meae, ut vel in contione dicere auderem. Saran</td><td></td></tr><tr><td>autem, praeterquam quod nefarium hominem, cognovi prae-</td><td></td></tr><tr><td>terea in me contumacem. semel eum omnino domi meae vidi;</td><td>5</td></tr><tr><td>cum φιλοφρόνως ex eo quaererem quid opus esset, Atticum se</td><td></td></tr><tr><td>dixit quaerere. superbiam autem ipsius reginae, cum esset trans</td><td></td></tr><tr><td>Tiberim in hortis, commemorare sine magno dolore non</td><td></td></tr><tr><td>possum. nihil igitur cum istis; nec tam animum me quam vix</td><td></td></tr><tr><td>stomachum habere arbitrantur. </td><td>10</td></tr><tr><td>  Profectionem meam, ut video, Erotis dispensatio impedit.</td><td>3.1</td></tr><tr><td>nam cum ex reliquis quae Non. Apr. fecit abundare debeam,</td><td></td></tr><tr><td>cogor mutuari, quodque ex istis fructuosis rebus receptum est,</td><td></td></tr><tr><td>id ego ad illud fanum sepositum putabam. sed haec Tironi</td><td></td></tr><tr><td>mandavi, quem ob eam causam Romam misi; te nolui impe-</td><td>5</td></tr><tr><td>ditum impedire. Cicero noster quo modestior est eo me magis</td><td>4.1</td></tr><tr><td>commovet. ad me enim de hac re nihil scripsit ad quem</td><td></td></tr><tr><td>nimirum potissimum debuit; scripsit hoc autem ad Tironem,</td><td></td></tr><tr><td>sibi post Kal. Apr. (sic enim annuum tempus confici) nihil</td><td></td></tr><tr><td>datum esse. &lt;scio&gt; tibi pro tua natura semper placuisse teque</td><td>5</td></tr><tr><td>existimasse id etiam ad dignitatem meam pertinere eum non</td><td></td></tr><tr><td>modo perliberaliter a nobis sed etiam ornate cumulateque</td><td></td></tr><tr><td>tractari. qua re velim cures (nec tibi essem molestus, si per alium</td><td></td></tr><tr><td>hoc agere possem) ut permutetur Athenas quod sit in annuum</td><td></td></tr><tr><td>sumptum ei. scilicet Eros numerabit. eius rei causa Tironem</td><td>10</td></tr><tr><td>misi. curabis igitur et ad me si quid tibi de eo videbitur scribes. </td><td></td></tr>
        </table>