<table>
          <script>targetHit=0;</script>
          <tr><td>  Caput est legis <span class="caps">xl</span> de quo ego consulto, Quirites, neque</td><td>3.4.1</td></tr><tr><td>apud vos ante feci mentionem, ne aut refricare obductam</td><td></td></tr><tr><td>iam rei publicae cicatricem viderer aut aliquid alienissimo</td><td></td></tr><tr><td>tempore novae dissensionis commovere, neque vero nunc</td><td></td></tr><tr><td>ideo disputabo quod hunc statum rei publicae non magno</td><td>5</td></tr><tr><td>opere defendendum putem, praesertim qui oti et concor-</td><td></td></tr><tr><td>diae patronum me in hunc annum populo Romano pro-</td><td></td></tr><tr><td>fessus sim, sed ut doceam Rullum posthac in eis saltem</td><td></td></tr><tr><td>tacere rebus in quibus de se et de suis factis taceri velit.</td><td></td></tr><tr><td>Omnium legum iniquissimam dissimillimamque legis esse</td><td>5.1</td></tr><tr><td>arbitror eam quam L. Flaccus interrex de Sulla tulit, ut</td><td></td></tr><tr><td>omnia quaecumque ille fecisset essent rata. Nam cum</td><td></td></tr><tr><td>ceteris in civitatibus tyrannis institutis leges omnes exstin-</td><td></td></tr><tr><td>guantur atque tollantur, hic rei publicae tyrannum lege</td><td>5</td></tr><tr><td>constituit. Est invidiosa lex, sicuti dixi, verum tamen habet</td><td></td></tr><tr><td>excusationem; non enim videtur hominis lex esse, sed </td><td></td></tr><tr><td>temporis. Quid si est haec multo impudentior? Nam</td><td>6.1</td></tr><tr><td>Valeria lege Corneliisque legibus eripitur civi, &lt;civi&gt; datur,</td><td></td></tr><tr><td>coniungitur impudens gratificatio cum acerba iniuria; sed</td><td></td></tr><tr><td>tamen imbibit illis legibus spem non nullam cui ademptum</td><td></td></tr><tr><td>est, aliquem scrupulum cui datum est. Rulli cautio est</td><td>5</td></tr><tr><td>haec: '<span class="caps">Qvi post C. Marivm Cn. Papirivm consvles</span>.'</td><td></td></tr><tr><td>Quam procul a suspicione fugit, quod eos consules qui</td><td></td></tr><tr><td>adversarii Sullae maxime fuerunt potissimum nominavit!</td><td></td></tr><tr><td>Si enim Sullam dictatorem nominasset, perspicuum fore et</td><td></td></tr><tr><td>invidiosum arbitratus est. Sed quem vestrum tam tardo</td><td>10</td></tr><tr><td>ingenio fore putavit cui post eos consules Sullam dictatorem</td><td></td></tr><tr><td>fuisse in mentem venire non posset? Quid ergo ait Maria-</td><td>7.1</td></tr><tr><td>nus tribunus plebis, qui nos Sullanos in invidiam rapit?</td><td></td></tr><tr><td>'<span class="caps">Qvi post Marivm et Carbonem consvles agri, aedi-</span></td><td></td></tr><tr><td><span class="caps">ficia, lacvs, stagna, loca, possessiones</span>'—caelum et mare</td><td></td></tr><tr><td>praetermisit, cetera complexus est—'<span class="caps">pvblice data adsi-</span></td><td>5</td></tr><tr><td><span class="caps">gnata, vendita, concessa svnt</span>'—a quo, Rulle? post Ma-</td><td></td></tr><tr><td>rium et Carbonem consules quis adsignavit, quis dedit, quis</td><td></td></tr><tr><td>concessit praeter Sullam?—'<span class="caps">ea omnia eo ivre sint</span>'—quo</td><td></td></tr><tr><td>iure? labefactat videlicet nescio quid. Nimium acer, nimium</td><td></td></tr><tr><td>vehemens tribunus plebis Sullana rescindit—'<span class="caps">vt qvae</span></td><td>10</td></tr><tr><td><span class="caps">optimo ivre privata svnt</span>.' Etiamne meliore quam pa-</td><td></td></tr><tr><td>terna et avita? Meliore. At hoc Valeria lex non dicit,</td><td>8.1</td></tr><tr><td>Corneliae leges non sanciunt, Sulla ipse non postulat. Si</td><td></td></tr><tr><td>isti agri partem aliquam iuris, aliquam similitudinem propriae</td><td></td></tr><tr><td>possessionis, aliquam spem diuturnitatis attingunt, nemo est</td><td></td></tr><tr><td>tam impudens istorum quin agi secum praeclare arbitretur. </td><td>5</td></tr><tr><td>Tu vero, Rulle, quid quaeris? Quod habent ut habeant?</td><td></td></tr><tr><td>Quis vetat? Vt privatum sit? Ita latum est. Vt meliore</td><td></td></tr><tr><td>&lt;iure&gt; tui soceri fundus Hirpinus sit sive ager Hirpinus—totum</td><td></td></tr><tr><td>enim possidet—quam meus paternus avitusque fundus Arpi-</td><td></td></tr><tr><td>nas? Id enim caves. Optimo enim iure ea sunt profecto</td><td>9.1</td></tr><tr><td>praedia quae optima condicione sunt. Libera meliore iure</td><td></td></tr><tr><td>sunt quam serva; capite hoc omnia quae serviebant non</td><td></td></tr><tr><td>servient. Soluta meliore in causa sunt quam obligata;</td><td></td></tr><tr><td>eodem capite subsignata omnia, si modo Sullana sunt,</td><td>5</td></tr><tr><td>liberantur. Immunia commodiore condicione sunt quam</td><td></td></tr><tr><td>illa quae pensitant; ego Tusculanis pro aqua Crabra vecti-</td><td></td></tr><tr><td>gal pendam, quia mancipio fundum accepi; si a Sulla</td><td></td></tr><tr><td>mihi datus esset, Rulli lege non penderem. Video vos,</td><td>10.1</td></tr><tr><td>Quirites, sicuti res ipsa cogit, commoveri vel legis vel ora-</td><td></td></tr><tr><td>tionis impudentia, legis quae ius melius Sullanis praediis</td><td></td></tr><tr><td>constituat quam paternis, orationis quae eius modi &lt;in&gt; causa</td><td></td></tr><tr><td>insimulare quemquam audeat rationes Sullae nimium vehe-</td><td>5</td></tr><tr><td>menter defendere. At si illa solum sanciret quae a Sulla</td><td></td></tr><tr><td>essent data, tacerem, modo ipse se Sullanum esse confite-</td><td></td></tr><tr><td>retur. Sed non modo illis cavet verum etiam aliud quod-</td><td></td></tr><tr><td>dam genus donationis inducit; et is qui a me Sullanas</td><td></td></tr><tr><td>possessiones defendi criminatur non eas solum sancit</td><td>10</td></tr><tr><td>verum ipse novas adsignationes instituit et repentinus Sulla</td><td></td></tr><tr><td>nobis exoritur. Nam attendite quantas concessiones agro-</td><td>11.1</td></tr><tr><td>rum hic noster obiurgator uno verbo facere conetur: '<span class="caps">Qvae</span></td><td></td></tr><tr><td><span class="caps">data, donata, concessa, vendita</span>.' Patior, audio. Quid</td><td></td></tr><tr><td>deinde? '<span class="caps">possessa.</span>' Hoc tribunus plebis promulgare </td><td></td></tr><tr><td>ausus est ut, quod quisque post Marium et Carbonem con-</td><td>5</td></tr><tr><td>sules possideret, id eo iure teneret &lt;quo&gt; quod optimo pri-</td><td></td></tr><tr><td>vatum &lt;est&gt;? Etiamne si vi deiecit, etiamne si clam, si</td><td></td></tr><tr><td>precario venit in possessionem? Ergo hac lege ius civile,</td><td></td></tr><tr><td>causae possessionum, praetorum interdicta tollentur. Non</td><td>12.1</td></tr><tr><td>mediocris res neque parvum sub hoc verbo furtum, Quirites,</td><td></td></tr><tr><td>latet. Sunt enim multi agri lege Cornelia publicati nec</td><td></td></tr><tr><td>cuiquam adsignati neque venditi qui a paucis hominibus</td><td></td></tr><tr><td>impudentissime possidentur. His cavet, hos defendit, hos</td><td>5</td></tr><tr><td>privatos facit; hos, inquam, agros quos Sulla nemini dedit</td><td></td></tr><tr><td>Rullus non vobis adsignare volt, sed eis condonare qui</td><td></td></tr><tr><td>possident. Causam quaero cur ea quae maiores vobis in</td><td></td></tr><tr><td>Italia, Sicilia, Africa, duabus Hispaniis, Macedonia, Asia</td><td></td></tr><tr><td>reliquerunt venire patiamini, cum ea quae vestra sunt con-</td><td>10</td></tr><tr><td>donari possessoribus eadem lege videatis. Iam totam</td><td>13.1</td></tr><tr><td>legem intellegetis, cum ad paucorum dominationem scripta</td><td></td></tr><tr><td>sit, tum ad Sullanae adsignationis rationes esse accommo-</td><td></td></tr><tr><td>datissimam. Nam socer huius vir multum bonus est;</td><td></td></tr><tr><td>neque ego nunc de illius bonitate, sed de generi impu-</td><td>5</td></tr><tr><td>dentia disputo. Ille enim quod habet retinere volt neque</td><td></td></tr><tr><td>se Sullanum esse dissimulat; hic, ut ipse habeat quod non</td><td></td></tr><tr><td>habet, quae dubia sunt per vos sancire volt et, cum plus</td><td></td></tr><tr><td>appetat quam ipse Sulla, quibus rebus resisto, Sullanas res</td><td></td></tr><tr><td>defendere &lt;me&gt; criminatur. 'Habet agros non nullos,' inquit,</td><td>14.1</td></tr><tr><td>'socer meus desertos atque longinquos; vendet eos mea</td><td></td></tr><tr><td>lege quanti volet. Habet incertos ac nullo iure possessos; </td><td></td></tr><tr><td>confirmabuntur optimo iure. Habet publicos; reddam</td><td></td></tr><tr><td>privatos. Denique eos fundos quos in agro Casinati opti-</td><td>5</td></tr><tr><td>mos fructuosissimosque continuavit, cum usque eo vicinos</td><td></td></tr><tr><td>proscriberet quoad angulos conformando ex multis praediis</td><td></td></tr><tr><td>unam fundi regionem normamque perfecerit, quos nunc</td><td></td></tr><tr><td>cum aliquo metu tenet, sine ulla cura possidebit.' </td><td></td></tr>
        </table>