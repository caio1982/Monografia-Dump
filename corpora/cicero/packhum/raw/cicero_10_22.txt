<table>
          <script>targetHit=0;</script>
          <tr><td>  Haec tum agente Quinctio neque in contione neque in</td><td>108.4</td></tr><tr><td>iudicio demonstrata sunt; neque enim ipse dici patiebatur</td><td>5</td></tr><tr><td>nec per multitudinem concitatam consistere cuiquam in</td><td></td></tr><tr><td>dicendo licebat. Itaque ipse postquam Iunium pervertit,</td><td></td></tr><tr><td>totam causam reliquit; paucis enim diebus illis et ipse</td><td></td></tr><tr><td>privatus est factus et hominum studia defervisse intellegebat.</td><td></td></tr><tr><td>Quod si, per quos dies Iunium accusavit, Fidiculanium accu-</td><td>10</td></tr><tr><td>sare voluisset, respondendi Fidiculanio potestas facta non</td><td></td></tr><tr><td>esset. Ac primo quidem omnibus illis iudicibus qui Oppiani-</td><td></td></tr><tr><td>cum condemnarant minabatur. Iam insolentiam noratis</td><td>109.1</td></tr><tr><td>hominis, noratis animos eius ac spiritus tribunicios. Quod</td><td></td></tr><tr><td>erat odium, di immortales! quae superbia, quanta ignoratio</td><td></td></tr><tr><td>sui, quam gravis atque intolerabilis adrogantia! qui illud</td><td></td></tr><tr><td>iam ipsum acerbe tulerit, ex quo illa nata sunt omnia, non</td><td>5</td></tr><tr><td>sibi ac defensioni suae condonatum esse Oppianicum;</td><td></td></tr><tr><td>proinde quasi non satis signi esse debuerit ab omnibus</td><td></td></tr><tr><td>eum fuisse desertum qui se ad patronum illum contulisset.</td><td></td></tr><tr><td>Erat enim Romae summa copia patronorum, hominum elo-</td><td></td></tr><tr><td>quentissimorum atque amplissimorum, quorum certe aliquis</td><td>10</td></tr><tr><td>defendisset equitem Romanum in municipio suo nobilem,</td><td></td></tr><tr><td>si honeste putasset eius modi causam posse defendi. Nam</td><td>110.1</td></tr><tr><td>Quinctius quidem quam causam umquam antea dixerat, </td><td></td></tr><tr><td>cum annos ad quinquaginta natus esset? quis eum umquam</td><td></td></tr><tr><td>non modo in patroni sed in lautioris advocati loco viderat?</td><td></td></tr><tr><td>qui quod rostra iam diu vacua locumque illum post adven-</td><td>5</td></tr><tr><td>tum L. Sullae a tribunicia voce desertum oppresserat mul-</td><td></td></tr><tr><td>titudinemque desuefactam iam a contionibus ad veteris</td><td></td></tr><tr><td>consuetudinis similitudinem revocarat, idcirco cuidam homi-</td><td></td></tr><tr><td>num generi paulisper iucundior fuit. Atque idem quanto</td><td></td></tr><tr><td>in odio postea fuit illis ipsis per quos in altiorem locum</td><td>10</td></tr><tr><td>ascenderat! neque iniuria. Facite enim ut non solum</td><td>111.1</td></tr><tr><td>mores et adrogantiam eius sed etiam voltum atque amictum</td><td></td></tr><tr><td>atque etiam illam usque ad talos demissam purpuram re-</td><td></td></tr><tr><td>cordemini. Is, quasi non esset ullo modo ferendum se ex</td><td></td></tr><tr><td>iudicio discessisse victum, rem ab subselliis ad rostra detu-</td><td>5</td></tr><tr><td>lit. Et iam querimur saepe hominibus novis non satis</td><td></td></tr><tr><td>magnos in hac civitate esse fructus? Nego usquam um-</td><td></td></tr><tr><td>quam fuisse maiores; ubi si quis ignobili loco natus ita</td><td></td></tr><tr><td>vivit ut nobilitatis dignitatem virtute tueri posse videatur,</td><td></td></tr><tr><td>usque eo pervenit quoad eum industria cum innocentia pro-</td><td>10</td></tr><tr><td>secuta est. Si quis autem hoc uno nititur quod sit igno-</td><td>112.1</td></tr><tr><td>bilis, procedit saepe longius quam si idem ille esset cum</td><td></td></tr><tr><td>isdem suis vitiis nobilissimus. Vt Quinctius—nihil enim</td><td></td></tr><tr><td>dicam de ceteris—si fuisset homo nobilis, quis eum cum illa</td><td></td></tr><tr><td>superbia atque intolerantia ferre potuisset? Quod eo loco</td><td>5</td></tr><tr><td>fuit, ita tulerunt ut, si quid haberet a natura boni, prodesse</td><td></td></tr><tr><td>ei putarent oportere, superbiam autem atque adrogantiam</td><td></td></tr><tr><td>eius deridendam magis arbitrarentur propter humilitatem</td><td></td></tr><tr><td>hominis quam pertimescendam. Sed ut illuc revertar, quo</td><td></td></tr><tr><td>tempore Fidiculanius est absolutus, tu qui iudicia facta </td><td>10</td></tr><tr><td>commemoras quid tum esse existimas iudicatum? certe</td><td></td></tr><tr><td>gratiis iudicasse. At condemnarat, at causam totam non</td><td>113.1</td></tr><tr><td>audierat, at in contionibus omnibus a L. Quinctio, tribuno</td><td></td></tr><tr><td>plebis, vehementer erat et saepe vexatus. Illa igitur omnia</td><td></td></tr><tr><td>Quinctiana iniqua, falsa, turbulenta, popularia, seditiosa</td><td></td></tr><tr><td>&lt;iudices&gt; iudicaverunt. Esto, potuit esse innocens Falcula.</td><td>5</td></tr><tr><td>Iam ergo aliquis Oppianicum gratiis condemnavit, iam non</td><td></td></tr><tr><td>eos Iunius subsortitus est qui pecunia accepta condemna-</td><td></td></tr><tr><td>rent, iam potest aliquis ab initio non sedisse et tamen</td><td></td></tr><tr><td>Oppianicum gratiis condemnasse. Verum, si innocens</td><td></td></tr><tr><td>Falcula, quaero quis sit nocens; si hic gratiis conde-</td><td>10</td></tr><tr><td>mnavit, quis accepit? Nego rem esse ullam cuiquam</td><td></td></tr><tr><td>illorum obiectam quae Fidiculanio non obiecta sit, aliquid</td><td></td></tr><tr><td>fuisse in Fidiculani causa quod idem non esset in cete-</td><td></td></tr><tr><td>rorum. Aut hoc iudicium reprehendas tu cuius accusatio</td><td>114.1</td></tr><tr><td>rebus iudicatis nitebatur necesse est aut, si hoc verum</td><td></td></tr><tr><td>esse concedis, Oppianicum gratiis condemnatum esse</td><td></td></tr><tr><td>fateare. </td><td></td></tr>
        </table>