<table>
          <script>targetHit=0;</script>
          <tr class="title first  date"><td>iv Id<span class="snum">.</span> Febr<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td><span class="caps">v</span> Id. Febr. vesperi a Philotimo litteras accepi Domitium</td><td>7.23.1.1</td></tr><tr><td>exercitum firmum habere, cohortis ex Piceno Lentulo et</td><td></td></tr><tr><td>Thermo ducentibus cum Domiti exercitu coniunctas esse, </td><td></td></tr><tr><td>Caesarem intercludi posse eumque id timere, bonorum</td><td></td></tr><tr><td>animos recreatos Romae, improbos quasi perculsos. haec</td><td>5</td></tr><tr><td>metuo equidem ne sint somnia, sed tamen M'. Lepidum,</td><td></td></tr><tr><td>L. Torquatum, C. Cassium tribunum pl. (hi enim sunt nobis-</td><td></td></tr><tr><td>cum, id est in Formiano) Philotimi litterae ad vitam re-</td><td></td></tr><tr><td>vocaverunt. ego autem illa metuo ne veriora sint, nos omnis</td><td></td></tr><tr><td>plane iam captos esse, Pompeium Italia cedere; quem quidem</td><td>10</td></tr><tr><td>(o rem acerbam!) persequi Caesar dicitur. persequi Caesar</td><td></td></tr><tr><td>Pompeium? quid? ut interficiat? o me miserum! et non</td><td></td></tr><tr><td>omnes nostra corpora opponimus? in quo tu quoque in-</td><td></td></tr><tr><td>gemiscis. sed quid faciamus? victi, oppressi, capti plane sumus. </td><td></td></tr><tr><td>  Ego tamen Philotimi litteris lectis mutavi consilium de</td><td>2.1</td></tr><tr><td>mulieribus. quas, ut scripseram ad te, Romam remittebam;</td><td></td></tr><tr><td>sed mihi venit in mentem multum fore sermonem: me iudi-</td><td></td></tr><tr><td>cium iam de causa publica fecisse, qua desperata quasi hunc</td><td></td></tr><tr><td>gradum mei reditus esse quod mulieres revertissent. de me</td><td>5</td></tr><tr><td>autem ipso tibi adsentior, ne me dem incertae et periculosae</td><td></td></tr><tr><td>fugae, cum rei publicae nihil prosim, nihil Pompeio; pro quo</td><td></td></tr><tr><td>emori cum pie possum tum libenter. manebo igitur, etsi</td><td></td></tr><tr><td>vivere . . . . </td><td></td></tr><tr><td>  Quod quaeris hic quid agatur, tota Capua et omnis hic</td><td>3.1</td></tr><tr><td>dilectus iacet; desperata res est, in fuga omnes sunt, nisi quid</td><td></td></tr><tr><td>eius modi fuerit ut Pompeius istas Domiti copias cum suis</td><td></td></tr><tr><td>coniungat. sed videbamur omnia biduo triduove scituri. </td><td></td></tr><tr><td>  [L.] Caesaris litterarum exemplum tibi misi; rogaras enim. </td><td>5</td></tr><tr><td>cui nos valde satis facere multi ad me scripserunt; quod</td><td></td></tr><tr><td>patior facile, dum, ut adhuc, nihil faciam turpiter.</td><td></td></tr>
        </table>