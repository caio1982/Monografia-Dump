<table>
          <script>targetHit=0;</script>
          <tr><td>  Haec mirabilia videri intellego, sed cum certe su-</td><td>3.48.15</td></tr><tr><td>periora firma ac vera sint, his autem ea consentanea </td><td></td></tr><tr><td>et consequentia, ne de horum quidem est veritate du-</td><td></td></tr><tr><td>bitandum. sed quamquam negant nec virtutes nec vitia</td><td></td></tr><tr><td>crescere, tamen utrumque eorum fundi quodam modo</td><td></td></tr><tr><td>et quasi dilatari putant. </td><td>20</td></tr><tr><td>  Divitias autem Diogenes censet eam modo vim ha-</td><td>49.1</td></tr><tr><td>bere, ut quasi duces sint ad voluptatem et ad valitudi-</td><td></td></tr><tr><td>nem bonam; sed, etiam uti ea contineant, non idem</td><td></td></tr><tr><td>facere eas in virtute neque in ceteris artibus, ad quas</td><td></td></tr><tr><td>esse dux pecunia potest, continere autem non potest,</td><td>5</td></tr><tr><td>itaque, si voluptas aut si bona valitudo sit in bonis,</td><td></td></tr><tr><td>divitias quoque in bonis esse ponendas, at, si sapientia</td><td></td></tr><tr><td>bonum sit, non sequi ut etiam divitias bonum esse</td><td></td></tr><tr><td>dicamus. neque ab ulla re, quae non sit in bonis, id,</td><td></td></tr><tr><td>quod sit in bonis, contineri potest, ob eamque causam,</td><td>10</td></tr><tr><td>quia cognitiones comprehensionesque rerum, e quibus</td><td></td></tr><tr><td>efficiuntur artes, adpetitionem movent, cum divitiae non</td><td></td></tr><tr><td>sint in bonis, nulla ars divitiis contineri potest. quod</td><td>50.1</td></tr><tr><td>si de artibus concedamus, virtutis tamen non sit eadem</td><td></td></tr><tr><td>ratio, propterea quod haec plurimae commentationis et</td><td></td></tr><tr><td>exercitationis indigeat, quod idem in artibus non sit,</td><td></td></tr><tr><td>et quod virtus stabilitatem, firmitatem, constantiam to-</td><td>5</td></tr><tr><td>tius vitae complectatur, nec haec eadem in artibus esse</td><td></td></tr><tr><td>videamus. </td><td></td></tr><tr><td>  Deinceps explicatur differentia rerum, quam si non</td><td></td></tr><tr><td>ullam esse diceremus, confunderetur omnis vita, ut ab</td><td></td></tr><tr><td>Aristone, neque ullum sapientiae munus aut opus in-</td><td>10</td></tr><tr><td>veniretur, cum inter res eas, quae ad vitam degendam</td><td></td></tr><tr><td>pertinerent, nihil omnino interesset, neque ullum di-</td><td></td></tr><tr><td>lectum adhiberi oporteret. itaque cum esset satis con- </td><td></td></tr><tr><td>stitutum id solum esse bonum, quod esset honestum,</td><td></td></tr><tr><td>et id malum solum, quod turpe, tum inter illa, quae</td><td>15</td></tr><tr><td>nihil valerent ad beate misereve vivendum, aliquid ta-</td><td></td></tr><tr><td>men, quod differret, esse voluerunt, ut essent eorum</td><td></td></tr><tr><td>alia aestimabilia, alia contra, alia neutrum. quae autem</td><td>51.1</td></tr><tr><td>aestimanda essent, eorum in aliis satis esse causae,</td><td></td></tr><tr><td>quam ob rem quibusdam anteponerentur, ut in vali-</td><td></td></tr><tr><td>tudine, ut in integritate sensuum, ut in doloris vacuitate,</td><td></td></tr><tr><td>ut gloriae, divitiarum, similium rerum, alia autem non</td><td>5</td></tr><tr><td>esse eius modi, itemque eorum, quae nulla aestimatione</td><td></td></tr><tr><td>digna essent, partim satis habere causae, quam ob rem</td><td></td></tr><tr><td>reicerentur, ut dolorem, morbum, sensuum amissionem,</td><td></td></tr><tr><td>paupertatem, ignominiam, similia horum, partim non</td><td></td></tr><tr><td>item. hinc est illud exortum, quod Zeno προηγμένον,</td><td>10</td></tr><tr><td>contraque quod ἀποπροηγμένον nominavit, cum uteretur</td><td></td></tr><tr><td>in lingua copiosa factis tamen nominibus ac novis, quod</td><td></td></tr><tr><td>nobis in hac inopi lingua non conceditur; quamquam</td><td></td></tr><tr><td>tu hanc copiosiorem etiam soles dicere. Sed non alie-</td><td></td></tr><tr><td>num est, quo facilius vis verbi intellegatur, rationem</td><td>15</td></tr><tr><td>huius verbi faciendi Zenonis exponere. </td><td></td></tr>
        </table>