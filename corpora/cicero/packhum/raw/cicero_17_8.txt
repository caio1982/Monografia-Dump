<table>
          <script>targetHit=0;</script>
          <tr><td>  Etenim iam universa istorum cognita cupiditate accedam</td><td>27.1</td></tr><tr><td>ad singulas querelas criminationesque Graecorum. Classis</td><td></td></tr><tr><td>nomine pecuniam civitatibus imperatam queruntur. Quod</td><td></td></tr><tr><td>nos factum, iudices, confitemur. Sed si hoc crimen est,</td><td></td></tr><tr><td>aut in eo est quod non licuerit imperare, aut in eo quod</td><td>5</td></tr><tr><td>non opus fuerit navibus, aut in eo quod nulla hoc praetore</td><td></td></tr><tr><td>classis navigarit. Licuisse ut intellegas, cognosce quid me</td><td></td></tr><tr><td>consule senatus decreverit, cum quidem nihil a superiori-</td><td></td></tr><tr><td>bus continuorum annorum decretis discesserit. <span class="caps">Senatvs</span></td><td></td></tr><tr><td><span class="caps">consvltvm.</span> Proximum est ergo ut opus fuerit classe</td><td>10</td></tr><tr><td>necne quaeramus. Vtrum igitur hoc Graeci statuent aut</td><td></td></tr><tr><td>ullae exterae nationes, an nostri praetores, nostri duces,</td><td></td></tr><tr><td>nostri imperatores? Equidem existimo in eius modi </td><td></td></tr><tr><td>regione atque provincia quae mari cincta, portibus distincta,</td><td></td></tr><tr><td>insulis circumdata esset, non solum praesidi sed etiam</td><td>15</td></tr><tr><td>ornandi imperi causa navigandum fuisse. Haec enim ratio</td><td>28.1</td></tr><tr><td>ac magnitudo animorum in maioribus nostris fuit ut, cum</td><td></td></tr><tr><td>in privatis rebus suisque sumptibus minimo contenti tenuis-</td><td></td></tr><tr><td>simo cultu viverent, in imperio atque in publica dignitate</td><td></td></tr><tr><td>omnia ad gloriam splendoremque revocarent. Quaeritur</td><td>5</td></tr><tr><td>enim in re domestica continentiae laus, in publica digni-</td><td></td></tr><tr><td>tatis. Quod si etiam praesidi causa classem habuit, quis</td><td></td></tr><tr><td>erit tam iniquus qui reprehendat? 'Nulli erant praedones.'</td><td></td></tr><tr><td>Quid? nullos fore quis praestare poterat? 'Minuis,' inquit,</td><td></td></tr><tr><td>'gloriam Pompei.' Immo tu auges molestiam. Ille enim</td><td>29.1</td></tr><tr><td>classis praedonum, urbis, portus, receptacula sustulit, pacem</td><td></td></tr><tr><td>maritimam summa virtute atque incredibili celeritate con-</td><td></td></tr><tr><td>fecit; illud vero neque suscepit neque suscipere debuit</td><td></td></tr><tr><td>ut, si qua uspiam navicula praedonum apparuisset, ac-</td><td>5</td></tr><tr><td>cusandus videretur. Itaque ipse in Asia, cum omnia iam</td><td></td></tr><tr><td>bella terra marique confecisset, classem tamen isdem istis</td><td></td></tr><tr><td>civitatibus imperavit. Quod si tum statuit opus esse cum</td><td></td></tr><tr><td>ipsius praesentis nomine tuta omnia et pacata esse poterant,</td><td></td></tr><tr><td>quid, cum ille decessisset, Flacco existimatis statuendum et</td><td>10</td></tr><tr><td>faciendum fuisse? Quid? nos hic nonne ipso Pompeio</td><td>30.1</td></tr><tr><td>auctore Silano et Murena consulibus decrevimus ut classis</td><td></td></tr><tr><td>in Italia navigaret? nonne eo ipso tempore cum L. Flaccus</td><td></td></tr><tr><td>in Asia remiges imperabat, nos hic in mare superum et</td><td></td></tr><tr><td>inferum sestertium ter et quadragiens erogabamus? Quid?</td><td>5</td></tr><tr><td>postero anno nonne M. Curtio et P. Sextilio quaestoribus</td><td></td></tr><tr><td>pecunia in classem est erogata? Quid? hoc omni tempore</td><td></td></tr><tr><td>equites in ora maritima non fuerunt? Illa enim est gloria </td><td></td></tr><tr><td>divina Pompei, primum praedones eos qui tum cum illi</td><td></td></tr><tr><td>bellum maritimum gerendum datum est toto mari dispersi</td><td>10</td></tr><tr><td>vagabantur redactos esse omnis in &lt;populi Romani&gt; potestatem,</td><td></td></tr><tr><td>deinde Syriam esse nostram, Ciliciam teneri, Cyprum per</td><td></td></tr><tr><td>Ptolomaeum regem nihil audere, praeterea Cretam Metelli</td><td></td></tr><tr><td>virtute esse nostram, nihil esse unde proficiscantur, nihil</td><td></td></tr><tr><td>quo revertantur, omnis sinus, promunturia, litora, insulas,</td><td>15</td></tr><tr><td>urbis maritimas claustris imperi nostri contineri. Quod</td><td>31.1</td></tr><tr><td>si Flacco praetore nemo in mari praedo fuisset, tamen</td><td></td></tr><tr><td>huius diligentia reprehendenda non esset. Idcirco enim</td><td></td></tr><tr><td>quod hic classem habuisset, existimarem non fuisse. Quid?</td><td></td></tr><tr><td>si L. Eppi, L. Agri, C. Cesti, equitum Romanorum, huius</td><td>5</td></tr><tr><td>etiam clarissimi viri, Cn. Domiti, qui in Asia tum legatus</td><td></td></tr><tr><td>fuit, testimonio doceo eo ipso tempore quo tu negas</td><td></td></tr><tr><td>classem habendam fuisse, compluris a praedonibus esse</td><td></td></tr><tr><td>captos, tamen Flacci consilium in remigibus imperandis</td><td></td></tr><tr><td>reprehendetur? Quid si etiam occisus est a piratis</td><td>10</td></tr><tr><td>Adramytenus homo nobilis, cuius est fere nobis omnibus</td><td></td></tr><tr><td>nomen auditum, Atyanas pugil Olympionices? hoc est</td><td></td></tr><tr><td>apud Graecos, quoniam de eorum gravitate dicimus, prope</td><td></td></tr><tr><td>maius et gloriosius quam Romae triumphasse. 'At nemi-</td><td></td></tr><tr><td>nem cepisti.' Quam multi orae maritimae clarissimi viri</td><td>15</td></tr><tr><td>praefuerunt qui, cum praedonem nullum cepissent, mare</td><td></td></tr><tr><td>tamen tutum praestiterunt! Casus est enim in capiendo,</td><td></td></tr><tr><td>locus, ventus, occasio; defendendi facilis est cautio, non</td><td></td></tr><tr><td>solum latibulis occultorum locorum sed etiam tempestatum</td><td></td></tr><tr><td>moderatione et conversione. Reliquum est ut quaeratur</td><td>32.1</td></tr><tr><td>utrum ista classis cursu et remis, an sumptu tantum et </td><td></td></tr><tr><td>litteris navigarit. Num id igitur negari potest, cuius rei</td><td></td></tr><tr><td>cuncta testis est Asia, bipertito classem distributam fuisse,</td><td></td></tr><tr><td>ut una pars supra Ephesum, altera infra Ephesum navi-</td><td>5</td></tr><tr><td>garet? Hac classe M. Crassus, vir amplissimus, ab Aeno</td><td></td></tr><tr><td>in Asiam, his navibus Flaccus ex Asia in Macedoniam</td><td></td></tr><tr><td>navigavit. In quo igitur praetoris est diligentia requirenda?</td><td></td></tr><tr><td>in numero navium et in discriptione aequabili sumptus?</td><td></td></tr><tr><td>Dimidium eius quo Pompeius erat usus imperavit; num</td><td>10</td></tr><tr><td>potuit parcius? Discripsit autem pecuniam ad Pompei</td><td></td></tr><tr><td>rationem, quae fuit accommodata L. Sullae discriptioni.</td><td></td></tr><tr><td>Qui cum &lt;in&gt; omnis Asiae civitates pro portione pecuniam</td><td></td></tr><tr><td>discripsisset, illam rationem in imperando sumptu et Pom-</td><td></td></tr><tr><td>peius et Flaccus secutus est. Neque est adhuc tamen ea</td><td>15</td></tr><tr><td>summa completa. 'Non refert.' Vero; quid lucretur?</td><td>33.1</td></tr><tr><td>Cum enim onus imperatae pecuniae suscipit, id quod tu</td><td></td></tr><tr><td>crimen esse vis confitetur. Qui igitur probari potest in ea</td><td></td></tr><tr><td>pecunia non referenda crimen sibi ipsum facere in qua</td><td></td></tr><tr><td>crimen esset nullum, si referret? At enim negas fratrem</td><td>5</td></tr><tr><td>meum, qui L. Flacco successerit, pecuniam ullam in remiges</td><td></td></tr><tr><td>imperasse. Equidem omni fratris mei laude delector, sed</td><td></td></tr><tr><td>aliis magis gravioribus atque maioribus. Aliud quiddam</td><td></td></tr><tr><td>statuit, aliud vidit; existimavit, quocumque tempore audi-</td><td></td></tr><tr><td>tum quid esset de praedonibus, quam vellet subito classem</td><td>10</td></tr><tr><td>se comparaturum. Denique hoc primus frater meus in</td><td></td></tr><tr><td>Asia fecit ut hoc sumptu remigum civitates levaret; crimen</td><td></td></tr><tr><td>autem tum videri solet cum aliquis sumptus instituit eos</td><td></td></tr><tr><td>qui antea non erant instituti, non cum successor aliquid </td><td></td></tr><tr><td>immutat de institutis priorum. Flaccus quid alii postea</td><td>15</td></tr><tr><td>facturi essent scire non poterat, quid fecissent videbat. </td><td></td></tr>
        </table>