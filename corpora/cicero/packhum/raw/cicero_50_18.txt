<table>
          <script>targetHit=0;</script>
          <tr><td>  Etenim enumerasti memoriter et copiose, ut mihi qui-</td><td>1.91.11</td></tr><tr><td>dem admirari luberet in homine esse Romano tantam</td><td></td></tr><tr><td>scientiam, usque a Thale Milesio de deorum natura phi-</td><td></td></tr><tr><td>losophorum sententias. omnesne tibi illi delirare visi</td><td>92.1</td></tr><tr><td>sunt qui sine manibus et pedibus constare deum posse</td><td></td></tr><tr><td>decreverint? </td><td></td></tr><tr><td>  Ne hoc quidem vos movet considerantis, quae sit</td><td></td></tr><tr><td>utilitas quaeque oportunitas in homine membrorum,</td><td>5</td></tr><tr><td>ut iudicetis membris humanis deos non egere? quid</td><td></td></tr><tr><td>enim pedibus opus est sine ingressu, quid manibus</td><td></td></tr><tr><td>si nihil conprehendendum est, quid reliqua discrip-</td><td></td></tr><tr><td>tione omnium corporis partium, in qua nihil inane ni-</td><td></td></tr><tr><td>hil sine causa nihil supervacuaneum est, itaque nulla</td><td>10</td></tr><tr><td>ars imitari sollertiam naturae potest. habebit igitur</td><td></td></tr><tr><td>linguam deus et non loquetur, dentes palatum fauces</td><td></td></tr><tr><td>nullum ad usum, quaeque procreationis causa natura</td><td></td></tr><tr><td>corpori adfinxit ea frustra habebit deus; nec externa</td><td></td></tr><tr><td>magis quam interiora, cor pulmones iecur cetera—</td><td>15</td></tr><tr><td>quae detracta utilitate quid habent venustatis (quando</td><td></td></tr><tr><td>quidem haec esse in deo propter pulchritudinem</td><td></td></tr><tr><td>voltis)? </td><td></td></tr><tr><td>  Istisne fidentes somniis non modo Epicurus et</td><td>93.1</td></tr><tr><td>Metrodorus et Hermarchus contra Pythagoram Pla-</td><td></td></tr><tr><td>tonem Empedoclemque dixerunt, sed meretricula</td><td></td></tr><tr><td>etiam Leontium contra Theophrastum scribere ausast</td><td></td></tr><tr><td>—scito illa quidem sermone et Attico, sed tamen:</td><td>5</td></tr><tr><td>tantum Epicuri hortus habuit licentiae. Et soletis</td><td></td></tr><tr><td>queri; Zeno quidem etiam litigabat; quid dicam</td><td></td></tr><tr><td>Albucium; nam Phaedro nihil elegantius nihil hu-</td><td></td></tr><tr><td>manius, sed stomachabatur senex si quid asperius </td><td></td></tr><tr><td>dixeram, cum Epicurus Aristotelem vexarit contume-</td><td>10</td></tr><tr><td>liosissime, Phaedoni Socratico turpissime male dixerit,</td><td></td></tr><tr><td>Metrodori sodalis sui fratrem Timocraten, quia nescio</td><td></td></tr><tr><td>quid in philosophia dissentiret, totis voluminibus con-</td><td></td></tr><tr><td>ciderit, in Democritum ipsum quem secutus est fuerit</td><td></td></tr><tr><td>ingratus, Nausiphanem magistrum suum, a quo &lt;non&gt;</td><td>15</td></tr><tr><td>nihil didicerat, tam male acceperit. Zeno quidem non</td><td></td></tr><tr><td>eos solum qui tum erant, Apollodorum Sillim cete-</td><td></td></tr><tr><td>ros, figebat maledictis, sed Socraten ipsum parentem</td><td></td></tr><tr><td>philosophiae Latino verbo utens scurram Atticum</td><td></td></tr><tr><td>fuisse dicebat, Chrysippum numquam nisi Chrysippam</td><td>20</td></tr><tr><td>vocabat. tu ipse paulo ante cum tamquam senatum</td><td>94.1</td></tr><tr><td>philosophorum recitares, summos viros desipere deli-</td><td></td></tr><tr><td>rare dementis esse dicebas. quorum si nemo verum</td><td></td></tr><tr><td>vidit de natura deorum, verendum est ne nulla sit</td><td></td></tr><tr><td>omnino. </td><td>5</td></tr>
        </table>