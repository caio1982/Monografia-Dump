<table>
          <script>targetHit=0;</script>
          <tr><td>  Ubi igitur aut qualis est ista mens?—ubi tua aut</td><td>1.67.1</td></tr><tr><td>qualis? potesne dicere? an, si omnia ad intellegendum</td><td></td></tr><tr><td>non habeo quae habere vellem, ne is quidem quae</td><td></td></tr><tr><td>habeo mihi per te uti licebit? non valet tantum ani-</td><td></td></tr><tr><td>mus, ut se ipse videat, at ut oculus, sic animus se non</td><td>5</td></tr><tr><td>videns alia cernit. non videt autem, quod minimum</td><td></td></tr><tr><td>est, formam suam (quamquam fortasse id quoque,</td><td></td></tr><tr><td>sed relinquamus); vim certe, sagacitatem, memoriam,</td><td></td></tr><tr><td>motum, celeritatem videt. haec magna, haec divina,</td><td></td></tr><tr><td>haec sempiterna sunt; qua facie quidem sit aut ubi</td><td>10</td></tr><tr><td>habitet, ne quaerendum quidem est. </td><td></td></tr><tr><td>  Ut cum videmus speciem primum candoremque</td><td>68.1</td></tr><tr><td>caeli, dein conversionis celeritatem tantam quantam</td><td></td></tr><tr><td>cogitare non possumus, tum vicissitudines dierum ac</td><td></td></tr><tr><td>noctium commutationesque temporum quadrupertitas</td><td></td></tr><tr><td>ad maturitatem frugum et ad temperationem corpo-</td><td>5</td></tr><tr><td>rum aptas eorumque omnium moderatorem et ducem </td><td></td></tr><tr><td>solem, lunamque adcretione et deminutione luminis</td><td></td></tr><tr><td>quasi fastorum notantem et significantem dies, tum</td><td></td></tr><tr><td>in eodem orbe in duodecim partes distributo quinque</td><td></td></tr><tr><td>stellas ferri eosdem cursus constantissime servantis</td><td>10</td></tr><tr><td>disparibus inter se motibus, nocturnamque caeli for-</td><td></td></tr><tr><td>mam undique sideribus ornatam, tum globum terrae</td><td></td></tr><tr><td>eminentem e mari, fixum in medio mundi universi loco,</td><td></td></tr><tr><td>duabus oris distantibus habitabilem et cultum, qua-</td><td></td></tr><tr><td>rum altera, quam nos incolimus,</td><td>15</td></tr><tr><td>    Sub áxe posita ad stéllas septem, unde hórrifer,</td><td></td></tr><tr><td>    Aquilónis stridor gélidas molitúr nives,</td><td></td></tr><tr><td>altera australis, ignota nobis, quam vocant Graeci</td><td></td></tr><tr><td>ἀντίχθονα, ceteras partis incultas, quod aut frigore</td><td>69.1</td></tr><tr><td>rigeant aut urantur calore; hic autem, ubi habitamus,</td><td></td></tr><tr><td>non intermittit suo tempore</td><td></td></tr><tr><td>    Caelúm nitescere, árbores frondéscere,</td><td></td></tr><tr><td>    Vités laetificae pámpinis pubéscere,</td><td>5</td></tr><tr><td>    Ramí bacarum ubértate incurvéscere,</td><td></td></tr><tr><td>    Segetés largiri frúges, florere ómnia,</td><td></td></tr><tr><td>    Fontés scatere, herbis práta convestírier,</td><td></td></tr><tr><td>tum multitudinem pecudum partim ad vescendum,</td><td></td></tr><tr><td>partim ad cultus agrorum, partim ad vehendum, par-</td><td>10</td></tr><tr><td>tim ad corpora vestienda, hominemque ipsum quasi</td><td></td></tr><tr><td>contemplatorem caeli ac deorum cultorem atque ho-</td><td></td></tr><tr><td>minis utilitati agros omnis et maria parentia—: haec</td><td>70.1</td></tr><tr><td>igitur et alia innumerabilia cum cernimus, possumusne</td><td></td></tr><tr><td>dubitare quin is praesit aliquis vel effector, si haec</td><td></td></tr><tr><td>nata sunt, ut Platoni videtur, vel, si semper fuerunt, </td><td></td></tr><tr><td>ut Aristoteli placet, moderator tanti operis et muneris?</td><td>5</td></tr><tr><td>sic mentem hominis, quamvis eam non videas, ut deum</td><td></td></tr><tr><td>non vides, tamen, ut deum adgnoscis ex operibus eius,</td><td></td></tr><tr><td>sic ex memoria rerum et inventione et celeritate mo-</td><td></td></tr><tr><td>tus omnique pulchritudine virtutis vim divinam men-</td><td></td></tr><tr><td>tis adgnoscito. </td><td>10</td></tr>
        </table>