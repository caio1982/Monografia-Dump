<table>
          <script>targetHit=0;</script>
          <tr><td>  Reliquum est igitur crimen de veneno; cuius ego nec</td><td>56.1</td></tr><tr><td>principium invenire neque evolvere exitum possum. Quae</td><td></td></tr><tr><td>fuit enim causa quam ob rem isti mulieri venenum dare</td><td></td></tr><tr><td>vellet Caelius? Ne aurum redderet? Num petivit? Ne</td><td></td></tr><tr><td>crimen haereret? Num quis obiecit? num quis denique</td><td>5</td></tr><tr><td>fecisset mentionem, si hic nullius nomen detulisset? Quin </td><td></td></tr><tr><td>etiam L. Herennium dicere audistis verbo se molestum non</td><td></td></tr><tr><td>futurum fuisse Caelio, nisi iterum eadem de re suo familiari</td><td></td></tr><tr><td>absoluto nomen hic detulisset. Credibile est igitur tantum</td><td></td></tr><tr><td>facinus nullam ob causam esse commissum? et vos non</td><td>10</td></tr><tr><td>videtis fingi sceleris maximi crimen ut alterius sceleris susci-</td><td></td></tr><tr><td>piendi fuisse causa videatur? Cui denique commisit, quo</td><td>57.1</td></tr><tr><td>adiutore usus est, quo socio, quo conscio, cui tantum</td><td></td></tr><tr><td>facinus, cui se, cui salutem suam credidit? Servisne muli-</td><td></td></tr><tr><td>eris? Sic enim est obiectum. Et erat tam demens is cui</td><td></td></tr><tr><td>vos ingenium certe tribuitis, etiam si cetera inimica oratione</td><td>5</td></tr><tr><td>detrahitis, ut omnis suas fortunas alienis servis committeret?</td><td></td></tr><tr><td>At quibus servis?—refert enim magno opere id ipsum—eisne</td><td></td></tr><tr><td>quos intellegebat non communi condicione servitutis uti</td><td></td></tr><tr><td>sed licentius liberius familiariusque cum domina vivere?</td><td></td></tr><tr><td>Quis enim hoc non videt, iudices, aut quis ignorat, in eius</td><td>10</td></tr><tr><td>modi domo in qua mater familias meretricio more vivat, in</td><td></td></tr><tr><td>qua nihil geratur quod foras proferendum sit, in qua inusi-</td><td></td></tr><tr><td>tatae libidines, luxuries, omnia denique inaudita vitia ac</td><td></td></tr><tr><td>flagitia versentur, hic servos non esse servos, quibus omnia</td><td></td></tr><tr><td>committantur, per quos gerantur, qui versentur isdem in</td><td>15</td></tr><tr><td>voluptatibus, quibus occulta credantur, ad quos aliquantum</td><td></td></tr><tr><td>etiam ex cotidianis sumptibus ac luxurie redundet? Id</td><td></td></tr><tr><td>igitur Caelius non videbat? Si enim tam familiaris erat</td><td>58.1</td></tr><tr><td>mulieris quam vos voltis, istos quoque servos familiaris</td><td></td></tr><tr><td>dominae esse sciebat. Sin ei tanta consuetudo quanta</td><td></td></tr><tr><td>a vobis inducitur non erat, quae cum servis eius potuit </td><td></td></tr><tr><td>familiaritas esse tanta? Ipsius autem veneni quae ratio</td><td>5</td></tr><tr><td>fingitur? ubi quaesitum est, quem ad modum paratum, quo</td><td></td></tr><tr><td>pacto, cui, quo in loco traditum? Habuisse aiunt domi</td><td></td></tr><tr><td>vimque eius esse expertum in servo quodam ad eam rem</td><td></td></tr><tr><td>ipsam parato; cuius perceleri interitu esse ab hoc compro-</td><td></td></tr><tr><td>batum venenum. Pro di immortales! cur interdum in</td><td>59.1</td></tr><tr><td>hominum sceleribus maximis aut conivetis aut praesentis</td><td></td></tr><tr><td>fraudis poenas in diem reservatis? Vidi enim, vidi et</td><td></td></tr><tr><td>illum hausi dolorem vel acerbissimum in vita, cum Q. Me-</td><td></td></tr><tr><td>tellus abstraheretur e sinu gremioque patriae, cumque ille</td><td>5</td></tr><tr><td>vir qui se natum huic imperio putavit tertio die post quam</td><td></td></tr><tr><td>in curia, quam in rostris, quam in re publica floruisset, inte-</td><td></td></tr><tr><td>gerrima aetate, optimo habitu, maximis viribus eriperetur</td><td></td></tr><tr><td>indignissime bonis omnibus atque universae civitati. Quo</td><td></td></tr><tr><td>quidem tempore ille moriens, cum iam ceteris ex partibus</td><td>10</td></tr><tr><td>oppressa mens esset, extremum sensum ad memoriam rei</td><td></td></tr><tr><td>publicae reservabat, cum me intuens flentem significabat</td><td></td></tr><tr><td>interruptis ac morientibus vocibus quanta inpenderet pro-</td><td></td></tr><tr><td>cella mihi, quanta tempestas civitati et cum parietem saepe</td><td></td></tr><tr><td>feriens eum qui cum Q. Catulo fuerat ei communis crebro</td><td>15</td></tr><tr><td>Catulum, saepe me, saepissime rem publicam nominabat, ut</td><td></td></tr><tr><td>non tam se mori quam spoliari suo praesidio cum patriam</td><td></td></tr><tr><td>tum etiam me doleret. Quem quidem virum si nulla vis</td><td>60.1</td></tr><tr><td>repentini sceleris sustulisset, quonam modo ille furenti</td><td></td></tr><tr><td>fratri suo consularis restitisset qui consul incipientem furere</td><td></td></tr><tr><td>atque tonantem sua se manu interfecturum audiente senatu</td><td></td></tr><tr><td>dixerit? Ex hac igitur domo progressa ista mulier de</td><td>5</td></tr><tr><td>veneni celeritate dicere audebit? Nonne ipsam domum</td><td></td></tr><tr><td>metuet ne quam vocem eiciat, non parietes conscios, non </td><td></td></tr><tr><td>noctem illam funestam ac luctuosam perhorrescet? Sed</td><td></td></tr><tr><td>revertor ad crimen; etenim haec facta illius clarissimi ac</td><td></td></tr><tr><td>fortissimi viri mentio et vocem meam fletu debilitavit et</td><td>10</td></tr><tr><td>mentem dolore impedivit. </td><td></td></tr>
        </table>