<table>
          <script>targetHit=0;</script>
          <tr><td>  Quid? aviam tuam, Oppianice, Dinaeam cui tu es heres</td><td>40.1</td></tr><tr><td>pater tuus non manifesto necavit? Ad quam cum ad-</td><td></td></tr><tr><td>duxisset medicum illum suum iam cognitum et saepe</td><td></td></tr><tr><td>victorem per quem interfecerat plurimos mulier exclamat se</td><td></td></tr><tr><td>ab eo nullo modo velle curari quo curante omnis suos per-</td><td>5</td></tr><tr><td>didisset. Tum repente Anconitanum quendam, L. Clodium,</td><td></td></tr><tr><td>pharmacopolam circumforaneum qui casu tum Larinum</td><td></td></tr><tr><td>venisset adgreditur et cum eo HS duobus milibus, id quod</td><td></td></tr><tr><td>ipsius tabulis est demonstratum, transigit. L. Clodius,</td><td></td></tr><tr><td>cum properaret, cui fora multa restarent, simul atque intro-</td><td>10</td></tr><tr><td>ductus est rem confecit; prima potione mulierem sustulit </td><td></td></tr><tr><td>neque postea Larini punctum est temporis commoratus.</td><td></td></tr><tr><td>Eadem hac Dinaea testamentum faciente, cum tabulas pre-</td><td>41.1</td></tr><tr><td>hendisset Oppianicus, qui gener eius fuisset, digito legata</td><td></td></tr><tr><td>delevit et, cum id multis locis fecisset, post mortem eius ne</td><td></td></tr><tr><td>lituris coargui posset testamentum in alias tabulas tran-</td><td></td></tr><tr><td>scriptum signis adulterinis obsignavit. Multa praetereo</td><td>5</td></tr><tr><td>consulto; etenim vereor ne haec ipsa nimium multa esse</td><td></td></tr><tr><td>videantur. Vos tamen similem sui eum fuisse in ceteris</td><td></td></tr><tr><td>quoque vitae partibus existimare debetis. Illum tabulas</td><td></td></tr><tr><td>publicas Larini censorias corrupisse decuriones universi</td><td></td></tr><tr><td>iudicaverunt; cum illo nemo iam rationem, nemo rem</td><td>10</td></tr><tr><td>ullam contrahebat; nemo illum ex tam multis cognatis et</td><td></td></tr><tr><td>adfinibus tutorem umquam liberis suis scripsit, nemo illum</td><td></td></tr><tr><td>aditu, nemo congressione, nemo sermone, nemo convivio</td><td></td></tr><tr><td>dignum iudicabat; omnes aspernabantur, omnes abhorre-</td><td></td></tr><tr><td>bant, omnes ut aliquam immanem ac perniciosam bestiam</td><td>15</td></tr><tr><td>pestemque fugiebant. Hunc tamen hominem tam audacem,</td><td>42.1</td></tr><tr><td>tam nefarium, tam nocentem numquam accusasset Habitus,</td><td></td></tr><tr><td>iudices, si id praetermittere suo salvo capite potuisset. Erat</td><td></td></tr><tr><td>huic inimicus Oppianicus, erat, sed tamen erat vitricus;</td><td></td></tr><tr><td>crudelis et huic infesta mater, at mater; postremo nihil tam</td><td>5</td></tr><tr><td>remotum ab accusatione quam Cluentius et natura et</td><td></td></tr><tr><td>voluntate et instituta ratione vitae. Sed cum esset haec ei</td><td></td></tr><tr><td>proposita condicio ut aut iuste pieque accusaret aut acerbe</td><td></td></tr><tr><td>indigneque moreretur, accusare quoquo modo posset quam</td><td></td></tr><tr><td>illo modo emori maluit. </td><td>10</td></tr>
        </table>