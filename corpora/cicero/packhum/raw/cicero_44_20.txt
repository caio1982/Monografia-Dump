<table>
          <script>targetHit=0;</script>
          <tr><td>  <span class="caps">Qvintvs</span> Aliquotiens iam iste locus a te</td><td>2.9.1</td></tr><tr><td>tactus est. Sed antequam ad populares leges uenias,</td><td></td></tr><tr><td>uim istius caelestis legis explana, si placet, ne aestus</td><td></td></tr><tr><td>nos consuetudinis absorbeat et ad sermonis morem</td><td></td></tr><tr><td>usitati trahat. </td><td>5</td></tr><tr><td>  <span class="caps">Marcvs</span> A paruis enim, Quinte, didicimus: <span class="caps">Si</span></td><td></td></tr><tr><td><span class="caps">in ivs vocat</span>, atque a&lt;lia&gt; eius modi leges [alias]</td><td></td></tr><tr><td>nominare. Sed uero intellegi sic oportet, et hoc et alia</td><td></td></tr><tr><td>iussa ac uetita populorum &lt;non&gt; uim habere ad recte</td><td></td></tr><tr><td>facta uocandi et a peccatis auocandi, quae uis non</td><td>10</td></tr><tr><td>modo senior est quam aetas populorum et ciuitatium, </td><td></td></tr><tr><td>sed aequalis illius caelum atque terras tuentis et</td><td></td></tr><tr><td>regentis dei. </td><td></td></tr><tr><td>  Neque enim esse mens diuina sine ratione</td><td>10.1</td></tr><tr><td>potest, nec ratio diuina non hanc uim in rectis pra-</td><td></td></tr><tr><td>uisque sanciendis habere; nec quia nusquam erat</td><td></td></tr><tr><td>scriptum, ut contra omnis hostium copias in ponte</td><td></td></tr><tr><td>unus adsisteret a tergoque pontem interscindi iuberet,</td><td>5</td></tr><tr><td>idcirco minus Coclitem illum rem gessisse tantam</td><td></td></tr><tr><td>fortitudinis lege atque imperio putabimus, nec si</td><td></td></tr><tr><td>regnante &lt;L&gt;. Tarquinio nulla erat Romae scripta lex</td><td></td></tr><tr><td>de stupris, idcirco non contra illam legem sempiter-</td><td></td></tr><tr><td>nam Sex. Tarquinius uim Lucretiae Tricipitini filiae</td><td>10</td></tr><tr><td>attulit. Erat enim ratio, profecta a rerum natura, et</td><td></td></tr><tr><td>ad recte faciendum inpellens et a delicto auocans,</td><td></td></tr><tr><td>quae non tum denique incipit lex esse quom scripta</td><td></td></tr><tr><td>est, sed tum quom orta est. Orta autem est simul</td><td></td></tr><tr><td>cum mente diuina. Quam ob rem lex uera atque</td><td>15</td></tr><tr><td>princeps, apta ad iubendum et ad uetandum, ratio est</td><td></td></tr><tr><td>recta summi Iouis. </td><td></td></tr>
        </table>