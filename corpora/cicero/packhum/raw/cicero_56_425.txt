<table>
          <script>targetHit=0;</script>
          <tr class="title first  date"><td>post Oct<span class="snum">.</span> <span class="snum">47</span> Romae<span class="snum">(?)</span></td><td></td></tr><tr class="title last  "><td>TULLIUS TIRONI S.</td><td></td></tr><tr><td>Quid igitur? non sic oportet? equidem censeo sic, addendum</td><td>16.18.1.1</td></tr><tr><td>etiam 'suo'. sed, si placet, invidia vitetur; quam quidem ego</td><td></td></tr><tr><td>saepe contempsi. </td><td></td></tr><tr><td>  Tibi διαφόρησιν gaudeo profuisse; si vero etiam Tuscu-</td><td></td></tr><tr><td>lanum, di boni, quanto mihi illud erit amabilius! sed si me</td><td>5</td></tr><tr><td>amas, quod quidem aut facis aut perbelle simulas, quod tamen</td><td></td></tr><tr><td>in modum procedit—sed, ut&lt;ut&gt; est, indulge valetudini</td><td></td></tr><tr><td>tuae; cui quidem tu adhuc, dum mihi deservis, servisti non</td><td></td></tr><tr><td>satis. ea quid postulet non ignoras: πέψιν, ἀκοπίαν, </td><td></td></tr><tr><td>περίπατον σύμμετρον, τρῖψιν, εὐλυσίαν κοιλίας. fac</td><td>10</td></tr><tr><td>bellus revertare, &lt;ut&gt; non modo te sed etiam Tusculanum</td><td></td></tr><tr><td>nostrum plus amem. </td><td></td></tr><tr><td>  Parhedrum excita ut hortum ipse conducat; sic holitorem</td><td>2.1</td></tr><tr><td>ipsum commovebis. Helico nequissimus HS ∞ dabat, nullo</td><td></td></tr><tr><td>aprico horto, nullo emissario, nulla maceria, nulla casa. iste</td><td></td></tr><tr><td>nos tanta impensa derideat? calface hominem, ut ego</td><td></td></tr><tr><td>Mothonem; itaque abutor coronis. de Crabra quid agatur,</td><td>3.1</td></tr><tr><td>etsi nunc quidem etiam nimium est aquae, tamen velim</td><td></td></tr><tr><td>scire. horologium mittam et libros, si erit sudum. sed tu</td><td></td></tr><tr><td>nullosne tecum libellos? an pangis aliquid Sophocleum? fac</td><td></td></tr><tr><td>opus appareat. </td><td>5</td></tr><tr><td>  A. Ligurius, Caesaris familiaris, mortuus est, bonus homo</td><td></td></tr><tr><td>et nobis amicus. te quando exspectemus fac ut sciam. cura</td><td></td></tr><tr><td>te diligenter. </td><td></td></tr><tr><td>  Vale.</td><td></td></tr>
        </table>