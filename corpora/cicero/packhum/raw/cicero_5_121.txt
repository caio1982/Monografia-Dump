<table>
          <script>targetHit=0;</script>
          <tr><td>  Vnde ergo hoc intellegi potest? Ex hoc maxime, quod</td><td>2.3.120.1</td></tr><tr><td>ager decumanus provinciae Siciliae propter istius avaritiam</td><td></td></tr><tr><td>desertus est. Neque id solum accidit uti minus multis iugis</td><td></td></tr><tr><td>ararent, si qui in agris remanserunt, sed etiam ut permulti</td><td></td></tr><tr><td>locupletes homines, magni et navi aratores, agros latos ac</td><td>5</td></tr><tr><td>fertilis desererent totasque arationes derelinquerent. Id</td><td></td></tr><tr><td>adeo sciri facillime potest ex litteris publicis civitatum,</td><td></td></tr><tr><td>propterea quod lege Hieronica numerus aratorum quot-</td><td></td></tr><tr><td>annis apud magistratus publice subscribitur. Recita tan-</td><td></td></tr><tr><td>dem, quot acceperit aratores agri Leontini Verres: <span class="caps">lxxxiiii</span>.</td><td>10</td></tr><tr><td>Quot anno tertio profiteantur: <span class="caps">xxxii</span>. Duo et quinquaginta </td><td></td></tr><tr><td>aratores ita video deiectos ut iis ne vicarii quidem successe-</td><td></td></tr><tr><td>rint. Quot aratores adveniente te fuerunt agri Mutycensis?</td><td></td></tr><tr><td>Videamus ex litteris publicis. <span class="caps">clxxxvii</span>. Quid? anno</td><td></td></tr><tr><td>tertio? <span class="caps">lxxxvi</span>. Centum et unum aratores unus ager</td><td>15</td></tr><tr><td>istius iniuria desiderat, atque adeo nostra res publica,</td><td></td></tr><tr><td>quoniam illa populi Romani vectigalia sunt, hunc tot</td><td></td></tr><tr><td>patrum familias numerum desiderat et reposcit. Ager</td><td></td></tr><tr><td>Herbitensis primo anno habuit aratores <span class="caps">cclii</span>, tertio <span class="caps">cxx</span>:</td><td></td></tr><tr><td>hinc <span class="caps">cxxxii</span> patres familias extorres profugerunt. Agyri-</td><td>20</td></tr><tr><td>nensis ager—quorum hominum, quam honestorum, quam</td><td></td></tr><tr><td>locupletium!—<span class="caps">ccl</span> aratores habuit primo anno praeturae</td><td></td></tr><tr><td>tuae. Quid? tertio anno? <span class="caps">lxxx</span>, quem ad modum legatos</td><td></td></tr><tr><td>Agyrinensis recitare ex publicis litteris audistis. Pro di</td><td>121.1</td></tr><tr><td>immortales! si ex provincia tota <span class="caps">clxx</span> aratores eiecisses,</td><td></td></tr><tr><td>possesne severis iudicibus salvus esse? Vnus ager Agyri-</td><td></td></tr><tr><td>nensis <span class="caps">clxx</span> aratoribus inanior cum sit, vos coniecturam</td><td></td></tr><tr><td>totius provinciae nonne facietis? Atque hoc peraeque in</td><td>5</td></tr><tr><td>omni agro decumano reperietis; quibus aliquid tamen reliqui</td><td></td></tr><tr><td>fuerit ex magno patrimonio, eos in agris minore instrumento,</td><td></td></tr><tr><td>minus multis iugis remansisse, quod metuebant, si disces-</td><td></td></tr><tr><td>sissent, ne reliquas fortunas omnis amitterent; quibus</td><td></td></tr><tr><td>autem iste nihil reliqui quod perderent fecerat, eos plane</td><td>10</td></tr><tr><td>non solum ex agris, verum etiam ex civitatibus suis pro-</td><td></td></tr><tr><td>fugisse. Illi ipsi qui remanserant, vix decuma pars aratorum,</td><td></td></tr><tr><td>relicturi agros omnes erant, nisi ad eos Metellus Roma lit-</td><td></td></tr><tr><td>teras misisset se decumas lege Hieronica venditurum, et nisi</td><td></td></tr><tr><td>ab iis hoc petivisset, ut sererent quam plurimum; quod illi</td><td>15</td></tr><tr><td>semper sui causa fecerant, cum eos nemo rogaret, quam diu</td><td></td></tr><tr><td>intellegebant sese sibi et populo Romano, non Verri et</td><td></td></tr><tr><td>Apronio serere, impendere, laborare.  </td><td></td></tr>
        </table>