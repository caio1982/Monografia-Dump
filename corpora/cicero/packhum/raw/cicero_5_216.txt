<table>
          <script>targetHit=0;</script>
          <tr><td>  Verum ut ad classem, quo ex loco sum digressus, revertar,</td><td>2.5.59.1</td></tr><tr><td>accepisti a Mamertinis navem contra leges, remisisti contra</td><td></td></tr><tr><td>foedera. Ita in una civitate bis improbus fuisti, cum et</td><td></td></tr><tr><td>remisisti quod non oportebat, et accepisti quod non licebat.</td><td></td></tr><tr><td>Exigere te oportuit navem quae contra praedones, non quae </td><td>5</td></tr><tr><td>cum praeda navigaret, quae defenderet ne provincia spolia-</td><td></td></tr><tr><td>retur, non quae provinciae spolia portaret. Mamertini tibi</td><td></td></tr><tr><td>et urbem quo furta undique deportares, et navem in qua</td><td></td></tr><tr><td>exportares praebuerunt; illud tibi oppidum receptaculum</td><td></td></tr><tr><td>praedae fuit, illi homines testes custodesque furtorum, illi</td><td>10</td></tr><tr><td>tibi et locum furtis et furtorum vehiculum comparaverunt.</td><td></td></tr><tr><td>Itaque ne tum quidem cum classem avaritia ac nequitia</td><td></td></tr><tr><td>tua perdidisti Mamertinis navem imperare ausus es; quo</td><td></td></tr><tr><td>tempore in tanta inopia navium tantaque calamitate pro-</td><td></td></tr><tr><td>vinciae, etiamsi precario essent rogandi, tamen ab iis impe-</td><td>15</td></tr><tr><td>traretur. Reprimebat enim tibi et imperandi vim et rogandi</td><td></td></tr><tr><td>conatum praeclara illa non populo Romano reddita biremis,</td><td></td></tr><tr><td>sed praetori donata cybaea. Ea fuit merces imperi, auxili,</td><td></td></tr><tr><td>iuris, consuetudinis, foederis. </td><td></td></tr><tr><td>  Habetis unius civitatis firmum auxilium amissum ac ven-</td><td>60.1</td></tr><tr><td>ditum pretio: cognoscite nunc novam praedandi rationem</td><td></td></tr><tr><td>ab hoc primum excogitatam. Sumptum omnem in classem</td><td></td></tr><tr><td>frumento stipendio ceterisque rebus suo quaeque nauarcho</td><td></td></tr><tr><td>civitas semper dare solebat. Is neque ut accusaretur a</td><td>5</td></tr><tr><td>nautis committere audebat, et civibus suis rationes referre</td><td></td></tr><tr><td>debebat, et in illo omni negotio non modo labore sed etiam</td><td></td></tr><tr><td>periculo suo versabatur. Erat hoc, ut dico, factitatum sem-</td><td></td></tr><tr><td>per, nec solum in Sicilia sed in omnibus provinciis, etiam</td><td></td></tr><tr><td>in sociorum et Latinorum stipendio ac sumptu, tum cum</td><td>10</td></tr><tr><td>illorum auxiliis uti solebamus: Verres post imperium con-</td><td></td></tr><tr><td>stitutum primus imperavit ut ea pecunia omnis a civitati-</td><td></td></tr><tr><td>bus sibi adnumeraretur, ut is eam pecuniam tractaret quem</td><td></td></tr><tr><td>ipse praefecisset. Cui potest esse dubium quam ob rem</td><td>61.1</td></tr><tr><td>et omnium consuetudinem veterem primus immutaris, et</td><td></td></tr><tr><td>tantam utilitatem per alios tractandae pecuniae neglexeris,</td><td></td></tr><tr><td>et tantam difficultatem cum crimine, molestiam cum su- </td><td></td></tr><tr><td>spicione susceperis? Deinde alii quaestus instituuntur, ex</td><td>5</td></tr><tr><td>uno genere navali videte quam multi! accipere a civitatibus</td><td></td></tr><tr><td>pecuniam ne nautas darent, pretio certo missos facere nautas,</td><td></td></tr><tr><td>missorum omne stipendium lucrari, reliquis quod deberet</td><td></td></tr><tr><td>non dare,—haec omnia ex civitatum testimoniis cognoscite.</td><td></td></tr><tr><td>Recita. <span class="caps">Testimonia civitatvm.</span> Huncine hominem,</td><td>62.1</td></tr><tr><td>hancine impudentiam, iudices, hanc audaciam! civitatibus</td><td></td></tr><tr><td>pro numero militum pecuniarum summas discribere, certum</td><td></td></tr><tr><td>pretium, sescenos nummos, nautarum missionis constituere!</td><td></td></tr><tr><td>quos qui dederat commeatum totius aestatis abstulerat,</td><td>5</td></tr><tr><td>iste, quod eius nautae nomine pro stipendio frumentoque</td><td></td></tr><tr><td>acceperat, lucrabatur. Ita quaestus duplex unius missionis</td><td></td></tr><tr><td>fiebat. Atque haec homo amentissimus in tanto praedonum</td><td></td></tr><tr><td>impetu tantoque periculo provinciae sic palam faciebat ut et</td><td></td></tr><tr><td>ipsi praedones scirent et tota provincia testis esset. </td><td>10</td></tr>
        </table>