<table>
          <script>targetHit=0;</script>
          <tr><td>  Ecce autem illis ipsis diebus, cum praetores designati</td><td>1.1.21.6</td></tr><tr><td>sortirentur et M. Metello obtigisset ut is de pecuniis repe-</td><td></td></tr><tr><td>tundis quaereret, nuntiatur mihi tantam isti gratulationem </td><td></td></tr><tr><td>esse factam ut is domum quoque pueros mitteret qui uxori</td><td></td></tr><tr><td>suae nuntiarent. Sane ne haec quidem mihi res placebat;</td><td>22.1</td></tr><tr><td>neque tantopere quid in hac sorte metuendum mihi esset</td><td></td></tr><tr><td>intellegebam. Vnum illud ex hominibus certis, ex quibus</td><td></td></tr><tr><td>omnia comperi, reperiebam, fiscos compluris cum pecunia</td><td></td></tr><tr><td>Siciliensi a quodam senatore ad equitem Romanum esse</td><td>5</td></tr><tr><td>translatos; ex his quasi X fiscos ad senatorem illum relictos</td><td></td></tr><tr><td>esse comitiorum meorum nomine; divisores omnium tri-</td><td></td></tr><tr><td>buum noctu ad istum vocatos. Ex quibus quidam, qui se</td><td>23.1</td></tr><tr><td>omnia mea causa facere debere arbitrabatur, eadem illa</td><td></td></tr><tr><td>nocte ad me venit; demonstrat qua iste oratione usus</td><td></td></tr><tr><td>esset; commemorasse istum quam liberaliter eos tractasset</td><td></td></tr><tr><td>iam antea, cum ipse praeturam petisset, et proxumis con-</td><td>5</td></tr><tr><td>sularibus praetoriisque comitiis; deinde continuo esse pol-</td><td></td></tr><tr><td>licitum quantam vellent pecuniam, si me aedilitate deie-</td><td></td></tr><tr><td>cissent. Hic alios negasse audere, alios respondisse non</td><td></td></tr><tr><td>putare id perfici posse; inventum tamen esse fortem</td><td></td></tr><tr><td>amicum ex eadem familia, Q. Verrem Romilia, ex optima</td><td>10</td></tr><tr><td>divisorum disciplina, patris istius discipulum atque amicum,</td><td></td></tr><tr><td>qui HS quingentis milibus depositis id se perfecturum</td><td></td></tr><tr><td>polliceretur, et fuisse tamen non nullos qui se una facturos</td><td></td></tr><tr><td>esse dicerent. Quae cum ita essent, sane benivolo animo</td><td></td></tr><tr><td>me ut magnopere caverem praemonebat. </td><td>15</td></tr><tr><td>  Sollicitabar rebus maximis uno atque eo perexiguo tem-</td><td>24.1</td></tr><tr><td>pore. Vrgebant comitia, et in his ipsis oppugnabar grandi</td><td></td></tr><tr><td>pecunia; instabat iudicium, ei quoque negotio fisci Sici-</td><td></td></tr><tr><td>lienses minabantur. Agere quae ad iudicium pertinebant </td><td></td></tr><tr><td>libere comitiorum metu deterrebar; petitioni toto animo</td><td>5</td></tr><tr><td>servire propter iudicium non licebat; minari denique</td><td></td></tr><tr><td>divisoribus ratio non erat, propterea quod eos intellegere</td><td></td></tr><tr><td>videbam me hoc iudicio districtum atque obligatum</td><td></td></tr><tr><td>futurum. Atque hoc ipso tempore Siculis denuntiatum</td><td>25.1</td></tr><tr><td>esse audio primum ab Hortensio, domum ad illum ut</td><td></td></tr><tr><td>venirent; Siculos in eo sane liberos fuisse, qui quam ob</td><td></td></tr><tr><td>rem arcesserentur cum intellegerent, non venisse. Interea</td><td></td></tr><tr><td>comitia nostra, quorum iste se, ut ceterorum hoc anno</td><td>5</td></tr><tr><td>comitiorum, dominum esse arbitrabatur, haberi coepta sunt.</td><td></td></tr><tr><td>Cursare iste homo potens cum filio blando et gratioso</td><td></td></tr><tr><td>circum tribus; paternos amicos, hoc est divisores, appel-</td><td></td></tr><tr><td>lare omnis et convenire. Quod cum esset intellectum et</td><td></td></tr><tr><td>animadversum, fecit animo libentissimo populus Romanus</td><td>10</td></tr><tr><td>ut, cuius divitiae me de fide deducere non potuissent, ne</td><td></td></tr><tr><td>eiusdem pecunia de honore deicerer. Posteaquam illa</td><td>26.1</td></tr><tr><td>petitionis magna cura liberatus sum, animo coepi multo</td><td></td></tr><tr><td>magis vacuo ac soluto nihil aliud nisi de iudicio agere et</td><td></td></tr><tr><td>cogitare. Reperio, iudices, haec ab istis consilia inita et</td><td></td></tr><tr><td>constituta ut, quacumque opus esset ratione, res ita duce-</td><td>5</td></tr><tr><td>retur ut apud M. Metellum praetorem causa diceretur. In</td><td></td></tr><tr><td>eo esse haec commoda: primum M. Metellum amicis-</td><td></td></tr><tr><td>simum, deinde Hortensium consulem, &lt;neque Hortensium&gt;</td><td></td></tr><tr><td>solum, sed etiam Q. Metellum, qui quam isti sit amicus</td><td></td></tr><tr><td>attendite; dedit enim praerogativam suae voluntatis eius</td><td>10</td></tr><tr><td>modi ut isti pro praerogativis iam reddidisse videatur. An</td><td>27.1</td></tr><tr><td>me taciturum tantis de rebus existimavistis, et me in tanto</td><td></td></tr><tr><td>rei publicae existimationisque meae periculo cuiquam con- </td><td></td></tr><tr><td>sulturum potius quam officio et dignitati meae? Arcessit</td><td></td></tr><tr><td>alter consul designatus Siculos; veniunt non nulli, pro-</td><td>5</td></tr><tr><td>pterea quod L. Metellus esset praetor in Sicilia. Cum iis</td><td></td></tr><tr><td>ita loquitur, 'se consulem esse; fratrem suum alterum</td><td></td></tr><tr><td>Siciliam provinciam obtinere, alterum esse quaesiturum de</td><td></td></tr><tr><td>pecuniis repetundis; Verri ne noceri possit multis rationi-</td><td></td></tr><tr><td>bus esse provisum.' Quid est, quaeso, Metelle, iudicium</td><td>28.1</td></tr><tr><td>conrumpere, si hoc non est, testis, praesertim Siculos,</td><td></td></tr><tr><td>timidos homines et adflictos, non solum auctoritate deter-</td><td></td></tr><tr><td>rere, sed etiam consulari metu et duorum praetorum</td><td></td></tr><tr><td>potestate? Quid faceres pro innocente homine et pro-</td><td>5</td></tr><tr><td>pinquo, cum propter hominem perditissimum atque alie-</td><td></td></tr><tr><td>nissimum de officio ac dignitate decedis, et committis ut</td><td></td></tr><tr><td>quod ille dictitat alicui qui te ignoret verum esse videatur?</td><td></td></tr><tr><td>Nam hoc Verrem dicere aiebant, te non fato, ut ceteros</td><td>29.1</td></tr><tr><td>ex vestra familia, sed opera sua consulem factum. Duo</td><td></td></tr><tr><td>igitur consules et quaesitor erunt ex illius voluntate.</td><td></td></tr><tr><td>'Non solum effugiemus,' inquit, 'hominem in quaerendo</td><td></td></tr><tr><td>nimium diligentem, nimium servientem populi existima-</td><td>5</td></tr><tr><td>tioni, M'. Glabrionem; accedet etiam nobis illud. Iudex</td><td></td></tr><tr><td>est M. Caesonius, conlega nostri accusatoris, homo in rebus</td><td></td></tr><tr><td>iudicandis spectatus et cognitus, quem minime expediat</td><td></td></tr><tr><td>esse in eo consilio quod conemur aliqua ratione conrum-</td><td></td></tr><tr><td>pere, propterea quod iam antea, cum iudex in Iuniano</td><td>10</td></tr><tr><td>consilio fuisset, turpissimum illud facinus non solum</td><td></td></tr><tr><td>graviter tulit, sed etiam in medium protulit. Hunc iudicem</td><td></td></tr><tr><td>ex Kalendis Ianuariis non habebimus; Q. Manlium et</td><td>30.1</td></tr><tr><td>Q. Cornificium, duos severissimos atque integerrimos</td><td></td></tr><tr><td>iudices, quod tribuni plebis tum erunt, iudices non habe-</td><td></td></tr><tr><td>bimus; P. Sulpicius, iudex tristis et integer, magistratum </td><td></td></tr><tr><td>ineat oportet Nonis Decembribus; M. Crepereius ex acer-</td><td>5</td></tr><tr><td>rima illa equestri familia et disciplina, L. Cassius ex</td><td></td></tr><tr><td>familia cum ad ceteras res tum ad iudicandum severissima,</td><td></td></tr><tr><td>Cn. Tremellius, homo summa religione et diligentia, tres</td><td></td></tr><tr><td>hi homines veteres tribuni militares sunt designati; ex</td><td></td></tr><tr><td>Kalendis Ianuariis non iudicabunt. Subsortiemur etiam</td><td>10</td></tr><tr><td>in M. Metelli locum, quoniam is huic ipsi quaestioni prae-</td><td></td></tr><tr><td>futurus est. Ita secundum Kalendas Ianuarias et praetore</td><td></td></tr><tr><td>et prope toto commutato consilio magnas accusatoris</td><td></td></tr><tr><td>minas magnamque exspectationem iudici ad nostrum arbi-</td><td></td></tr><tr><td>trium libidinemque eludemus.' Nonae sunt hodie Sextiles;</td><td>31.1</td></tr><tr><td>hora <span class="caps">viii</span> convenire coepistis; hunc diem iam ne numerant</td><td></td></tr><tr><td>quidem. Decem dies sunt ante ludos votivos, quos Cn.</td><td></td></tr><tr><td>Pompeius facturus est; hi ludi dies quindecim auferent;</td><td></td></tr><tr><td>deinde continuo Romani consequentur. Ita prope <span class="caps">xl</span></td><td>5</td></tr><tr><td>diebus interpositis tum denique se ad ea quae a nobis</td><td></td></tr><tr><td>dicta erunt responsuros esse arbitrantur; deinde se du-</td><td></td></tr><tr><td>cturos et dicendo et excusando facile ad ludos Victoriae;</td><td></td></tr><tr><td>cum his plebeios esse coniunctos, secundum quos aut nulli</td><td></td></tr><tr><td>aut perpauci dies ad agendum futuri sunt: ita defessa ac</td><td>10</td></tr><tr><td>refrigerata accusatione rem integram ad M. Metellum prae-</td><td></td></tr><tr><td>torem esse venturam. Quem ego hominem, si eius fidei</td><td></td></tr><tr><td>diffisus essem, iudicem non retinuissem; nunc tamen hoc</td><td></td></tr><tr><td>animo sum ut eo iudice quam praetore hanc rem transigi</td><td>32.1</td></tr><tr><td>malim, et iurato suam quam iniurato aliorum tabellas com-</td><td></td></tr><tr><td>mittere. </td><td></td></tr>
        </table>