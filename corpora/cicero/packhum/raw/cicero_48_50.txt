<table>
          <script>targetHit=0;</script>
          <tr><td>  Quod autem magnum dolorem brevem, longinquum</td><td>2.94.1</td></tr><tr><td>levem esse dicitis, id non intellego quale sit. video enim</td><td></td></tr><tr><td>et magnos et eosdem bene longinquos dolores, quorum</td><td></td></tr><tr><td>alia toleratio est verior, qua uti vos non potestis, qui</td><td></td></tr><tr><td>honestatem ipsam per se non amatis. fortitudinis quae-</td><td>5</td></tr><tr><td>dam praecepta sunt ac paene leges, quae effeminari</td><td></td></tr><tr><td>virum vetant in dolore. quam ob rem turpe putandum</td><td></td></tr><tr><td>est, non dico dolere—nam id quidem est interdum</td><td></td></tr><tr><td>necesse—, sed saxum illud Lemnium clamore Philo-</td><td></td></tr><tr><td>cteteo funestare,</td><td>10</td></tr><tr><td>    Quod éiulatu, quéstu, gemitu, frémitibus</td><td></td></tr><tr><td>    Resonándo mutum flébiles vocés refert.</td><td></td></tr><tr><td>Huic Epicurus praecentet, si potest, cui</td><td></td></tr><tr><td>    &lt;E&gt; víperino mórsu venae víscerum</td><td></td></tr><tr><td>    Venéno inbutae taétros cruciatús cient! </td><td>15</td></tr><tr><td>  Sic Epicurus: 'Philocteta, st! brevis dolor.' At iam</td><td></td></tr><tr><td>decimum annum in spelunca iacet. 'Si longus, levis;</td><td></td></tr><tr><td>dat enim intervalla et relaxat.' Primum non saepe,</td><td>95.1</td></tr><tr><td>deinde quae est ista relaxatio, cum et praeteriti doloris</td><td></td></tr><tr><td>memoria recens est et futuri atque inpendentis torquet </td><td></td></tr><tr><td>timor? 'Moriatur', inquit. Fortasse id optimum, sed</td><td></td></tr><tr><td>ubi illud: 'Plus semper voluptatis'? si enim ita est,</td><td>5</td></tr><tr><td>vide ne facinus facias, cum mori suadeas. potius ergo</td><td></td></tr><tr><td>illa dicantur: turpe esse, viri non esse debilitari dolore,</td><td></td></tr><tr><td>frangi, succumbere. nam ista vestra: 'Si gravis, brevis;</td><td></td></tr><tr><td>si longus, levis' dictata sunt. virtutis, magnitudinis</td><td></td></tr><tr><td>animi, patientiae, fortitudinis fomentis dolor mitigari</td><td>10</td></tr><tr><td>solet. </td><td></td></tr><tr><td>  Audi, ne longe abeam, moriens quid dicat Epicurus,</td><td>96.1</td></tr><tr><td>ut intellegas facta eius cum dictis discrepare: 'Epicurus</td><td></td></tr><tr><td>Hermarcho salutem. Cum ageremus', inquit, 'vitae bea-</td><td></td></tr><tr><td>tum et eundem supremum diem, scribebamus haec.</td><td></td></tr><tr><td>tanti autem aderant vesicae et torminum morbi, ut ni-</td><td>5</td></tr><tr><td>hil ad eorum magnitudinem posset accedere.' Miserum</td><td></td></tr><tr><td>hominem! Si dolor summum malum est, dici aliter non</td><td></td></tr><tr><td>potest. sed audiamus ipsum: 'Compensabatur', inquit,</td><td></td></tr><tr><td>'tamen cum his omnibus animi laetitia, quam capiebam</td><td></td></tr><tr><td>memoria rationum inventorumque nostrorum. sed tu,</td><td>10</td></tr><tr><td>ut dignum est tua erga me et philosophiam voluntate</td><td></td></tr><tr><td>ab adolescentulo suscepta, fac ut Metrodori tueare li-</td><td></td></tr><tr><td>beros.' non ego iam Epaminondae, non Leonidae mor-</td><td>97.1</td></tr><tr><td>tem huius morti antepono, quorum alter cum vicisset</td><td></td></tr><tr><td>Lacedaemonios apud Mantineam atque ipse gravi vul-</td><td></td></tr><tr><td>nere exanimari se videret, ut primum dispexit, quaesi-</td><td></td></tr><tr><td>vit salvusne esset clipeus. cum salvum esse flentes sui</td><td>5</td></tr><tr><td>respondissent, rogavit essentne fusi hostes. cum id quo-</td><td></td></tr><tr><td>que, ut cupiebat, audivisset, evelli iussit eam, qua erat</td><td></td></tr><tr><td>transfixus, hastam. ita multo sanguine profuso in lae-</td><td></td></tr><tr><td>titia et in victoria est mortuus. Leonidas autem, rex</td><td></td></tr><tr><td>Lacedaemoniorum, se in Thermopylis trecentosque eos,</td><td>10</td></tr><tr><td>quos eduxerat Sparta, cum esset proposita aut fuga tur-</td><td></td></tr><tr><td>pis aut gloriosa mors, opposuit hostibus. praeclarae </td><td></td></tr><tr><td>mortes sunt imperatoriae; philosophi autem in suis lec-</td><td></td></tr><tr><td>tulis plerumque moriuntur. refert tamen, quo modo.</td><td></td></tr><tr><td>&lt;beatus&gt; sibi videtur esse moriens. magna laus. 'Com-</td><td>15</td></tr><tr><td>pensabatur', inquit, 'cum summis doloribus laetitia.'</td><td></td></tr><tr><td>Audio equidem philosophi vocem, Epicure, sed quid</td><td>98.1</td></tr><tr><td>tibi dicendum sit oblitus es. primum enim, si vera sunt</td><td></td></tr><tr><td>ea, quorum recordatione te gaudere dicis, hoc est, si</td><td></td></tr><tr><td>vera sunt tua scripta et inventa, gaudere non potes.</td><td></td></tr><tr><td>nihil enim iam habes, quod ad corpus referas; est autem</td><td>5</td></tr><tr><td>a te semper dictum nec gaudere quemquam nisi prop-</td><td></td></tr><tr><td>ter corpus nec dolere. 'Praeteritis', inquit, 'gaudeo.'</td><td></td></tr><tr><td>Quibusnam praeteritis? si ad corpus pertinentibus, ra-</td><td></td></tr><tr><td>tiones tuas te video compensare cum istis doloribus,</td><td></td></tr><tr><td>non memoriam corpore perceptarum voluptatum; sin</td><td>10</td></tr><tr><td>autem ad animum, falsum est, quod negas animi ullum</td><td></td></tr><tr><td>esse gaudium, quod non referatur ad corpus. cur deinde</td><td></td></tr><tr><td>Metrodori liberos commendas? quid &lt;in&gt; isto egregio</td><td></td></tr><tr><td>tuo officio et tanta fide—sic enim existimo—ad</td><td></td></tr><tr><td>corpus refers? </td><td>15</td></tr>
        </table>