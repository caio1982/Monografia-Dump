<table>
          <script>targetHit=0;</script>
          <tr><td>  Hic Catulus 'di immortales,' inquit 'quantam rerum</td><td>3.126.1</td></tr><tr><td>varietatem, quantam vim, quantam copiam, Crasse, com-</td><td></td></tr><tr><td>plexus es quantisque ex angustiis oratorem educere ausus</td><td></td></tr><tr><td>es et in maiorum suorum regno conlocare! Namque illos</td><td></td></tr><tr><td>veteres doctores auctoresque dicendi nullum genus disputa-</td><td>5</td></tr><tr><td>tionis a se alienum putasse accepimus semperque esse in</td><td></td></tr><tr><td>omni orationis ratione versatos; ex quibus Elius Hippias,</td><td>127.1</td></tr><tr><td>cum Olympiam venisset maxima illa quinquennali cele-</td><td></td></tr><tr><td>britate ludorum, gloriatus est cuncta paene audiente Graecia</td><td></td></tr><tr><td>nihil esse ulla in arte rerum omnium quod ipse nesciret;</td><td></td></tr><tr><td>nec solum has artis, quibus liberales doctrinae atque in-</td><td>5</td></tr><tr><td>genuae continerentur, geometriam, musicam, litterarum co-</td><td></td></tr><tr><td>gnitionem et poetarum atque illa, quae de naturis rerum, quae</td><td></td></tr><tr><td>de hominum moribus, quae de rebus publicis dicerentur,</td><td></td></tr><tr><td>&lt;se tenere&gt; sed anulum, quem haberet, pallium, quo amictus,</td><td></td></tr><tr><td>soccos, quibus indutus esset, [se] sua manu confecisse.</td><td>10</td></tr><tr><td>Scilicet nimis hic quidem est progressus, sed ex eo ipso est</td><td>128.1</td></tr><tr><td>coniectura facilis, quantum sibi illi oratores de praeclarissi-</td><td></td></tr><tr><td>mis artibus appetierint, qui ne sordidiores quidem re-</td><td></td></tr><tr><td>pudiarint. Quid de Prodico Cio, de Thrasymacho</td><td></td></tr><tr><td>Calchedonio, de Protagora Abderita loquar? quorum</td><td>5</td></tr><tr><td>unus quisque plurimum &lt;ut&gt; temporibus illis etiam de</td><td></td></tr><tr><td>natura rerum et disseruit et scripsit. Ipse ille Leontinus</td><td>129.1</td></tr><tr><td>Gorgias, quo patrono, ut Plato voluit, philosopho succubuit</td><td></td></tr><tr><td>orator, qui aut non est victus umquam a Socrate neque</td><td></td></tr><tr><td>sermo ille Platonis verus est; aut, si est victus, eloquentior </td><td></td></tr><tr><td>videlicet fuit et disertior Socrates et, ut tu appellas, copio-</td><td>5</td></tr><tr><td>sior et melior orator—sed hic in illo ipso Platonis libro de</td><td></td></tr><tr><td>omni re, quaecumque in disceptationem quaestionemque</td><td></td></tr><tr><td>vocetur, se copiosissime dicturum esse profitetur; isque</td><td></td></tr><tr><td>princeps ex omnibus ausus est in conventu poscere qua de</td><td></td></tr><tr><td>re quisque vellet audire; cui tantus honos habitus est</td><td>10</td></tr><tr><td>a Graecia, soli ut ex omnibus Delphis non inaurata statua,</td><td></td></tr><tr><td>sed aurea statueretur. Sed hi, quos nominavi, multique</td><td>130.1</td></tr><tr><td>praeterea summique dicendi doctores uno tempore fuerunt;</td><td></td></tr><tr><td>ex quibus intellegi potest ita se rem habere, ut tu, Crasse,</td><td></td></tr><tr><td>dicis, oratorisque nomen apud antiquos in Graecia maiore</td><td></td></tr><tr><td>quadam vel copia vel gloria floruisse. Quo quidem magis</td><td>131.1</td></tr><tr><td>dubito tibine plus laudis an Graecis vituperationis statuam</td><td></td></tr><tr><td>esse tribuendum: cum tu in alia lingua ac moribus natus</td><td></td></tr><tr><td>occupatissima in civitate vel privatorum negotiis paene</td><td></td></tr><tr><td>omnibus vel orbis terrae procuratione ac summi imperi</td><td>5</td></tr><tr><td>gubernatione destrictus tantam vim rerum cognitionemque</td><td></td></tr><tr><td>comprehenderis eamque omnem cum eius, qui consilio et</td><td></td></tr><tr><td>oratione in civitate valeat, scientia atque exercitatione</td><td></td></tr><tr><td>sociaris; illi nati in litteris ardentesque his studiis, otio</td><td></td></tr><tr><td>vero diffluentes, non modo nihil acquisierint, sed ne</td><td>10</td></tr><tr><td>relictum quidem et traditum et suum conservarint.' Tum</td><td>132.1</td></tr><tr><td>Crassus 'non in hac' inquit 'una, Catule, re, sed in aliis</td><td></td></tr><tr><td>etiam compluribus distributione partium ac separatione</td><td></td></tr><tr><td>magnitudines sunt artium deminutae. An tu existimas,</td><td></td></tr><tr><td>cum esset Hippocrates ille Cous, fuisse tum alios medicos,</td><td>5</td></tr><tr><td>qui morbis, alios, qui vulneribus, alios, qui oculis mederen-</td><td></td></tr><tr><td>tur? Num geometriam Euclide aut Archimede, num</td><td></td></tr><tr><td>musicam Damone aut Aristoxeno, num ipsas litteras</td><td></td></tr><tr><td>Aristophane aut Callimacho tractante tam discerptas </td><td></td></tr><tr><td>fuisse, ut nemo genus universum complecteretur atque ut</td><td>10</td></tr><tr><td>alius aliam sibi partem in qua elaboraret seponeret? Equi-</td><td>133.1</td></tr><tr><td>dem saepe hoc audivi de patre et de socero meo, nostros</td><td></td></tr><tr><td>quoque homines, qui excellere sapientiae gloria vellent,</td><td></td></tr><tr><td>omnia, quae quidem tum haec civitas nosset, solitos esse</td><td></td></tr><tr><td>complecti. Meminerant illi Sex. Aelium; M'. vero</td><td>5</td></tr><tr><td>Manilium nos etiam vidimus transverso ambulantem foro;</td><td></td></tr><tr><td>quod erat insigne eum, qui id faceret, facere civibus suis</td><td></td></tr><tr><td>omnibus consili sui copiam; ad quos olim et ita ambulantis</td><td></td></tr><tr><td>et in solio sedentis domi sic adibatur, non solum ut de iure</td><td></td></tr><tr><td>civili ad eos, verum etiam de filia conlocanda, de fundo</td><td>10</td></tr><tr><td>emendo, de agro colendo, de omni denique aut officio aut</td><td></td></tr><tr><td>negotio referretur. Haec fuit P. Crassi illius veteris, haec</td><td>134.1</td></tr><tr><td>Ti. Coruncani, haec proavi generi mei Scipionis pruden-</td><td></td></tr><tr><td>tissimi hominis sapientia, qui omnes pontifices maximi</td><td></td></tr><tr><td>fuerunt, ut ad eos de omnibus divinis atque humanis rebus</td><td></td></tr><tr><td>referretur; eidemque in senatu et apud populum et in</td><td>5</td></tr><tr><td>causis amicorum et domi et militiae consilium suum</td><td></td></tr><tr><td>fidemque praestabant. Quid enim M. Catoni praeter</td><td>135.1</td></tr><tr><td>hanc politissimam doctrinam transmarinam atque adven-</td><td></td></tr><tr><td>ticiam defuit? Num, quia ius civile didicerat, causas non</td><td></td></tr><tr><td>dicebat? aut quia poterat dicere, iuris scientiam neglege-</td><td></td></tr><tr><td>bat? Utroque in genere et elaboravit et praestitit. Num</td><td>5</td></tr><tr><td>propter hanc ex privatorum negotiis conlectam gratiam</td><td></td></tr><tr><td>tardior in re publica capessenda fuit? Nemo apud populum</td><td></td></tr><tr><td>fortior, nemo melior senator; et idem facile optimus impera-</td><td></td></tr><tr><td>tor; denique nihil in hac civitate temporibus illis sciri</td><td></td></tr><tr><td>discive potuit, quod ille non cum investigarit et scierit tum</td><td>10</td></tr><tr><td>etiam conscripserit. Nunc contra plerique ad honores </td><td>136.1</td></tr><tr><td>adipiscendos et ad rem publicam gerendam nudi veniunt</td><td></td></tr><tr><td>atque inermes, nulla cognitione rerum, nulla scientia ornati.</td><td></td></tr><tr><td>Sin aliquis excellit unus e multis, effert se, si unum aliquid</td><td></td></tr><tr><td>adfert, aut bellicam virtutem aut usum aliquem militarem;</td><td>5</td></tr><tr><td>quae sane nunc quidem obsoleverunt; aut iuris scientiam,</td><td></td></tr><tr><td>ne eius quidem universi; nam pontificium, quod est con-</td><td></td></tr><tr><td>iunctum, nemo discit; aut eloquentiam, quam in clamore</td><td></td></tr><tr><td>et in verborum cursu positam putant; omnium vero bona-</td><td></td></tr><tr><td>rum artium, denique virtutum ipsarum societatem cognatio-</td><td>10</td></tr><tr><td>nemque non norunt. Sed ut ad Graecos referam orationem,</td><td>137.1</td></tr><tr><td>quibus carere hoc quidem in sermonis genere non possumus</td><td></td></tr><tr><td>—nam ut virtutis a nostris, sic doctrinae sunt ab illis ex-</td><td></td></tr><tr><td>empla petenda—septem fuisse dicuntur uno tempore, qui</td><td></td></tr><tr><td>sapientes et haberentur et vocarentur: hi omnes praeter</td><td>5</td></tr><tr><td>Milesium Thalen civitatibus suis praefuerunt. Quis doctior</td><td></td></tr><tr><td>eisdem temporibus illis aut cuius eloquentia litteris in-</td><td></td></tr><tr><td>structior fuisse traditur quam Pisistrati? qui primus Homeri</td><td></td></tr><tr><td>libros confusos antea sic disposuisse dicitur, ut nunc habe-</td><td></td></tr><tr><td>mus. Non fuit ille quidem civibus suis utilis, sed ita</td><td>10</td></tr><tr><td>eloquentia floruit, ut litteris doctrinaque praestaret. Quid</td><td>138.1</td></tr><tr><td>Pericles? de cuius vi dicendi sic accepimus, ut, cum contra</td><td></td></tr><tr><td>voluntatem Atheniensium loqueretur pro salute patriae</td><td></td></tr><tr><td>severius, tamen id ipsum, quod ille contra popularis homines</td><td></td></tr><tr><td>diceret, populare omnibus et iucundum videretur; cuius in</td><td>5</td></tr><tr><td>labris veteres comici, etiam cum illi male dicerent (quod</td><td></td></tr><tr><td>tum Athenis fieri licebat), leporem habitasse dixerunt tan-</td><td></td></tr><tr><td>tamque in eodem vim fuisse, ut in eorum mentibus, qui</td><td></td></tr><tr><td>audissent, quasi aculeos quosdam relinqueret. At hunc non</td><td></td></tr><tr><td>declamator aliqui ad clepsydram latrare docuerat, sed, ut </td><td>10</td></tr><tr><td>accepimus, Clazomenius ille Anaxagoras vir summus in</td><td></td></tr><tr><td>maximarum rerum scientia: itaque hic doctrina, consilio,</td><td></td></tr><tr><td>eloquentia excellens quadraginta annis praefuit Athenis et</td><td></td></tr><tr><td>urbanis eodem tempore et bellicis rebus. Quid Critias?</td><td>139.1</td></tr><tr><td>quid Alcibiades? civitatibus quidem suis non boni, sed</td><td></td></tr><tr><td>certe docti atque eloquentes, nonne Socraticis erant dis-</td><td></td></tr><tr><td>putationibus eruditi? Quis Dionem Syracosium doctrinis</td><td></td></tr><tr><td>omnibus expolivit? Non Plato? Atque eum idem ille</td><td>5</td></tr><tr><td>non linguae solum, verum etiam animi ac virtutis magister</td><td></td></tr><tr><td>ad liberandam patriam impulit, instruxit, armavit. Aliisne</td><td></td></tr><tr><td>igitur artibus hunc Dionem instituit Plato, aliis Isocrates</td><td></td></tr><tr><td>clarissimum virum Timotheum Cononis praestantissimi</td><td></td></tr><tr><td>imperatoris filium, summum ipsum imperatorem homi-</td><td>10</td></tr><tr><td>nemque doctissimum? aut aliis Pythagorius ille Lysis</td><td></td></tr><tr><td>Thebanum Epaminondam, haud scio an summum virum</td><td></td></tr><tr><td>unum omnis Graeciae? aut Xenophon Agesilaum? aut</td><td></td></tr><tr><td>Philolaus Archytam Tarentinum? aut ipse Pythagoras totam</td><td></td></tr><tr><td>illam veterem Italiae Graeciam, quae quondam magna voci-</td><td>15</td></tr><tr><td>tata est? Equidem non arbitror; sic enim video, unam</td><td>140.1</td></tr><tr><td>quandam omnium rerum, quae essent homine erudito dignae</td><td></td></tr><tr><td>atque eo, qui in re publica vellet excellere, fuisse doctrinam;</td><td></td></tr><tr><td>quam qui accepissent, si eidem ingenio ad pronuntiandum</td><td></td></tr><tr><td>valuissent et se ad dicendum quoque non repugnante natura</td><td>5</td></tr><tr><td>dedissent, eloquentia praestitisse. Itaque ipse Aristoteles</td><td>141.1</td></tr><tr><td>cum florere Isocratem nobilitate discipulorum videret, quod</td><td></td></tr><tr><td>[ipse] suas disputationes a causis forensibus et civilibus ad</td><td></td></tr><tr><td>inanem sermonis elegantiam transtulisset, mutavit repente</td><td></td></tr><tr><td>totam formam prope disciplinae suae versumque quendam</td><td>5</td></tr><tr><td>Philoctetae paulo secus dixit: ille enim turpe sibi ait esse</td><td></td></tr><tr><td>tacere, cum barbaros, hic autem, cum Isocratem pateretur</td><td></td></tr><tr><td>dicere; itaque ornavit et inlustravit doctrinam illam omnem </td><td></td></tr><tr><td>rerumque cognitionem cum orationis exercitatione con-</td><td></td></tr><tr><td>iunxit. Neque vero hoc fugit sapientissimum regem</td><td>10</td></tr><tr><td>Philippum, qui hunc Alexandro filio doctorem accierit,</td><td></td></tr><tr><td>a quo eodem ille et agendi acciperet praecepta et eloquendi.</td><td></td></tr><tr><td>Nunc sive qui volet, eum philosophum, qui copiam nobis</td><td>142.1</td></tr><tr><td>rerum orationisque tradat, per me appellet oratorem licet;</td><td></td></tr><tr><td>sive hunc oratorem, quem ego dico sapientiam iunctam</td><td></td></tr><tr><td>habere eloquentiae, philosophum appellare malet, non</td><td></td></tr><tr><td>impediam; dum modo hoc constet, neque infantiam eius,</td><td>5</td></tr><tr><td>qui rem norit, sed eam explicare dicendo non queat, neque</td><td></td></tr><tr><td>inscientiam illius, cui res non suppetat, verba non desint,</td><td></td></tr><tr><td>esse laudandam; quorum si alterum sit optandum, malim</td><td></td></tr><tr><td>equidem indisertam prudentiam quam stultitiam loquacem;</td><td></td></tr><tr><td>sin quaerimus quid unum excellat ex omnibus, docto oratori</td><td>143.1</td></tr><tr><td>palma danda est; quem si patiuntur eundem esse philo-</td><td></td></tr><tr><td>sophum, sublata controversia est; sin eos diiungent, hoc</td><td></td></tr><tr><td>erunt inferiores, quod in oratore perfecto inest illorum</td><td></td></tr><tr><td>omnis scientia, in philosophorum autem cognitione non</td><td>5</td></tr><tr><td>continuo inest eloquentia; quae quamvis contemnatur ab</td><td></td></tr><tr><td>eis, necesse est tamen aliquem cumulum illorum artibus</td><td></td></tr><tr><td>adferre videatur.' Haec cum Crassus dixisset, parumper et</td><td></td></tr><tr><td>ipse conticuit et a ceteris silentium fuit. </td><td></td></tr>
        </table>