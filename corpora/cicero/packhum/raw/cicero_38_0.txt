<table>
          <script>targetHit=0;</script>
          <tr class="title first last  "><td>DE PARTITIONE ORATORIA </td><td></td></tr><tr><td>  CICERO FILIUS. Studeo, mi pater, Latine ex te</td><td>1.1</td></tr><tr><td>audire ea quae mihi tu de ratione dicendi Graece</td><td></td></tr><tr><td>tradidisti—si modo tibi est otium, et si vis. </td><td></td></tr><tr><td>  CICERO PATER. An est, mi Cicero, quod ego malim</td><td></td></tr><tr><td>quam te quam doctissimum esse? Otium autem</td><td>5</td></tr><tr><td>primum est summum, quoniam aliquando Roma</td><td></td></tr><tr><td>exeundi potestas data est; deinde ista tua studia vel</td><td></td></tr><tr><td>maximis occupationibus meis anteferrem libenter. </td><td></td></tr><tr><td>  C.F. Visne igitur, ut tu me Graece soles ordine</td><td>2.1</td></tr><tr><td>interrogare, sic ego te vicissim eisdem de rebus</td><td></td></tr><tr><td>Latine interrogem? </td><td></td></tr><tr><td>  C.P. Sane, si placet. Sic enim et ego te meminisse</td><td></td></tr><tr><td>intellegam quae accepisti et tu ordine audies quae</td><td>5</td></tr><tr><td>requires. </td><td></td></tr><tr><td>  C.F. Quot in partes distribuenda est omnis doc-</td><td>3.1</td></tr><tr><td>trina dicendi? </td><td></td></tr><tr><td>  C.P. In tres. </td><td></td></tr><tr><td>  C.F. Cedo quas?  </td><td></td></tr><tr><td>  C.P. Primum in ipsam vim oratoris, deinde in</td><td>5</td></tr><tr><td>orationem, tum in quaestionem. </td><td></td></tr><tr><td>  C.F. In quo est ipsa vis? </td><td></td></tr><tr><td>  C.P. In rebus et verbis. Sed et res et verba</td><td></td></tr><tr><td>invenienda sunt et collocanda—proprie autem in</td><td></td></tr><tr><td>rebus invenire, in verbis eloqui dicitur, collocare</td><td>10</td></tr><tr><td>autem, etsi est commune, tamen ad inveniendum</td><td></td></tr><tr><td>refertur. Vox, motus, vultus atque omnis actio elo-</td><td></td></tr><tr><td>quendi comes est, earumque rerum omnium custos</td><td></td></tr><tr><td>est memoria. </td><td></td></tr>
        </table>