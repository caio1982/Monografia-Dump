<table>
          <script>targetHit=0;</script>
          <tr class="title first  date"><td>prid<span class="snum">.</span> Id<span class="snum">.</span> Ian<span class="snum">.</span> <span class="snum">49</span> ad urbem</td><td></td></tr><tr class="title  "><td>TULLIUS ET CICERO, TERENTIA, TULLIA,</td><td></td></tr><tr class="title last  "><td>QQ. TIRONI S. P. D.</td><td></td></tr><tr><td>Etsi opportunitatem operae tuae omnibus locis desidero,</td><td>16.11.1.1</td></tr><tr><td>tamen non tam mea quam tua causa doleo te non valere. sed</td><td></td></tr><tr><td>quoniam in quartanam conversa vis est morbi (sic enim</td><td></td></tr><tr><td>scribit Curius), spero te diligentia adhibita iam firmiorem</td><td></td></tr><tr><td>fore. modo fac, id quod est humanitatis tuae, ne quid aliud</td><td>5</td></tr><tr><td>cures hoc tempore nisi ut quam commodissime convalescas.</td><td></td></tr><tr><td>non ignoro quantum ex desiderio labores; sed erunt omnia</td><td></td></tr><tr><td>facilia si valebis. festinare te nolo, ne nauseae molestiam</td><td></td></tr><tr><td>suscipias aeger et periculose hieme naviges. </td><td></td></tr><tr><td>  Ego ad urbem accessi prid. Non. Ian. obviam mihi sic est</td><td>2.1</td></tr><tr><td>proditum ut nihil posset fieri ornatius. sed incidi in ipsam</td><td></td></tr><tr><td>flammam civilis discordiae, vel potius belli; cui cum cuperem</td><td></td></tr><tr><td>mederi et, ut arbitror, possem, cupiditates certorum hominum</td><td></td></tr><tr><td>(nam ex utraque parte sunt qui pugnare cupiant) impedi-</td><td>5</td></tr><tr><td>mento mihi fuerunt. omnino et ipse Caesar, amicus noster,</td><td></td></tr><tr><td>minacis ad senatum et acerbas litteras miserat et erat adhuc</td><td></td></tr><tr><td>impudens, qui exercitum et provinciam invito senatu teneret,</td><td></td></tr><tr><td>et Curio meus illum incitabat. Antonius quidem noster et</td><td></td></tr><tr><td>Q. Cassius nulla vi expulsi ad Caesarem cum Curione</td><td>10</td></tr><tr><td>profecti erant, postea quam senatus consulibus, praetoribus,</td><td></td></tr><tr><td>tribunis pl. et nobis qui pro consulibus sumus, negotium</td><td></td></tr><tr><td>dederat ut curaremus ne quid res publica detrimenti</td><td></td></tr><tr><td>caperet. numquam maiore in periculo civitas fuit, numquam</td><td>3.1</td></tr><tr><td>improbi cives habuerunt paratiorem ducem. omnino ex hac</td><td></td></tr><tr><td>quoque parte diligentissime comparatur. id fit auctoritate et</td><td></td></tr><tr><td>studio Pompei nostri, qui Caesarem sero coepit timere.  </td><td></td></tr><tr><td>  Nobis inter has turbas senatus tamen frequens flagitavit</td><td>5</td></tr><tr><td>triumphum; sed Lentulus consul, quo maius suum bene-</td><td></td></tr><tr><td>ficium faceret, simul atque expedisset quae essent necessaria</td><td></td></tr><tr><td>de re publica dixit se relaturum. nos agimus nihil cupide</td><td></td></tr><tr><td>eoque est nostra pluris auctoritas. Italiae regiones discriptae</td><td></td></tr><tr><td>sunt, quam quisque partem tueretur. nos Capuam sumpsimus. </td><td>10</td></tr><tr><td>  Haec te scire volui. tu etiam atque etiam cura ut valeas</td><td></td></tr><tr><td>litterasque ad me mittas quotienscumque habebis cui des. </td><td></td></tr><tr><td>  Etiam atque etiam vale.</td><td></td></tr><tr><td> D. prid. Id. Ian.</td><td></td></tr>
        </table>