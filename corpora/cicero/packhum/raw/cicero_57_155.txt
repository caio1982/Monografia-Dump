<table>
          <script>targetHit=0;</script>
          <tr class="title first  date"><td>x Kal<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Obsignata iam ista epistula quam de nocte daturus eram,</td><td>8.6.1.1</td></tr><tr><td>sicut dedi (nam eam vesperi scripseram), C. Sosius praetor</td><td></td></tr><tr><td>in Formianum venit ad M'. Lepidum, vicinum nostrum,</td><td></td></tr><tr><td>cuius quaestor fuit. Pompei litterarum ad consules exemplum</td><td></td></tr><tr><td>attulit:</td><td>5</td></tr><tr><td>Litterae mihi a L. Domitio a. d. <span class="caps">xiii</span> Kal. Mart. adlatae sunt;</td><td>2.1</td></tr><tr><td>earum exemplum infra scripsi. nunc, ut ego non scribam, tua</td><td></td></tr><tr><td>sponte te intellegere scio quanti rei publicae in&lt;tersit&gt; omnis copias</td><td></td></tr><tr><td>in unum locum primo quoque tempore convenire. tu, si tibi</td><td></td></tr><tr><td>videbitur, dabis operam ut quam primum ad nos venias, praesidi</td><td>5</td></tr><tr><td>Capuae quantum constitueris satis esse relinquas.  </td><td></td></tr><tr><td>  Deinde supposuit exemplum epistulae Domiti quod ego</td><td>3.1</td></tr><tr><td>ad te pridie miseram. di immortales, qui me horror perfudit!</td><td></td></tr><tr><td>quam sum sollicitus quidnam futurum sit! hoc tamen spero,</td><td></td></tr><tr><td>magnum nomen imperatoris fore, magnum in adventu</td><td></td></tr><tr><td>terrorem. spero etiam, quoniam adhuc nihil nobis obfuit nisi</td><td>5</td></tr><tr><td>timiditas et neglegentia, hoc quod cum fortiter et diligenter</td><td></td></tr><tr><td>tum etiam mehercule * * * . </td><td></td></tr><tr><td>  * * * modo enim audivi quartanam a te discessisse; moriar</td><td>4.1</td></tr><tr><td>si magis gauderem si id mihi accidisset. Piliae dic non esse</td><td></td></tr><tr><td>aequum eam diutius habere nec id esse vestrae concordiae.</td><td></td></tr><tr><td>Tironem nostrum ab altera relictum audio. sed eum video</td><td>5.1</td></tr><tr><td>in sumptum ab aliis mutuatum; ego autem Curium nostrum si</td><td></td></tr><tr><td>quid opus esset rogaram. malo Tironis verecundiam in culpa</td><td></td></tr><tr><td>esse quam illiberalitatem Curi.</td><td></td></tr>
        </table>