<table>
          <script>targetHit=0;</script>
          <tr><td>  Quam ob rem mihi, iudices, optatum illud est, in hoc</td><td>2.5.183.1</td></tr><tr><td>reo finem accusandi facere, cum et populo Romano satis</td><td></td></tr><tr><td>factum et receptum officium Siculis, necessariis meis, erit</td><td></td></tr><tr><td>persolutum; deliberatum autem est, si res opinionem meam</td><td></td></tr><tr><td>quam de vobis habeo fefellerit, non modo eos persequi ad</td><td>5</td></tr><tr><td>quos maxime culpa corrupti iudici, sed etiam illos ad quos </td><td></td></tr><tr><td>conscientiae contagio pertinebit. Proinde si qui sunt qui</td><td></td></tr><tr><td>in hoc reo aut potentes aut audaces aut artifices ad corrum-</td><td></td></tr><tr><td>pendum iudicium velint esse, ita sint parati ut disceptante</td><td></td></tr><tr><td>populo Romano mecum sibi rem videant futuram; et si</td><td>10</td></tr><tr><td>me in hoc reo, quem mihi inimicum Siculi dederunt, satis</td><td></td></tr><tr><td>vehementem, satis perseverantem, satis vigilantem esse</td><td></td></tr><tr><td>cognorunt, existiment in iis hominibus quorum ego ini-</td><td></td></tr><tr><td>micitias populi Romani salutis causa suscepero multo</td><td></td></tr><tr><td>graviorem atque acriorem futurum. </td><td>15</td></tr><tr><td>  Nunc te, Iuppiter Optime Maxime, cuius iste donum</td><td>184.1</td></tr><tr><td>regale, dignum tuo pulcherrimo templo, dignum Capitolio</td><td></td></tr><tr><td>atque ista arce omnium nationum, dignum regio munere,</td><td></td></tr><tr><td>tibi factum ab regibus, tibi dicatum atque promissum, per ne-</td><td></td></tr><tr><td>farium scelus de manibus regiis extorsit, cuiusque sanctissi-</td><td>5</td></tr><tr><td>mum et pulcherrimum simulacrum Syracusis sustulit; teque,</td><td></td></tr><tr><td>Iuno Regina, cuius duo fana duabus in insulis posita</td><td></td></tr><tr><td>sociorum, Melitae et Sami, sanctissima et antiquissima,</td><td></td></tr><tr><td>simili scelere idem iste omnibus donis ornamentisque</td><td></td></tr><tr><td>nudavit; teque, Minerva, quam item duobus in clarissimis</td><td>10</td></tr><tr><td>et religiosissimis templis expilavit, Athenis, cum auri grande</td><td></td></tr><tr><td>pondus, Syracusis, cum omnia praeter tectum et parietes</td><td></td></tr><tr><td>abstulit; teque, Latona et Apollo et Diana, quorum iste</td><td>185.1</td></tr><tr><td>Deli non fanum, sed, ut hominum opinio et religio fert,</td><td></td></tr><tr><td>sedem antiquam divinumque domicilium nocturno latro-</td><td></td></tr><tr><td>cinio atque impetu compilavit; etiam te, Apollo, quem</td><td></td></tr><tr><td>iste Chio sustulit; teque etiam atque etiam, Diana, quam</td><td>5</td></tr><tr><td>Pergae spoliavit, cuius simulacrum sanctissimum Segestae,</td><td></td></tr><tr><td>bis apud Segestanos consecratum, semel ipsorum religione,</td><td></td></tr><tr><td>iterum P. Africani victoria, tollendum asportandumque</td><td></td></tr><tr><td>curavit; teque, Mercuri, quem Verres in domo et in pri-</td><td></td></tr><tr><td>vata aliqua palaestra posuit, P. Africanus in urbe sociorum </td><td>10</td></tr><tr><td>et in gymnasio Tyndaritanorum iuventutis illorum custodem</td><td></td></tr><tr><td>ac praesidem voluit esse; teque, Hercules, quem iste</td><td>186.1</td></tr><tr><td>Agrigenti nocte intempesta servorum instructa et compa-</td><td></td></tr><tr><td>rata manu convellere suis sedibus atque auferre conatus</td><td></td></tr><tr><td>est; teque, sanctissima mater Idaea, quam apud Enguinos</td><td></td></tr><tr><td>augustissimo et religiosissimo in templo sic spoliatam reli-</td><td>5</td></tr><tr><td>quit ut nunc nomen modo Africani et vestigia violatae</td><td></td></tr><tr><td>religionis maneant, monumenta victoriae fanique ornamenta</td><td></td></tr><tr><td>non exstent; vosque, omnium rerum forensium, consiliorum</td><td></td></tr><tr><td>maximorum, legum iudiciorumque arbitri et testes celeber-</td><td></td></tr><tr><td>rimo in loco populi Romani locati, Castor et Pollux, quo-</td><td>10</td></tr><tr><td>rum e templo quaestum iste sibi et praedam improbissimam</td><td></td></tr><tr><td>comparavit; omnesque di qui vehiculis tensarum sollemnis</td><td></td></tr><tr><td>coetus ludorum invisitis, quorum iter iste ad suum quaestum,</td><td></td></tr><tr><td>non ad religionum dignitatem faciundum exigendumque</td><td></td></tr><tr><td>curavit; teque, Ceres et Libera, quarum sacra, sicut opi-</td><td>187.1</td></tr><tr><td>niones hominum ac religiones ferunt, longe maximis atque</td><td></td></tr><tr><td>occultissimis caerimoniis continentur, a quibus initia vitae</td><td></td></tr><tr><td>atque victus, morum, legum, mansuetudinis, humanitatis</td><td></td></tr><tr><td>hominibus et civitatibus data ac dispertita esse dicuntur,</td><td>5</td></tr><tr><td>quarum sacra populus Romanus a Graecis adscita et ac-</td><td></td></tr><tr><td>cepta tanta religione et publice et privatim tuetur, non ut</td><td></td></tr><tr><td>ab illis huc adlata, sed ut ceteris hinc tradita esse videantur,</td><td></td></tr><tr><td>quae ab isto uno sic polluta ac violata sunt ut simulacrum</td><td></td></tr><tr><td>Cereris unum, quod a viro non modo tangi sed ne aspici</td><td>10</td></tr><tr><td>quidem fas fuit, e sacrario Catina convellendum auferen-</td><td></td></tr><tr><td>dumque curarit, alterum autem Henna ex sua sede ac</td><td></td></tr><tr><td>domo sustulerit, quod erat tale ut homines, cum viderent,</td><td></td></tr><tr><td>aut ipsam videre se Cererem aut effigiem Cereris non </td><td></td></tr><tr><td>humana manu factam, sed de caelo lapsam arbitrarentur,</td><td>15</td></tr><tr><td>—vos etiam atque etiam imploro et appello, sanctissimae</td><td>188.1</td></tr><tr><td>deae, quae illos Hennensis lacus lucosque incolitis, cun-</td><td></td></tr><tr><td>ctaeque Siciliae, quae mihi defendenda tradita est, praesi-</td><td></td></tr><tr><td>detis, a quibus inventis frugibus et in orbem terrarum</td><td></td></tr><tr><td>distributis omnes gentes ac nationes vestri religione nu-</td><td>5</td></tr><tr><td>minis continentur; ceteros item deos deasque omnis</td><td></td></tr><tr><td>imploro et obtestor, quorum templis et religionibus iste</td><td></td></tr><tr><td>nefario quodam furore et audacia instinctus bellum sacri-</td><td></td></tr><tr><td>legum semper impiumque habuit indictum, ut, si in hoc</td><td></td></tr><tr><td>reo atque in hac causa omnia mea consilia ad salutem</td><td>10</td></tr><tr><td>sociorum, dignitatem rei publicae, fidem meam specta-</td><td></td></tr><tr><td>verunt, si nullam ad rem nisi ad officium et virtutem omnes</td><td></td></tr><tr><td>meae curae vigiliae cogitationesque elaborarunt, quae mea</td><td></td></tr><tr><td>mens in suscipienda causa fuit, fides in agenda, eadem</td><td></td></tr><tr><td>vestra sit in iudicanda; deinde uti C. Verrem, si eius</td><td>189.1</td></tr><tr><td>omnia sunt inaudita et singularia facinora sceleris, au-</td><td></td></tr><tr><td>daciae, perfidiae, libidinis, avaritiae, crudelitatis, dignus</td><td></td></tr><tr><td>exitus eius modi vita atque factis vestro iudicio conse-</td><td></td></tr><tr><td>quatur, utique res publica meaque fides una hac accusa-</td><td>5</td></tr><tr><td>tione mea contenta sit, mihique posthac bonos potius</td><td></td></tr><tr><td>defendere liceat quam improbos accusare necesse sit. </td><td></td></tr>
        </table>