<table>
          <script>targetHit=0;</script>
          <tr class="title first  date"><td><span class="snum">51</span> vel <span class="snum">50</span> in Cilicia</td><td></td></tr><tr class="title last  "><td>M. CICERO S. D. P. SILIO PRO PR.</td><td></td></tr><tr><td>T. Pinnio familiarissime me usum esse scire te arbitror, quod</td><td>13.61.1.1</td></tr><tr><td>quidem ille testamento declaravit, qui me cum tutorem tum</td><td></td></tr><tr><td>etiam secundum heredem instituerit. eius filio mire studioso</td><td></td></tr><tr><td>et erudito et modesto pecuniam Nicaeenses grandem debent,</td><td></td></tr><tr><td>ad sestertium octogiens, et, ut audio, in primis ei volunt</td><td>5</td></tr><tr><td>solvere. pergratum igitur mihi feceris, quoniam non modo</td><td></td></tr><tr><td>reliqui tutores, qui sciunt quanti me facias, sed etiam puer</td><td></td></tr><tr><td>ipse sibi persuasit te omnia mea causa facturum esse, si </td><td></td></tr><tr><td>dederis operam, quoad tua fides dignitasque patietur, ut</td><td></td></tr><tr><td>quam &lt;primum quam&gt; plurimum pecuniae Pinnio solvatur</td><td>10</td></tr><tr><td>Nicaeensium nomine.</td><td></td></tr>
        </table>