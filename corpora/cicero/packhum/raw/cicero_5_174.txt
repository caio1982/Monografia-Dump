<table>
          <script>targetHit=0;</script>
          <tr><td>  Nunc reliquum, iudices, attendite, de quo et vos audistis</td><td>2.4.64.1</td></tr><tr><td>et populus Romanus non nunc primum audiet et in exteris</td><td></td></tr><tr><td>nationibus usque ad ultimas terras pervagatum est. Can-</td><td></td></tr><tr><td>delabrum e gemmis clarissimis opere mirabili perfectum</td><td></td></tr><tr><td>reges ii, quos dico, Romam cum attulissent, ut in Capitolio</td><td>5</td></tr><tr><td>ponerent, quod nondum perfectum templum offenderant,</td><td></td></tr><tr><td>neque ponere potuerunt neque vulgo ostendere ac proferre</td><td></td></tr><tr><td>voluerunt, ut et magnificentius videretur cum suo tempore</td><td></td></tr><tr><td>in cella Iovis Optimi Maximi poneretur, et clarius cum</td><td></td></tr><tr><td>pulchritudo eius recens ad oculos hominum atque integra</td><td>10</td></tr><tr><td>perveniret: statuerunt id secum in Syriam reportare ut, cum</td><td></td></tr><tr><td>audissent simulacrum Iovis Optimi Maximi dedicatum,</td><td></td></tr><tr><td>legatos mitterent qui cum ceteris rebus illud quoque ex-</td><td></td></tr><tr><td>imium ac pulcherrimum donum in Capitolium adferrent.</td><td></td></tr><tr><td>Pervenit res ad istius auris nescio quo modo; nam rex id</td><td>65.1</td></tr><tr><td>celatum voluerat, non quo quicquam metueret aut sus-</td><td></td></tr><tr><td>picaretur, sed ut ne multi illud ante praeciperent oculis</td><td></td></tr><tr><td>quam populus Romanus. Iste petit a rege et eum pluribus</td><td></td></tr><tr><td>verbis rogat ut id ad se mittat; cupere se dicit inspicere</td><td>5</td></tr><tr><td>neque se aliis videndi potestatem esse facturum. Antiochus,</td><td></td></tr><tr><td>qui animo et puerili esset et regio, nihil de istius improbitate</td><td></td></tr><tr><td>suspicatus est; imperat suis ut id in praetorium involutum</td><td></td></tr><tr><td>quam occultissime deferrent. Quo posteaquam attulerunt </td><td></td></tr><tr><td>involucrisque reiectis constituerunt, clamare iste coepit</td><td>10</td></tr><tr><td>dignam rem esse regno Syriae, dignam regio munere,</td><td></td></tr><tr><td>dignam Capitolio. Etenim erat eo splendore qui ex cla-</td><td></td></tr><tr><td>rissimis et pulcherrimis gemmis esse debebat, ea varietate</td><td></td></tr><tr><td>operum ut ars certare videretur cum copia, ea magnitudine</td><td></td></tr><tr><td>ut intellegi posset non ad hominum apparatum sed ad</td><td>15</td></tr><tr><td>amplissimi templi ornatum esse factum. Cum satis iam</td><td></td></tr><tr><td>perspexisse videretur, tollere incipiunt ut referrent. Iste</td><td></td></tr><tr><td>ait se velle illud etiam atque etiam considerare; nequaquam</td><td></td></tr><tr><td>se esse satiatum; iubet illos discedere et candelabrum</td><td></td></tr><tr><td>relinquere. Sic illi tum inanes ad Antiochum revertuntur. </td><td>20</td></tr>
        </table>