<table>
          <script>targetHit=0;</script>
          <tr><td>  Cum adulescentiam notaris, cum reliquum tempus aetatis</td><td>frMed.6</td></tr><tr><td>turpitudinis maculis consperseris, cum privatarum rerum</td><td></td></tr><tr><td>ruinas, cum domesticas labes, cum urbanam infamiam,</td><td></td></tr><tr><td>cum Hispaniae, Galliae, Ciliciae, Cretae, quibus in pro-</td><td></td></tr><tr><td>vinciis non obscure versatus est, vitia et flagitia protuleris,</td><td>10</td></tr><tr><td>tum denique quid Tmolitae et Dorylenses de L. Flacco</td><td></td></tr><tr><td>existiment audiemus. Quem vero tot tam gravesque</td><td></td></tr><tr><td>provinciae salvum esse cupiant, quem plurimi cives tota</td><td></td></tr><tr><td>ex Italia devincti necessitudine ac vetustate defendant,</td><td></td></tr><tr><td>quem haec communis nostrum omnium patria propter</td><td>15</td></tr><tr><td>recentem summi benefici memoriam complexa teneat, hunc</td><td></td></tr><tr><td>etiam si tota Asia deposcit ad supplicium, defendam,</td><td></td></tr><tr><td>resistam. Quid? si neque tota neque optima neque</td><td></td></tr><tr><td>incorrupta neque sua sponte nec iure nec more nec vere</td><td></td></tr><tr><td>nec religiose nec integre, si impulsa, si sollicitata, si con-</td><td>20</td></tr><tr><td>citata, si coacta, si impie, si temere, si cupide, si inconstanter</td><td></td></tr><tr><td>nomen suum misit in hoc iudicium per egentissimos testis,</td><td></td></tr><tr><td>ipsa autem nihil queri vere de iniuriis potest, tamenne,</td><td></td></tr><tr><td>iudices, haec ad breve tempus audita longinqui temporis</td><td></td></tr><tr><td>cognitarum rerum fidem derogabunt? Tenebo igitur hunc</td><td>25</td></tr><tr><td>ordinem defensor quem fugit inimicus, et accusatorem</td><td></td></tr><tr><td>urgebo atque insequar et ultro crimen ab adversario flagi-</td><td></td></tr><tr><td>tabo. Quid est, Laeli? num quid ea d . . d . . ea . . f . . . no</td><td></td></tr><tr><td>qui quidem non in umbra neque in illius aetatis disciplinis</td><td></td></tr><tr><td>artibusque versatus est? Etenim puer cum patre consule</td><td>30</td></tr><tr><td>ad bellum est profectus. Nimirum etiam hoc ipso nomine</td><td></td></tr><tr><td>aliquid . . ia sus * * *  </td><td></td></tr><tr class="title first last  citat"><td><span class="citref">Sch</span><span class="snum"><span class="citref">.</span></span><span class="citref"> Bob</span><span class="snum"><span class="citref">.</span></span><span class="citref"> Cic</span><span class="snum"><span class="citref">.</span></span><span class="citref"></span></td><td></td></tr><tr><td>  Sed si neque Asiae luxuries infirmissimum tempus</td><td>frBob6.1</td></tr><tr><td>aetatis * * * </td><td></td></tr><tr><td>  Ex hoc aetatis gradu se ad exercitum C. Flacci patrui</td><td>frBob7.1</td></tr><tr><td>contulit. </td><td></td></tr><tr><td>  Tribunus militaris cum P. Servilio, gravissimo et</td><td>frBob8.1</td></tr><tr><td>sanctissimo cive, profectus. </td><td></td></tr><tr><td>  Quorum amplissimis iudiciis ornatus quaestor factus est. </td><td>frBob9.1</td></tr><tr><td>  M. Pisone, qui cognomen frugalitatis, nisi accepisset,</td><td>frBob10.1</td></tr><tr><td>ipse peperisset. </td><td></td></tr><tr><td>  Idem novum bellum suscepit atque confecit. </td><td>frBob11.1</td></tr><tr><td>  Non Asiae testibus, sed accusatoribus contubernalibus</td><td>frBob12.1</td></tr><tr><td>traditus. </td><td></td></tr>
        </table>