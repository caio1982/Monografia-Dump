<table>
          <script>targetHit=0;</script>
          <tr><td>  Tune etiam, immanissimum ac foedissimum monstrum,</td><td>31.7</td></tr><tr><td>ausus es meum discessum illum testem sceleris et crudeli-</td><td></td></tr><tr><td>tatis tuae &lt;in&gt; maledicti et contumeliae loco ponere? Quo</td><td></td></tr><tr><td>quidem tempore cepi, patres conscripti, fructum immorta-</td><td>10</td></tr><tr><td>lem vestri in me et amoris et iudici; qui non admurmura-</td><td></td></tr><tr><td>tione sed voce et clamore abiecti hominis ac semivivi</td><td></td></tr><tr><td>furorem petulantiamque fregistis. Tu luctum senatus, tu</td><td>32.1</td></tr><tr><td>desiderium equestris ordinis, tu squalorem Italiae, tu</td><td></td></tr><tr><td>curiae taciturnitatem annuam, tu silentium perpetuum</td><td></td></tr><tr><td>iudiciorum ac fori, tu cetera illa in maledicti loco</td><td></td></tr><tr><td>pones quae meus discessus rei publicae volnera inflixit?</td><td>5</td></tr><tr><td>Qui si calamitosissimus fuisset, tamen misericordia dignior </td><td></td></tr><tr><td>quam contumelia et cum gloria potius esse coniunctus</td><td></td></tr><tr><td>quam cum probro putaretur, atque ille dolor meus dum-</td><td></td></tr><tr><td>taxat, vestrum quidem scelus ac dedecus haberetur. Cum</td><td></td></tr><tr><td>vero—forsitan hoc quod dicturus sum mirabile auditu esse</td><td>10</td></tr><tr><td>videatur, sed certe id dicam quod sentio—cum tantis</td><td></td></tr><tr><td>a vobis, patres conscripti, beneficiis adfectus sim tantisque</td><td></td></tr><tr><td>honoribus, non modo illam calamitatem esse non duco</td><td></td></tr><tr><td>sed, si quid mihi potest a re publica esse seiunctum, quod</td><td></td></tr><tr><td>vix potest, privatim ad meum nomen augendum, optandam</td><td>15</td></tr><tr><td>duco mihi fuisse illam expetendamque fortunam. Atque</td><td>33.1</td></tr><tr><td>ut tuum laetissimum diem cum tristissimo meo conferam,</td><td></td></tr><tr><td>utrum tandem bono viro et sapienti optabilius putas sic</td><td></td></tr><tr><td>exire e patria ut omnes sui cives salutem, incolumitatem,</td><td></td></tr><tr><td>reditum precentur, quod mihi accidit, an, quod tibi pro-</td><td>5</td></tr><tr><td>ficiscenti evenit, ut omnes exsecrarentur, male precarentur,</td><td></td></tr><tr><td>unam tibi illam viam et perpetuam esse vellent? Mihi</td><td></td></tr><tr><td>me dius fidius in tanto omnium mortalium odio, iusto prae-</td><td></td></tr><tr><td>sertim et debito, quaevis fuga quam ulla provincia esset</td><td></td></tr><tr><td>optatior. </td><td>10</td></tr>
        </table>