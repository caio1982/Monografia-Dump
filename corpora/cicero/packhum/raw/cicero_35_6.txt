<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA SEPTIMA </td><td></td></tr><tr><td>  Parvis de rebus sed fortasse necessariis consulimur,</td><td>7.1.1</td></tr><tr><td>patres conscripti. De Appia via et de Moneta consul, de</td><td></td></tr><tr><td>Lupercis tribunus plebis refert. Quarum rerum etsi facilis</td><td></td></tr><tr><td>explicatio videtur, tamen animus aberrat a sententia su-</td><td></td></tr><tr><td>spensus curis maioribus. Adducta est enim, patres con-</td><td>5</td></tr><tr><td>scripti, res in maximum periculum et in extremum paene</td><td></td></tr><tr><td>discrimen. Non sine causa legatorum istam missionem</td><td></td></tr><tr><td>semper timui, numquam probavi: quorum reditus quid sit</td><td></td></tr><tr><td>adlaturus ignoro; exspectatio quidem quantum adferat</td><td></td></tr><tr><td>languoris animis quis non videt? Non enim se tenent ei</td><td>10</td></tr><tr><td>qui senatum dolent ad auctoritatis pristinae spem revirescere,</td><td></td></tr><tr><td>coniunctum huic ordini populum Romanum, conspirantem</td><td></td></tr><tr><td>Italiam, paratos exercitus, expeditos duces. Iam nunc</td><td>2.1</td></tr><tr><td>fingunt responsa Antoni eaque defendunt. Alii postulare</td><td></td></tr><tr><td>illum ut omnes exercitus dimittantur. Scilicet legatos ad</td><td></td></tr><tr><td>eum misimus, non ut pareret et dicto audiens esset huic</td><td></td></tr><tr><td>ordini, sed ut condiciones ferret, leges imponeret, reserare</td><td>5</td></tr><tr><td>nos exteris gentibus Italiam iuberet, se praesertim incolumi</td><td></td></tr><tr><td>a quo maius periculum quam ab ullis nationibus extimescen-</td><td></td></tr><tr><td>dum est. Alii remittere eum nobis Galliam citeriorem, illam</td><td>3.1</td></tr><tr><td>ultimam postulare—praeclare: ex qua non legiones solum </td><td></td></tr><tr><td>sed etiam nationes ad urbem conetur adducere—alii nihil</td><td></td></tr><tr><td>eum iam nisi modeste postulare. Macedoniam suam vocat</td><td></td></tr><tr><td>omnino, quoniam Gaius frater est inde revocatus. Sed</td><td>5</td></tr><tr><td>quae provincia est ex qua illa fax excitare non possit incen-</td><td></td></tr><tr><td>dium? Itaque idem quasi providi cives et senatores dili-</td><td></td></tr><tr><td>gentes bellicum me cecinisse dicunt, suscipiunt pacis</td><td></td></tr><tr><td>patrocinium. Nonne sic disputant? Inritatum Antonium</td><td></td></tr><tr><td>non oportuit: nequam est homo ille atque confidens; multi</td><td>10</td></tr><tr><td>praeterea improbi—quos quidem a se primum numerare</td><td></td></tr><tr><td>possunt qui haec loquuntur—eos cavendos esse denuntiant.</td><td></td></tr><tr><td>Vtrum igitur in nefariis civibus ulciscendi, cum possis, an</td><td></td></tr><tr><td>pertimescendi diligentior cautio est? Atque haec ei</td><td>4.1</td></tr><tr><td>loquuntur qui quondam propter levitatem populares habe-</td><td></td></tr><tr><td>bantur. Ex quo intellegi potest animo illos abhorruisse</td><td></td></tr><tr><td>semper ab optimo civitatis statu, non voluntate fuisse</td><td></td></tr><tr><td>popularis. Qui enim evenit ut, qui in rebus improbis</td><td>5</td></tr><tr><td>populares fuerint, idem in re una maxime populari, quod</td><td></td></tr><tr><td>eadem salutaris rei publicae sit, improbos se quam popularis</td><td></td></tr><tr><td>esse malint? Me quidem semper, uti scitis, adversarium</td><td></td></tr><tr><td>multitudinis temeritati haec fecit praeclarissima causa popu-</td><td></td></tr><tr><td>larem. Et quidem dicuntur vel potius se ipsi dicunt con-</td><td>5.1</td></tr><tr><td>sularis: quo nomine dignus est nemo, nisi qui tanti honoris</td><td></td></tr><tr><td>onus potest sustinere. Faveas tu hosti? ille litteras ad te</td><td></td></tr><tr><td>mittat de sua spe rerum secundarum; eas tu laetus proferas,</td><td></td></tr><tr><td>recites, describendas etiam des improbis civibus, eorum</td><td>5</td></tr><tr><td>augeas animos, bonorum spem virtutemque debilites, et te</td><td></td></tr><tr><td>consularem aut senatorem, denique civem putes? Accipiet </td><td></td></tr><tr><td>in optimam partem C. Pansa, fortissimus consul atque</td><td></td></tr><tr><td>optimus. Etenim dicam animo amicissimo: Hunc ipsum,</td><td></td></tr><tr><td>mihi hominem familiarissimum, nisi talis consul esset ut</td><td>10</td></tr><tr><td>omnis vigilias, curas, cogitationes in rei publicae salute</td><td></td></tr><tr><td>defigeret, consulem non putarem. Quamquam nos ab</td><td>6.1</td></tr><tr><td>ineunte illius aetate usus, consuetudo, studiorum etiam</td><td></td></tr><tr><td>honestissimorum societas similitudoque devinxit, eiusdemque</td><td></td></tr><tr><td>cura incredibilis in asperrimis belli civilis periculis perspecta</td><td></td></tr><tr><td>docuit non modo salutis sed etiam dignitatis meae fuisse</td><td>5</td></tr><tr><td>fautorem, tamen eundem, ut dixi, nisi talis consul esset,</td><td></td></tr><tr><td>negare esse consulem auderem: idem non modo consulem</td><td></td></tr><tr><td>esse dico sed memoria mea praestantissimum atque opti-</td><td></td></tr><tr><td>mum consulem, non quin pari virtute et voluntate alii</td><td></td></tr><tr><td>fuerint, sed tantam causam non habuerunt in qua et volun-</td><td>10</td></tr><tr><td>tatem suam et virtutem declararent. Huius magnitudini</td><td>7.1</td></tr><tr><td>animi, gravitati, sapientiae tempestas est oblata formidolosis-</td><td></td></tr><tr><td>simi temporis. Tum autem inlustratur consulatus, cum</td><td></td></tr><tr><td>gubernat rem publicam, si non optabili, at necessario tem-</td><td></td></tr><tr><td>pore. Magis autem necessarium, patres conscripti, nullum</td><td>5</td></tr><tr><td>tempus umquam fuit. Itaque ego ille qui semper pacis</td><td></td></tr><tr><td>auctor fui, cuique pax, praesertim civilis, quamquam omni-</td><td></td></tr><tr><td>bus bonis, tamen in primis fuit optabilis—omne enim</td><td></td></tr><tr><td>curriculum industriae nostrae in foro, in curia, in amicorum</td><td></td></tr><tr><td>periculis propulsandis elaboratum est; hinc honores am-</td><td>10</td></tr><tr><td>plissimos, hinc mediocris opes, hinc dignitatem si quam</td><td></td></tr><tr><td>habemus consecuti sumus—ego igitur pacis, ut ita dicam,</td><td>8.1</td></tr><tr><td>alumnus qui quantuscumque sum—nihil enim mihi adrogo</td><td></td></tr><tr><td>—sine pace civili certe non fuissem—periculose dico: quem</td><td></td></tr><tr><td>ad modum accepturi, patres conscripti, sitis, horreo, sed </td><td></td></tr><tr><td>pro mea perpetua cupiditate vestrae dignitatis retinendae</td><td>5</td></tr><tr><td>et augendae quaeso oroque vos, patres conscripti, ut primo,</td><td></td></tr><tr><td>etsi erit vel acerbum auditu vel incredibile a M. Cicerone</td><td></td></tr><tr><td>esse dictum, accipiatis sine offensione quod dixero, neve</td><td></td></tr><tr><td>id prius quam quale sit explicaro repudietis—ego ille,</td><td></td></tr><tr><td>dicam saepius, pacis semper laudator, semper auctor,</td><td>10</td></tr><tr><td>pacem cum M. Antonio esse nolo. Magna spe ingredior</td><td></td></tr><tr><td>in reliquam orationem, patres conscripti, quoniam peri-</td><td></td></tr><tr><td>culosissimum locum silentio sum praetervectus. Cur igitur</td><td>9.1</td></tr><tr><td>pacem nolo? Quia turpis est, quia periculosa, quia</td><td></td></tr><tr><td>esse non potest. Quae tria dum explico, peto a vobis,</td><td></td></tr><tr><td>patres conscripti, ut eadem benignitate qua soletis mea</td><td></td></tr><tr><td>verba audiatis. </td><td>5</td></tr><tr><td>  Quid est inconstantia, levitate, mobilitate cum singulis</td><td></td></tr><tr><td>hominibus, tum vero universo senatui turpius? quid porro</td><td></td></tr><tr><td>inconstantius quam quem modo hostem non verbo sed re</td><td></td></tr><tr><td>multis decretis iudicaritis, cum hoc subito pacem velle con-</td><td>10.1</td></tr><tr><td>iungi? Nisi vero, cum C. Caesari meritos illi quidem</td><td></td></tr><tr><td>honores et debitos, sed tamen singularis et immortalis de-</td><td></td></tr><tr><td>crevistis, unam ob causam quod contra M. Antonium exer-</td><td></td></tr><tr><td>citum comparavisset, non hostem tum Antonium iudicavistis,</td><td>5</td></tr><tr><td>nec tum hostis est a vobis iudicatus Antonius cum laudati</td><td></td></tr><tr><td>auctoritate vestra veterani milites qui C. Caesarem secuti</td><td></td></tr><tr><td>essent, nec tum hostem Antonium iudicastis cum fortis-</td><td></td></tr><tr><td>simis legionibus, quod illum qui consul appellabatur cum</td><td></td></tr><tr><td>esset hostis, reliquissent, vacationes, pecunias, agros spopon-</td><td>10</td></tr><tr><td>distis. Quid? cum Brutum omine quodam illius generis et</td><td>11.1</td></tr><tr><td>nominis natum ad rem publicam liberandam exercitumque</td><td></td></tr><tr><td>eius pro libertate populi Romani bellum gerentem cum An-</td><td></td></tr><tr><td>tonio provinciamque fidelissimam atque optimam, Galliam, </td><td></td></tr><tr><td>laudibus amplissimis adfecistis, tum non hostem iudi-</td><td>5</td></tr><tr><td>castis Antonium? Quid? cum decrevistis ut consules, alter</td><td></td></tr><tr><td>ambove, ad bellum proficiscerentur, quod erat bellum, si</td><td></td></tr><tr><td>hostis Antonius non erat? Quid igitur profectus est vir</td><td>12.1</td></tr><tr><td>fortissimus, meus conlega et familiaris, A. Hirtius consul?</td><td></td></tr><tr><td>at qua imbecillitate, qua macie! Sed animi viris corporis</td><td></td></tr><tr><td>infirmitas non retardavit. Aequum, credo, putavit vitam</td><td></td></tr><tr><td>quam populi Romani votis retinuisset pro libertate populi</td><td>5</td></tr><tr><td>Romani in discrimen adducere. Quid? cum dilectus ha-</td><td>13.1</td></tr><tr><td>beri tota Italia iussistis, cum vacationes omnis sustulistis,</td><td></td></tr><tr><td>tum ille hostis non est iudicatus? Armorum officinas in</td><td></td></tr><tr><td>urbe videtis; milites cum gladiis sequuntur consulem; prae-</td><td></td></tr><tr><td>sidio sunt specie consuli, re et veritate nobis; omnes sine</td><td>5</td></tr><tr><td>ulla recusatione, summo etiam cum studio nomina dant,</td><td></td></tr><tr><td>parent auctoritati vestrae: non est iudicatus hostis Anto-</td><td></td></tr><tr><td>nius? At legatos misimus. Heu, me miserum! cur sena-</td><td>14.1</td></tr><tr><td>tum cogor, quem laudavi semper, reprehendere? Quid?</td><td></td></tr><tr><td>vos censetis, patres conscripti, legatorum missionem populo</td><td></td></tr><tr><td>Romano vos probavisse? non intellegitis, non auditis meam</td><td></td></tr><tr><td>sententiam flagitari? cui cum pridie frequentes essetis ad-</td><td>5</td></tr><tr><td>sensi, postridie ad spem estis inanem pacis devoluti. Quam</td><td></td></tr><tr><td>turpe porro legiones ad senatum legatos mittere, senatum ad</td><td></td></tr><tr><td>Antonium! Quamquam illa legatio non est, denuntiatio</td><td></td></tr><tr><td>est paratum illi exitium, nisi paruerit huic ordini. Quid</td><td></td></tr><tr><td>refert? tamen opinio est gravis. Missos enim legatos omnes</td><td>10</td></tr><tr><td>vident; decreti nostri non omnes verba noverunt. Reti-</td><td></td></tr><tr><td>nenda est igitur nobis constantia, gravitas, perseverantia;</td><td></td></tr><tr><td>repetenda vetus illa severitas, si quidem auctoritas senatus</td><td></td></tr><tr><td>decus, honestatem, laudem dignitatemque desiderat, quibus</td><td></td></tr><tr><td>rebus hic ordo caruit nimium diu. Sed erat tunc excusatio</td><td>15</td></tr><tr><td>oppressis, misera illa quidem, sed tamen iusta: nunc nulla </td><td></td></tr><tr><td>est. Liberati regio dominatu videbamur: multo postea</td><td></td></tr><tr><td>gravius urgebamur armis domesticis. Ea ipsa depulimus</td><td></td></tr><tr><td>nos quidem: extorquenda sunt. Quod si non possumus</td><td></td></tr><tr><td>facere—dicam quod dignum est et senatore et Romano</td><td>20</td></tr><tr><td>homine—moriamur. Quanta enim illa erit rei publicae</td><td>15.1</td></tr><tr><td>turpitudo, quantum dedecus, quanta labes, dicere in hoc</td><td></td></tr><tr><td>ordine sententiam M. Antonium consulari loco! cuius ut</td><td></td></tr><tr><td>omittam innumerabilia scelera urbani consulatus, in quo</td><td></td></tr><tr><td>pecuniam publicam maximam dissipavit, exsules sine lege</td><td>5</td></tr><tr><td>restituit, vectigalia divendidit, provincias de populi Romani</td><td></td></tr><tr><td>imperio sustulit, regna addixit pecunia, leges civitati per</td><td></td></tr><tr><td>vim imposuit, armis aut obsedit aut exclusit senatum: ut</td><td></td></tr><tr><td>haec, inquam, omittam, ne hoc quidem cogitatis, eum qui</td><td></td></tr><tr><td>Mutinam, coloniam populi Romani firmissimam, oppugnarit,</td><td>10</td></tr><tr><td>imperatorem populi Romani, consulem designatum, obse-</td><td></td></tr><tr><td>derit, depopulatus agros sit, hunc in eum ordinem recipi</td><td></td></tr><tr><td>a quo totiens ob has ipsas causas hostis iudicatus sit quam</td><td></td></tr><tr><td>foedum flagitiosumque sit? </td><td></td></tr><tr><td>  Satis multa de turpitudine. Dicam deinceps, ut proposui,</td><td>16.1</td></tr><tr><td>de periculo: quod etsi minus est fugiendum quam tur-</td><td></td></tr><tr><td>pitudo, tamen offendit animos maioris partis hominum</td><td></td></tr><tr><td>magis. Poteritis igitur exploratam habere pacem, cum in</td><td></td></tr><tr><td>civitate Antonium videbitis vel potius Antonios? Nisi forte</td><td>5</td></tr><tr><td>contemnitis Lucium: ego ne Gaium quidem. Sed, ut</td><td></td></tr><tr><td>video, dominabitur Lucius. Est enim patronus quinque et</td><td></td></tr><tr><td>triginta tribuum, quarum sua lege qua cum C. Caesare</td><td></td></tr><tr><td>magistratus partitus est suffragium sustulit; patronus cen-</td><td></td></tr><tr><td>turiarum equitum Romanorum quas item sine suffragio</td><td>10</td></tr><tr><td>esse voluit, patronus eorum qui tribuni militares fuerunt, </td><td></td></tr><tr><td>patronus Iani medii. Quis huius potentiam poterit susti-</td><td>17.1</td></tr><tr><td>nere? praesertim cum eosdem in agros etiam deduxerit.</td><td></td></tr><tr><td>Quis umquam omnis tribus, quis equites Romanos, quis</td><td></td></tr><tr><td>tribunos militaris? Gracchorum potentiam maiorem fuisse</td><td></td></tr><tr><td>arbitramini quam huius gladiatoris futura sit? quem gladia-</td><td>5</td></tr><tr><td>torem non ita appellavi ut interdum etiam M. Antonius</td><td></td></tr><tr><td>gladiator appellari solet, sed ut appellant ei qui plane et</td><td></td></tr><tr><td>Latine loquuntur. Myrmillo in Asia depugnavit. Cum</td><td></td></tr><tr><td>ornasset Thraecidicis comitem et familiarem suum, illum</td><td></td></tr><tr><td>miserum fugientem iugulavit, luculentam tamen ipse plagam</td><td>10</td></tr><tr><td>accepit, ut declarat cicatrix. Qui familiarem iugularit, quid</td><td>18.1</td></tr><tr><td>is occasione data faciet inimico? et qui illud animi causa</td><td></td></tr><tr><td>fecerit, hunc praedae causa quid facturum putatis? Non</td><td></td></tr><tr><td>rursus improbos decuriabit, non sollicitabit rursus agrarios,</td><td></td></tr><tr><td>non queretur expulsos? M. vero Antonius non is erit ad</td><td>5</td></tr><tr><td>quem omni motu concursus fiat civium perditorum? Vt</td><td></td></tr><tr><td>nemo sit alius nisi ei qui una sunt, et ei qui hic ei nunc</td><td></td></tr><tr><td>aperte favent, parumne erunt multi? praesertim cum bono-</td><td></td></tr><tr><td>rum praesidia discesserint, illi parati sint ad nutum futuri?</td><td></td></tr><tr><td>Ego vero metuo, si hoc tempore consilio lapsi erimus, ne</td><td>10</td></tr><tr><td>illi brevi tempore nimis multi nobis esse videantur. Nec</td><td>19.1</td></tr><tr><td>ego pacem nolo, sed pacis nomine bellum involutum refor-</td><td></td></tr><tr><td>mido. Qua re si pace frui volumus, bellum gerendum est;</td><td></td></tr><tr><td>si bellum omittimus, pace numquam fruemur. Est autem</td><td></td></tr><tr><td>vestri consili, patres conscripti, in posterum quam lon-</td><td>5</td></tr><tr><td>gissime providere. Idcirco in hac custodia et tamquam</td><td></td></tr><tr><td>specula conlocati sumus uti vacuum metu populum Roma-</td><td></td></tr><tr><td>num nostra vigilia et prospicientia redderemus. Turpe est </td><td></td></tr><tr><td>summo consilio orbis terrae, praesertim in re tam perspicua,</td><td></td></tr><tr><td>consilium intellegi defuisse. Eos consules habemus, eam</td><td>20.1</td></tr><tr><td>populi Romani alacritatem, eum consensum Italiae, eos</td><td></td></tr><tr><td>duces, eos exercitus, ut nullam calamitatem res publica</td><td></td></tr><tr><td>accipere possit sine culpa senatus. Equidem non deero:</td><td></td></tr><tr><td>monebo, praedicam, denuntiabo, testabor semper deos ho-</td><td>5</td></tr><tr><td>minesque quid sentiam, nec solum fidem meam, quod for-</td><td></td></tr><tr><td>tasse videatur satis esse, sed in principe civi non est satis:</td><td></td></tr><tr><td>curam, consilium vigilantiamque praestabo. </td><td></td></tr><tr><td>  Dixi de periculo: docebo ne coagmentari quidem posse</td><td>21.1</td></tr><tr><td>pacem; de tribus enim quae proposui hoc extremum est.</td><td></td></tr><tr><td>Quae potest pax esse M. Antonio primum cum senatu?</td><td></td></tr><tr><td>quo ore vos ille poterit, quibus vicissim vos illum oculis</td><td></td></tr><tr><td>intueri? quis vestrum illum, quem ille vestrum non oderit?</td><td>5</td></tr><tr><td>Age, vos ille solum et vos illum? quid? ei qui Mutinam</td><td></td></tr><tr><td>circumsedent, qui in Gallia dilectus habent, qui in vestras</td><td></td></tr><tr><td>fortunas imminent, amici umquam vobis erunt aut vos illis?</td><td></td></tr><tr><td>An equites Romanos amplectetur? Occulta enim fuit</td><td></td></tr><tr><td>eorum voluntas iudiciumque de Antonio. Qui frequen-</td><td>10</td></tr><tr><td>tissimi in gradibus Concordiae steterunt, qui nos ad liber-</td><td></td></tr><tr><td>tatem recuperandam excitaverunt, arma, saga, bellum flagi-</td><td></td></tr><tr><td>taverunt, me una cum populo Romano in contionem</td><td></td></tr><tr><td>vocaverunt, hi Antonium diligent et cum his pacem servabit</td><td></td></tr><tr><td>Antonius? Nam quid ego de universo populo Romano</td><td>22.1</td></tr><tr><td>dicam? qui pleno ac referto foro bis me una mente atque</td><td></td></tr><tr><td>voce in contionem vocavit declaravitque maximam libertatis</td><td></td></tr><tr><td>recuperandae cupiditatem. Ita, quod erat optabile antea ut</td><td></td></tr><tr><td>populum Romanum comitem haberemus, nunc habemus</td><td>5</td></tr><tr><td>ducem. Quae est igitur spes, qui Mutinam circumsedent,</td><td></td></tr><tr><td>imperatorem populi Romani exercitumque oppugnant, eis </td><td></td></tr><tr><td>pacem cum populo Romano esse posse? An cum muni-</td><td>23.1</td></tr><tr><td>cipiis pax erit quorum tanta studia cognoscuntur in decretis</td><td></td></tr><tr><td>faciendis, militibus dandis, pecuniis pollicendis, ut in sin-</td><td></td></tr><tr><td>gulis oppidis curiam populi Romani non desideretis? Lau-</td><td></td></tr><tr><td>dandi sunt ex huius ordinis sententia Firmani qui principes</td><td>5</td></tr><tr><td>pecuniae pollicendae fuerunt; respondendum honorifice</td><td></td></tr><tr><td>est Marrucinis qui ignominia notandos censuerunt eos si</td><td></td></tr><tr><td>qui militiam subterfugissent. Haec iam tota Italia fient.</td><td></td></tr><tr><td>Magna pax Antonio cum eis, his item cum illo. Quae</td><td></td></tr><tr><td>potest esse maior discordia? In discordia autem pax civilis</td><td>10</td></tr><tr><td>esse nullo pacto potest. Vt omittam multitudinem, L. Vi-</td><td>24.1</td></tr><tr><td>sidio, equiti Romano, homini in primis ornato atque honesto</td><td></td></tr><tr><td>civique semper egregio, cuius ego excubias et custodias mei</td><td></td></tr><tr><td>capitis cognovi in consulatu meo; qui vicinos suos non</td><td></td></tr><tr><td>cohortatus est solum ut milites fierent sed etiam faculta-</td><td>5</td></tr><tr><td>tibus suis sublevavit: huic, inquam, tali viro, quem nos</td><td></td></tr><tr><td>senatus consulto conlaudare debemus, poteritne esse paca-</td><td></td></tr><tr><td>tus Antonius? Quid? C. Caesari qui illum urbe, quid?</td><td></td></tr><tr><td>D. Bruto qui Gallia prohibuit? Iam vero ipse se placabit</td><td>25.1</td></tr><tr><td>et leniet provinciae Galliae a qua expulsus et repudiatus</td><td></td></tr><tr><td>est? Omnia videbitis, patres conscripti, nisi prospicitis,</td><td></td></tr><tr><td>plena odiorum, plena discordiarum, ex quibus oriuntur bella</td><td></td></tr><tr><td>civilia. Nolite igitur id velle quod fieri non potest, et</td><td>5</td></tr><tr><td>cavete, per deos immortalis! patres conscripti, ne spe prae-</td><td></td></tr><tr><td>sentis pacis perpetuam pacem amittatis. </td><td></td></tr><tr><td>  Quorsum haec omnis spectat oratio? quid enim legati</td><td>26.1</td></tr><tr><td>egerint nondum scimus. At vero excitati, erecti, parati,</td><td></td></tr><tr><td>armati animis iam esse debemus, ne blanda aut supplici</td><td></td></tr><tr><td>oratione aut aequitatis simulatione fallamur. Omnia fecerit</td><td></td></tr><tr><td>oportet quae interdicta et denuntiata sunt, prius quam</td><td>5</td></tr><tr><td>aliquid postulet: Brutum exercitumque eius oppugnare, </td><td></td></tr><tr><td>urbis et agros provinciae Galliae populari destiterit; ad</td><td></td></tr><tr><td>Brutum adeundi legatis potestatem fecerit, exercitum citra</td><td></td></tr><tr><td>flumen Rubiconem eduxerit, nec propius urbem milia pas-</td><td></td></tr><tr><td>suum <span class="caps">cc</span> admoverit; fuerit et in senatus et in populi Romani</td><td>10</td></tr><tr><td>potestate. Haec si fecerit, erit integra potestas nobis de-</td><td></td></tr><tr><td>liberandi; si senatui non paruerit, non illi senatus, sed ille</td><td></td></tr><tr><td>populo Romano bellum indixerit. Sed vos moneo, patres</td><td>27.1</td></tr><tr><td>conscripti: libertas agitur populi Romani, quae est com-</td><td></td></tr><tr><td>mendata vobis; vita et fortunae optimi cuiusque, quo cupidi-</td><td></td></tr><tr><td>tatem infinitam cum immani crudelitate iam pridem intendit</td><td></td></tr><tr><td>Antonius; auctoritas vestra, quam nullam habebitis, nisi</td><td>5</td></tr><tr><td>nunc tenueritis; taetram et pestiferam beluam ne inclusam</td><td></td></tr><tr><td>et constrictam dimittatis cavete. Te ipsum, Pansa, moneo</td><td></td></tr><tr><td>—quamquam non eges consilio, quo vales plurimum, tamen</td><td></td></tr><tr><td>etiam summi gubernatores in magnis tempestatibus a vectori-</td><td></td></tr><tr><td>bus admoneri solent—hunc tantum tuum apparatum tam-</td><td>10</td></tr><tr><td>que praeclarum ne ad nihilum recidere patiare. Tempus</td><td></td></tr><tr><td>habes tale quale nemo habuit umquam. Hac gravitate</td><td></td></tr><tr><td>senatus, hoc studio equestris ordinis, hoc ardore populi</td><td></td></tr><tr><td>Romani potes in perpetuum rem publicam metu et peri-</td><td></td></tr><tr><td>culo liberare. Quibus de rebus refers, P. Servilio adsentior. </td><td>15</td></tr>
        </table>