<table>
          <script>targetHit=0;</script>
          <tr><td>  Quibus in rebus non solum filio, Verres, verum etiam</td><td>2.3.161.1</td></tr><tr><td>rei publicae fecisti iniuriam. Susceperas enim liberos non</td><td></td></tr><tr><td>solum tibi sed etiam patriae, qui non modo tibi voluptati</td><td></td></tr><tr><td>sed etiam qui aliquando usui rei publicae esse possent.</td><td></td></tr><tr><td>Eos instituere atque erudire ad maiorum instituta, ad civi-</td><td>5</td></tr><tr><td>tatis disciplinam, non ad tua flagitia neque ad tuas turpitu-</td><td></td></tr><tr><td>dines debuisti: esset ex inerti atque improbo et impuro</td><td></td></tr><tr><td>parente navus et pudens et probus filius, haberet aliquid</td><td></td></tr><tr><td>abs te res publica muneris. Nunc pro te Verrem substituisti</td><td></td></tr><tr><td>alterum civitati; nisi forte hoc deteriorem, si fieri potest,</td><td>10</td></tr><tr><td>quod tu eius modi evasisti non in hominis luxuriosi, sed</td><td></td></tr><tr><td>tantum in furis ac divisoris disciplina educatus; quid isto</td><td>162.1</td></tr><tr><td>fore festivius arbitramur, si est tuus natura filius, consue-</td><td></td></tr><tr><td>tudine discipulus, voluntate similis? Quem ego, iudices,</td><td></td></tr><tr><td>quamvis bonum fortemque facile paterer evadere; non enim</td><td></td></tr><tr><td>me inimicitiae commovent, si quae mihi cum isto futurae</td><td>5</td></tr><tr><td>sunt. Nam si in omnibus rebus innocens fuero meique</td><td></td></tr><tr><td>similis, quid mihi istius inimicitiae nocebunt? sin aliqua</td><td></td></tr><tr><td>in re Verris similis fuero, non magis mihi deerit inimicus</td><td></td></tr><tr><td>quam Verri defuit. Etenim, iudices, eius modi res publica</td><td></td></tr><tr><td>debet esse, et erit veritate iudiciorum constituta, ut inimicus</td><td>10</td></tr><tr><td>neque deesse nocenti possit neque obesse innocenti. Qua- </td><td></td></tr><tr><td>propter nulla res est quam ob rem ego istum nolim ex</td><td></td></tr><tr><td>paternis probris ac vitiis emergere; id quod tametsi isti</td><td></td></tr><tr><td>difficile est, tamen haud scio an fieri possit, praesertim si,</td><td></td></tr><tr><td>sicut nunc fit, custodes amicorum eum sectabuntur, quo-</td><td>15</td></tr><tr><td>niam pater tam neglegens ac dissolutus est. Verum huc</td><td>163.1</td></tr><tr><td>longius quam voluntas fuit ab epistula Timarchidi digressa</td><td></td></tr><tr><td>est oratio mea, qua recitata conclusurum me esse crimen</td><td></td></tr><tr><td>decumanum dixeram; ex quo intellexistis innumerabilem</td><td></td></tr><tr><td>frumenti numerum per triennium aversum ab re publica</td><td>5</td></tr><tr><td>esse ereptumque aratoribus. </td><td></td></tr>
        </table>