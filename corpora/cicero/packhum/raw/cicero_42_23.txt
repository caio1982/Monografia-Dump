<table>
          <script>targetHit=0;</script>
          <tr><td>  Sed quae ex statu contentio efficitur, eam Graeci</td><td>95.1</td></tr><tr><td>κρινόμενον vocant, mihi placet id, quoniam quidem ad</td><td></td></tr><tr><td>te scribo, qua de re agitur vocari. Quibus autem </td><td></td></tr><tr><td>hoc qua de re agitur continetur, ea continentia</td><td></td></tr><tr><td>vocentur, quasi firmamenta defensionis, quibus</td><td>5</td></tr><tr><td>sublatis defensio nulla sit. </td><td></td></tr><tr><td>  Sed quoniam lege firmius in controversiis dis-</td><td></td></tr><tr><td>ceptandis esse nihil debet, danda est opera ut legem</td><td></td></tr><tr><td>adiutricem et testem adhibeamus. In qua re alii</td><td></td></tr><tr><td>quasi status existunt novi, sed appellentur legitimae</td><td>10</td></tr><tr><td>disceptationes. Tum enim defenditur non id legem</td><td>96.1</td></tr><tr><td>dicere quod adversarius velit, sed aliud. Id autem</td><td></td></tr><tr><td>contingit, cum scriptum ambiguum est, ut duae</td><td></td></tr><tr><td>sententiae differentes accipi possint. Tum opponi-</td><td></td></tr><tr><td>tur scripto voluntas scriptoris, ut quaeratur verbane</td><td>5</td></tr><tr><td>plus an sententia valere debeant. Tum legi lex</td><td></td></tr><tr><td>contraria affertur. Ista sunt tria genera quae</td><td></td></tr><tr><td>controversiam in omni scripto facere possint: ambi-</td><td></td></tr><tr><td>guum, discrepantia scripti et voluntatis, scripta</td><td></td></tr><tr><td>contraria. Iam hoc perspicuum est, non</td><td>10</td></tr><tr><td>magis in legibus quam in testamentis, in stipulationi-</td><td></td></tr><tr><td>bus, in reliquis rebus quae ex scripto aguntur, posse</td><td></td></tr><tr><td>controversias easdem existere. Horum tractationes</td><td></td></tr><tr><td>in aliis libris explicantur. </td><td></td></tr><tr><td>  Nec solum perpetuae actiones sed etiam partes</td><td>97.1</td></tr><tr><td>orationis isdem locis adiuvantur, partim propriis,</td><td></td></tr><tr><td>partim communibus; ut in principiis, quibus ut</td><td></td></tr><tr><td>benevoli, ut dociles, ut attenti sint qui audiant,</td><td></td></tr><tr><td>efficiendum est propriis locis; itemque narrationes</td><td>5</td></tr><tr><td>ut ad suos fines spectent, id est ut planae sint, ut</td><td></td></tr><tr><td>breves, ut evidentes, ut credibiles, ut moderatae, </td><td></td></tr><tr><td>ut cum dignitate. Quae quamquam in tota oratione</td><td></td></tr><tr><td>esse debent, magis tamen sunt propria narrandi.</td><td></td></tr><tr><td>Quae autem sequitur narrationem fides, ea per-</td><td>98.1</td></tr><tr><td>suadendo quoniam efficitur, qui ad persuadendum loci</td><td></td></tr><tr><td>maxime valeant dictum est in eis in quibus de omni</td><td></td></tr><tr><td>ratione dicendi. Peroratio autem et alia quaedam</td><td></td></tr><tr><td>habet et maxime amplificationem, cuius effectus hic</td><td>5</td></tr><tr><td>debet esse, ut aut perturbentur animi aut tran-</td><td></td></tr><tr><td>quillentur et, si ita affecti iam ante sint, ut aut</td><td></td></tr><tr><td>augeat eorum motus aut sedet oratio. Huic generi,</td><td>99.1</td></tr><tr><td>in quo et misericordia et iracundia et odium et</td><td></td></tr><tr><td>invidia et ceterae animi affectiones perturbantur,</td><td></td></tr><tr><td>praecepta suppeditantur aliis in libris, quos poteris</td><td></td></tr><tr><td>mecum legere cum voles. Ad id autem quod te</td><td>5</td></tr><tr><td>velle senseram, cumulate satis factum esse debet</td><td></td></tr><tr><td>voluntati tuae. Nam ne praeterirem aliquid quod</td><td>100.1</td></tr><tr><td>ad argumentum in omni ratione reperiendum</td><td></td></tr><tr><td>pertineret, plura quam a te desiderata erant sum</td><td></td></tr><tr><td>complexus fecique quod saepe liberales venditores</td><td></td></tr><tr><td>solent, ut, cum aedes fundumve vendiderint rutis</td><td>5</td></tr><tr><td>caesis receptis, concedant tamen aliquid emptori</td><td></td></tr><tr><td>quod ornandi causa apte et loco positum esse videatur;</td><td></td></tr><tr><td>sic tibi nos ad id quod quasi mancipio dare debuimus</td><td></td></tr><tr><td>ornamenta quaedam voluimus non debita accedere. </td><td></td></tr>
        </table>