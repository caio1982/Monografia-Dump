<table>
          <script>targetHit=0;</script>
          <tr><td>  Sed ante quam ad eam orationem venio quae est propria</td><td>7.1</td></tr><tr><td>vestrae quaestionis videntur ea mihi esse refutanda quae et</td><td></td></tr><tr><td>in senatu ab inimicis saepe iactata sunt et in contione ab im-</td><td></td></tr><tr><td>probis et paulo ante ab accusatoribus, ut omni errore sublato</td><td></td></tr><tr><td>rem plane quae veniat in iudicium videre possitis. Negant</td><td>5</td></tr><tr><td>intueri lucem esse fas ei qui a se hominem occisum esse fatea-</td><td></td></tr><tr><td>tur. In qua tandem urbe hoc homines stultissimi disputant?</td><td></td></tr><tr><td>Nempe in ea quae primum iudicium de capite vidit M. Ho-</td><td></td></tr><tr><td>rati, fortissimi viri, qui nondum libera civitate tamen populi </td><td></td></tr><tr><td>Romani comitiis liberatus est, cum sua manu sororem esse</td><td>10</td></tr><tr><td>interfectam fateretur. An est quisquam qui hoc ignoret,</td><td>8.1</td></tr><tr><td>cum de homine occiso quaeratur, aut negari solere omnino</td><td></td></tr><tr><td>esse factum aut recte et iure factum esse defendi? Nisi vero</td><td></td></tr><tr><td>existimatis dementem P. Africanum fuisse qui, cum a C. Car-</td><td></td></tr><tr><td>bone tribuno plebis seditiose in contione interrogaretur quid</td><td>5</td></tr><tr><td>de Ti. Gracchi morte sentiret, responderit iure caesum</td><td></td></tr><tr><td>videri. Neque enim posset aut Ahala ille Servilius aut</td><td></td></tr><tr><td>P. Nasica aut L. Opimius aut C. Marius aut me consule</td><td></td></tr><tr><td>senatus non nefarius haberi, si sceleratos civis interfici nefas</td><td></td></tr><tr><td>esset. Itaque hoc, iudices, non sine causa etiam fictis</td><td>10</td></tr><tr><td>fabulis doctissimi homines memoriae prodiderunt, eum qui</td><td></td></tr><tr><td>patris ulciscendi causa matrem necavisset variatis hominum</td><td></td></tr><tr><td>sententiis non solum divina sed etiam sapientissimae deae</td><td></td></tr><tr><td>sententia liberatum. Quod si <span class="caps">xii</span> tabulae nocturnum</td><td>9.1</td></tr><tr><td>furem quoquo modo, diurnum autem, si se telo defenderet,</td><td></td></tr><tr><td>interfici impune voluerunt, quis est qui, quoquo modo quis</td><td></td></tr><tr><td>interfectus sit, puniendum putet, cum videat aliquando</td><td></td></tr><tr><td>gladium nobis ad hominem occidendum ab ipsis porrigi</td><td>5</td></tr><tr><td>legibus? Atqui, si tempus est ullum iure hominis necandi,</td><td></td></tr><tr><td>quae multa sunt, certe illud est non modo iustum verum</td><td></td></tr><tr><td>etiam necessarium, cum vi vis inlata defenditur. Pudicitiam</td><td></td></tr><tr><td>cum eriperet militi tribunus militaris in exercitu C. Mari,</td><td></td></tr><tr><td>propinquus eius imperatoris, interfectus ab eo est cui vim</td><td>10</td></tr><tr><td>adferebat; facere enim probus adulescens periculose quam</td><td></td></tr><tr><td>perpeti turpiter maluit. Atque hunc ille summus vir scelere</td><td></td></tr><tr><td>solutum periculo liberavit. Insidiatori vero et latroni quae</td><td>10.1</td></tr><tr><td>potest inferri iniusta nex? Quid comitatus nostri, quid</td><td></td></tr><tr><td>gladii volunt? quos habere certe non liceret, si uti illis nullo</td><td></td></tr><tr><td>pacto liceret. Est igitur haec, iudices, non scripta, sed nata</td><td></td></tr><tr><td>lex, quam non didicimus, accepimus, legimus, verum ex </td><td>5</td></tr><tr><td>natura ipsa adripuimus, hausimus, expressimus, ad quam</td><td></td></tr><tr><td>non docti sed facti, non instituti sed imbuti sumus, ut, si</td><td></td></tr><tr><td>vita nostra in aliquas insidias, si in vim et in tela aut latro-</td><td></td></tr><tr><td>num aut inimicorum incidisset, omnis honesta ratio esset</td><td></td></tr><tr><td>expediendae salutis. Silent enim leges inter arma nec se</td><td>11.1</td></tr><tr><td>exspectari iubent, cum ei qui exspectare velit ante iniusta</td><td></td></tr><tr><td>poena luenda sit quam iusta repetenda. Etsi persapienter</td><td></td></tr><tr><td>et quodam modo tacite dat ipsa lex potestatem defendendi,</td><td></td></tr><tr><td>quae non hominem occidi, sed esse cum telo hominis occi-</td><td>5</td></tr><tr><td>dendi causa vetat, ut, cum causa, non telum quaereretur, qui</td><td></td></tr><tr><td>sui defendendi causa telo esset usus, non hominis occidendi</td><td></td></tr><tr><td>causa habuisse telum iudicaretur. Quapropter hoc maneat</td><td></td></tr><tr><td>in causa, iudices; non enim dubito quin probaturus sim</td><td></td></tr><tr><td>vobis defensionem meam, si id memineritis quod oblivisci</td><td>10</td></tr><tr><td>non potestis insidiatorem interfici iure posse. Sequitur</td><td>12.1</td></tr><tr><td>illud quod a Milonis inimicis saepissime dicitur, caedem</td><td></td></tr><tr><td>in qua P. Clodius occisus esset senatum iudicasse contra</td><td></td></tr><tr><td>rem publicam esse factam. Illam vero senatus non senten-</td><td></td></tr><tr><td>tiis suis solum sed etiam studiis comprobavit. Quotiens</td><td>5</td></tr><tr><td>enim est illa causa a nobis acta in senatu, quibus adsensi-</td><td></td></tr><tr><td>onibus universi ordinis, quam nec tacitis nec occultis!</td><td></td></tr><tr><td>Quando enim frequentissimo senatu quattuor aut summum</td><td></td></tr><tr><td>quinque sunt inventi qui Milonis causam non probarent?</td><td></td></tr><tr><td>Declarant huius ambusti tribuni plebis illae intermortuae</td><td>10</td></tr><tr><td>contiones quibus cotidie meam potentiam invidiose crimina-</td><td></td></tr><tr><td>batur, cum diceret senatum non quod sentiret sed quod ego</td><td></td></tr><tr><td>vellem decernere. Quae quidem si potentia est appellanda</td><td></td></tr><tr><td>potius quam propter magna in rem publicam merita medio-</td><td></td></tr><tr><td>cris in bonis causis auctoritas aut propter hos officiosos</td><td>15</td></tr><tr><td>labores meos non nulla apud bonos gratia, appelletur ita </td><td></td></tr><tr><td>sane, dum modo ea nos utamur pro salute bonorum contra</td><td></td></tr><tr><td>amentiam perditorum. Hanc vero quaestionem, etsi non</td><td>13.1</td></tr><tr><td>est iniqua, numquam tamen senatus constituendam putavit;</td><td></td></tr><tr><td>erant enim leges, erant quaestiones vel de caede vel de vi,</td><td></td></tr><tr><td>nec tantum maerorem ac luctum senatui mors P. Clodi</td><td></td></tr><tr><td>adferebat ut nova quaestio constitueretur. Cuius enim de</td><td>5</td></tr><tr><td>illo incesto stupro iudicium decernendi senatui potestas esset</td><td></td></tr><tr><td>erepta, de eius interitu quis potest credere senatum iudicium</td><td></td></tr><tr><td>novum constituendum putasse? Cur igitur incendium curiae,</td><td></td></tr><tr><td>oppugnationem aedium M. Lepidi, caedem hanc ipsam con-</td><td></td></tr><tr><td>tra rem publicam senatus factam esse decrevit? Quia nulla</td><td>10</td></tr><tr><td>vis umquam est in libera civitate suscepta inter civis non</td><td></td></tr><tr><td>contra rem publicam—non enim est ulla defensio contra</td><td>14.1</td></tr><tr><td>vim umquam optanda, sed non numquam est necessaria,—</td><td></td></tr><tr><td>nisi vero aut ille dies quo Ti. Gracchus est caesus, aut ille</td><td></td></tr><tr><td>quo Gaius, aut arma Saturnini non, etiam si e re publica</td><td></td></tr><tr><td>oppressa sunt, rem publicam tamen volnerarunt. Itaque ego</td><td>5</td></tr><tr><td>ipse decrevi, cum caedem in via Appia factam esse constaret,</td><td></td></tr><tr><td>non eum qui se defendisset contra rem publicam fecisse, sed,</td><td></td></tr><tr><td>cum inesset in re vis et insidiae, crimen iudicio reservavi,</td><td></td></tr><tr><td>rem notavi. Quod si per furiosum illum tr. pl. senatui quod</td><td></td></tr><tr><td>sentiebat perficere licuisset, novam quaestionem nullam habe-</td><td>10</td></tr><tr><td>remus. Decernebat enim ut veteribus legibus, tantum modo</td><td></td></tr><tr><td>extra ordinem, quaereretur. Divisa sententia est postulante</td><td></td></tr><tr><td>nescio quo—nihil enim necesse est omnium me flagitia proferre</td><td></td></tr><tr><td>—sic reliqua auctoritas senatus empta intercessione sublata</td><td></td></tr><tr><td>est. At enim Cn. Pompeius rogatione sua et de re et de causa</td><td>15.1</td></tr><tr><td>iudicavit: tulit enim de caede quae in Appia via facta esset,</td><td></td></tr><tr><td>in qua P. Clodius occisus esset. Quid ergo tulit? Nempe ut </td><td></td></tr><tr><td>quaereretur. Quid porro quaerendum est? factumne sit? At</td><td></td></tr><tr><td>constat. A quo? At paret. Vidit igitur etiam in confessione</td><td>5</td></tr><tr><td>facti iuris tamen defensionem suscipi posse. Quod nisi</td><td></td></tr><tr><td>vidisset, posse absolvi eum qui fateretur, cum videret nos</td><td></td></tr><tr><td>fateri, neque quaeri umquam iussisset nec vobis tam hanc</td><td></td></tr><tr><td>salutarem in iudicando litteram quam illam tristem dedisset.</td><td></td></tr><tr><td>Mihi vero Cn. Pompeius non modo nihil gravius contra</td><td>10</td></tr><tr><td>Milonem iudicasse sed etiam statuisse videtur quid vos in</td><td></td></tr><tr><td>iudicando spectare oporteret. Nam qui non poenam confes-</td><td></td></tr><tr><td>sioni, sed defensionem dedit, is causam interitus quaeren-</td><td></td></tr><tr><td>dam, non interitum putavit. Iam illud ipse dicet profecto</td><td>16.1</td></tr><tr><td>quod sua sponte fecit, Publione Clodio tribuendum putarit</td><td></td></tr><tr><td>an tempori. Domi suae nobilissimus vir, senatus propug-</td><td></td></tr><tr><td>nator atque illis quidem temporibus paene patronus, avun-</td><td></td></tr><tr><td>culus huius iudicis nostri fortissimi viri, M. Catonis, tribunus</td><td>5</td></tr><tr><td>plebis M. Drusus occisus est. Nihil de eius morte populus</td><td></td></tr><tr><td>consultus est, nulla quaestio decreta a senatu est. Quantum</td><td></td></tr><tr><td>luctum fuisse in hac urbe a nostris patribus accepimus, cum</td><td></td></tr><tr><td>P. Africano domi suae quiescenti illa nocturna vis esset</td><td></td></tr><tr><td>inlata? Quis tum non ingemuit, quis non arsit dolore,</td><td>10</td></tr><tr><td>quem immortalem, si fieri posset, omnes esse cuperent, eius</td><td></td></tr><tr><td>ne necessariam quidem exspectatam esse mortem? Num</td><td></td></tr><tr><td>igitur ulla quaestio de Africani morte lata est? Certe nulla.</td><td></td></tr><tr><td>Quid ita? Quia non alio facinore clari homines, alio obscuri</td><td>17.1</td></tr><tr><td>necantur. Intersit inter vitae dignitatem summorum atque</td><td></td></tr><tr><td>infimorum; mors quidem inlata per scelus isdem et poenis</td><td></td></tr><tr><td>teneatur et legibus. Nisi forte magis erit parricida, si qui</td><td></td></tr><tr><td>consularem patrem quam si qui humilem necarit, aut eo</td><td>5</td></tr><tr><td>mors atrocior erit P. Clodi quod is in monumentis maiorum </td><td></td></tr><tr><td>suorum sit interfectus—hoc enim ab istis saepe dicitur—</td><td></td></tr><tr><td>proinde quasi Appius ille Caecus viam munierit, non qua</td><td></td></tr><tr><td>populus uteretur, sed ubi impune sui posteri latrocinarentur!</td><td></td></tr><tr><td>Itaque in eadem ista Appia cum ornatissimum equitem</td><td>18.1</td></tr><tr><td>Romanum P. Clodius M. Papirium occidisset, non fuit illud</td><td></td></tr><tr><td>facinus puniendum—homo enim nobilis in suis monumentis</td><td></td></tr><tr><td>equitem Romanum occiderat—nunc eiusdem Appiae nomen</td><td></td></tr><tr><td>quantas tragoedias excitat! Quae cruentata antea caede</td><td>5</td></tr><tr><td>honesti atque innocentis viri silebatur, eadem nunc crebro</td><td></td></tr><tr><td>usurpatur, postea quam latronis et parricidae sanguine im-</td><td></td></tr><tr><td>buta est. Sed quid ego illa commemoro? Comprehensus</td><td></td></tr><tr><td>est in templo Castoris servus P. Clodi, quem ille ad Cn.</td><td></td></tr><tr><td>Pompeium interficiendum conlocarat. Extorta est ei confi-</td><td>10</td></tr><tr><td>tenti sica de manibus. Caruit foro postea Pompeius, caruit</td><td></td></tr><tr><td>senatu, caruit publico; ianua se ac parietibus, non iure</td><td></td></tr><tr><td>legum iudiciorumque texit. Num quae rogatio lata, num</td><td>19.1</td></tr><tr><td>quae nova quaestio decreta est? Atqui si res, si vir, si</td><td></td></tr><tr><td>tempus ullum dignum fuit, certe haec in illa causa summa</td><td></td></tr><tr><td>omnia fuerunt. Insidiator erat in foro conlocatus atque in</td><td></td></tr><tr><td>vestibulo ipso senatus; ei viro autem mors parabatur cuius</td><td>5</td></tr><tr><td>in vita nitebatur salus civitatis; eo porro rei publicae tem-</td><td></td></tr><tr><td>pore quo, si unus ille occidisset, non haec solum civitas</td><td></td></tr><tr><td>sed gentes omnes concidissent. Nisi vero, quia perfecta res</td><td></td></tr><tr><td>non est, non fuit punienda, proinde quasi exitus rerum, non</td><td></td></tr><tr><td>hominum consilia legibus vindicentur. Minus dolendum</td><td>10</td></tr><tr><td>fuit re non perfecta, sed puniendum certe nihilo minus.</td><td></td></tr><tr><td>Quotiens ego ipse, iudices, ex P. Clodi telis et ex cruentis</td><td>20.1</td></tr><tr><td>eius manibus effugi! ex quibus si me non vel mea vel rei</td><td></td></tr><tr><td>publicae fortuna servasset, quis tandem de interitu meo</td><td></td></tr><tr><td>quaestionem tulisset? Sed stulti sumus qui Drusum, qui</td><td></td></tr><tr><td>Africanum, Pompeium, nosmet ipsos cum P. Clodio conferre </td><td>5</td></tr><tr><td>audeamus. Tolerabilia fuerunt illa: P. Clodi mortem</td><td></td></tr><tr><td>aequo animo ferre nemo potest. Luget senatus, maeret</td><td></td></tr><tr><td>equester ordo, tota civitas confecta senio est, squalent muni-</td><td></td></tr><tr><td>cipia, adflictantur coloniae, agri denique ipsi tam beneficum,</td><td></td></tr><tr><td>tam salutarem, tam mansuetum civem desiderant. Non</td><td>21.1</td></tr><tr><td>fuit ea causa, iudices, profecto, non fuit cur sibi censeret</td><td></td></tr><tr><td>Pompeius quaestionem ferendam, sed homo sapiens atque</td><td></td></tr><tr><td>alta et divina quadam mente praeditus multa vidit: fuisse</td><td></td></tr><tr><td>illum sibi inimicum, familiarem Milonem; in communi</td><td>5</td></tr><tr><td>omnium laetitia si etiam ipse gauderet, timuit ne videretur</td><td></td></tr><tr><td>infirmior fides reconciliatae gratiae. Multa etiam alia vidit,</td><td></td></tr><tr><td>sed illud maxime, quamvis atrociter ipse tulisset, vos tamen</td><td></td></tr><tr><td>fortiter iudicaturos. Itaque delegit ex florentissimis ordini-</td><td></td></tr><tr><td>bus ipsa lumina, neque vero, quod non nulli dictitant, se-</td><td>10</td></tr><tr><td>crevit in iudicibus legendis amicos meos. Neque enim hoc</td><td></td></tr><tr><td>cogitavit vir iustissimus, neque in bonis viris legendis id</td><td></td></tr><tr><td>adsequi potuisset, etiam si cupisset. Non enim mea gratia</td><td></td></tr><tr><td>familiaritatibus continetur, quae late patere non possunt,</td><td></td></tr><tr><td>propterea quod consuetudines victus non possunt esse cum</td><td>15</td></tr><tr><td>multis; sed, si quid possumus, ex eo possumus quod res</td><td></td></tr><tr><td>publica nos coniunxit cum bonis. Ex quibus ille cum op-</td><td></td></tr><tr><td>timos viros legeret idque maxime ad fidem suam pertinere</td><td></td></tr><tr><td>arbitraretur, non potuit legere non studiosos mei. Quod</td><td>22.1</td></tr><tr><td>vero te, L. Domiti, huic quaestioni praeesse maxime voluit,</td><td></td></tr><tr><td>nihil quaesivit aliud nisi iustitiam, gravitatem, humanitatem,</td><td></td></tr><tr><td>fidem. Tulit ut consularem necesse esset: credo, quod</td><td></td></tr><tr><td>principum munus esse ducebat resistere et levitati multitu-</td><td>5</td></tr><tr><td>dinis et perditorum temeritati. Ex consularibus te creavit</td><td></td></tr><tr><td>potissimum: dederas enim quam contemneres popularis</td><td></td></tr><tr><td>insanias iam ab adulescentia documenta maxima. </td><td></td></tr>
        </table>