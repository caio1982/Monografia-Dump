<table>
          <script>targetHit=0;</script>
          <tr><td>  Quod cum ita sit, nihil fingam tamen. Meminero me</td><td>2.2.179.1</td></tr><tr><td>non sumpsisse quem accusarem, sed recepisse quos de-</td><td></td></tr><tr><td>fenderem; vos ex me causam non a me prolatam, sed ad</td><td></td></tr><tr><td>me delatam audire oportere; me Siculis satis esse facturum </td><td></td></tr><tr><td>si quae cognovi in Sicilia, quae accepi ab ipsis, diligenter</td><td>5</td></tr><tr><td>exposuero, populo Romano si nullius vim, nullius potentiam</td><td></td></tr><tr><td>pertimuero, vobis si facultatem vere atque honeste iudicandi</td><td></td></tr><tr><td>fide et diligentia mea fecero, mihimet si ne minimum</td><td></td></tr><tr><td>quidem de meo curriculo vitae, quod mihi semper pro-</td><td></td></tr><tr><td>positum fuit, decessero. Quapropter nihil est quod metuas</td><td>180.1</td></tr><tr><td>ne quid in te confingam: etiam quod laetere habes. Multa</td><td></td></tr><tr><td>enim quae scio a te esse commissa, quod aut nimium turpia</td><td></td></tr><tr><td>aut parum credibilia sunt, praetermittam. Tantum agam</td><td></td></tr><tr><td>de hoc toto nomine societatis. Vt iam scire possis, quae-</td><td>5</td></tr><tr><td>ram decretumne sit. Cum id invenero, quaeram remotaene</td><td></td></tr><tr><td>sint litterae. Cum id quoque constabit, vos iam hoc me</td><td></td></tr><tr><td>tacito intellegetis: si illi qui hoc istius causa decreverunt</td><td></td></tr><tr><td>equites Romani nunc idem in eum iudices essent, istum</td><td></td></tr><tr><td>sine dubio condemnarent, de quo litteras eas quae istius</td><td>10</td></tr><tr><td>furta indicarent et ad se missas et suo decreto remotas</td><td></td></tr><tr><td>scirent esse. Quem igitur ab iis equitibus Romanis, qui</td><td></td></tr><tr><td>istius causa cupiunt omnia, qui ab eo benignissime tractati</td><td></td></tr><tr><td>sunt, condemnari necesse esset, is a vobis, iudices, ulla via</td><td></td></tr><tr><td>aut ratione absolvi potest? </td><td>15</td></tr><tr><td>  Ac ne forte ea, quae remota de medio atque erepta nobis</td><td>181.1</td></tr><tr><td>sunt, omnia ita condita fuisse atque ita abdita latuisse</td><td></td></tr><tr><td>videantur ut haec diligentia, quam ego a me exspectari</td><td></td></tr><tr><td>maxime puto, nihil eorum investigare, nihil adsequi potuerit,</td><td></td></tr><tr><td>—quae consilio aliquo aut ratione inveniri potuerunt inventa</td><td>5</td></tr><tr><td>sunt, iudices: manifestis in rebus hominem iam teneri</td><td></td></tr><tr><td>videbitis. Nam quod in publicanorum causis vel plurimum </td><td></td></tr><tr><td>aetatis meae versor vehementerque illum ordinem observo,</td><td></td></tr><tr><td>satis commode mihi videor eorum consuetudinem usu</td><td></td></tr><tr><td>tractandoque cognosse. Itaque ut hoc comperi, remotas</td><td>182.1</td></tr><tr><td>esse litteras societatis, habui rationem eorum annorum per</td><td></td></tr><tr><td>quos iste in Sicilia fuisset; dein quaesivi, quod erat inventu</td><td></td></tr><tr><td>facillimum, qui per eos annos magistri illius societatis</td><td></td></tr><tr><td>fuissent, apud quos tabulae fuissent. Sciebam enim hanc</td><td>5</td></tr><tr><td>magistrorum qui tabulas haberent consuetudinem esse, ut,</td><td></td></tr><tr><td>cum tabulas novo magistro traderent, exempla litterarum</td><td></td></tr><tr><td>ipsi habere non nollent. Itaque ad L. Vibium, equitem</td><td></td></tr><tr><td>Romanum, virum primarium, quem reperiebam magistrum</td><td></td></tr><tr><td>fuisse eo ipso anno qui mihi maxime quaerendus erat,</td><td>10</td></tr><tr><td>primum veni. Sane homini praeter opinionem improviso</td><td></td></tr><tr><td>incidi. Scrutatus sum quae potui et quaesivi omnia:</td><td></td></tr><tr><td>inveni duos solos libellos a L. Canuleio missos sociis ex</td><td></td></tr><tr><td>portu Syracusis, in quibus erat scripta ratio mensuum com-</td><td></td></tr><tr><td>plurium rerum exportatarum istius nomine sine portorio:</td><td>15</td></tr><tr><td>itaque obsignavi statim. &lt;Non&gt; erat haec ex eodem genere</td><td>183.1</td></tr><tr><td>quod ego maxime genus ex sociorum litteris reperire cupie-</td><td></td></tr><tr><td>bam; verum tantum inveni, iudices, quod apud vos quasi</td><td></td></tr><tr><td>exempli causa proferre possem. Sed tamen quicquid erit</td><td></td></tr><tr><td>in his libellis, quantulumcumque videbitur esse, hoc quidem</td><td>5</td></tr><tr><td>certe manifestum erit: de ceteris ex hoc coniecturam facere</td><td></td></tr><tr><td>debebitis. Recita mihi, quaeso, hunc primum libellum,</td><td></td></tr><tr><td>deinde illum alterum. <span class="caps">Libelli Canvleiani.</span> </td><td></td></tr>
        </table>