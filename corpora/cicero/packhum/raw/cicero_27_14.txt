<table>
          <script>targetHit=0;</script>
          <tr><td>  Sed quoniam praeterita mutare non possumus, quid</td><td>59.1</td></tr><tr><td>cessat hic homullus, ex argilla et luto fictus Epicurus, dare</td><td></td></tr><tr><td>haec praeclara praecepta sapientiae clarissimo et summo</td><td></td></tr><tr><td>imperatori genero suo? Fertur ille vir, mihi crede, gloria;</td><td></td></tr><tr><td>flagrat, ardet cupiditate iusti et magni triumphi. Non</td><td>5</td></tr><tr><td>didicit eadem ista quae tu. Mitte ad eum libellum et, si</td><td></td></tr><tr><td>iam ipse coram congredi poteris, meditare quibus verbis</td><td></td></tr><tr><td>incensam illius cupiditatem comprimas atque restinguas.</td><td></td></tr><tr><td>Valebis apud hominem volitantem gloriae cupiditate vir</td><td></td></tr><tr><td>moderatus et constans, apud indoctum eruditus, apud gene-</td><td>10</td></tr><tr><td>rum socer. Dices enim, ut es homo factus ad persua-</td><td></td></tr><tr><td>dendum, concinnus, perfectus, politus ex schola: 'quid</td><td></td></tr><tr><td>est, Caesar, quod te supplicationes totiens iam decretae tot</td><td></td></tr><tr><td>dierum tanto opere delectent? in quibus homines errore</td><td></td></tr><tr><td>ducuntur, quas di neglegunt; qui, ut noster divinus ille</td><td>15</td></tr><tr><td>dixit Epicurus, neque propitii cuiquam esse solent neque</td><td></td></tr><tr><td>irati.' Non facies fidem scilicet, cum haec disputabis; tibi</td><td></td></tr><tr><td>enim et esse et fuisse videbit iratos. Vertes te ad alteram</td><td>60.1</td></tr><tr><td>scholam; disseres de triumpho: 'quid tandem habet iste</td><td></td></tr><tr><td>currus, quid vincti ante currum duces, quid simulacra oppi-</td><td></td></tr><tr><td>dorum, quid aurum, quid argentum, quid legati in equis et</td><td></td></tr><tr><td>tribuni, quid clamor militum, quid tota illa pompa? Inania</td><td>5</td></tr><tr><td>sunt ista, mihi crede, delectamenta paene puerorum, captare</td><td></td></tr><tr><td>plausus, vehi per urbem, conspici velle. Quibus ex rebus</td><td></td></tr><tr><td>nihil est quod solidum tenere, nihil quod referre ad volu-</td><td></td></tr><tr><td>ptatem corporis possis. Quin tu me vides qui, ex qua pro-</td><td>61.1</td></tr><tr><td>vincia T. Flamininus, L. Paulus, Q. Metellus, T. Didius, </td><td></td></tr><tr><td>innumerabiles alii levitate et cupiditate commoti triumpha-</td><td></td></tr><tr><td>runt, ex ea sic redii ut ad portam Esquilinam Macedonicam</td><td></td></tr><tr><td>lauream conculcarim, ipse cum hominibus quindecim male</td><td>5</td></tr><tr><td>vestitis ad portam Caelimontanam sitiens pervenerim; quo</td><td></td></tr><tr><td>in loco mihi libertus praeclaro imperatori domum ex hac</td><td></td></tr><tr><td>die biduo ante conduxerat; quae vacua si non fuisset, in</td><td></td></tr><tr><td>campo Martio mihi tabernaculum conlocassem. Nummus</td><td></td></tr><tr><td>interea mihi, Caesar, neglectis ferculis triumphalibus domi</td><td>10</td></tr><tr><td>manet et manebit. Rationes ad aerarium continuo, sicut</td><td></td></tr><tr><td>tua lex iubebat, detuli, neque alia ulla in re legi tuae parui.</td><td></td></tr><tr><td>Quas rationes si cognoris, intelleges nemini plus quam mihi</td><td></td></tr><tr><td>litteras profuisse. Ita enim sunt perscriptae scite et litte-</td><td></td></tr><tr><td>rate ut scriba ad aerarium qui eas rettulit perscriptis</td><td>15</td></tr><tr><td>rationibus secum ipse caput sinistra manu perfricans</td><td></td></tr><tr><td>commurmuratus sit:</td><td></td></tr><tr><td>    &quot;ratio quidem hercle apparet, argentum οἴχεται.&quot;'</td><td></td></tr><tr><td>Hac tu oratione non dubito quin illum iam escendentem</td><td></td></tr><tr><td>in currum revocare possis. </td><td>20</td></tr>
        </table>