<table>
          <script>targetHit=0;</script>
          <tr><td>  Veniamus ad ludos; facit enim, iudices, vester iste in me</td><td>115.1</td></tr><tr><td>animorum oculorumque coniectus ut mihi iam licere putem</td><td></td></tr><tr><td>remissiore uti genere dicendi. Comitiorum et contionum</td><td></td></tr><tr><td>significationes sunt interdum verae, sunt non numquam</td><td></td></tr><tr><td>vitiatae atque corruptae; theatrales gladiatoriique consessus</td><td>5</td></tr><tr><td>dicuntur omnino solere levitate non nullorum emptos plausus</td><td></td></tr><tr><td>exilis et raros excitare; ac tamen facile est, cum id fit, quem</td><td></td></tr><tr><td>ad modum et a quibus fiat, et quid integra multitudo faciat</td><td></td></tr><tr><td>videre. Quid ego nunc dicam quibus viris aut cui generi</td><td></td></tr><tr><td>civium maxime plaudatur? Neminem vestrum fallit. Sit</td><td>10</td></tr><tr><td>hoc sane leve, quod non ita est, quoniam optimo cuique</td><td></td></tr><tr><td>impertitur; sed, si est leve, homini gravi leve est, ei vero</td><td></td></tr><tr><td>qui pendet rebus levissimis, qui rumore et, ut ipsi loquuntur,</td><td></td></tr><tr><td>favore populi tenetur et ducitur, plausum immortalitatem,</td><td></td></tr><tr><td>sibilum mortem videri necesse est. Ex te igitur, Scaure,</td><td>116.1</td></tr><tr><td>potissimum quaero, qui ludos apparatissimos magnificentis-</td><td></td></tr><tr><td>simosque fecisti, ecquis istorum popularium tuos ludos</td><td></td></tr><tr><td>aspexerit, ecquis se theatro populoque Romano commiserit.</td><td></td></tr><tr><td>Ipse ille maxime ludius, non solum spectator sed actor et</td><td>5</td></tr><tr><td>acroama, qui omnia sororis embolia novit, qui in coetum</td><td></td></tr><tr><td>mulierum pro psaltria adducitur, nec tuos ludos aspexit in</td><td></td></tr><tr><td>illo ardenti tribunatu suo nec ullos alios nisi eos a quibus vix</td><td></td></tr><tr><td>vivus effugit. Semel, inquam, se ludis homo popularis com-</td><td></td></tr><tr><td>misit omnino, cum in templo Virtutis honos habitus esset </td><td>10</td></tr><tr><td>virtuti, Gaique Mari, conservatoris huius imperi, monumen-</td><td></td></tr><tr><td>tum municipi eius et rei publicae defensori sedem ad</td><td></td></tr><tr><td>salutem praebuisset. </td><td></td></tr><tr><td>  Quo quidem tempore quid populus Romanus sentire se</td><td>117.1</td></tr><tr><td>ostenderet utroque in genere declaratum est: primum cum</td><td></td></tr><tr><td>audito senatus consulto rei ipsi atque absenti senatui plausus</td><td></td></tr><tr><td>est ab universis datus, deinde cum senatoribus singulis</td><td></td></tr><tr><td>spectatum e senatu redeuntibus: cum vero ipse qui ludos</td><td>5</td></tr><tr><td>faciebat consul adsedit, stantes ei manibus passis gratias</td><td></td></tr><tr><td>agentes et lacrimantes gaudio suam erga me benivolentiam</td><td></td></tr><tr><td>ac misericordiam declararunt. At cum ille furibundus in-</td><td></td></tr><tr><td>citata illa sua vaecordi mente venisset, vix se populus Ro-</td><td></td></tr><tr><td>manus tenuit, vix homines odium suum a corpore eius impuro</td><td>10</td></tr><tr><td>atque infando represserunt; voces quidem et palmarum in-</td><td></td></tr><tr><td>tentus et maledictorum clamorem omnes profuderunt. Sed</td><td>118.1</td></tr><tr><td>quid ego populi Romani animum virtutemque commemoro,</td><td></td></tr><tr><td>libertatem iam ex diuturna servitute dispicientis, in eo homine</td><td></td></tr><tr><td>cui tum petenti iam aedilitatem ne histriones quidem coram</td><td></td></tr><tr><td>sedenti pepercerunt? Nam cum ageretur togata 'Simulans,'</td><td>5</td></tr><tr><td>ut opinor, caterva tota clarissima concentione in ore impuri</td><td></td></tr><tr><td>hominis imminens contionata est:</td><td></td></tr><tr><td>    huic, Tite,</td><td></td></tr><tr><td>    tua póst principia atque éxitus vitiósae vitae—!</td><td></td></tr><tr><td>Sedebat exanimatus, et is qui antea cantorum convicio con-</td><td>10</td></tr><tr><td>tiones celebrare suas solebat cantorum ipsorum vocibus</td><td></td></tr><tr><td>eiciebatur. Et quoniam facta mentio est ludorum, ne illud</td><td></td></tr><tr><td>quidem praetermittam, in magna varietate sententiarum</td><td></td></tr><tr><td>numquam ullum fuisse locum, in quo aliquid a poeta dictum </td><td></td></tr><tr><td>cadere in tempus nostrum videretur, quod aut populum uni-</td><td>15</td></tr><tr><td>versum fugeret aut non exprimeret ipse actor. Et quaeso</td><td>119.1</td></tr><tr><td>hoc loco, iudices, ne qua levitate me ductum ad insolitum</td><td></td></tr><tr><td>genus dicendi labi putetis, si de poetis, de histrionibus, de</td><td></td></tr><tr><td>ludis in iudicio loquar. </td><td></td></tr>
        </table>