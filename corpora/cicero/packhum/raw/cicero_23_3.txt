<table>
          <script>targetHit=0;</script>
          <tr><td>  Atque ut aliquando ad te veniam, de me hoc sit extremum.</td><td>9.7</td></tr><tr><td>Quid quisque nostrum de se ipse loquatur, non est sane</td><td></td></tr><tr><td>requirendum: boni viri &lt;quid dicant&gt;, id est maximi momenti</td><td></td></tr><tr><td>et ponderis. Duo sunt tempora quibus nostrorum civium</td><td>10.1</td></tr><tr><td>spectentur iudicia de nobis, unum honoris, alterum salutis.</td><td></td></tr><tr><td>Honos tali populi Romani voluntate paucis est delatus ac</td><td></td></tr><tr><td>mihi, salus tanto studio civitatis nemini reddita. De te</td><td></td></tr><tr><td>autem homines quid sentiant in honore experti sumus, in</td><td>5</td></tr><tr><td>salute exspectamus. Sed tamen ne me cum his principibus</td><td></td></tr><tr><td>civitatis qui adsunt P. Sestio, sed ut tecum, cum homine</td><td></td></tr><tr><td>uno non solum impudentissimo &lt;sed etiam sordidissimo&gt; atque</td><td></td></tr><tr><td>infimo, conferam, de te ipso, homine et adrogantissimo et</td><td></td></tr><tr><td>mihi inimicissimo, quaero, Vatini, utrum tandem putes huic</td><td>10</td></tr><tr><td>civitati, huic rei publicae, huic urbi, his templis, aerario,</td><td></td></tr><tr><td>curiae, viris his quos vides, horum bonis fortunis liberis,</td><td></td></tr><tr><td>civibus ceteris, denique deorum immortalium delubris au-</td><td></td></tr><tr><td>spiciis religionibus melius fuisse et praestabilius me civem</td><td></td></tr><tr><td>in hac civitate nasci an te? Cum mihi hoc responderis,</td><td>15</td></tr><tr><td>aut ita impudenter ut manus a te homines vix abstinere</td><td></td></tr><tr><td>possint, aut ita dolenter ut aliquando ista quae sunt inflata</td><td></td></tr><tr><td>rumpantur, tum memoriter respondeto ad ea quae te de te</td><td></td></tr><tr><td>ipso rogaro. Atque illud tenebricosissimum tempus ineuntis</td><td>11.1</td></tr><tr><td>aetatis tuae patiar latere. Licet impune per me parietes in</td><td></td></tr><tr><td>adulescentia perfoderis, vicinos compilaris, matrem verbe-</td><td></td></tr><tr><td>raris: habeat hoc praemi tua indignitas, ut adulescentiae</td><td></td></tr><tr><td>turpitudo obscuritate et sordibus tuis obtegatur. </td><td>5</td></tr><tr><td>  Quaesturam petisti cum P. Sestio, cum hic nihil loque-</td><td></td></tr><tr><td>retur nisi quod agebat, tu de altero consulatu gerendo te </td><td></td></tr><tr><td>diceres cogitare. Quaero abs te teneasne memoria, cum</td><td></td></tr><tr><td>P. Sestius quaestor sit cunctis suffragiis factus, tunc te vix,</td><td></td></tr><tr><td>invitis omnibus, non populi beneficio sed consulis, extremum</td><td>10</td></tr><tr><td>adhaesisse? in eo magistratu cum tibi magno clamore aqua-</td><td>12.1</td></tr><tr><td>ria provincia sorte obtigisset, missusne sis a me consule Pu-</td><td></td></tr><tr><td>teolos, ut inde aurum exportari argentumque prohiberes?</td><td></td></tr><tr><td>in eo negotio cum te non custodem ad continendas, sed</td><td></td></tr><tr><td>portitorem ad partiendas mercis missum putares, cumque</td><td>5</td></tr><tr><td>omnium domos, apothecas, navis furacissime scrutarere,</td><td></td></tr><tr><td>hominesque negoti gerentis iudiciis iniquissimis inretires,</td><td></td></tr><tr><td>mercatores e navi egredientis terreres, conscendentis mora-</td><td></td></tr><tr><td>rere, teneasne memoria tibi in conventu Puteolis manus</td><td></td></tr><tr><td>esse adlatas, ad me consulem querelas Puteolanorum esse</td><td>10</td></tr><tr><td>delatas? post quaesturam exierisne legatus in ulteriorem</td><td></td></tr><tr><td>Hispaniam C. Cosconio pro consule? cum illud iter Hispa-</td><td></td></tr><tr><td>niense pedibus fere confici soleat, aut, si qui navigare velit,</td><td></td></tr><tr><td>certa sit ratio navigandi, venerisne in Sardiniam atque inde</td><td></td></tr><tr><td>in Africam? fuerisne, quod sine senatus consulto tibi facere</td><td>15</td></tr><tr><td>non licuit, in regno Hiempsalis, fuerisne in regno Mastane-</td><td></td></tr><tr><td>sosi, venerisne ad fretum per Mauretaniam? quem scias</td><td></td></tr><tr><td>umquam legatum Hispaniensem istis itineribus in illam</td><td></td></tr><tr><td>provinciam pervenisse? </td><td></td></tr>
        </table>