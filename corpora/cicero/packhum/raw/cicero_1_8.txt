<table>
          <script>targetHit=0;</script>
          <tr><td>  Negamus te bona P. Quincti, Sex. Naevi, possedisse</td><td>36.1</td></tr><tr><td>ex edicto praetoris. In eo sponsio facta est. Ostendam</td><td></td></tr><tr><td>primum causam non fuisse cur a praetore postulares ut</td><td></td></tr><tr><td>bona P. Quincti possideres, deinde ex edicto te possidere</td><td></td></tr><tr><td>non potuisse, postremo non possedisse. Quaeso, C. Aquili</td><td>5</td></tr><tr><td>vosque qui estis in consilio, ut quid pollicitus sim dili-</td><td></td></tr><tr><td>genter memoriae mandetis; etenim rem facilius totam</td><td></td></tr><tr><td>accipietis, si haec memineritis, et me facile vestra existima-</td><td></td></tr><tr><td>tione revocabitis, si extra hos cancellos egredi conabor quos</td><td></td></tr><tr><td>mihi ipse circumdedi. Nego fuisse causam cur postularet,</td><td>10</td></tr><tr><td>nego ex edicto possidere potuisse, nego possedisse. Haec</td><td></td></tr><tr><td>tria cum docuero, peroraro. </td><td></td></tr><tr><td>  Non fuit causa cur postularet. Qui hoc intellegi potest?</td><td>37.1</td></tr><tr><td>Quia Sex. Naevio neque ex societatis ratione neque</td><td></td></tr><tr><td>privatim quicquam debuit Quinctius. Quis huic rei testis</td><td></td></tr><tr><td>est? Idem qui acerrimus adversarius; in hanc rem te, te</td><td></td></tr><tr><td>inquam, testem, Naevi, citabo. Annum et eo diutius post</td><td>5</td></tr><tr><td>mortem C. Quincti fuit in Gallia tecum simul Quinctius.</td><td></td></tr><tr><td>Doce te petisse ab eo istam nescio quam innumerabilem</td><td></td></tr><tr><td>pecuniam, doce aliquando mentionem fecisse, dixisse</td><td></td></tr><tr><td>deberi; debuisse concedam. Moritur C. Quinctius qui</td><td>38.1</td></tr><tr><td>tibi, ut ais, certis nominibus grandem pecuniam debuit.</td><td></td></tr><tr><td>Heres eius P. Quinctius in Galliam ad te ipsum venit in</td><td></td></tr><tr><td>agrum communem, eo denique ubi non modo res erat sed</td><td></td></tr><tr><td>ratio quoque omnis et omnes litterae. Quis tam dissolutus </td><td>5</td></tr><tr><td>in re familiari fuisset, quis tam neglegens, quis tam tui,</td><td></td></tr><tr><td>Sexte, dissimilis qui, cum res ab eo quicum contraxisset</td><td></td></tr><tr><td>recessisset et ad heredem pervenisset, non heredem, cum</td><td></td></tr><tr><td>primum vidisset, certiorem faceret, appellaret, rationem</td><td></td></tr><tr><td>adferret, si quid in controversiam veniret, aut intra parietes</td><td>10</td></tr><tr><td>aut summo iure experiretur? Itane est? quod viri optimi</td><td></td></tr><tr><td>faciunt, si qui suos propinquos ac necessarios caros et</td><td></td></tr><tr><td>honestos esse atque haberi volunt, id Sex. Naevius non</td><td></td></tr><tr><td>faceret, qui usque eo fervet ferturque avaritia ut de suis</td><td></td></tr><tr><td>commodis aliquam partem velit committere ne quam</td><td>15</td></tr><tr><td>partem huic propinquo suo ullius ornamenti relinquat?</td><td></td></tr><tr><td>et is pecuniam, si qua deberetur, non peteret qui, quia,</td><td>39.1</td></tr><tr><td>quod debitum numquam est, id datum non est, non</td><td></td></tr><tr><td>pecuniam modo verum etiam hominis propinqui sanguinem</td><td></td></tr><tr><td>vitamque eripere conatur? Huic tum molestus esse vide-</td><td></td></tr><tr><td>licet noluisti quem nunc respirare libere non sinis; quem</td><td>5</td></tr><tr><td>nunc interficere nefarie cupis, eum tum pudenter appellare</td><td></td></tr><tr><td>nolebas. Ita credo; hominem propinquum, tui obser-</td><td></td></tr><tr><td>vantem, virum bonum, pudentem, maiorem natu nolebas</td><td></td></tr><tr><td>aut non audebas appellare; saepe, ut fit, cum ipse te</td><td></td></tr><tr><td>confirmasses, cum statuisses mentionem de pecunia facere,</td><td>10</td></tr><tr><td>cum paratus meditatusque venisses, homo timidus virginali</td><td></td></tr><tr><td>verecundia subito ipse te retinebas; excidebat repente</td><td></td></tr><tr><td>oratio; cum cuperes appellare, non audebas, ne invitus</td><td></td></tr><tr><td>audiret. Id erat profecto. Credamus hoc, Sex. Naevium,</td><td>40.1</td></tr><tr><td>cuius caput oppugnet, eius auribus pepercisse. Si debuisset,</td><td></td></tr><tr><td>Sexte, petisses, et petisses statim; si non statim, paulo</td><td></td></tr><tr><td>quidem post; si non paulo, at aliquanto; sex quidem illis</td><td></td></tr><tr><td>mensibus profecto; anno vertente sine controversia. Anno </td><td>5</td></tr><tr><td>et sex mensibus vero, cum tibi cotidie potestas hominis</td><td></td></tr><tr><td>fuisset admonendi, verbum nullum facis; biennio iam</td><td></td></tr><tr><td>confecto fere appellas. Quis tam perditus ac profusus</td><td></td></tr><tr><td>nepos non adesa iam sed abundanti etiam pecunia sic</td><td></td></tr><tr><td>dissolutus fuisset ut fuit Sex. Naevius? Cum hominem</td><td>10</td></tr><tr><td>nomino, satis mihi videor dicere. Debuit tibi C. Quinctius,</td><td>41.1</td></tr><tr><td>numquam petisti; mortuus est ille, res ad heredem venit;</td><td></td></tr><tr><td>cum eum cotidie videres, post biennium denique appellas.</td><td></td></tr><tr><td>Dubitabitur utrum sit probabilius, Sex. Naevium statim</td><td></td></tr><tr><td>si quid deberetur petiturum fuisse, an ne appellaturum</td><td>5</td></tr><tr><td>quidem biennio? Appellandi tempus non erat? At tecum</td><td></td></tr><tr><td>plus annum vixit. In Gallia agi non potuit? At et in</td><td></td></tr><tr><td>provincia ius dicebatur et Romae iudicia fiebant. Restat</td><td></td></tr><tr><td>ut aut summa neglegentia tibi obstiterit aut unica liberalitas.</td><td></td></tr><tr><td>Si neglegentiam dices, mirabimur, si bonitatem, ridebimus;</td><td>10</td></tr><tr><td>neque praeterea quid possis dicere invenio. Satis est</td><td></td></tr><tr><td>argumenti nihil esse debitum Naevio, quod tam diu nihil</td><td></td></tr><tr><td>petivit. </td><td></td></tr>
        </table>