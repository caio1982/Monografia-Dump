<table>
          <script>targetHit=0;</script>
          <tr class="title first  date"><td>post prid<span class="snum">.</span> Id<span class="snum">.</span> Nov<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Noli putare pigritia me facere quod non mea manu scribam—</td><td>16.15.1.1</td></tr><tr><td>sed mehercule pigritia. nihil enim habeo aliud quod dicam. et</td><td></td></tr><tr><td>tamen in tuis quoque epistulis Alexim videor agnoscere. sed ad</td><td></td></tr><tr><td>rem venio. </td><td></td></tr><tr><td>  Ego, si me non improbissime Dolabella tractasset, dubitassem</td><td>5</td></tr><tr><td>fortasse utrum remissior essem an summo iure contenderem.</td><td></td></tr><tr><td>nunc vero etiam gaudeo mihi causam oblatam in qua et ipse</td><td></td></tr><tr><td>sentiat et reliqui omnes me ab illo abalienatum, idque prae me</td><td></td></tr><tr><td>feram et quidem me facere et rei publicae causa ut illum oderim,</td><td></td></tr><tr><td>quod, cum eam me auctore defendere coepisset, non modo</td><td>10</td></tr><tr><td>deseruerit emptus pecunia sed etiam, quantum in ipso fuerit,</td><td></td></tr><tr><td>everterit. quod autem quaeris quo modo agi placeat cum dies</td><td>2.1</td></tr><tr><td>venerit, primum velim eius modi sit ut non alienum sit me</td><td></td></tr><tr><td>Romae esse; de quo ut de ceteris faciam ut tu censueris. de</td><td></td></tr><tr><td>summa autem agi prorsus vehementer et severe volo. etsi</td><td></td></tr><tr><td>sponsores appellare videtur habere quandam δυσωπίαν, tamen</td><td>5</td></tr><tr><td>hoc quale sit consideres velim: possumus enim, ut sponsores</td><td></td></tr><tr><td>&lt;non&gt; appellentur, procuratores in ius ducere; neque enim illi</td><td></td></tr><tr><td>litem contestabuntur, quo facto non sum nescius sponsores</td><td></td></tr><tr><td>liberari. sed et illi turpe arbitror eo nomine quod satis dato</td><td></td></tr><tr><td>debeat procuratores eius non dissolvere et nostrae gravitatis ius</td><td>10</td></tr><tr><td>nostrum sine summa illius ignominia persequi. de hoc quid</td><td></td></tr><tr><td>placeat rescribas velim; nec dubito quin hoc totum lenius</td><td></td></tr><tr><td>administraturus sis.  </td><td></td></tr><tr><td>  Redeo ad rem publicam. multa mehercule a te saepe ἐν</td><td>3.1</td></tr><tr><td>πολιτικῷ genere prudenter, sed his litteris nihil prudentius.</td><td></td></tr><tr><td>quamquam enim †postea† in praesentia belle iste puer retundit</td><td></td></tr><tr><td>Antonium, tamen exitum exspectare debemus. at quae contio!</td><td></td></tr><tr><td>nam est missa mihi. iurat 'ita sibi parentis honores consequi</td><td>5</td></tr><tr><td>liceat' et simul dextram intendit ad statuam. μηδὲ σωθείην ὑπό</td><td></td></tr><tr><td>γε τοιούτου! sed, ut scribis, certissimum video esse discrimen</td><td></td></tr><tr><td>Cascae nostri tribunatum, de quo quidem ipso dixi Oppio,</td><td></td></tr><tr><td>cum me hortaretur ut adulescentem totamque causam manum-</td><td></td></tr><tr><td>que veteranorum complecterer, me nullo modo facere posse,</td><td>10</td></tr><tr><td>&lt;nisi&gt; mihi exploratum esset eum non modo non inimicum</td><td></td></tr><tr><td>tyrannoctonis verum etiam amicum fore. cum ille diceret ita</td><td></td></tr><tr><td>futurum, 'quid igitur festinamus?' inquam. 'illi enim mea</td><td></td></tr><tr><td>opera ante Kal. Ian. nihil opus est, nos autem eius voluntatem</td><td></td></tr><tr><td>ante Id. Dec. pers&lt;pi&gt;ciemus in Casca.' valde mihi adsensus est.</td><td>15</td></tr><tr><td>quam ob rem haec quidem hactenus. </td><td></td></tr><tr><td>  Quod reliquum est, cottidie tabellarios habebis et, ut ego</td><td></td></tr><tr><td>arbitror, etiam quid scribas habebis cottidie. Leptae litterarum</td><td></td></tr><tr><td>exemplum tibi misi, ex quo mihi videtur Stratyllax ille deiectus</td><td></td></tr><tr><td>de gradu. sed tu, cum legeris, existimabis. </td><td>20</td></tr><tr><td>  Obsignata iam epistula litteras a te et a Sexto accepi. nihil</td><td>4.1</td></tr><tr><td>iucundius litteris Sexti, nihil amabilius. nam tuae breves erant</td><td></td></tr><tr><td>litterae, priores uberrimae. tu quidem et prudenter et amice</td><td></td></tr><tr><td>suades ut in his locis potissimum sim, quoad audiamus haec</td><td></td></tr><tr><td>quae commota sunt quorsus evadant.  </td><td>5</td></tr><tr><td>  Sed me, mi Attice, non sane hoc quidem tempore movet res</td><td>5.1</td></tr><tr><td>publica, non quo aut sit mihi quicquam carius aut esse debeat,</td><td></td></tr><tr><td>sed desperatis etiam Hippocrates vetat adhibere medicinam.</td><td></td></tr><tr><td>qua re ista valeant; me res familiaris movet. rem dico? immo</td><td></td></tr><tr><td>vero existimatio. cum enim tanta reliqua sint mihi, ne Terentiae</td><td>5</td></tr><tr><td>quidem adhuc quod solvam expeditum est. Terentiae dico? scis</td><td></td></tr><tr><td>nos pridem iam constituisse Montani nomine HS <span class="caps"><span class="ovl">xxv</span></span><span class="ovl"></span> dissolvere.</td><td></td></tr><tr><td>pudentissime hoc Cicero petierat ut fide sua. liberalissime, ut</td><td></td></tr><tr><td>tibi quoque placuerat, promiseram Erotique dixeram ut seposi-</td><td></td></tr><tr><td>tum haberet. non modo &lt;non fecit&gt; sed iniquissimo faenore</td><td>10</td></tr><tr><td>versuram facere Aurelius coactus est. nam de Terentiae nomine</td><td></td></tr><tr><td>Tiro ad me scripsit te dicere nummos a Dolabella fore. male</td><td></td></tr><tr><td>eum credo intellexisse, si quisquam male intellegit, potius nihil</td><td></td></tr><tr><td>intellexisse. tu enim ad me scripsisti Coccei responsum et isdem</td><td></td></tr><tr><td>paene verbis Eros. </td><td>15</td></tr><tr><td>  Veniendum est igitur vel in ipsam flammam. turpius est</td><td>6.1</td></tr><tr><td>enim privatim cadere quam publice. itaque ceteris de rebus</td><td></td></tr><tr><td>quas ad me suavissime scripsisti perturbato animo non potui,</td><td></td></tr><tr><td>ut consueram, rescribere. consenti in hac cura ubi sum, ut me</td><td></td></tr><tr><td>expediam; quibus autem rebus, venit quidem mihi in mentem,</td><td>5</td></tr><tr><td>sed certi constituere nihil possum prius quam te videro. qui</td><td></td></tr><tr><td>minus autem ego istic recte esse possim quam est Marcellus?</td><td></td></tr><tr><td>sed non id agitur neque id maxime curo; quid curem vides.</td><td></td></tr><tr><td>adsum igitur. </td><td></td></tr>
        </table>