<table>
          <script>targetHit=0;</script>
          <tr class="title first  date"><td>Dec<span class="snum">.</span> <span class="snum">46</span></td><td></td></tr><tr class="title last  "><td>M. CICERO S. D. C. CASSIO</td><td></td></tr><tr><td>Longior epistula fuisset nisi eo ipso tempore petita esset a me</td><td>15.18.1.1</td></tr><tr><td>cum iam iretur ad te, longior autem si φλύαρον aliquem</td><td></td></tr><tr><td>habuissem; nam σπουδάζειν sine periculo vix possumus.</td><td></td></tr><tr><td>'ridere igitur' inquies 'possumus?' non mehercule facillime;</td><td></td></tr><tr><td>verum tamen aliam aberrationem a molestiis nullam</td><td>5</td></tr><tr><td>habemus. 'ubi igitur' inquies 'philosophia?' tua quidem in</td><td></td></tr><tr><td>culina, mea molesta est; pudet enim servire. itaque facio</td><td></td></tr><tr><td>me alias res agere ne convicium Platonis audiam. </td><td></td></tr><tr><td>  De Hispania nihil adhuc certi, nihil omnino novi. te</td><td>2.1</td></tr><tr><td>abesse mea causa moleste fero, tua gaudeo. sed flagitat</td><td></td></tr><tr><td>tabellarius. valebis igitur meque, ut a puero fecisti, amabis.</td><td></td></tr>
        </table>