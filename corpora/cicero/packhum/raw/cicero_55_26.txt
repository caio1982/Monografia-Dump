<table>
          <script>targetHit=0;</script>
          <tr><td>  Admodum autem tenenda sunt sua cuique, non vi-</td><td>1.110.1</td></tr><tr><td>tiosa, sed tamen propria, quo facilius, decorum illud,</td><td></td></tr><tr><td>quod quaerimus, retineatur. Sic enim est faciendum,</td><td></td></tr><tr><td>ut contra universam naturam nihil contendamus, ea</td><td></td></tr><tr><td>tamen conservata propriam nostram sequamur, ut</td><td>5</td></tr><tr><td>etiamsi sint alia graviora atque meliora, tamen nos</td><td></td></tr><tr><td>studia nostra nostrae naturae regula metiamur; neque</td><td></td></tr><tr><td>enim attinet naturae repugnare nec quicquam sequi,</td><td></td></tr><tr><td>quod assequi non queas. ex quo magis emergit quale</td><td></td></tr><tr><td>sit decorum illud, ideo quia nihil decet invita Minerva, </td><td>10</td></tr><tr><td>ut aiunt, id est adversante et repugnante natura. Om-</td><td>111.1</td></tr><tr><td>nino si quicquam est decorum, nihil est profecto ma-</td><td></td></tr><tr><td>gis quam aequabilitas universae vitae, tum singula-</td><td></td></tr><tr><td>rum actionum, quam conservare non possis, si alio-</td><td></td></tr><tr><td>rum naturam imitans, omittas tuam. Ut enim sermone</td><td>5</td></tr><tr><td>eo debemus uti, qui notus est nobis, ne ut quidam</td><td></td></tr><tr><td>Graeca verba inculcantes iure optimo rideamur, sic</td><td></td></tr><tr><td>in actiones omnemque vitam nullam discrepantiam</td><td></td></tr><tr><td>conferre debemus. Atque haec differentia naturarum</td><td>112.1</td></tr><tr><td>tantam habet vim, ut non numquam mortem sibi ipse</td><td></td></tr><tr><td>consciscere alius debeat, alius in eadem causa non</td><td></td></tr><tr><td>debeat. Num enim alia in causa M. Cato fuit, alia</td><td></td></tr><tr><td>ceteri, qui se in Africa Caesari tradiderunt? atqui ce-</td><td>5</td></tr><tr><td>teris forsitan vitio datum esset, si se interemissent,</td><td></td></tr><tr><td>propterea quod lenior eorum vita et mores fuerant</td><td></td></tr><tr><td>faciliores; Catoni cum incredibilem tribuisset natura</td><td></td></tr><tr><td>gravitatem, eamque ipse perpetua constantia robora-</td><td></td></tr><tr><td>visset semperque in proposito susceptoque consilio</td><td>10</td></tr><tr><td>permansisset, moriendum potius quam tyranni vultus</td><td></td></tr><tr><td>aspiciendus fuit. Quam multa passus est Ulixes in</td><td>113.1</td></tr><tr><td>illo errore diuturno, cum et mulieribus, si Circe et</td><td></td></tr><tr><td>Calypso mulieres appellandae sunt, inserviret et in</td><td></td></tr><tr><td>omni sermone omnibus affabilem [et iocundum] esse</td><td></td></tr><tr><td>se vellet. domi vero etiam contumelias servorum an-</td><td>5</td></tr><tr><td>cillarumque pertulit, ut ad id aliquando, quod cupie- </td><td></td></tr><tr><td>bat, veniret. At Aiax, quo animo traditur, milies op-</td><td></td></tr><tr><td>petere mortem quam illa perpeti maluisset. Quae con-</td><td></td></tr><tr><td>templantes expendere oportebit, quid quisque habeat</td><td></td></tr><tr><td>sui, eaque moderari nec velle experiri, quam se aliena</td><td>10</td></tr><tr><td>deceant; id enim maxime quemque decet, quod est</td><td></td></tr><tr><td>cuiusque maxime &lt;suum&gt;. Suum quisque igitur no-</td><td>114.1</td></tr><tr><td>scat ingenium acremque se et bonorum et vitiorum</td><td></td></tr><tr><td>suorum iudicem praebeat, ne scaenici plus quam nos</td><td></td></tr><tr><td>videantur habere prudentiae. illi enim non optumas,</td><td></td></tr><tr><td>sed sibi accomodatissimas fabulas eligunt; qui voce</td><td>5</td></tr><tr><td>freti sunt, Epigonos Medumque, qui gestu Melanip-</td><td></td></tr><tr><td>pam, Clytemestram, semper Rupilius, quem ego me-</td><td></td></tr><tr><td>mini, Antiopam, non saepe Aesopus Aiacem. ergo hi-</td><td></td></tr><tr><td>strio hoc videbit in scena, non videbit sapiens vir in</td><td></td></tr><tr><td>vita? Ad quas igitur res aptissimi erimus, in iis po-</td><td>10</td></tr><tr><td>tissimum elaborabimus. sin aliquando necessitas nos</td><td></td></tr><tr><td>ad ea detruserit, quae nostri ingenii non erunt, omnis</td><td></td></tr><tr><td>adhibenda erit cura, meditatio, diligentia, ut ea, si</td><td></td></tr><tr><td>non decore, at quam minime indecore facere possi-</td><td></td></tr><tr><td>mus, nec tam est enitendum, ut bona, quae nobis data</td><td>15</td></tr><tr><td>non sint, sequamur, quam ut vitia fugiamus. </td><td></td></tr>
        </table>