<table>
          <script>targetHit=0;</script>
          <tr><td>  Narrare vero rem quod breviter iubent, si brevitas appel-</td><td>2.326.1</td></tr><tr><td>landa est, cum verbum nullum redundat, brevis est L. Crassi</td><td></td></tr><tr><td>oratio; sin tum est brevitas, cum tantum verborum est</td><td></td></tr><tr><td>quantum necesse est, aliquando id opus est; sed saepe</td><td></td></tr><tr><td>obest vel maxime in narrando, non solum quod obscurita-</td><td>5</td></tr><tr><td>tem adfert, sed etiam quod eam virtutem, quae narrationis</td><td></td></tr><tr><td>est maxima, ut iucunda et ad persuadendum accommodata</td><td></td></tr><tr><td>sit, tollit. Videant illa</td><td></td></tr><tr><td>    nam is postquam excessit ex ephebis . . . .</td><td></td></tr><tr><td>quam longa est narratio! Mores adulescentis ipsius et</td><td>327.1</td></tr><tr><td>servilis percontatio, mors Chrysidis, vultus et forma et</td><td></td></tr><tr><td>lamentatio sororis, reliqua pervarie iucundeque narrantur.</td><td></td></tr><tr><td>Quod si hanc brevitatem quaesisset: </td><td></td></tr><tr><td>    effertur, imus, ad sepulcrum venimus,</td><td>5</td></tr><tr><td>    in ignem imposita est,</td><td></td></tr><tr><td>[fere] decem versiculis totum conficere potuisset; quam-</td><td></td></tr><tr><td>quam hoc ipsum &quot;effertur, imus,&quot; concisum est ita, ut non</td><td></td></tr><tr><td>brevitati servitum sit, sed magis venustati. Quod si nihil</td><td>328.1</td></tr><tr><td>fuisset, nisi &quot;in ignem imposita est,&quot; tamen res tota cognosci</td><td></td></tr><tr><td>facile potuisset. Sed et festivitatem habet narratio distincta</td><td></td></tr><tr><td>personis et interpuncta sermonibus, et est et probabilius,</td><td></td></tr><tr><td>quod gestum esse dicas, cum quem ad modum actum sit</td><td>5</td></tr><tr><td>exponas, et multo apertius ad intellegendum est, si †con-</td><td></td></tr><tr><td>stituitur aliquando ac non ista brevitate percurritur. Aper-</td><td>329.1</td></tr><tr><td>tam enim narrationem tam esse oportet quam cetera; sed</td><td></td></tr><tr><td>hoc magis in hac elaborandum est, quod et difficilius est</td><td></td></tr><tr><td>non esse obscurum in re narranda quam aut in principio</td><td></td></tr><tr><td>aut in argumentando aut in perorando; et maiore etiam</td><td>5</td></tr><tr><td>periculo haec pars orationis obscura est quam ceterae, vel</td><td></td></tr><tr><td>quia, si quo alio in loco est dictum quid obscurius, tantum</td><td></td></tr><tr><td>id perit, quod ita dictum est, narratio obscura totam occae-</td><td></td></tr><tr><td>cat orationem; vel quod alia possis, semel si obscurius</td><td></td></tr><tr><td>dixeris, dicere alio loco planius, narrationis unus est in</td><td>10</td></tr><tr><td>causa locus. Erit autem perspicua narratio, si verbis usi-</td><td></td></tr><tr><td>tatis, si ordine temporum servato, si non interrupte narra-</td><td></td></tr><tr><td>bitur. Sed quando utendum sit aut non sit narratione,</td><td>330.1</td></tr><tr><td>id est consili; neque enim si nota res est nec dubium quid</td><td></td></tr><tr><td>gestum sit, narrare oportet, nec si adversarius narravit, nisi</td><td></td></tr><tr><td>si refellemus; ac si quando erit narrandum, nec illa, quae</td><td></td></tr><tr><td>suspicionem et crimen efficient contraque nos erunt, acriter </td><td>5</td></tr><tr><td>persequemur et, quicquid potuerit, detrahemus; ne illud,</td><td></td></tr><tr><td>quod Crassus, si quando fiat, perfidia, non stultitia fieri</td><td></td></tr><tr><td>putat, ut causae noceamus, accidat. Nam ad summam</td><td></td></tr><tr><td>totius causae pertinet, caute an contra demonstrata res sit,</td><td></td></tr><tr><td>quod omnis orationis reliquae fons est narratio. </td><td>10</td></tr>
        </table>