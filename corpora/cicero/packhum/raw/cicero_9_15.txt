<table>
          <script>targetHit=0;</script>
          <tr><td>  Quod si auctoritatibus hanc causam, Quirites, confir-</td><td>68.4</td></tr><tr><td>mandam putatis, est vobis auctor vir bellorum omnium</td><td>5</td></tr><tr><td>maximarumque rerum peritissimus, P. Servilius, cuius tantae</td><td></td></tr><tr><td>res gestae terra marique exstiterunt ut, cum de bello</td><td></td></tr><tr><td>deliberetis, auctor vobis gravior esse nemo debeat; est C.</td><td></td></tr><tr><td>Curio, summis vestris beneficiis maximisque rebus gestis,</td><td></td></tr><tr><td>summo ingenio et prudentia praeditus, est Cn. Lentulus in</td><td>10</td></tr><tr><td>quo omnes pro amplissimis vestris honoribus summum</td><td></td></tr><tr><td>consilium, summam gravitatem esse cognostis, est C. Cassius,</td><td></td></tr><tr><td>integritate, veritate, constantia singulari. Qua re videte ut</td><td></td></tr><tr><td>horum auctoritatibus illorum orationi qui dissentiunt respon-</td><td></td></tr><tr><td>dere posse videamur. </td><td>15</td></tr><tr><td>  Quae cum ita sint, C. Manili, primum istam tuam et</td><td>69.1</td></tr><tr><td>legem et voluntatem et sententiam laudo vehementissimeque</td><td></td></tr><tr><td>comprobo; deinde te hortor ut auctore populo Romano</td><td></td></tr><tr><td>maneas in sententia neve cuiusquam vim aut minas perti-</td><td></td></tr><tr><td>mescas. Primum in te satis esse animi perseverantiaeque </td><td>5</td></tr><tr><td>arbitror; deinde, cum tantam multitudinem tanto cum</td><td></td></tr><tr><td>studio adesse videamus quantam iterum nunc in eodem</td><td></td></tr><tr><td>homine praeficiendo videmus, quid est quod aut de re aut</td><td></td></tr><tr><td>de perficiendi facultate dubitemus? Ego autem, quicquid</td><td></td></tr><tr><td>est in me studi, consili, laboris, ingeni, quicquid hoc</td><td>10</td></tr><tr><td>beneficio populi Romani atque hac potestate praetoria,</td><td></td></tr><tr><td>quicquid auctoritate, fide, constantia possum, id omne ad</td><td></td></tr><tr><td>hanc rem conficiendam tibi et populo Romano polliceor ac</td><td></td></tr><tr><td>defero testorque omnis deos, et eos maxime qui huic loco</td><td>70.1</td></tr><tr><td>temploque praesident, qui omnium mentis eorum qui ad</td><td></td></tr><tr><td>rem publicam adeunt maxime perspiciunt, me hoc neque</td><td></td></tr><tr><td>rogatu facere cuiusquam, neque quo Cn. Pompei gratiam</td><td></td></tr><tr><td>mihi per hanc causam conciliari putem, neque quo mihi ex</td><td>5</td></tr><tr><td>cuiusquam amplitudine aut praesidia periculis aut adiumenta</td><td></td></tr><tr><td>honoribus quaeram, propterea quod pericula facile, ut homi-</td><td></td></tr><tr><td>nem praestare oportet, innocentia tecti repellemus, honorem</td><td></td></tr><tr><td>autem neque ab uno neque ex hoc loco sed eadem illa</td><td></td></tr><tr><td>nostra laboriosissima ratione vitae, si vestra voluntas feret,</td><td>10</td></tr><tr><td>consequemur. Quam ob rem, si quid in hac causa mihi</td><td>71.1</td></tr><tr><td>susceptum est, Quirites, id ego omne me rei publicae causa</td><td></td></tr><tr><td>suscepisse confirmo, tantumque abest ut aliquam mihi</td><td></td></tr><tr><td>bonam gratiam quaesisse videar, ut multas me etiam simul-</td><td></td></tr><tr><td>tates partim obscuras, partim apertas intellegam mihi non</td><td>5</td></tr><tr><td>necessarias, vobis non inutilis suscepisse. Sed ego me hoc</td><td></td></tr><tr><td>honore praeditum, tantis vestris beneficiis adfectum statui,</td><td></td></tr><tr><td>Quirites, vestram voluntatem et rei publicae dignitatem et</td><td></td></tr><tr><td>salutem provinciarum atque sociorum meis omnibus com-</td><td></td></tr><tr><td>modis et rationibus praeferre oportere. </td><td>10</td></tr>
        </table>