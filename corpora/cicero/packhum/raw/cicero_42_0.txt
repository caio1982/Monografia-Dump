<table>
          <script>targetHit=0;</script>
          <tr class="title first last  "><td>TOPICA </td><td></td></tr><tr><td>  Maiores nos res scribere ingressos, C. Trebati,</td><td>1.1</td></tr><tr><td>et his libris quos brevi tempore satis multos edidimus</td><td></td></tr><tr><td>digniores, e cursu ipso revocavit voluntas tua. Cum</td><td></td></tr><tr><td>enim mecum in Tusculano esses et in bibliotheca</td><td></td></tr><tr><td>separatim uterque nostrum ad suum studium libellos</td><td>5</td></tr><tr><td>quos vellet evolveret, incidisti in Aristotelis Topica</td><td></td></tr><tr><td>quaedam, quae sunt ab illo pluribus libris explicata.</td><td></td></tr><tr><td>Qua inscriptione commotus continuo a me librorum</td><td></td></tr><tr><td>eorum sententiam requisisti; quam cum tibi ex-</td><td>2.1</td></tr><tr><td>posuissem, disciplinam inveniendorum argumento-</td><td></td></tr><tr><td>rum, ut sine ullo errore ad ea ratione et via</td><td></td></tr><tr><td>perveniremus, ab Aristotele inventam illis libris</td><td></td></tr><tr><td>contineri, verecunde tu quidem ut omnia, sed tamen</td><td>5</td></tr><tr><td>facile ut cernerem te ardere studio, mecum ut tibi</td><td></td></tr><tr><td>illa traderem egisti. Cum autem ego te non tam</td><td></td></tr><tr><td>vitandi laboris mei causa quam quia tua id interesse</td><td></td></tr><tr><td>arbitrarer, vel ut eos per te ipse legeres vel ut totam</td><td></td></tr><tr><td>rationem a doctissimo quodam rhetore acciperes,</td><td>10</td></tr><tr><td>hortatus essem, utrumque, ut ex te audiebam, es </td><td></td></tr><tr><td>expertus. Sed a libris te obscuritas reiecit; rhetor</td><td>3.1</td></tr><tr><td>autem ille magnus haec, ut opinor, Aristotelia se</td><td></td></tr><tr><td>ignorare respondit. Quod quidem minime sum admi-</td><td></td></tr><tr><td>ratus eum philosophum rhetori non esse cognitum,</td><td></td></tr><tr><td>qui ab ipsis philosophis praeter admodum paucos</td><td>5</td></tr><tr><td>ignoretur; quibus eo minus ignoscendum est, quod</td><td></td></tr><tr><td>non modo rebus eis quae ab illo dictae et inventae</td><td></td></tr><tr><td>sunt allici debuerunt, sed dicendi quoque incredibili</td><td></td></tr><tr><td>quadam cum copia tum etiam suavitate. </td><td></td></tr>
        </table>