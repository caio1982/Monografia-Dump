<table>
          <script>targetHit=0;</script>
          <tr><td>  Ac mihi quidem hoc dignum re publica videtur, hoc</td><td>5.1</td></tr><tr><td>deberi huius excellentis viri praestantissimae gloriae, hoc</td><td></td></tr><tr><td>proprium esse vestri offici, hoc satis esse causae ut, quod</td><td></td></tr><tr><td>fecisse Cn. Pompeium constet, id omnes ei licuisse con-</td><td></td></tr><tr><td>cedant. Nam verius nihil est quam quod hesterno die dixit</td><td>5</td></tr><tr><td>ipse, ita L. Cornelium de fortunis omnibus dimicare ut</td><td></td></tr><tr><td>nullius in delicti crimen vocaretur. Non enim furatus esse</td><td></td></tr><tr><td>civitatem, non genus suum ementitus, non in aliquo impu-</td><td></td></tr><tr><td>denti mendacio delituisse, non inrepsisse in censum dicitur:</td><td></td></tr><tr><td>unum obicitur, natum esse Gadibus, quod negat nemo. </td><td>10</td></tr><tr><td>Cetera accusator fatetur, hunc in Hispania durissimo bello</td><td></td></tr><tr><td>cum Q. Metello, cum C. Memmio et in classe et in exercitu</td><td></td></tr><tr><td>fuisse; ut Pompeius in Hispaniam venerit Memmiumque</td><td></td></tr><tr><td>habere quaestorem coeperit, numquam a Memmio disces-</td><td></td></tr><tr><td>sisse, Carthagine esse obsessum, acerrimis illis proeliis et</td><td>15</td></tr><tr><td>maximis, Sucronensi et Turiensi, interfuisse, cum Pompeio</td><td></td></tr><tr><td>ad extremum belli tempus fuisse. Haec sunt propria Corneli,</td><td>6.1</td></tr><tr><td>pietas in rem publicam nostram, labor, adsiduitas, dimicatio,</td><td></td></tr><tr><td>virtus digna summo imperatore, spes pro periculis praemio-</td><td></td></tr><tr><td>rum; praemia quidem ipsa non sunt in eius facto qui</td><td></td></tr><tr><td>adeptus est, sed in eius qui dedit. Donatus igitur est ob</td><td>5</td></tr><tr><td>eas causas a Cn. Pompeio civitate. Id accusator non negat,</td><td></td></tr><tr><td>sed reprehendit, ut in Cornelio causa ipsius probetur, poena</td><td></td></tr><tr><td>quaeratur, in Pompeio causa laedatur, poena sit nulla nisi</td><td></td></tr><tr><td>famae: sic innocentissimi hominis fortunas, praestantissimi</td><td></td></tr><tr><td>imperatoris factum condemnari volunt. Ergo in iudicium</td><td>10</td></tr><tr><td>caput Corneli, factum Pompei vocatur. Hunc enim in ea</td><td></td></tr><tr><td>civitate in qua sit natus honestissimo loco natum esse con-</td><td></td></tr><tr><td>cedis, et ab ineunte aetate relictis rebus suis omnibus in</td><td></td></tr><tr><td>nostris bellis nostris cum imperatoribus esse versatum,</td><td></td></tr><tr><td>nullius laboris, nullius obsessionis, nullius proeli expertem</td><td>15</td></tr><tr><td>fuisse. Haec sunt omnia cum plena laudis tum propria</td><td></td></tr><tr><td>Corneli, nec in iis rebus crimen est ullum. Vbi igitur est</td><td>7.1</td></tr><tr><td>crimen? Quod eum Pompeius civitate donavit. Huius</td><td></td></tr><tr><td>crimen? Minime, nisi honos ignominia putanda est. Cuius</td><td></td></tr><tr><td>igitur? Re vera nullius, actione accusatoris eius unius qui</td><td></td></tr><tr><td>donavit; qui si adductus gratia minus idoneum hominem</td><td>5</td></tr><tr><td>praemio adfecisset, quin etiam si virum bonum sed non ita </td><td></td></tr><tr><td>meritum, si denique aliquid non contra ac liceret factum</td><td></td></tr><tr><td>diceretur, sed contra atque oporteret, tamen esset omnis</td><td></td></tr><tr><td>eius modi reprehensio a vobis, iudices, repudianda. Nunc</td><td>8.1</td></tr><tr><td>vero quid dicitur? Quid ait accusator? Fecisse Pompeium</td><td></td></tr><tr><td>quod ei facere non licuerit; quod gravius est quam si id</td><td></td></tr><tr><td>factum ab eo diceret quod non oportuisset. Est enim</td><td></td></tr><tr><td>aliquid quod non oporteat, etiam si licet; quicquid vero non</td><td>5</td></tr><tr><td>licet, certe non oportet. </td><td></td></tr>
        </table>