<table>
          <script>targetHit=0;</script>
          <tr><td>  Vitia me hercule Cn. Planci res eae de quibus dixi tegere</td><td>27.1</td></tr><tr><td>potuerunt, ne tu in ea vita de qua iam dicam tot et tanta</td><td></td></tr><tr><td>adiumenta huic honori fuisse mirere. Hic est enim qui</td><td></td></tr><tr><td>adulescentulus cum A. Torquato profectus in Africam sic</td><td></td></tr><tr><td>ab illo gravissimo et sanctissimo atque omni laude et honore</td><td>5</td></tr><tr><td>dignissimo viro dilectus est ut et contuberni necessitudo et</td><td></td></tr><tr><td>adulescentis modestissimi pudor postulabat, quod, si adesset,</td><td></td></tr><tr><td>non minus ille declararet quam hic illius frater patruelis et</td><td></td></tr><tr><td>socer, T. Torquatus, omni illi et virtute et laude par, qui est</td><td></td></tr><tr><td>quidem cum illo maximis vinclis et propinquitatis et adfini-</td><td>10</td></tr><tr><td>tatis coniunctus, sed ita magnis amoris ut illae necessitudinis</td><td></td></tr><tr><td>causae leves esse videantur. Fuit in Creta postea contuber-</td><td></td></tr><tr><td>nalis Saturnini, propinqui sui, miles huius Q. Metelli; cui cum</td><td></td></tr><tr><td>fuerit probatissimus hodieque sit, omnibus esse se probatum</td><td></td></tr><tr><td>sperare debet. In ea provincia legatus fuit C. Sacerdos,</td><td>15</td></tr><tr><td>qua virtute, qua constantia vir! L. Flaccus, qui homo, qui</td><td></td></tr><tr><td>civis! qualem hunc putent, adsiduitate testimonioque</td><td></td></tr><tr><td>declarant. In Macedonia tribunus militum fuit, in eadem</td><td>28.1</td></tr><tr><td>provincia postea quaestor. Primum Macedonia sic eum</td><td></td></tr><tr><td>diligit ut indicant hi principes civitatum suarum; qui cum</td><td></td></tr><tr><td>missi sint ob aliam causam, tamen huius repentino periculo</td><td></td></tr><tr><td>commoti huic adsident, pro hoc laborant, huic si praesto</td><td>5</td></tr><tr><td>fuerint, gratius se civitatibus suis facturos putant quam si</td><td></td></tr><tr><td>legationem suam et mandata confecerint. L. vero Apuleius </td><td></td></tr><tr><td>hunc tanti facit ut morem illum maiorum qui praescribit in</td><td></td></tr><tr><td>parentum loco quaestoribus suis praetores esse oportere</td><td></td></tr><tr><td>officiis benivolentiaque superarit. Tribunus pl. fuit non</td><td>10</td></tr><tr><td>fortasse tam vehemens quam isti quos tu iure laudas, sed</td><td></td></tr><tr><td>certe talis, quales si omnes semper fuissent, numquam</td><td></td></tr><tr><td>desideratus vehemens esset tribunus. </td><td></td></tr>
        </table>