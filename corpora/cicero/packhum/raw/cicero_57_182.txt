<table>
          <script>targetHit=0;</script>
          <tr class="title first  date"><td>v Id<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Nos adhuc Brundisio nihil. Roma scripsit Balbus putare iam</td><td>9.6.1.1</td></tr><tr><td>Lentulum consulem tramisisse [me] nec eum a minore Balbo</td><td></td></tr><tr><td>conventum, quod is hoc iam Canusi audisset; inde ad se eum</td><td></td></tr><tr><td>scripsisse; cohortisque sex quae Albae fuissent ad Curium</td><td></td></tr><tr><td>via Minucia transisse; id Caesarem ad se scripsisse et brevi </td><td>5</td></tr><tr><td>tempore eum ad urbem futurum. ergo utar tuo consilio</td><td></td></tr><tr><td>neque me Arpinum hoc tempore abdam, etsi, Ciceroni meo</td><td></td></tr><tr><td>togam puram cum dare Arpini vellem, hanc eram ipsam</td><td></td></tr><tr><td>excusationem relicturus ad Caesarem. sed fortasse in eo ipso</td><td></td></tr><tr><td>offendetur, cur non Romae potius. sed tamen, si est con-</td><td>10</td></tr><tr><td>veniendus, hic potissimum. tum reliqua videbimus, id est et</td><td></td></tr><tr><td>quo et qua et quando. </td><td></td></tr><tr><td>  Domitius, ut audio, in Cosano est &lt;et&gt; quidem, ut aiunt,</td><td>2.1</td></tr><tr><td>paratus ad navigandum, si in Hispaniam, non &lt;im&gt;probo, si ad</td><td></td></tr><tr><td>Gnaeum, laudo; quovis potius certe quam ut Curtium videat</td><td></td></tr><tr><td>quem ego patronus aspicere non possum. quid alios? sed,</td><td></td></tr><tr><td>opinor, quiescamus, ne nostram culpam coarguamus qui, dum</td><td>5</td></tr><tr><td>urbem, id est patriam, amamus dumque rem conventuram</td><td></td></tr><tr><td>putamus, ita nos gessimus ut plane interclusi captique simus. </td><td></td></tr><tr><td>  Scripta iam epistula Capua litterae sunt adlatae hoc ex-</td><td>3.1</td></tr><tr><td>emplo: </td><td></td></tr><tr><td>  Pompeius mare transiit cum omnibus militibus quos secum</td><td></td></tr><tr><td>habuit. hic numerus est hominum milia triginta et consules duo</td><td></td></tr><tr><td>et tribuni pl. et senatores qui fuerunt cum eo omnes cum uxoribus</td><td>5</td></tr><tr><td>et liberis. conscendisse dicitur a. d. <span class="caps">iiii</span> Non. Mart. ex ea die fuere</td><td></td></tr><tr><td>septemtriones venti. navis quibus usus non est omnis aut praecidisse</td><td></td></tr><tr><td>aut incendisse dicunt. de hac re litterae L. Metello tribuno pl.</td><td></td></tr><tr><td>Capuam adlatae sunt a Clodia socru, quae ipsa transiit. </td><td></td></tr><tr><td>  Ante sollicitus eram et angebar, sicut res scilicet ipsa cogebat,</td><td>4.1</td></tr><tr><td>cum consilio explicare nihil possem; nunc autem, postquam </td><td></td></tr><tr><td>Pompeius et consules ex Italia exierunt, non angor sed ardeo</td><td></td></tr><tr><td>dolore,</td><td></td></tr><tr><td>    'οὐδέ μοι ἦτορ</td><td>5</td></tr><tr><td>    ἔμπεδον, ἀλλ’ ἀλαλύκτημαι.'</td><td></td></tr><tr><td>non sum, inquam, mihi crede, mentis compos; tantum mihi</td><td></td></tr><tr><td>dedecoris admisisse videor. mene non primum cum Pompeio,</td><td></td></tr><tr><td>qualicumque consilio usus &lt;est&gt;, deinde cum bonis esse, quam-</td><td></td></tr><tr><td>vis causa temere instituta? praesertim cum ii ipsi quorum</td><td>10</td></tr><tr><td>ego causa timidius me fortunae committebam, uxor, filia,</td><td></td></tr><tr><td>Cicerones pueri, me illud sequi mallent, hoc turpe et me</td><td></td></tr><tr><td>indignum putarent. nam Quintus quidem frater quicquid</td><td></td></tr><tr><td>mihi placeret id rectum se putare aiebat, id animo aequissimo</td><td></td></tr><tr><td>sequebatur. </td><td>15</td></tr><tr><td>  Tuas nunc epistulas a primo lego. hae me paulum recre-</td><td>5.1</td></tr><tr><td>ant. primae monent et rogant ne me proiciam, proximae</td><td></td></tr><tr><td>gaudere te ostendunt me remansisse. eas cum lego, minus</td><td></td></tr><tr><td>mihi turpis videor, sed tam diu dum lego. deinde emergit</td><td></td></tr><tr><td>rursum dolor et αἰσχροῦ φαντασία. quam ob rem obsecro te,</td><td>5</td></tr><tr><td>mi Tite, eripe hunc mihi dolorem aut minue saltem, aut</td><td></td></tr><tr><td>consolatione aut consilio aut quacumque re potes. quid tu</td><td></td></tr><tr><td>autem possis, aut quid homo quisquam? vix iam deus. </td><td></td></tr><tr><td>  Equidem illud molior quod tu mones sperasque fieri posse,</td><td>6.1</td></tr><tr><td>ut mihi Caesar concedat ut absim cum aliquid in senatu contra</td><td></td></tr><tr><td>Gnaeum agatur. sed timeo ne non impetrem. venit ab eo</td><td></td></tr><tr><td>Furnius. ut quidem scias quos sequamur, Q. Titini filium</td><td></td></tr><tr><td>cum Caesare esse nuntiat—sed illum maiores mihi gratias</td><td>5</td></tr><tr><td>agere quam vellem. quid autem me roget, paucis ille quidem </td><td></td></tr><tr><td>verbis sed ἐν δυνάμει, cognosce ex ipsius epistula. me</td><td></td></tr><tr><td>miserum quod tu non valuisti! una fuissemus; consilium</td><td></td></tr><tr><td>certe non defuisset. 'σύν τε δύ’ ἐρχομένω . . . '. </td><td></td></tr><tr><td>  Sed acta ne agamus, reliqua paremus. me adhuc haec duo</td><td>7.1</td></tr><tr><td>fefellerunt, initio spes compositionis, qua facta volebam</td><td></td></tr><tr><td>ut&lt;i&gt; populari via, sollicitudine senectutem nostram liberare;</td><td></td></tr><tr><td>deinde bellum crudele et exitiosum suscipi a Pompeio intel-</td><td></td></tr><tr><td>legebam. melioris me dius fidius civis et viri putabam quovis</td><td>5</td></tr><tr><td>supplicio adfici quam illi crudelitati non solum praeesse verum</td><td></td></tr><tr><td>etiam interesse. &lt;sed&gt; videtur vel mori satius fuisse quam esse</td><td></td></tr><tr><td>cum his. ad haec igitur cogita, mi Attice, vel potius excogita.</td><td></td></tr><tr><td>quemvis eventum fortius feram quam hunc dolorem.</td><td></td></tr>
        </table>