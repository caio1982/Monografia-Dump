<table>
          <script>targetHit=0;</script>
          <tr><td>  Sed quae tandem est in hac urbe tanta domus ab ista</td><td>11.6</td></tr><tr><td>suspicione religionis tam vacua atque pura? Quamquam</td><td></td></tr><tr><td>vestrae domus, patres conscripti, ceterorumque civium multo</td><td></td></tr><tr><td>maxima ex parte sunt liberae religione, tamen una mea</td><td></td></tr><tr><td>domus iudiciis omnibus liberata in hac urbe sola est. Te</td><td>10</td></tr><tr><td>enim appello, Lentule, et te, Philippe. Ex hoc haruspicum</td><td></td></tr><tr><td>responso decrevit senatus ut de locis sacris religiosis ad </td><td></td></tr><tr><td>hunc ordinem referretis. Potestisne referre de mea domo,</td><td></td></tr><tr><td>quae, ut dixi, sola in hac urbe omni religione omnibus</td><td></td></tr><tr><td>iudiciis liberata est? Quam primum inimicus ipse in illa</td><td>15</td></tr><tr><td>tempestate ac nocte rei publicae, cum cetera scelera stilo illo</td><td></td></tr><tr><td>impuro Sex. Clodi ore tincto conscripsisset, ne una quidem</td><td></td></tr><tr><td>attigit littera religionis; deinde eandem domum populus</td><td></td></tr><tr><td>Romanus, cuius est summa potestas omnium rerum, comitiis</td><td></td></tr><tr><td>centuriatis omnium aetatum ordinumque suffragiis eodem</td><td>20</td></tr><tr><td>iure esse iussit quo fuisset; postea vos, patres conscripti,</td><td></td></tr><tr><td>non quo dubia res esset, sed ut huic furiae, si diutius in</td><td></td></tr><tr><td>hac urbe quam delere cuperet maneret, vox interdiceretur,</td><td></td></tr><tr><td>decrevistis ut de mearum aedium religione ad pontificum</td><td></td></tr><tr><td>conlegium referretur. Quae tanta religio est qua non in</td><td>12.1</td></tr><tr><td>nostris dubitationibus atque in maximis superstitionibus</td><td></td></tr><tr><td>unius P. Servili aut M. Luculli responso ac verbo liberemur?</td><td></td></tr><tr><td>De sacris publicis, de ludis maximis, de deorum penatium</td><td></td></tr><tr><td>Vestaeque matris caerimoniis, de illo ipso sacrificio quod</td><td>5</td></tr><tr><td>fit pro salute populi Romani, quod post Romam conditam</td><td></td></tr><tr><td>huius unius casti tutoris religionum scelere violatum est,</td><td></td></tr><tr><td>quod tres pontifices statuissent, id semper populo Romano,</td><td></td></tr><tr><td>semper senatui, semper ipsis dis immortalibus satis sanctum,</td><td></td></tr><tr><td>satis augustum, satis religiosum esse visum est. At vero</td><td>10</td></tr><tr><td>meam domum P. Lentulus, consul et pontifex, P. Servilius,</td><td></td></tr><tr><td>M. Lucullus, Q. Metellus, M'. Glabrio, M. Messalla, L.</td><td></td></tr><tr><td>Lentulus, flamen Martialis, P. Galba, Q. Metellus Scipio,</td><td></td></tr><tr><td>C. Fannius, M. Lepidus, L. Claudius rex sacrorum, M.</td><td></td></tr><tr><td>Scaurus, M. Crassus, C. Curio, Sex. Caesar flamen Qui-</td><td>15</td></tr><tr><td>rinalis, Q. Cornelius, P. Albinovanus, Q. Terentius, ponti-</td><td></td></tr><tr><td>fices minores, causa cognita, duobus locis dicta, maxima</td><td></td></tr><tr><td>frequentia amplissimorum ac sapientissimorum civium ad- </td><td></td></tr><tr><td>stante, omni religione una mente omnes liberaverunt. Nego</td><td>13.1</td></tr><tr><td>umquam post sacra constituta, quorum eadem est antiquitas</td><td></td></tr><tr><td>quae ipsius urbis, ulla de re, ne de capite quidem virginum</td><td></td></tr><tr><td>Vestalium, tam frequens conlegium iudicasse. Quamquam</td><td></td></tr><tr><td>ad facinoris disquisitionem interest adesse quam plurimos</td><td>5</td></tr><tr><td>(ita est enim interpretatio illa pontificum, ut eidem potesta-</td><td></td></tr><tr><td>tem habeant iudicum), religionis explanatio vel ab uno</td><td></td></tr><tr><td>pontifice perito recte fieri potest (quod idem in iudicio</td><td></td></tr><tr><td>capitis durum atque iniquum est), tamen sic reperietis, fre-</td><td></td></tr><tr><td>quentiores pontifices de mea domo quam umquam de caeri-</td><td>10</td></tr><tr><td>moniis virginum iudicasse. Postero die frequentissimus</td><td></td></tr><tr><td>senatus te consule designato, Lentule, sententiae principe,</td><td></td></tr><tr><td>P. Lentulo et Q. Metello consulibus referentibus statuit,</td><td></td></tr><tr><td>cum omnes pontifices qui erant huius ordinis adessent, cum-</td><td></td></tr><tr><td>que alii qui honoribus populi Romani antecedebant multa</td><td>15</td></tr><tr><td>de conlegi iudicio verba fecissent, omnesque idem scribendo</td><td></td></tr><tr><td>adessent, domum meam iudicio pontificum religione libera-</td><td></td></tr><tr><td>tam videri. De hoc igitur loco sacro potissimum videntur</td><td>14.1</td></tr><tr><td>haruspices dicere, qui locus solus ex privatis locis omnibus</td><td></td></tr><tr><td>hoc praecipue iuris habet, ut ab ipsis qui sacris praesunt</td><td></td></tr><tr><td>sacer non esse iudicatus sit? Verum referte, quod ex sena-</td><td></td></tr><tr><td>tus consulto facere debetis. Aut vobis cognitio dabitur, qui</td><td>5</td></tr><tr><td>primi de hac domo sententiam dixistis et eam religione omni</td><td></td></tr><tr><td>liberastis, aut senatus ipse iudicabit, qui uno illo solo anti-</td><td></td></tr><tr><td>stite sacrorum dissentiente frequentissimus antea iudicavit,</td><td></td></tr><tr><td>aut,—id quod certe fiet,—ad pontifices reicietur, quorum</td><td></td></tr><tr><td>auctoritati fidei prudentiae maiores nostri sacra religiones-</td><td>10</td></tr><tr><td>que et privatas et publicas commendarunt. Quid ergo ii</td><td></td></tr><tr><td>possunt aliud iudicare ac iudicaverunt? Multae sunt do-</td><td></td></tr><tr><td>mus in hac urbe, patres conscripti, atque haud scio an paene </td><td></td></tr><tr><td>cunctae iure optimo, sed tamen iure privato, iure hereditario,</td><td></td></tr><tr><td>iure auctoritatis, iure mancipi, iure nexi: nego esse ullam</td><td>15</td></tr><tr><td>domum aliam privato eodem quo quae optima lege, publico</td><td></td></tr><tr><td>vero omni praecipuo et humano et divino iure munitam;</td><td></td></tr><tr><td>quae primum aedificatur ex auctoritate senatus pecunia pu-</td><td>15.1</td></tr><tr><td>blica, deinde contra vim nefariam huius gladiatoris tot senati</td><td></td></tr><tr><td>consultis munita atque saepta est. Primum negotium isdem</td><td></td></tr><tr><td>magistratibus est datum anno superiore, ut curarent ut sine</td><td></td></tr><tr><td>vi aedificare mihi liceret, quibus in maximis periculis uni-</td><td>5</td></tr><tr><td>versa res publica commendari solet; deinde, cum ille saxis</td><td></td></tr><tr><td>et ignibus et ferro vastitatem meis sedibus intulisset, de-</td><td></td></tr><tr><td>crevit senatus eos qui id fecissent lege de vi, quae est in eos</td><td></td></tr><tr><td>qui universam rem publicam oppugnassent, teneri. Vobis</td><td></td></tr><tr><td>vero referentibus, o post hominum memoriam fortissimi atque</td><td>10</td></tr><tr><td>optimi consules! decrevit idem senatus frequentissimus qui</td><td></td></tr><tr><td>meam domum violasset contra rem publicam esse facturum.</td><td></td></tr><tr><td>Nego ullo de opere publico, de monumento, de templo tot</td><td>16.1</td></tr><tr><td>senatus exstare consulta quot de mea domo, quam senatus</td><td></td></tr><tr><td>unam post hanc urbem constitutam ex aerario aedificandam,</td><td></td></tr><tr><td>a pontificibus liberandam, a magistratibus defendendam, a</td><td></td></tr><tr><td>iudicibus puniendam putarit. P. Valerio pro maximis in</td><td>5</td></tr><tr><td>rem publicam beneficiis data domus est in Velia publice, at</td><td></td></tr><tr><td>mihi in Palatio restituta; illi locus, at mihi etiam parietes</td><td></td></tr><tr><td>atque tectum; illi quam ipse privato iure tueretur, mihi</td><td></td></tr><tr><td>quam publice magistratus omnes defenderent. Quae qui-</td><td></td></tr><tr><td>dem ego si aut per me aut ab aliis haberem, non praedica-</td><td>10</td></tr><tr><td>rem apud vos, ne nimis gloriari viderer; sed cum sint mihi</td><td></td></tr><tr><td>data a vobis, cum ea attemptentur eius lingua cuius ante</td><td></td></tr><tr><td>manu eversa vos mihi et liberis meis manibus vestris reddi- </td><td></td></tr><tr><td>distis, non ego de meis sed de vestris factis loquor, nec</td><td></td></tr><tr><td>vereor ne haec mea vestrorum beneficiorum praedicatio non</td><td>15</td></tr><tr><td>grata potius quam adrogans videatur. Quamquam si me</td><td>17.1</td></tr><tr><td>tantis laboribus pro communi salute perfunctum ecferret ali-</td><td></td></tr><tr><td>quando ad gloriam in refutandis maledictis hominum im-</td><td></td></tr><tr><td>proborum animi quidam dolor, quis non ignosceret? Vidi</td><td></td></tr><tr><td>enim hesterno die quendam murmurantem, quem aiebant</td><td>5</td></tr><tr><td>negare ferri me posse, quia, cum ab hoc eodem impurissimo</td><td></td></tr><tr><td>parricida rogarer cuius essem civitatis, respondi me, pro-</td><td></td></tr><tr><td>bantibus et vobis et equitibus Romanis, eius esse quae</td><td></td></tr><tr><td>carere me non potuisset. Ille, ut opinor, ingemuit. Quid</td><td></td></tr><tr><td>igitur responderem? quaero ex eo ipso qui ferre me non</td><td>10</td></tr><tr><td>potest. Me civem esse Romanum? litterate respondissem.</td><td></td></tr><tr><td>An tacuissem? desertum negotium. Potest quisquam vir in</td><td></td></tr><tr><td>rebus magnis cum invidia versatus satis graviter inimici con-</td><td></td></tr><tr><td>tumeliis sine sua laude respondere? At ipse non modo</td><td></td></tr><tr><td>respondet quidquid potest, cum est lacessitus, sed etiam</td><td>15</td></tr><tr><td>gaudet se ab amicis quid respondeat admoneri. </td><td></td></tr>
        </table>