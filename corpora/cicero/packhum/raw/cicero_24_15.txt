<table>
          <script>targetHit=0;</script>
          <tr><td>  Verum si quis est qui etiam meretriciis amoribus inter-</td><td>48.1</td></tr><tr><td>dictum iuventuti putet, est ille quidem valde severus—negare</td><td></td></tr><tr><td>non possum—sed abhorret non modo ab huius saeculi</td><td></td></tr><tr><td>licentia verum etiam a maiorum consuetudine atque con-</td><td></td></tr><tr><td>cessis. Quando enim hoc non factitatum est, quando repre-</td><td>5</td></tr><tr><td>hensum, quando non permissum, quando denique fuit ut</td><td></td></tr><tr><td>quod licet non liceret? Hic ego ipsam rem definiam, </td><td></td></tr><tr><td>mulierem nullam nominabo; tantum in medio relinquam.</td><td></td></tr><tr><td>Si quae non nupta mulier domum suam patefecerit omnium</td><td>49.1</td></tr><tr><td>cupiditati palamque sese in meretricia vita conlocarit, viro-</td><td></td></tr><tr><td>rum alienissimorum conviviis uti instituerit, si hoc in urbe,</td><td></td></tr><tr><td>si in hortis, si in Baiarum illa celebritate faciat, si denique</td><td></td></tr><tr><td>ita sese gerat non incessu solum sed ornatu atque comitatu,</td><td>5</td></tr><tr><td>non flagrantia oculorum, non libertate sermonum, sed etiam</td><td></td></tr><tr><td>complexu, osculatione, actis, navigatione, conviviis, ut non</td><td></td></tr><tr><td>solum meretrix sed etiam proterva meretrix procaxque</td><td></td></tr><tr><td>videatur: cum hac si qui adulescens forte fuerit, utrum hic</td><td></td></tr><tr><td>tibi, L. Herenni, adulter an amator, expugnare pudicitiam</td><td>10</td></tr><tr><td>an explere libidinem voluisse videatur? Obliviscor iam</td><td>50.1</td></tr><tr><td>iniurias tuas, Clodia, depono memoriam doloris mei; quae</td><td></td></tr><tr><td>abs te crudeliter in meos me absente facta sunt neglego;</td><td></td></tr><tr><td>ne sint haec in te dicta quae dixi. Sed ex te ipsa requiro,</td><td></td></tr><tr><td>quoniam et crimen accusatores abs te et testem eius criminis</td><td>5</td></tr><tr><td>te ipsam dicunt se habere. Si quae mulier sit eius modi</td><td></td></tr><tr><td>qualem ego paulo ante descripsi, tui dissimilis, vita instituto-</td><td></td></tr><tr><td>que meretricio, cum hac aliquid adulescentem hominem</td><td></td></tr><tr><td>habuisse rationis num tibi perturpe aut perflagitiosum esse</td><td></td></tr><tr><td>videatur? Ea si tu non es, sicut ego malo, quid est quod</td><td>10</td></tr><tr><td>obiciant Caelio? Sin eam te volunt esse, quid est cur nos</td><td></td></tr><tr><td>crimen hoc, si tu contemnis, pertimescamus? Qua re nobis</td><td></td></tr><tr><td>da viam rationemque defensionis. Aut enim pudor tuus</td><td></td></tr><tr><td>defendet nihil a M. Caelio petulantius esse factum, aut</td><td></td></tr><tr><td>impudentia et huic et ceteris magnam ad se defendendum</td><td>15</td></tr><tr><td>facultatem dabit. </td><td></td></tr>
        </table>