<table>
          <script>targetHit=0;</script>
          <tr><td>  Esse ergo in oratione numerum quendam non est</td><td>183.1</td></tr><tr><td>difficile cognoscere. iudicat enim sensus; in quo est</td><td></td></tr><tr><td>inicum quod accidit non agnoscere, si cur id accidat</td><td></td></tr><tr><td>reperire nequeamus. neque enim ipse versus ratione</td><td></td></tr><tr><td>est cognitus, sed natura atque sensu, quem dimensa</td><td>5</td></tr><tr><td>ratio docuit quid acciderit. ita notatio naturae et</td><td></td></tr><tr><td>animadversio peperit artem. sed in versibus res est</td><td></td></tr><tr><td>apertior, quanquam etiam a modis quibusdam cantu</td><td></td></tr><tr><td>remoto soluta esse videatur oratio maxumeque id in</td><td></td></tr><tr><td>optumo quoque eorum poetarum qui λυρικοὶ a Graecis</td><td>10</td></tr><tr><td>nominantur, quos cum cantu spoliaveris, nuda paene</td><td></td></tr><tr><td>remanet oratio. quorum similia sunt quaedam etiam</td><td>184.1</td></tr><tr><td>apud nostros, velut illa in Thyeste: </td><td></td></tr><tr><td>    'Quemnam te esse dicam? qui tarda in senectute'</td><td></td></tr><tr><td>et quae secuntur; quae, nisi cum tibicen accessit, ora-</td><td></td></tr><tr><td>tionis sunt solutae simillima. at comicorum senarii</td><td>5</td></tr><tr><td>propter similitudinem sermonis sic saepe sunt abiecti,</td><td></td></tr><tr><td>ut nonnunquam vix in iis numerus et versus in-</td><td></td></tr><tr><td>tellegi possit. quo est ad inveniundum difficilior in</td><td></td></tr><tr><td>oratione numerus quam in versibus. Omnino duo sunt</td><td>185.1</td></tr><tr><td>quae condiant orationem, verborum numerorumque iu-</td><td></td></tr><tr><td>cunditas. in verbis inest quasi materia quaedam, in</td><td></td></tr><tr><td>numero autem expolitio. sed, ut ceteris in rebus, ne-</td><td></td></tr><tr><td>cessitatis inventa antiquiora sunt quam voluptatis. ita-</td><td>186.1</td></tr><tr><td>que et Herodotus et eadem superiorque aetas numero</td><td></td></tr><tr><td>caruit nisi quando temere ac fortuito, et scriptores</td><td></td></tr><tr><td>perveteres de numero nihil omnino, de oratione prae-</td><td></td></tr><tr><td>cepta multa nobis reliquerunt. nam quod et facilius</td><td>5</td></tr><tr><td>est et magis necessarium, id semper ante cognoscitur.</td><td></td></tr><tr><td>itaque translata aut facta aut iuncta verba facile sunt</td><td></td></tr><tr><td>cognita, quia sumebantur e consuetudine cotidianoque</td><td></td></tr><tr><td>sermone; numerus autem non domo depromebatur</td><td></td></tr><tr><td>neque habebat aliquam necessitudinem aut cognatio-</td><td>10</td></tr><tr><td>nem cum oratione. itaque serius aliquanto notatus</td><td></td></tr><tr><td>et cognitus quasi quandam palaestram et extrema</td><td></td></tr><tr><td>liniamenta orationi attulit. quodsi et angusta quaedam </td><td>187.1</td></tr><tr><td>atque concisa et alia est dilatata et diffusa oratio,</td><td></td></tr><tr><td>necesse est id non litterarum accidere natura, sed</td><td></td></tr><tr><td>intervallorum longorum et brevium varietate; quibus</td><td></td></tr><tr><td>implicata atque permixta oratio quoniam tum stabilis</td><td>5</td></tr><tr><td>est tum volubilis, necesse est eius modi naturam nu-</td><td></td></tr><tr><td>meris contineri. nam circumitus ille, quem saepe iam</td><td></td></tr><tr><td>diximus, incitatior numero ipso fertur et labitur,</td><td></td></tr><tr><td>quoad perveniat ad finem et insistat. </td><td></td></tr>
        </table>