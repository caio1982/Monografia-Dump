<table>
          <script>targetHit=0;</script>
          <tr class="title first  date"><td>cit<span class="snum">.</span> <span class="snum">56</span> in Hispania</td><td></td></tr><tr class="title last  "><td>Q. METELLUS NEPOS S. D. M. CICERONI</td><td></td></tr><tr><td>Hominis importunissimi contumeliae, quibus crebris conti-</td><td>5.3.1.1</td></tr><tr><td>onibus me onerat, tuis erga me officiis leniuntur et, ut sunt</td><td></td></tr><tr><td>leves ab eius modi homine, a me despiciuntur, libenterque</td><td></td></tr><tr><td>commutata persona te mihi fratris loco esse duco. de illo ne</td><td>2.1</td></tr><tr><td>meminisse quidem volo, tametsi bis eum invitum servavi. </td><td></td></tr><tr><td>  De meis rebus, ne vobis multitudine litterarum molestior</td><td></td></tr><tr><td>essem, ad Lollium perscripsi de rationibus provinciae quid</td><td></td></tr><tr><td>vellem fieri, ut is vos doceret et commonefaceret. </td><td>5</td></tr><tr><td>  Si poteris, velim pristinam tuam erga me voluntatem</td><td></td></tr><tr><td>conserves.</td><td></td></tr>
        </table>