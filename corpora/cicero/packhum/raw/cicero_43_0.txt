<table>
          <script>targetHit=0;</script>
          <tr class="title first  "><td>DE RE PUBLICA</td><td></td></tr><tr class="title  "><td>LIBRORUM SEX QUAE MANSERUNT</td><td></td></tr><tr class="title last  "><td>LIBER PRIMUS </td><td></td></tr><tr><td>  . . . &lt;im&gt;petu liberavissent, nec C. Due-</td><td>1.1.1</td></tr><tr><td>lius, A. Atilius, L. Metellus terrore Karthaginis, non</td><td></td></tr><tr><td>duo Scipiones oriens incendium belli Punici secundi</td><td></td></tr><tr><td>sanguine suo restinxissent, nec id excitatum maiori-</td><td></td></tr><tr><td>bus copiis aut Q. Maximus enervavisset aut M. Mar-</td><td>5</td></tr><tr><td>cellus contudisset aut a portis huius urbis avolsum</td><td></td></tr><tr><td>P. Africanus compulisset intra hostium moenia. M. vero</td><td></td></tr><tr><td>Catoni, homini ignoto et novo, quo omnes, qui</td><td></td></tr><tr><td>isdem rebus studemus, quasi exemplari ad industriam</td><td></td></tr><tr><td>virtutemque ducimur, certe licuit Tusculi se in otio</td><td>10</td></tr><tr><td>delectare salubri et propinquo loco. Sed homo de-</td><td></td></tr><tr><td>mens, ut isti putant, cum cogeret eum necessitas nulla,</td><td></td></tr><tr><td>in his undis et tempestatibus ad summam senectutem</td><td></td></tr><tr><td>maluit iactari quam in illa tranquillitate atque otio</td><td></td></tr><tr><td>iucundissime vivere. Omitto innumerabilis viros, quo-</td><td>15</td></tr><tr><td>rum singuli saluti huic civitati fuerunt, et quia </td><td></td></tr><tr><td>sunt &lt;haud&gt; procul ab aetatis huius memoria, com-</td><td></td></tr><tr><td>memorare eos desino, ne quis se aut suorum aliquem</td><td></td></tr><tr><td>praetermissum queratur. Unum hoc definio, tantam</td><td></td></tr><tr><td>esse necessitatem virtutis generi hominum a natura</td><td>20</td></tr><tr><td>tantumque amorem ad communem salutem defenden-</td><td></td></tr><tr><td>dam datum, ut ea vis omnia blandimenta voluptatis</td><td></td></tr><tr><td>otiique vicerit. </td><td></td></tr><tr><td>  Nec vero habere virtutem satis est quasi artem</td><td>2.1</td></tr><tr><td>aliquam, nisi utare; etsi ars quidem, cum ea</td><td></td></tr><tr><td>non utare, scientia tamen ipsa teneri potest, virtus in</td><td></td></tr><tr><td>usu sui tota posita est; usus autem eius est ma-</td><td></td></tr><tr><td>ximus civitatis gubernatio et earum ipsarum rerum,</td><td>5</td></tr><tr><td>quas isti in angulis personant, reapse, non oratione</td><td></td></tr><tr><td>perfectio. Nihil enim dicitur a philosophis, quod qui-</td><td></td></tr><tr><td>dem recte honesteque dicatur, quod &lt;non&gt; ab iis partum</td><td></td></tr><tr><td>confirmatumque sit, a quibus civitatibus iura discripta</td><td></td></tr><tr><td>sunt. Unde enim pietas aut a quibus religio?</td><td>10</td></tr><tr><td>unde ius aut gentium aut hoc ipsum civile quod di-</td><td></td></tr><tr><td>citur? unde iustitia, fides, aequitas? unde pudor, con-</td><td></td></tr><tr><td>tinentia, fuga turpitudinis, adpetentia laudis et ho-</td><td></td></tr><tr><td>nestatis? unde in laboribus et periculis fortitudo?</td><td></td></tr><tr><td>Nempe ab iis, qui haec disciplinis informata alia mo-</td><td>15</td></tr><tr><td>ribus confirmarunt, sanxerunt autem alia legibus. Quin</td><td>3.1</td></tr><tr><td>etiam Xenocraten ferunt, nobilem in primis philoso-</td><td></td></tr><tr><td>phum, cum quaereretur ex eo, quid adseque-</td><td></td></tr><tr><td>rentur eius discipuli, respondisse, ut id sua sponte</td><td></td></tr><tr><td>facerent, quod cogerentur facere legibus. Ergo ille</td><td>5</td></tr><tr><td>civis, qui id cogit omnis imperio legumque poena,</td><td></td></tr><tr><td>quod vix paucis persuadere oratione philosophi pos-</td><td></td></tr><tr><td>sunt, etiam iis, qui illa disputant, ipsis est praeferen-</td><td></td></tr><tr><td>dus doctoribus. Quae est enim istorum oratio tam</td><td></td></tr><tr><td>exquisita, quae sit anteponenda bene constitutae civi-</td><td>10</td></tr><tr><td>tati publico iure et moribus? Equidem quem</td><td></td></tr><tr><td>ad modum 'urbes magnas atque imperiosas', ut</td><td></td></tr><tr><td>appellat Ennius, viculis et castellis praeferendas puto,</td><td></td></tr><tr><td>sic eos, qui his urbibus consilio atque auctoritate</td><td></td></tr><tr><td>praesunt, iis, qui omnis negotii publici expertes sint, </td><td>15</td></tr><tr><td>longe duco sapientia ipsa esse anteponendos. Et quon-</td><td></td></tr><tr><td>iam maxime rapimur ad opes augendas generis hu-</td><td></td></tr><tr><td>mani studemusque nostris consiliis et laboribus tutio-</td><td></td></tr><tr><td>rem et opulentiorem vitam hominum reddere et ad</td><td></td></tr><tr><td>hanc voluptatem ipsius naturae stimulis in-</td><td>20</td></tr><tr><td>citamur, teneamus eum cursum, qui semper fuit optimi</td><td></td></tr><tr><td>cuiusque, neque ea signa audiamus, quae receptui ca-</td><td></td></tr><tr><td>nunt, ut eos etiam revocent, qui iam processerint. </td><td></td></tr><tr><td>  His rationibus tam certis tamque inlustribus op-</td><td>4.1</td></tr><tr><td>ponuntur ab iis, qui contra disputant, primum labo-</td><td></td></tr><tr><td>res, qui sint re publica defendenda sustinendi, leve</td><td></td></tr><tr><td>sane inpedimentum vigilanti et industrio, neque so-</td><td></td></tr><tr><td>lum in tantis rebus, sed etiam in mediocribus</td><td>5</td></tr><tr><td>vel studiis vel officiis vel vero etiam negotiis con-</td><td></td></tr><tr><td>temnendum. Adiunguntur pericula vitae, turpisque ab</td><td></td></tr><tr><td>his formido mortis fortibus viris opponitur, quibus ma-</td><td></td></tr><tr><td>gis id miserum videri solet, natura se consumi et senec-</td><td></td></tr><tr><td>tute, quam sibi dari tempus, ut possint eam vitam, quae</td><td>10</td></tr><tr><td>tamen esset reddenda naturae, pro patria potissimum</td><td></td></tr><tr><td>reddere. Illo vero se loco copiosos et disertos</td><td></td></tr><tr><td>putant, cum calamitates clarissimorum virorum</td><td></td></tr><tr><td>iniuriasque iis ab ingratis inpositas civibus colligunt.</td><td></td></tr><tr><td>Hinc enim illa et apud Graecos exempla, Miltiadem,</td><td>5.1</td></tr><tr><td>victorem domitoremque Persarum, nondum sanatis vol-</td><td></td></tr><tr><td>neribus iis, quae corpore adverso in clarissima victo-</td><td></td></tr><tr><td>ria accepisset, vitam ex hostium telis servatam in</td><td></td></tr><tr><td>civium vinclis profudisse, et Themistoclem patria, quam</td><td>5</td></tr><tr><td>liberavisset, pulsum atque proterritum non in</td><td></td></tr><tr><td>Graeciae portus per se servatos, sed in barbariae si-</td><td></td></tr><tr><td>nus confugisse, quam adflixerat; nec vero levitatis</td><td></td></tr><tr><td>Atheniensium crudelitatisque in amplissimos civis ex-</td><td></td></tr><tr><td>empla deficiunt; quae nata et frequentata apud illos</td><td>10</td></tr><tr><td>etiam in gravissumam civitatem nostram dicuntur</td><td></td></tr><tr><td>redundasse; nam vel exilium Camilli vel offensio com-</td><td>6.1</td></tr><tr><td>memoratur Ahalae vel invidia Nasicae vel expulsio</td><td></td></tr><tr><td>Laenatis vel Opimii damnatio vel fuga Metelli</td><td></td></tr><tr><td>vel acerbissima C. Marii clades principum&lt;que&gt; caedes </td><td></td></tr><tr><td>vel eorum multorum pestes, quae paulo post secutae</td><td>5</td></tr><tr><td>sunt. Nec vero iam meo nomine abstinent et, credo,</td><td></td></tr><tr><td>quia nostro consilio ac periculo sese in illa vita at-</td><td></td></tr><tr><td>que otio conservatos putant, gravius etiam de nobis</td><td></td></tr><tr><td>queruntur et amantius. Sed haud facile dixerim, cur,</td><td></td></tr><tr><td>cum ipsi discendi aut visendi causa maria tramittant . . . </td><td>10</td></tr><tr><td>  . . . salvam esse consulatu abiens in con-</td><td>7.1</td></tr><tr><td>tione populo Romano idem iurante iuravissem, facile</td><td></td></tr><tr><td>iniuriarum omnium compensarem curam et molestiam.</td><td></td></tr><tr><td>Quamquam nostri casus plus honoris habuerunt quam</td><td></td></tr><tr><td>laboris neque tantum molestiae, quantum gloriae,</td><td>5</td></tr><tr><td>maioremque laetitiam ex desiderio bonorum percepi-</td><td></td></tr><tr><td>mus quam ex laetitia improborum dolorem. Sed si</td><td></td></tr><tr><td>aliter, ut dixi, accidisset, qui possem queri? cum</td><td></td></tr><tr><td>mihi nihil inproviso nec gravius, quam exspectavis-</td><td></td></tr><tr><td>sem, pro tantis meis factis evenisset. Is enim fueram,</td><td>10</td></tr><tr><td>cui cum liceret aut maiores ex otio fructus capere</td><td></td></tr><tr><td>quam ceteris propter variam suavitatem studiorum,</td><td></td></tr><tr><td>in quibus a pueritia vixeram, aut si quid accideret</td><td></td></tr><tr><td>acerbius universis, non praecipuam, sed parem cum</td><td></td></tr><tr><td>ceteris fortunae condicionem subire, non dubitaverim</td><td>15</td></tr><tr><td>me gravissimis tempestatibus ac paene fulmi-</td><td></td></tr><tr><td>nibus ipsis obvium ferre conservandorum civium causa</td><td></td></tr><tr><td>meisque propriis periculis parere commune reliquis</td><td></td></tr><tr><td>otium. Neque enim hac nos patria lege genuit aut</td><td>8.1</td></tr><tr><td>educavit, ut nulla quasi alimenta exspectaret a nobis</td><td></td></tr><tr><td>ac tantum modo nostris ipsa commodis serviens tu-</td><td></td></tr><tr><td>tum perfugium otio nostro suppeditaret et tranquil-</td><td></td></tr><tr><td>lum ad quietem locum, sed ut plurimas et maximas</td><td>5</td></tr><tr><td>nostri animi, ingenii, consilii partis ipsa sibi</td><td></td></tr><tr><td>ad utilitatem suam pigneraretur tantumque nobis in</td><td></td></tr><tr><td>nostrum privatum usum, quantum ipsi superesse pos-</td><td></td></tr><tr><td>set, remitteret. </td><td></td></tr><tr><td>  Iam illa perfugia, quae sumunt sibi ad excusatio-</td><td>9.1</td></tr><tr><td>nem, quo facilius otio perfruantur, certe minime sunt </td><td></td></tr><tr><td>audienda, cum ita dicunt, accedere ad rem publicam</td><td></td></tr><tr><td>plerumque homines nulla re bona dignos, cum quibus</td><td></td></tr><tr><td>comparari sordidum, confligere autem multitu-</td><td>5</td></tr><tr><td>dine praesertim incitata miserum et periculosum sit.</td><td></td></tr><tr><td>Quam ob rem neque sapientis esse accipere habenas, cum</td><td></td></tr><tr><td>insanos atque indomitos impetus volgi cohibere non</td><td></td></tr><tr><td>possit, neque liberi cum inpuris atque inmanibus adver-</td><td></td></tr><tr><td>sariis decertantem vel contumeliarum verbera subire vel</td><td>10</td></tr><tr><td>expectare sapienti non ferendas iniurias; proinde quasi</td><td></td></tr><tr><td>bonis et fortibus et magno animo praeditis ulla</td><td></td></tr><tr><td>sit ad rem publicam adeundi causa iustior, quam ne</td><td></td></tr><tr><td>pareant inprobis neve ab isdem lacerari rem publicam</td><td></td></tr><tr><td>patiantur, cum ipsi auxilium ferre, si cupiant, non queant. </td><td>15</td></tr><tr><td>  Illa autem exceptio cui probari tandem potest,</td><td>10.1</td></tr><tr><td>quod negant sapientem suscepturum ullam rei publi-</td><td></td></tr><tr><td>cae partem, extra quam si eum tempus et necessitas</td><td></td></tr><tr><td>coëgerit? quasi vero maior cuiquam necessitas acci-</td><td></td></tr><tr><td>dere possit, quam accidit nobis; in qua quid facere</td><td>5</td></tr><tr><td>potuissem, nisi tum consul fuissem? Consul</td><td></td></tr><tr><td>autem esse qui potui, nisi eum vitae cursum tenuis-</td><td></td></tr><tr><td>sem a pueritia, per quem equestri loco natus perve-</td><td></td></tr><tr><td>nirem ad honorem amplissimum? Non igitur potestas</td><td></td></tr><tr><td>est ex tempore, aut cum velis, opitulandi rei publicae,</td><td>10</td></tr><tr><td>quamvis ea prematur periculis, nisi eo loco sis, ut</td><td></td></tr><tr><td>tibi id facere liceat. Maximeque hoc in hominum</td><td>11.1</td></tr><tr><td>doctorum oratione mihi mirum videri solet, quod, qui</td><td></td></tr><tr><td>tranquillo mari gubernare se negent posse, quod</td><td></td></tr><tr><td>nec didicerint nec umquam scire curaverint, iidem ad</td><td></td></tr><tr><td>gubernacula se accessuros profiteantur excitatis maxi-</td><td>5</td></tr><tr><td>mis fluctibus. Isti enim palam dicere atque in eo</td><td></td></tr><tr><td>multum etiam gloriari solent, se de rationibus rerum</td><td></td></tr><tr><td>publicarum aut constituendarum aut tuendarum nihil</td><td></td></tr><tr><td>nec didicisse umquam nec docere, earumque rerum</td><td></td></tr><tr><td>scientiam non doctis hominibus ac sapientibus,</td><td>10</td></tr><tr><td>sed in illo genere exercitatis concedendam putant.</td><td></td></tr><tr><td>Quare qui convenit polliceri operam suam rei publi-</td><td></td></tr><tr><td>cae tum denique, si necessitate cogantur? cum, quod </td><td></td></tr><tr><td>est multo proclivius, nulla necessitate premente rem</td><td></td></tr><tr><td>publicam regere nesciant. Equidem, ut verum esset</td><td>15</td></tr><tr><td>sua voluntate sapientem descendere ad rationes civi-</td><td></td></tr><tr><td>tatis non solere, sin autem temporibus cogeretur,</td><td></td></tr><tr><td>tum id munus denique non recusare, tamen arbi-</td><td></td></tr><tr><td>trarer hanc rerum civilium minime neglegendam scien-</td><td></td></tr><tr><td>tiam sapienti, propterea quod omnia essent ei prae-</td><td>20</td></tr><tr><td>paranda, quibus nesciret an aliquando uti necesse esset. </td><td></td></tr><tr><td>  Haec pluribus a me verbis dicta sunt ob eam</td><td>12.1</td></tr><tr><td>causam, quod his libris erat instituta et suscepta mihi</td><td></td></tr><tr><td>de re publica disputatio; quae ne frustra haberetur,</td><td></td></tr><tr><td>dubitationem ad rem publicam adeundi in pri-</td><td></td></tr><tr><td>mis debui tollere. Ac tamen si qui sunt, qui philo-</td><td>5</td></tr><tr><td>sophorum auctoritate moveantur, dent operam parum-</td><td></td></tr><tr><td>per atque audiant eos, quorum summa est auctoritas</td><td></td></tr><tr><td>apud doctissimos homines et gloria; quos ego existimo,</td><td></td></tr><tr><td>etiamsi qui ipsi rem publicam non gesserint, tamen,</td><td></td></tr><tr><td>quoniam de re publica multa quaesierint et scripse-</td><td>10</td></tr><tr><td>rint, functos esse aliquo rei publicae munere. Eos vero</td><td></td></tr><tr><td>septem, quos Graeci sapientis nominaverunt,</td><td></td></tr><tr><td>omnis paene video in media re publica esse versatos.</td><td></td></tr><tr><td>Neque enim est ulla res, in qua propius ad deorum</td><td></td></tr><tr><td>numen virtus accedat humana, quam civitatis aut</td><td>15</td></tr><tr><td>condere novas aut conservare iam conditas. </td><td></td></tr><tr><td>  Quibus de rebus, quoniam nobis contigit, ut iidem</td><td>13.1</td></tr><tr><td>et in gerenda re publica aliquid essemus memoria</td><td></td></tr><tr><td>dignum consecuti et in explicandis rationibus rerum</td><td></td></tr><tr><td>civilium quandam facultatem non modo usu,</td><td></td></tr><tr><td>sed etiam studio discendi et docendi † essemus aucto-</td><td>5</td></tr><tr><td>res, cum superiores alii fuissent in disputationibus per-</td><td></td></tr><tr><td>politi, quorum res gestae nullae invenirentur, alii in</td><td></td></tr><tr><td>gerendo probabiles, in disserendo rudes. Nec vero</td><td></td></tr><tr><td>nostra quaedam est instituenda nova et a nobis in-</td><td></td></tr><tr><td>venta ratio, sed unius aetatis clarissimorum ac sa-</td><td>10</td></tr><tr><td>pientissimorum nostrae civitatis virorum disputatio</td><td></td></tr><tr><td>repetenda memoria est, quae mihi tibique</td><td></td></tr><tr><td>quondam adulescentulo est a P. Rutilio Rufo, Smyrnae </td><td></td></tr><tr><td>cum simul essemus compluris dies, exposita, in qua</td><td></td></tr><tr><td>nihil fere, quod magno opere ad rationes omnium</td><td>15</td></tr><tr><td>rerum pertineret, &lt;est&gt; praetermissum. </td><td></td></tr><tr><td>  Nam cum P. Africanus hic, Pauli filius, feriis Latinis</td><td>14.1</td></tr><tr><td>Tuditano cons. et Aquilio constituisset in hortis esse</td><td></td></tr><tr><td>familiarissimique eius ad eum frequenter per eos dies</td><td></td></tr><tr><td>ventitaturos se esse dixissent, Latinis ipsis mane</td><td></td></tr><tr><td>ad eum primus sororis filius venit Q. Tubero; quem cum</td><td>5</td></tr><tr><td>comiter Scipio appellavisset libenterque vidisset, Quid</td><td></td></tr><tr><td>tu, inquit, tam mane, Tubero? dabant enim hae feriae</td><td></td></tr><tr><td>tibi oportunam sane facultatem ad explicandas tuas</td><td></td></tr><tr><td>litteras. Tum ille: Mihi vero omne tempus est ad</td><td></td></tr><tr><td>meos libros vacuum; numquam enim sunt illi occu-</td><td>10</td></tr><tr><td>pati; te autem permagnum est nancisci otiosum, hoc</td><td></td></tr><tr><td>praesertim motu rei publicae. Tum Scipio:</td><td></td></tr><tr><td>Atqui nactus es, sed mehercule otiosiorem opera quam</td><td></td></tr><tr><td>animo. Et ille: At vero animum quoque relaxes opor-</td><td></td></tr><tr><td>tet; sumus enim multi, ut constituimus, parati, si tuo</td><td>15</td></tr><tr><td>commodo fieri potest, abuti tecum hoc otio. SC. Li-</td><td></td></tr><tr><td>bente me vero, ut aliquid aliquando de doctrinae</td><td></td></tr><tr><td>studiis admoneamur. </td><td></td></tr><tr><td>  Tum ille: Visne igitur, quoniam et me quodam</td><td>15.1</td></tr><tr><td>modo invitas et tui spem das, hoc primum, Africane,</td><td></td></tr><tr><td>videamus, ante quam veniunt alii, quidnam sit,</td><td></td></tr><tr><td>de isto altero sole quod nuntiatum est in senatu?</td><td></td></tr><tr><td>neque enim pauci neque leves sunt, qui se duo soles</td><td>5</td></tr><tr><td>vidisse dicant, ut non tam fides non habenda quam</td><td></td></tr><tr><td>ratio quaerenda sit. Hic Scipio: Quam vellem Panae-</td><td></td></tr><tr><td>tium nostrum nobiscum haberemus! qui cum cetera,</td><td></td></tr><tr><td>tum haec caelestia vel studiosissime solet quaerere.</td><td></td></tr><tr><td>Sed ego, Tubero, (nam tecum aperte, quod</td><td>10</td></tr><tr><td>sentio, loquar) non nimis adsentior in omni isto ge-</td><td></td></tr><tr><td>nere nostro illi familiari, qui, quae vix coniectura</td><td></td></tr><tr><td>qualia sint possumus suspicari, sic adfirmat, ut oculis</td><td></td></tr><tr><td>ea cernere videatur aut tractare plane manu. Quo</td><td></td></tr><tr><td>etiam sapientiorem Socratem soleo iudicare, qui omnem </td><td>15</td></tr><tr><td>eius modi curam deposuerit eaque, quae de natura</td><td></td></tr><tr><td>quaererentur, aut maiora, quam hominum ratio con-</td><td></td></tr><tr><td>sequi posset, aut nihil omnino ad vitam ho-</td><td></td></tr><tr><td>minum adtinere dixerit. Dein Tubero: Nescio, Afri-</td><td>16.1</td></tr><tr><td>cane, cur ita memoriae proditum sit, Socratem omnem</td><td></td></tr><tr><td>istam disputationem reiecisse et tantum de vita et</td><td></td></tr><tr><td>de moribus solitum esse quaerere. Quem enim aucto-</td><td></td></tr><tr><td>rem de illo locupletiorem Platone laudare possumus?</td><td>5</td></tr><tr><td>cuius in libris multis locis ita loquitur Socrates, ut</td><td></td></tr><tr><td>etiam, cum de moribus, de virtutibus, denique de re</td><td></td></tr><tr><td>publica disputet, numeros tamen et geometriam</td><td></td></tr><tr><td>et harmoniam studeat Pythagorae more coniungere.</td><td></td></tr><tr><td>Tum Scipio: Sunt ista, ut dicis; sed audisse te credo,</td><td>10</td></tr><tr><td>Tubero, Platonem Socrate mortuo primum in Aegyp-</td><td></td></tr><tr><td>tum discendi causa, post in Italiam et in Siciliam</td><td></td></tr><tr><td>contendisse, ut Pythagorae inventa perdisceret, eum-</td><td></td></tr><tr><td>que et cum Archyta Tarentino et cum Timaeo Locro</td><td></td></tr><tr><td>multum fuisse et Philoleo commentarios esse nanctum,</td><td>15</td></tr><tr><td>cumque eo tempore in iis locis Pythagorae</td><td></td></tr><tr><td>nomen vigeret, illum se et hominibus Pythagoreis et</td><td></td></tr><tr><td>studiis illis dedisse. Itaque cum Socratem unice dilexis-</td><td></td></tr><tr><td>set eique omnia tribuere voluisset, leporem Socraticum</td><td></td></tr><tr><td>subtilitatemque sermonis cum obscuritate Pythagorae</td><td>20</td></tr><tr><td>et cum illa plurimarum artium gravitate contexuit. </td><td></td></tr><tr><td>  Haec Scipio cum dixisset, L. Furium repente venien-</td><td>17.1</td></tr><tr><td>tem aspexit, eumque ut salutavit, amicissime ad-</td><td></td></tr><tr><td>prehendit et in lecto suo conlocavit. Et cum simul</td><td></td></tr><tr><td>P. Rutilius venisset, qui est nobis huius sermonis</td><td></td></tr><tr><td>auctor, eum quoque ut salutavit, propter Tuberonem</td><td>5</td></tr><tr><td>iussit adsidere. Tum Furius: Quid vos agitis? num</td><td></td></tr><tr><td>sermonem vestrum aliquem diremit noster interventus?</td><td></td></tr><tr><td>Minime vero, Africanus; soles enim tu haec studiose</td><td></td></tr><tr><td>investigare, quae sunt in hoc genere, de quo insti-</td><td></td></tr><tr><td>tuerat paulo ante Tubero quaerere; Rutilius</td><td>10</td></tr><tr><td>quidem noster etiam sub ipsis Numantiae moenibus</td><td></td></tr><tr><td>solebat mecum interdum eius modi aliquid conquirere.</td><td></td></tr><tr><td>Quae res tandem inciderat? inquit Philus. Tum ille: </td><td></td></tr><tr><td>De solibus istis duobus; de quo studeo, Phile, ex te</td><td></td></tr><tr><td>audire quid sentias. </td><td>15</td></tr><tr><td>  Dixerat hoc ille, cum puer nuntiavit venire ad</td><td>18.1</td></tr><tr><td>eum Laelium domoque iam exisse. Tum Scipio cal-</td><td></td></tr><tr><td>ceis et vestimentis sumptis e cubiculo est egressus,</td><td></td></tr><tr><td>et cum paululum inambulavisset in porticu,</td><td></td></tr><tr><td>Laelium advenientem salutavit et eos, qui una vene-</td><td>5</td></tr><tr><td>rant, Spurium Mummium, quem in primis diligebat,</td><td></td></tr><tr><td>et C. Fannium et Quintum Scaevolam, generos Laelii,</td><td></td></tr><tr><td>doctos adulescentes, iam aetate quaestorios; quos cum</td><td></td></tr><tr><td>omnis salutavisset, convertit se in porticu et coniecit</td><td></td></tr><tr><td>in medium Laelium; fuit enim hoc in amicitia quasi</td><td>10</td></tr><tr><td>quoddam ius inter illos, ut militiae propter eximiam</td><td></td></tr><tr><td>belli gloriam Africanum ut deum coleret</td><td></td></tr><tr><td>Laelius, domi vicissim Laelium, quod aetate antece-</td><td></td></tr><tr><td>debat, observaret in parentis loco Scipio. Dein cum</td><td></td></tr><tr><td>essent perpauca inter se uno aut altero spatio con-</td><td>15</td></tr><tr><td>locuti Scipionique eorum adventus periucundus et per-</td><td></td></tr><tr><td>gratus fuisset, placitum est, ut in aprico maxime pra-</td><td></td></tr><tr><td>tuli loco, quod erat hibernum tempus anni, conside-</td><td></td></tr><tr><td>rent; quod cum facere vellent, intervenit vir prudens</td><td></td></tr><tr><td>omnibusque illis et iucundus et carus, M'. Ma-</td><td>20</td></tr><tr><td>nilius, qui a Scipione ceterisque amicissime consalu-</td><td></td></tr><tr><td>tatus adsedit proximus Laelio. </td><td></td></tr><tr><td>  Tum Philus: Non mihi videtur, inquit, quod hi</td><td>19.1</td></tr><tr><td>venerunt, alius nobis sermo esse quaerendus, sed agen-</td><td></td></tr><tr><td>dum accuratius et dicendum dignum aliquid horum</td><td></td></tr><tr><td>auribus. Hic Laelius: Quid tandem agebatis, aut cui</td><td></td></tr><tr><td>sermoni nos intervenimus? PH. Quaesierat ex me Sci-</td><td>5</td></tr><tr><td>pio, quidnam sentirem de hoc, quod duo so-</td><td></td></tr><tr><td>les visos esse constaret. L. Ain vero? Phile, iam ex-</td><td></td></tr><tr><td>plorata nobis sunt ea, quae ad domos nostras quaeque</td><td></td></tr><tr><td>ad rem publicam pertineant? siquidem, quid agatur</td><td></td></tr><tr><td>in caelo, quaerimus. Et ille: An tu ad domos nostras</td><td>10</td></tr><tr><td>non censes pertinere scire, quid agatur et quid fiat</td><td></td></tr><tr><td>domi? quae non ea est, quam parietes nostri cingunt,</td><td></td></tr><tr><td>sed mundus hic totus, quod domicilium quamque pa- </td><td></td></tr><tr><td>triam di nobis communem secum dederunt,</td><td></td></tr><tr><td>cum praesertim, si haec ignoremus, multa nobis et</td><td>15</td></tr><tr><td>magna ignoranda sint. Ac me quidem, ut hercule</td><td></td></tr><tr><td>etiam te ipsum, Laeli, omnisque avidos sapientiae</td><td></td></tr><tr><td>cognitio ipsa rerum consideratioque delectat. Tum</td><td>20.1</td></tr><tr><td>Laelius: Non inpedio, praesertim quoniam feriati su-</td><td></td></tr><tr><td>mus; sed possumus audire aliquid an serius venimus?</td><td></td></tr><tr><td>PH. Nihil est adhuc disputatum, et, quoniam</td><td></td></tr><tr><td>est integrum, libenter tibi, Laeli, ut de eo disseras,</td><td>5</td></tr><tr><td>equidem concessero. L. Immo vero te audiamus, nisi</td><td></td></tr><tr><td>forte Manilius interdictum aliquod inter duos soles</td><td></td></tr><tr><td>putat esse componendum, ut ita caelum possideant,</td><td></td></tr><tr><td>ut uterque possederit. Tum Manilius: Pergisne eam,</td><td></td></tr><tr><td>Laeli, artem inludere, in qua primum excellis ipse,</td><td>10</td></tr><tr><td>deinde sine qua scire nemo potest, quid sit suum,</td><td></td></tr><tr><td>quid alienum? Sed ista mox; nunc audiamus</td><td></td></tr><tr><td>Philum, quem video maioribus iam de rebus quam</td><td></td></tr><tr><td>me aut quam P. Mucium consuli. </td><td></td></tr><tr><td>  Tum Philus: Nihil novi vobis adferam, neque quod</td><td>21.1</td></tr><tr><td>a me sit cogitatum aut inventum; nam memoria teneo</td><td></td></tr><tr><td>C. Sulpicium Gallum, doctissimum, ut scitis, hominem,</td><td></td></tr><tr><td>cum idem hoc visum diceretur et esset casu apud M.</td><td></td></tr><tr><td>Marcellum, qui cum eo consul fuerat, sphaeram, quam</td><td>5</td></tr><tr><td>M. Marcelli avus captis Syracusis ex urbe lo-</td><td></td></tr><tr><td>cupletissima atque ornatissima sustulisset, cum aliud</td><td></td></tr><tr><td>nihil ex tanta praeda domum suam deportavisset, ius-</td><td></td></tr><tr><td>sisse proferri; cuius ego sphaerae cum persaepe prop-</td><td></td></tr><tr><td>ter Archimedi gloriam nomen audissem, speciem ipsam</td><td>10</td></tr><tr><td>non sum tanto opere admiratus; erat enim illa venu-</td><td></td></tr><tr><td>stior et nobilior in volgus, quam ab eodem Archi-</td><td></td></tr><tr><td>mede factam posuerat in templo Virtutis Marcellus</td><td></td></tr><tr><td>idem. Sed posteaquam coepit rationem huius</td><td>22.1</td></tr><tr><td>operis scientissime Gallus exponere, plus in illo Si-</td><td></td></tr><tr><td>culo ingenii, quam videretur natura humana ferre</td><td></td></tr><tr><td>potuisse, iudicavi fuisse. Dicebat enim Gallus sphae-</td><td></td></tr><tr><td>rae illius alterius solidae atque plenae vetus esse in-</td><td>5</td></tr><tr><td>ventum, et eam a Thalete Milesio primum esse tor- </td><td></td></tr><tr><td>natam, post autem ab Eudoxo Cnidio, discipulo, ut fe-</td><td></td></tr><tr><td>rebat, Platonis, eandem illam astris stellisque, quae</td><td></td></tr><tr><td>caelo inhaererent, esse descriptam; cuius omnem</td><td></td></tr><tr><td>ornatum et descriptionem sumptam ab Eudoxo multis</td><td>10</td></tr><tr><td>annis post non astrologiae scientia, sed poëtica qua-</td><td></td></tr><tr><td>dam facultate versibus Aratum extulisse. Hoc autem</td><td></td></tr><tr><td>sphaerae genus, in quo solis et lunae motus inessent</td><td></td></tr><tr><td>et earum quinque stellarum, quae errantes et quasi</td><td></td></tr><tr><td>vagae nominarentur, in illa sphaera solida non po-</td><td>15</td></tr><tr><td>tuisse finiri, atque in eo admirandum esse inventum</td><td></td></tr><tr><td>Archimedi, quod excogitasset, quem ad modum</td><td></td></tr><tr><td>in dissimillimis motibus inaequabiles et varios cursus</td><td></td></tr><tr><td>servaret una conversio. Hanc sphaeram Gallus cum</td><td></td></tr><tr><td>moveret, fiebat, ut soli luna totidem conversionibus</td><td>20</td></tr><tr><td>in aere illo, quot diebus in ipso caelo, succederet, ex</td><td></td></tr><tr><td>quo et in [caelo] sphaera solis fieret eadem illa de-</td><td></td></tr><tr><td>fectio et incideret luna tum in eam metam, quae esset</td><td></td></tr><tr><td>umbra terrae, cum sol e regione . . . </td><td></td></tr><tr><td>  . . . fuit, quod et ipse hominem diligebam</td><td>23.1</td></tr><tr><td>et in primis patri meo Paulo probatum et carum</td><td></td></tr><tr><td>fuisse cognoveram. Memini me admodum adulescen-</td><td></td></tr><tr><td>tulo, cum pater in Macedonia consul esset et essemus</td><td></td></tr><tr><td>in castris, perturbari exercitum nostrum religione et</td><td>5</td></tr><tr><td>metu, quod serena nocte subito candens et plena luna</td><td></td></tr><tr><td>defecisset. Tum ille, cum legatus noster esset anno</td><td></td></tr><tr><td>fere ante, quam consul est declaratus, haud</td><td></td></tr><tr><td>dubitavit postridie palam in castris docere nullum esse</td><td></td></tr><tr><td>prodigium, idque et tum factum esse et certis tem-</td><td>10</td></tr><tr><td>poribus esse semper futurum, cum sol ita locatus</td><td></td></tr><tr><td>fuisset, ut lunam suo lumine non posset attingere.</td><td></td></tr><tr><td>Ain tandem? inquit Tubero; docere hoc poterat ille</td><td></td></tr><tr><td>homines paene agrestes et apud imperitos audebat</td><td></td></tr><tr><td>haec dicere? S. Ille vero et magna quidem cum . . .</td><td>15</td></tr><tr><td>&lt;neque in&gt;solens ostentatio neque oratio abhor- </td><td>24.1</td></tr><tr><td>rens a persona hominis gravissimi; rem enim magnam</td><td></td></tr><tr><td>adsecutus &lt;est&gt;, quod hominibus perturbatis inanem re-</td><td></td></tr><tr><td>ligionem timoremque deiecerat. </td><td></td></tr><tr><td>  Atque eius modi quiddam etiam bello illo maximo,</td><td>25.1</td></tr><tr><td>quod Athenienses et Lacedaemonii summa inter se</td><td></td></tr><tr><td>contentione gesserunt, Pericles ille, et auctoritate et</td><td></td></tr><tr><td>eloquentia et consilio princeps civitatis suae, cum ob-</td><td></td></tr><tr><td>scurato sole tenebrae factae essent repente</td><td>5</td></tr><tr><td>Atheniensiumque animos summus timor occupavisset,</td><td></td></tr><tr><td>docuisse civis suos dicitur, id quod ipse ab Anaxa-</td><td></td></tr><tr><td>gora, cuius auditor fuerat, acceperat, certo illud tem-</td><td></td></tr><tr><td>pore fieri et necessario, cum tota se luna sub orbem</td><td></td></tr><tr><td>solis subiecisset; itaque, etsi non omni intermenstruo,</td><td>10</td></tr><tr><td>tamen id fieri non posse nisi certo intermenstruo tem-</td><td></td></tr><tr><td>pore. Quod cum disputando rationibusque do-</td><td></td></tr><tr><td>cuisset, populum liberavit metu; erat enim tum haec</td><td></td></tr><tr><td>nova et ignota ratio, solem lunae oppositu solere de-</td><td></td></tr><tr><td>ficere, quod Thaletem Milesium primum vidisse dicunt.</td><td>15</td></tr><tr><td>Id autem postea ne nostrum quidem Ennium fugit;</td><td></td></tr><tr><td>qui ut scribit, anno trecentesimo quinquagesimo fere</td><td></td></tr><tr><td>post Romam conditam</td><td></td></tr><tr><td>    Nonis Iunis soli luna obstitit et nox.</td><td></td></tr><tr><td>Atque hac in re tanta inest ratio atque sollertia, ut</td><td>20</td></tr><tr><td>ex hoc die, quem apud Ennium et in maximis an-</td><td></td></tr><tr><td>nalibus consignatum videmus, superiores solis defec-</td><td></td></tr><tr><td>tiones reputatae sint usque ad illam, quae Nonis</td><td></td></tr><tr><td>Quinctilibus fuit regnante Romulo; quibus quidem</td><td></td></tr><tr><td>Romulum tenebris etiamsi natura ad humanum ex-</td><td>25</td></tr><tr><td>itum abripuit, virtus tamen in caelum dicitur sustulisse. </td><td></td></tr><tr><td>  Tum Tubero: Videsne, Africane, quod paulo ante</td><td>26.1</td></tr><tr><td>secus tibi videbatur, doc . . .</td><td></td></tr><tr><td>. . . lis, quae videant ceteri. Quid porro aut</td><td></td></tr><tr><td>praeclarum putet in rebus humanis, qui haec deorum</td><td></td></tr><tr><td>regna perspexerit, aut diuturnum, qui cognoverit, quid</td><td>5</td></tr><tr><td>sit aeternum, aut gloriosum, qui viderit, quam parva </td><td></td></tr><tr><td>sit terra, primum universa, deinde ea pars eius, quam</td><td></td></tr><tr><td>homines incolant, quamque nos in exigua eius parte</td><td></td></tr><tr><td>adfixi plurimis ignotissimi gentibus speremus tamen</td><td></td></tr><tr><td>nostrum nomen volitare et vagari latissime?</td><td>10</td></tr><tr><td>Agros vero et aedificia et pecudes et inmensum ar-</td><td>27.1</td></tr><tr><td>genti pondus atque auri qui bona nec putare nec ap-</td><td></td></tr><tr><td>pellare soleat, quod earum rerum videatur ei levis</td><td></td></tr><tr><td>fructus, exiguus usus, incertus dominatus, saepe etiam</td><td></td></tr><tr><td>deterrimorum hominum inmensa possessio, quam est</td><td>5</td></tr><tr><td>hic fortunatus putandus! cui soli vere liceat omnia</td><td></td></tr><tr><td>non Quiritium, sed sapientium iure pro suis vindi-</td><td></td></tr><tr><td>care, nec civili nexo, sed communi lege natu-</td><td></td></tr><tr><td>rae, quae vetat ullam rem esse cuiusquam nisi eius,</td><td></td></tr><tr><td>qui tractare et uti sciat; qui inperia consulatusque</td><td>10</td></tr><tr><td>nostros in necessariis, non in expetendis rebus, mu-</td><td></td></tr><tr><td>neris fungendi gratia subeundos, non praemiorum aut</td><td></td></tr><tr><td>gloriae causa adpetendos putet; qui denique, ut Afri-</td><td></td></tr><tr><td>canum avum meum scribit Cato solitum esse dicere,</td><td></td></tr><tr><td>possit idem de se praedicare, numquam se plus</td><td>15</td></tr><tr><td>agere, quam nihil cum ageret, numquam minus so-</td><td></td></tr><tr><td>lum esse, quam cum solus esset. Quis enim putare</td><td>28.1</td></tr><tr><td>vere potest plus egisse Dionysium tum, cum omnia</td><td></td></tr><tr><td>moliendo eripuerit civibus suis libertatem, quam eius</td><td></td></tr><tr><td>civem Archimedem, cum istam ipsam sphaeram, nihil</td><td></td></tr><tr><td>cum agere videretur, [de qua modo dicebatur] effecerit?</td><td>5</td></tr><tr><td>quis autem non magis solos esse, qui in foro</td><td></td></tr><tr><td>turbaque, quicum conloqui libeat, non habeant, quam</td><td></td></tr><tr><td>qui nullo arbitro vel secum ipsi loquantur vel quasi</td><td></td></tr><tr><td>doctissimorum hominum in concilio adsint, cum eorum</td><td></td></tr><tr><td>inventis scriptisque se oblectent? Quis vero divitio-</td><td>10</td></tr><tr><td>rem quemquam putet quam eum, cui nihil desit, quod</td><td></td></tr><tr><td>quidem natura desideret, aut potentiorem quam illum,</td><td></td></tr><tr><td>qui omnia, quae expetat, consequatur, aut bea-</td><td></td></tr><tr><td>tiorem, quam qui sit omni perturbatione animi libe-</td><td></td></tr><tr><td>ratus, aut firmiore fortuna, quam qui ea possideat,</td><td>15</td></tr><tr><td>quae secum, ut aiunt, vel e naufragio possit ecferre?</td><td></td></tr><tr><td>Quod autem imperium, qui magistratus, quod regnum </td><td></td></tr><tr><td>potest esse praestantius quam despicientem omnia hu-</td><td></td></tr><tr><td>mana et inferiora sapientia ducentem nihil umquam</td><td></td></tr><tr><td>nisi sempiternum et divinum animo volutare?</td><td>20</td></tr><tr><td>cui persuasum sit appellari ceteros homines, esse solos</td><td></td></tr><tr><td>eos, qui essent politi propriis humanitatis artibus;</td><td></td></tr><tr><td>ut mihi Platonis illud, seu quis dixit alius, perelegans</td><td>29.1</td></tr><tr><td>esse videatur; quem cum ex alto ignotas ad terras</td><td></td></tr><tr><td>tempestas et in desertum litus detulisset, timenti-</td><td></td></tr><tr><td>bus ceteris propter ignorationem locorum animadver-</td><td></td></tr><tr><td>tisse dicunt in arena geometricas formas quasdam</td><td>5</td></tr><tr><td>esse descriptas; quas ut vidisset, exclamavisse,</td><td></td></tr><tr><td>ut bono essent animo; videre enim se hominum ve-</td><td></td></tr><tr><td>stigia; quae videlicet ille non ex agri consitura, quam</td><td></td></tr><tr><td>cernebat, sed ex doctrinae indiciis interpretabatur.</td><td></td></tr><tr><td>Quam ob rem, Tubero, semper mihi et doctrina et</td><td>10</td></tr><tr><td>eruditi homines et tua ista studia placuerunt. </td><td></td></tr><tr><td>  Tum Laelius: Non audeo quidem, inquit, ad ista,</td><td>30.1</td></tr><tr><td>Scipio, dicere, neque tam te aut Philum aut Mani-</td><td></td></tr><tr><td>lium . . . </td><td></td></tr><tr><td>  . . . in ipsius paterno genere fuit noster</td><td></td></tr><tr><td>ille amicus, dignus huic ad imitandum,</td><td>5</td></tr><tr><td>    Egregie cordatus homo, catus Aelius Sextus,</td><td></td></tr><tr><td>qui 'egregie cordatus' et 'catus' fuit et ab Ennio</td><td></td></tr><tr><td>dictus est, non quod ea quaerebat, quae numquam</td><td></td></tr><tr><td>inveniret, sed quod ea respondebat, quae eos, qui</td><td></td></tr><tr><td>quaesissent, et cura et negotio solverent, cuique contra</td><td>10</td></tr><tr><td>Galli studia disputanti in ore semper erat ille de</td><td></td></tr><tr><td>Iphigenia Achilles:</td><td></td></tr><tr><td>    Ástrologorum sígna in caelo quíd fit observátionis,</td><td></td></tr><tr><td>    Cúm capra aut nepa aút exoritur nómen aliquod béluarum!</td><td></td></tr><tr><td>    Quód est ante pedes némo spectat, caéli scrutantúr plagas.</td><td>15</td></tr><tr><td>Atque idem (multum enim illum audiebam et libenter) </td><td></td></tr><tr><td>Zethum illum Pacuvii nimis inimicum doctrinae esse</td><td></td></tr><tr><td>dicebat; magis eum delectabat Neoptolemus Ennii, qui</td><td></td></tr><tr><td>se ait 'philosophari velle, sed paucis;</td><td></td></tr><tr><td>nam omnino haud placere'. Quodsi studia Grae-</td><td>20</td></tr><tr><td>corum vos tanto opere delectant, sunt alia liberiora</td><td></td></tr><tr><td>et transfusa latius, quae vel ad usum vitae vel etiam</td><td></td></tr><tr><td>ad ipsam rem publicam conferre possumus. Istae qui-</td><td></td></tr><tr><td>dem artes, si modo aliquid valent, &lt;id valent&gt;, ut pau-</td><td></td></tr><tr><td>lum acuant et tamquam inritent ingenia puerorum,</td><td>25</td></tr><tr><td>quo facilius possint maiora discere. </td><td></td></tr><tr><td>  Tum Tubero: Non dissentio a te, Laeli,</td><td>31.1</td></tr><tr><td>sed quaero, quae tu esse maiora intellegas. L. Dicam</td><td></td></tr><tr><td>mehercule et contemnar a te fortasse, cum tu ista</td><td></td></tr><tr><td>caelestia de Scipione quaesieris, ego autem haec, quae</td><td></td></tr><tr><td>videntur ante oculos esse, magis putem quaerenda.</td><td>5</td></tr><tr><td>Quid enim mihi L. Pauli nepos, hoc avunculo, nobi-</td><td></td></tr><tr><td>lissima in familia atque in hac tam clara re publica</td><td></td></tr><tr><td>natus, quaerit, quo modo duo soles visi sint, non</td><td></td></tr><tr><td>quaerit, cur in una re publica duo senatus et duo</td><td></td></tr><tr><td>paene iam populi sint? Nam, ut videtis, mors</td><td>10</td></tr><tr><td>Tiberii Gracchi et iam ante tota illius ratio tribunatus</td><td></td></tr><tr><td>divisit populum unum in duas partis; obtrectatores</td><td></td></tr><tr><td>autem et invidi Scipionis initiis factis a P. Crasso et</td><td></td></tr><tr><td>Appio Claudio tenent nihilo minus illis mortuis se-</td><td></td></tr><tr><td>natus alteram partem dissidentem a vobis auctore</td><td>15</td></tr><tr><td>Metello et P. Mucio neque hunc, qui unus potest, con-</td><td></td></tr><tr><td>citatis sociis et nomine Latino, foederibus violatis,</td><td></td></tr><tr><td>triumviris seditiosissimis aliquid cotidie novi</td><td></td></tr><tr><td>molientibus, bonis viris [locupletibus] perturbatis his</td><td></td></tr><tr><td>tam periculosis rebus subvenire patiuntur. Quam ob</td><td>32.1</td></tr><tr><td>rem, si me audietis, adulescentes, solem alterum ne</td><td></td></tr><tr><td>metueritis; aut enim nullus esse potest, aut sit sane,</td><td></td></tr><tr><td>ut visus est, modo ne sit molestus, aut scire istarum</td><td></td></tr><tr><td>rerum nihil aut, etiamsi maxime sciemus, nec melio-</td><td>5</td></tr><tr><td>res ob eam scientiam nec beatiores esse possumus;</td><td></td></tr><tr><td>senatum vero et populum ut unum habeamus,</td><td></td></tr><tr><td>et fieri potest, et permolestum est, nisi fit, et secus </td><td></td></tr><tr><td>esse scimus et videmus, si id effectum sit, et melius</td><td></td></tr><tr><td>nos esse victuros et beatius. </td><td>10</td></tr><tr><td>  Tum Mucius: Quid esse igitur censes, Laeli, discen-</td><td>33.1</td></tr><tr><td>dum nobis, ut istud efficere possimus ipsum, quod</td><td></td></tr><tr><td>postulas? L. Eas artis, quae efficiant, ut usui civitati</td><td></td></tr><tr><td>simus; id enim esse praeclarissimum sapientiae munus</td><td></td></tr><tr><td>maximumque virtutis vel documentum vel of-</td><td>5</td></tr><tr><td>ficium puto. Quam ob rem, ut hae feriae nobis ad</td><td></td></tr><tr><td>utilissimos rei publicae sermones potissimum confe-</td><td></td></tr><tr><td>rantur, Scipionem rogemus, ut explicet, quem existi-</td><td></td></tr><tr><td>met esse optimum statum civitatis. Deinde alia quae-</td><td></td></tr><tr><td>remus; quibus cognitis spero nos ad haec ipsa via</td><td>10</td></tr><tr><td>perventuros earumque rerum rationem, quae nunc in-</td><td></td></tr><tr><td>stant, explicaturos. </td><td></td></tr><tr><td>  Cum id et Philus et Manilius et Mummius admo-</td><td>34.1</td></tr><tr><td>dum adproba&lt;vissent&gt; . . .</td><td></td></tr><tr class="title first last  citat"><td>Diom<span class="snum">.</span> <span class="citref">GL</span> <span class="snum">1.365</span>K</td><td></td></tr><tr><td>Nullum est exem-</td><td>34(fr1).3</td></tr><tr><td>plum, cui malimus adsimulare rem publicam.</td><td></td></tr><tr class="title first last  citat"><td>Non<span class="snum">.</span> <span class="snum">85</span>M<span class="snum">,</span> <span class="snum">289</span>M</td><td></td></tr><tr><td>Quare, si placet,</td><td>34(fr2).5</td></tr><tr><td>deduc orationem tuam de caelo ad haec citeriora.</td><td></td></tr><tr><td>. . . non solum ob eam causam fieri volui, quod</td><td>34.7</td></tr><tr><td>erat aequum de re publica potissimum principem rei</td><td></td></tr><tr><td>publicae dicere, sed etiam quod memineram persaepe</td><td></td></tr><tr><td>te cum Panaetio disserere solitum coram Polybio, duo-</td><td>10</td></tr><tr><td>bus Graecis vel peritissimis rerum civilium, multaque</td><td></td></tr><tr><td>colligere ac docere, optimum longe statum civitatis</td><td></td></tr><tr><td>esse eum, quem maiores nostri nobis reliquissent.</td><td></td></tr><tr><td>Qua in disputatione quoniam tu paratior es,</td><td></td></tr><tr><td>feceris, ut etiam pro his dicam, si, de re publica quid</td><td>15</td></tr><tr><td>sentias, explicaris, nobis gratum omnibus. </td><td></td></tr><tr><td>  Tum ille: Non possum equidem dicere me ulla in</td><td>35.1</td></tr><tr><td>cogitatione acrius aut diligentius solere versari quam </td><td></td></tr><tr><td>in ista ipsa, quae mihi, Laeli, a te proponitur. Ete-</td><td></td></tr><tr><td>nim cum in suo quemque opere artificem, qui quidem</td><td></td></tr><tr><td>excellat, nihil aliud cogitare, meditari, curare videam,</td><td>5</td></tr><tr><td>nisi quo sit in illo genere melior, ego, cum</td><td></td></tr><tr><td>mihi sit unum opus hoc a parentibus maioribusque</td><td></td></tr><tr><td>meis relictum, procuratio atque administratio rei pu-</td><td></td></tr><tr><td>blicae, non me inertiorem esse confitear quam opi-</td><td></td></tr><tr><td>ficem quemquam, si minus in maxima arte, quam illi</td><td>10</td></tr><tr><td>in minimis, operae consumpserim? Sed neque his con-</td><td>36.1</td></tr><tr><td>tentus sum, quae de ista consultatione scripta nobis</td><td></td></tr><tr><td>summi ex Graecia sapientissimique homines relique-</td><td></td></tr><tr><td>runt, neque ea, quae mihi videntur, anteferre</td><td></td></tr><tr><td>illis audeo. Quam ob rem peto a vobis, ut me sic</td><td>5</td></tr><tr><td>audiatis, neque ut omnino expertem Graecarum rerum</td><td></td></tr><tr><td>neque ut eas nostris in hoc praesertim genere ante-</td><td></td></tr><tr><td>ponentem, sed ut unum e togatis patris diligentia</td><td></td></tr><tr><td>non inliberaliter institutum studioque discendi a pue-</td><td></td></tr><tr><td>ritia incensum, usu tamen et domesticis praeceptis</td><td>10</td></tr><tr><td>multo magis eruditum quam litteris. </td><td></td></tr><tr><td>  Hic Philus: Non hercule, inquit, Scipio, du-</td><td>37.1</td></tr><tr><td>bito, quin tibi ingenio praestiterit nemo, usu quidem</td><td></td></tr><tr><td>in re publica rerum maximarum facile omnis viceris;</td><td></td></tr><tr><td>quibus autem studiis semper fueris, tenemus. Quam</td><td></td></tr><tr><td>ob rem, si, ut dicis, animum quoque contulisti in istam</td><td>5</td></tr><tr><td>rationem et quasi artem, habeo maximam gratiam</td><td></td></tr><tr><td>Laelio; spero enim multo uberiora fore, quae a te</td><td></td></tr><tr><td>dicentur, quam illa, quae a Graecis hominibus scripta</td><td></td></tr><tr><td>sunt, omnia. Tum ille: Permagnam tu quidem</td><td></td></tr><tr><td>expectationem, quod onus est ei, qui magnis de rebus</td><td>10</td></tr><tr><td>dicturus est, gravissimum, inponis orationi meae. Et</td><td></td></tr><tr><td>Philus: Quamvis sit magna, tamen eam vinces, ut so-</td><td></td></tr><tr><td>les; neque enim est periculum, ne te de re publica</td><td></td></tr><tr><td>disserentem deficiat oratio. </td><td></td></tr><tr><td>  Hic Scipio: Faciam, quod vultis, ut potero, et in-</td><td>38.1</td></tr><tr><td>grediar in disputationem ea lege, qua credo omnibus</td><td></td></tr><tr><td>in rebus disserendis utendum esse, si errorem</td><td></td></tr><tr><td>velis tollere, ut eius rei, de qua quaeretur, si, nomen </td><td></td></tr><tr><td>quod sit, conveniat, explicetur, quid declaretur eo no-</td><td>5</td></tr><tr><td>mine; quod si convenerit, tum demum decebit ingredi</td><td></td></tr><tr><td>in sermonem; numquam enim, quale sit illud, de quo</td><td></td></tr><tr><td>disputabitur, intellegi poterit, nisi, quid sit, fuerit in-</td><td></td></tr><tr><td>tellectum prius. Quare, quoniam de re publica quae-</td><td></td></tr><tr><td>rimus, hoc primum videamus, quid sit id ipsum, quod</td><td>10</td></tr><tr><td>quaerimus. Cum adprobavisset Laelius, Nec</td><td></td></tr><tr><td>vero, inquit Africanus, ita disseram de re tam inlustri</td><td></td></tr><tr><td>tamque nota, ut ad illa elementa revolvar, quibus uti</td><td></td></tr><tr><td>docti homines his in rebus solent, ut a prima con-</td><td></td></tr><tr><td>gressione maris et feminae, deinde a progenie et co-</td><td>15</td></tr><tr><td>gnatione ordiar verbisque, quid sit et quot modis</td><td></td></tr><tr><td>quidque dicatur, definiam saepius; apud prudentes enim</td><td></td></tr><tr><td>homines et in maxima re publica summa cum</td><td></td></tr><tr><td>gloria belli domique versatos cum loquar, non com-</td><td></td></tr><tr><td>mittam, ut &lt;non&gt; sit inlustrior illa ipsa res, de qua dispu-</td><td>20</td></tr><tr><td>tem, quam oratio mea; nec enim hoc suscepi, ut tam-</td><td></td></tr><tr><td>quam magister persequerer omnia, neque hoc polliceor</td><td></td></tr><tr><td>me effecturum, ut ne qua particula in hoc sermone</td><td></td></tr><tr><td>praetermissa sit. Tum Laelius: Ego vero istud ipsum</td><td></td></tr><tr><td>genus orationis, quod polliceris, expecto. </td><td>25</td></tr><tr><td>  Est igitur, inquit Africanus, res publica res</td><td>39.1</td></tr><tr><td>populi, populus autem non omnis hominum coetus quo-</td><td></td></tr><tr><td>quo modo congregatus, sed coetus multitudinis iuris</td><td></td></tr><tr><td>consensu et utilitatis communione sociatus. Eius autem</td><td></td></tr><tr><td>prima causa coëundi est non tam inbecillitas quam</td><td>5</td></tr><tr><td>naturalis quaedam hominum quasi congregatio; non</td><td></td></tr><tr><td>est enim singulare nec solivagum genus hoc, sed ita</td><td></td></tr><tr><td>generatum, ut ne in omnium quidem rerum affluen&lt;tia&gt; . . .</td><td></td></tr><tr class="title first last  citat"><td>August<span class="snum">.</span> <span class="citref">epist</span><span class="snum"><span class="citref">.</span></span><span class="citref"></span> <span class="snum">138.10</span></td><td></td></tr><tr><td>Brevi multitudo dispersa atque vaga concordia civitas</td><td>40(fr).1</td></tr><tr><td>facta erat.  </td><td></td></tr><tr><td>  . . . &lt;quae&gt;dam quasi semina, neque reliquarum</td><td>41.1</td></tr><tr><td>virtutum nec ipsius rei publicae reperiatur ulla in-</td><td></td></tr><tr><td>stitutio. Hi coetus igitur hac, de qua exposui, causa</td><td></td></tr><tr><td>instituti sedem primum certo loco domiciliorum causa</td><td></td></tr><tr><td>constituerunt; quam cum locis manuque saepsissent,</td><td>5</td></tr><tr><td>eius modi coniunctionem tectorum oppidum vel urbem</td><td></td></tr><tr><td>appellaverunt delubris distinctam spatiisque commu-</td><td></td></tr><tr><td>nibus. Omnis ergo populus, qui est talis coetus mul-</td><td></td></tr><tr><td>titudinis, qualem exposui, omnis civitas, quae</td><td></td></tr><tr><td>est constitutio populi, omnis res publica, quae, ut dixi,</td><td>10</td></tr><tr><td>populi res est, consilio quodam regenda est, ut diu-</td><td></td></tr><tr><td>turna sit. Id autem consilium primum semper ad eam</td><td></td></tr><tr><td>causam referendum est, quae causa genuit civitatem.</td><td></td></tr><tr><td>Deinde aut uni tribuendum est aut delectis quibusdam</td><td>42.1</td></tr><tr><td>aut suscipiendum est multitudini atque omnibus. Quare </td><td></td></tr><tr><td>cum penes unum est omnium summa rerum, regem</td><td></td></tr><tr><td>illum unum vocamus et regnum eius rei publi-</td><td></td></tr><tr><td>cae statum. Cum autem est penes delectos, tum illa</td><td>5</td></tr><tr><td>civitas optimatium arbitrio regi dicitur. Illa autem</td><td></td></tr><tr><td>est civitas popularis (sic enim appellant), in qua in</td><td></td></tr><tr><td>populo sunt omnia. Atque horum trium generum</td><td></td></tr><tr><td>quodvis, si teneat illud vinclum, quod primum homi-</td><td></td></tr><tr><td>nes inter se rei publicae societate devinxit, non per-</td><td>10</td></tr><tr><td>fectum illud quidem neque mea sententia optimum</td><td></td></tr><tr><td>&lt;est&gt;, sed tolerabile tamen, ut aliud alio pos-</td><td></td></tr><tr><td>sit esse praestantius. Nam vel rex aequus ac sapiens</td><td></td></tr><tr><td>vel delecti ac principes cives vel ipse populus, quam-</td><td></td></tr><tr><td>quam id est minime probandum, tamen nullis inter-</td><td>15</td></tr><tr><td>iectis iniquitatibus aut cupiditatibus posse videtur ali-</td><td></td></tr><tr><td>quo esse non incerto statu. </td><td></td></tr><tr><td>  Sed et in regnis nimis expertes sunt ceteri com-</td><td>43.1</td></tr><tr><td>munis iuris et consilii, et in optimatium dominatu</td><td></td></tr><tr><td>vix particeps libertatis potest esse multitudo,</td><td></td></tr><tr><td>cum omni consilio communi ac potestate careat, et</td><td></td></tr><tr><td>cum omnia per populum geruntur quamvis iustum</td><td>5</td></tr><tr><td>atque moderatum, tamen ipsa aequabilitas est iniqua,</td><td></td></tr><tr><td>cum habet nullos gradus dignitatis. Itaque si Cyrus</td><td></td></tr><tr><td>ille Perses iustissimus fuit sapientissimusque rex, ta-</td><td></td></tr><tr><td>men mihi populi res (ea enim est, ut dixi antea, pu-</td><td></td></tr><tr><td>blica) non maxime expetenda fuisse illa videtur, cum</td><td>10</td></tr><tr><td>regeretur unius nutu ac modo; si Massilienses,</td><td></td></tr><tr><td>nostri clientes, per delectos et principes cives summa</td><td></td></tr><tr><td>iustitia reguntur, inest tamen in ea condicione populi</td><td></td></tr><tr><td>similitudo quaedam servitutis; si Athenienses quibus-</td><td></td></tr><tr><td>dam temporibus sublato Areopago nihil nisi populi</td><td>15</td></tr><tr><td>scitis ac decretis agebant, quoniam distinctos digni-</td><td></td></tr><tr><td>tatis gradus non habebant, non tenebat ornatum suum</td><td></td></tr><tr><td>civitas. </td><td></td></tr><tr><td>  Atque hoc loquor de tribus his generibus rerum</td><td>44.1</td></tr><tr><td>publicarum non turbatis atque permixtis, sed</td><td></td></tr><tr><td>suum statum tenentibus. Quae genera primum sunt</td><td></td></tr><tr><td>in iis singula vitiis, quae ante dixi, deinde habent </td><td></td></tr><tr><td>perniciosa alia vitia; nullum est enim genus illarum</td><td>5</td></tr><tr><td>rerum publicarum, quod non habeat iter ad finitimum</td><td></td></tr><tr><td>quoddam malum praeceps ac lubricum. Nam illi regi,</td><td></td></tr><tr><td>ut eum potissimum nominem, tolerabili aut, si voltis,</td><td></td></tr><tr><td>etiam amabili, Cyro, subest ad inmutandi animi licen-</td><td></td></tr><tr><td>tiam crudelissimus ille Phalaris, cuius in si-</td><td>10</td></tr><tr><td>militudinem dominatus unius proclivi cursu et facile</td><td></td></tr><tr><td>delabitur. Illi autem Massiliensium paucorum et prin-</td><td></td></tr><tr><td>cipum administrationi civitatis finitimus est, qui fuit</td><td></td></tr><tr><td>quodam tempore apud Athenienses triginta &lt;virorum&gt;</td><td></td></tr><tr><td>consensus et factio. Iam Atheniensium populi pote-</td><td>15</td></tr><tr><td>statem omnium rerum ipsi, ne alios requiramus, ad</td><td></td></tr><tr><td>furorem multitudinis licentiamque conversam pesti . . . </td><td></td></tr><tr><td>  . . . deterrimus et ex hac vel optimatium</td><td>45.1</td></tr><tr><td>vel factiosa tyrannica illa vel regia vel etiam per-</td><td></td></tr><tr><td>saepe popularis, itemque ex ea genus aliquod ecflore-</td><td></td></tr><tr><td>scere ex illis, quae ante dixi, solet, mirique sunt orbes</td><td></td></tr><tr><td>et quasi circumitus in rebus publicis commutationum</td><td>5</td></tr><tr><td>et vicissitudinum; quos cum cognosse sapientis est,</td><td></td></tr><tr><td>tum vero prospicere inpendentis in gubernanda re pu-</td><td></td></tr><tr><td>blica moderantem cursum atque in sua pote-</td><td></td></tr><tr><td>state retinentem magni cuiusdam civis et divini paene</td><td></td></tr><tr><td>est viri. Itaque quartum quoddam genus rei publicae</td><td>10</td></tr><tr><td>maxime probandum esse sentio, quod est ex his, quae</td><td></td></tr><tr><td>prima dixi, moderatum et permixtum tribus. </td><td></td></tr><tr><td>  Hic Laelius: Scio tibi ita placere, Africane; saepe</td><td>46.1</td></tr><tr><td>enim ex te audivi; sed tamen, nisi molestum est, ex</td><td></td></tr><tr><td>tribus istis modis rerum publicarum velim scire quod</td><td></td></tr><tr><td>optimum iudices. Nam vel profuerit aliquod ad cog . . . </td><td></td></tr><tr><td>  . . . et talis est quaeque res publica, qualis</td><td>47.1</td></tr><tr><td>eius aut natura aut voluntas, qui illam regit. Itaque</td><td></td></tr><tr><td>nulla alia in civitate, nisi in qua populi potestas</td><td></td></tr><tr><td>summa est, ullum domicilium libertas habet; qua qui- </td><td></td></tr><tr><td>dem certe nihil potest esse dulcius, et quae, si aequa</td><td>5</td></tr><tr><td>non est, ne libertas quidem est. Qui autem aequa</td><td></td></tr><tr><td>potest esse, omitto dicere in regno, ubi ne obscura</td><td></td></tr><tr><td>quidem est aut dubia servitus, sed in istis civitatibus,</td><td></td></tr><tr><td>in quibus verbo sunt liberi omnes? ferunt enim</td><td></td></tr><tr><td>suffragia, mandant inperia, magistratus, ambiuntur, ro-</td><td>10</td></tr><tr><td>gantur, sed ea dant, quae, etiamsi nolint, danda sint,</td><td></td></tr><tr><td>et quae ipsi non habent, unde alii petunt; sunt enim</td><td></td></tr><tr><td>expertes imperii, consilii publici, iudicii delectorum</td><td></td></tr><tr><td>iudicum, quae familiarum vetustatibus aut pecuniis</td><td></td></tr><tr><td>ponderantur. In libero autem populo, ut Rhodi, ut</td><td>15</td></tr><tr><td>Athenis, nemo est civium, qui . . . </td><td></td></tr><tr><td>  . . . &lt;po&gt;pulo aliquis unus pluresve divitiores</td><td>48.1</td></tr><tr><td>opulentioresque extitissent, tum ex eorum fastidio et</td><td></td></tr><tr><td>superbia nata esse commemorant cedentibus ignavis</td><td></td></tr><tr><td>et inbecillis et adrogantiae divitum succumbentibus.</td><td></td></tr><tr><td>Si vero ius suum populi teneant, negant quicquam</td><td>5</td></tr><tr><td>esse praestantius, liberius, beatius, quippe qui domini</td><td></td></tr><tr><td>sint legum, iudiciorum, belli, pacis, foederum, capitis</td><td></td></tr><tr><td>unius cuiusque, pecuniae. Hanc unam rite rem</td><td></td></tr><tr><td>publicam, id est rem populi, appellari putant. Itaque</td><td></td></tr><tr><td>et a regum et a patrum dominatione solere in liber-</td><td>10</td></tr><tr><td>tatem rem populi vindicari, non ex liberis populis</td><td></td></tr><tr><td>reges requiri aut potestatem atque opes optimatium.</td><td></td></tr><tr><td>Et vero negant oportere indomiti populi vitio genus</td><td>49.1</td></tr><tr><td>hoc totum liberi populi repudiari, concordi populo</td><td></td></tr><tr><td>et omnia referente ad incolumitatem et ad libertatem</td><td></td></tr><tr><td>suam nihil esse inmutabilius, nihil firmius;</td><td></td></tr><tr><td>facillimam autem in ea re publica esse concordiam,</td><td>5</td></tr><tr><td>in qua idem conducat omnibus; ex utilitatis varieta-</td><td></td></tr><tr><td>tibus, cum aliis aliud expediat, nasci discordias; ita-</td><td></td></tr><tr><td>que, cum patres rerum potirentur, numquam constitisse</td><td></td></tr><tr><td>civitatis statum; multo iam id in regnis minus, quo-</td><td></td></tr><tr><td>rum, ut ait Ennius, 'nulla [regni] sancta societas</td><td>10</td></tr><tr><td>nec fides est.' Quare cum lex sit civilis societatis </td><td></td></tr><tr><td>vinculum, ius autem legis aequale, quo iure</td><td></td></tr><tr><td>societas civium teneri potest, cum par non sit con-</td><td></td></tr><tr><td>dicio civium? Si enim pecunias aequari non placet,</td><td></td></tr><tr><td>si ingenia omnium paria esse non possunt, iura certe</td><td>15</td></tr><tr><td>paria debent esse eorum inter se, qui sunt cives in</td><td></td></tr><tr><td>eadem re publica. Quid est enim civitas nisi iuris</td><td></td></tr><tr><td>societas? . . . </td><td></td></tr><tr><td>  Ceteras vero res publicas ne appellandas qui-</td><td>50.1</td></tr><tr><td>dem putant iis nominibus, quibus illae sese appellari</td><td></td></tr><tr><td>velint. Cur enim regem appellem Iovis optimi no-</td><td></td></tr><tr><td>mine hominem dominandi cupidum aut imperii sin-</td><td></td></tr><tr><td>gularis, populo oppresso dominantem, non tyrannum</td><td>5</td></tr><tr><td>potius? tam enim esse clemens tyrannus quam [rex]</td><td></td></tr><tr><td>inportunus potest; ut hoc populorum intersit, utrum</td><td></td></tr><tr><td>comi domino an aspero serviant; quin serviant</td><td></td></tr><tr><td>quidem, fieri non potest. Quo autem modo adsequi</td><td></td></tr><tr><td>poterat Lacedaemo illa tum, cum praestare putabatur</td><td>10</td></tr><tr><td>disciplina rei publicae, ut bonis uteretur iustisque re-</td><td></td></tr><tr><td>gibus, cum esset habendus rex, quicumque genere re-</td><td></td></tr><tr><td>gio natus esset? Nam optimatis quidem quis ferat,</td><td></td></tr><tr><td>qui non populi concessu, sed suis comitiis hoc sibi</td><td></td></tr><tr><td>nomen adrogaverunt? Qui enim iudicatur iste opti-</td><td>15</td></tr><tr><td>mus? doctrina, artibus, studiis . . . </td><td></td></tr><tr><td>  . . . si fortuito id faciet, tam cito evertetur</td><td>51.1</td></tr><tr><td>quam navis, si e vectoribus sorte ductus ad guber-</td><td></td></tr><tr><td>nacula accesserit. Quodsi liber populus deliget, qui-</td><td></td></tr><tr><td>bus se committat, deligetque, si modo salvus esse</td><td></td></tr><tr><td>vult, optimum quemque, certe in optimorum consiliis</td><td>5</td></tr><tr><td>posita est civitatium salus, praesertim cum hoc na-</td><td></td></tr><tr><td>tura tulerit, non solum ut summi virtute et animo</td><td></td></tr><tr><td>praeessent inbecillioribus, sed ut hi etiam parere sum-</td><td></td></tr><tr><td>mis velint. Verum hunc optimum statum pra-</td><td></td></tr><tr><td>vis hominum opinionibus eversum esse dicunt, qui </td><td>10</td></tr><tr><td>ignoratione virtutis, quae cum in paucis est, tum a</td><td></td></tr><tr><td>paucis iudicatur et cernitur, opulentos homines et co-</td><td></td></tr><tr><td>piosos, tum genere nobili natos esse optimos putant.</td><td></td></tr><tr><td>Hoc errore vulgi cum rem publicam opes paucorum,</td><td></td></tr><tr><td>non virtutes tenere coeperunt, nomen illi principes op-</td><td>15</td></tr><tr><td>timatium mordicus tenent, re autem carent [eo nomine].</td><td></td></tr><tr><td>Nam divitiae, nomen, opes vacuae consilio et</td><td></td></tr><tr><td>vivendi atque aliis imperandi modo dedecoris plenae</td><td></td></tr><tr><td>sunt et insolentis superbiae, nec ulla deformior spe-</td><td></td></tr><tr><td>cies est civitatis quam illa, in qua opulentissimi</td><td>20</td></tr><tr><td>optimi putantur. Virtute vero gubernante rem pu-</td><td>52.1</td></tr><tr><td>blicam quid potest esse praeclarius? cum is, qui</td><td></td></tr><tr><td>inperat aliis, servit ipse nulli cupiditati, cum, quas</td><td></td></tr><tr><td>ad res civis instituit et vocat, eas omnis conplexus</td><td></td></tr><tr><td>est ipse nec leges inponit populo, quibus</td><td>5</td></tr><tr><td>ipse non pareat, sed suam vitam ut legem prae-</td><td></td></tr><tr><td>fert suis civibus. Qui si unus satis omnia consequi</td><td></td></tr><tr><td>posset, nihil opus esset pluribus; si universi videre</td><td></td></tr><tr><td>optimum et in eo consentire possent, nemo delectos</td><td></td></tr><tr><td>principes quaereret. Difficultas ineundi consilii rem</td><td>10</td></tr><tr><td>a rege ad plures, error et temeritas populorum a mul-</td><td></td></tr><tr><td>titudine ad paucos transtulit. Sic inter infirmitatem</td><td></td></tr><tr><td>unius temeritatemque multorum medium opti-</td><td></td></tr><tr><td>mates possederunt locum, quo nihil potest esse mo-</td><td></td></tr><tr><td>deratius; quibus rem publicam tuentibus beatissimos</td><td>15</td></tr><tr><td>esse populos necesse est vacuos omni cura et cogita-</td><td></td></tr><tr><td>tione aliis permisso otio suo, quibus id tuendum est</td><td></td></tr><tr><td>neque committendum, ut sua commoda populus neglegi</td><td></td></tr><tr><td>a principibus putet. Nam aequabilitas quidem iuris,</td><td>53.1</td></tr><tr><td>quam amplexantur liberi populi, neque servari potest</td><td></td></tr><tr><td>(ipsi enim populi, quamvis soluti ecfrenatique</td><td></td></tr><tr><td>sint, praecipue multis multa tribuunt, et est in ipsis</td><td></td></tr><tr><td>magnus dilectus hominum et dignitatum), eaque, quae</td><td>5</td></tr><tr><td>appellatur aequabilitas, iniquissima est. Cum enim</td><td></td></tr><tr><td>par habetur honos summis et infimis, qui sint in omni</td><td></td></tr><tr><td>populo necesse est, ipsa aequitas iniquissima est; quod</td><td></td></tr><tr><td>in iis civitatibus, quae ab optimis reguntur, accidere </td><td></td></tr><tr><td>non potest. Haec fere, Laeli, et quaedam eiusdem</td><td>10</td></tr><tr><td>generis ab iis, qui eam formam rei publicae maxime</td><td></td></tr><tr><td>laudant, disputari solent. </td><td></td></tr><tr><td>  Tum Laelius: Quid tu, inquit, Scipio? e tribus</td><td>54.1</td></tr><tr><td>istis quod maxime probas? S. Recte quaeris, quod</td><td></td></tr><tr><td>maxime e tribus, quoniam eorum nullum ipsum per</td><td></td></tr><tr><td>se separatim probo anteponoque singulis illud, quod</td><td></td></tr><tr><td>conflatum fuerit ex omnibus. Sed si unum ac simplex</td><td>5</td></tr><tr><td>&lt;pro&gt;bandum &lt;sit&gt;, regium &lt;pro&gt;bem....... pri........ in</td><td></td></tr><tr><td>.................... hoc loco appellatur,</td><td></td></tr><tr><td>occurrit nomen quasi patrium regis, ut ex se natis,</td><td></td></tr><tr><td>ita consulentis suis civibus et eos conservantis stu&lt;dios&gt;ius</td><td></td></tr><tr><td>quam .....entis.......tem.........is.........ti-</td><td>10</td></tr><tr><td>bus ...........uos sustentari unius optimi et summi</td><td></td></tr><tr><td>viri diligentia. Adsunt optimates, qui se melius hoc</td><td>55.1</td></tr><tr><td>idem facere profiteantur plusque fore dicant in pluri-</td><td></td></tr><tr><td>bus consilii quam in uno et eandem tamen</td><td></td></tr><tr><td>aequitatem et fidem. Ecce autem maxima voce cla-</td><td></td></tr><tr><td>mat populus neque se uni neque paucis velle parere;</td><td>5</td></tr><tr><td>libertate ne feris quidem quicquam esse dulcius; hac</td><td></td></tr><tr><td>omnes carere, sive regi sive optimatibus serviant. Ita</td><td></td></tr><tr><td>caritate nos capiunt reges, consilio optimates, liber-</td><td></td></tr><tr><td>tate populi, ut in comparando difficile ad eligendum</td><td></td></tr><tr><td>sit, quid maxime velis. L. Credo, inquit, sed expe-</td><td>10</td></tr><tr><td>diri, quae restant, vix poterunt, si hoc inco-</td><td></td></tr><tr><td>hatum reliqueris. </td><td></td></tr><tr><td>  S. Imitemur ergo Aratum, qui magnis de rebus</td><td>56.1</td></tr><tr><td>dicere exordiens a Iove incipiendum putat. L. Quo</td><td></td></tr><tr><td>Iove? aut quid habet illius carminis simile haec ora-</td><td></td></tr><tr><td>tio? S. Tantum, inquit, ut rite ab eo dicendi prin-</td><td></td></tr><tr><td>cipia capiamus, quem unum omnium deorum et homi-</td><td>5</td></tr><tr><td>num regem esse omnes docti indoctique † expoliri con-</td><td></td></tr><tr><td>sentiunt. Quid? inquit Laelius. Et ille: Quid censes,</td><td></td></tr><tr><td>nisi quod est ante oculos? Sive haec ad uti-</td><td></td></tr><tr><td>litatem vitae constituta sunt a principibus rerum pu-</td><td></td></tr><tr><td>blicarum, ut rex putaretur unus esse in caelo, qui</td><td>10</td></tr><tr><td>nutu, ut ait Homerus, totum Olympum converteret </td><td></td></tr><tr><td>idemque et rex et pater haberetur omnium, magna</td><td></td></tr><tr><td>auctoritas est multique testes, siquidem omnis multos</td><td></td></tr><tr><td>appellari placet, ita consensisse gentes decretis vide-</td><td></td></tr><tr><td>licet principum, nihil esse rege melius, quoniam</td><td>15</td></tr><tr><td>deos omnis censent unius regi numine; sive haec in</td><td></td></tr><tr><td>errore inperitorum posita esse et fabularum similia</td><td></td></tr><tr><td>didicimus, audiamus communis quasi doctores erudito-</td><td></td></tr><tr><td>rum hominum, qui tamquam oculis illa viderunt, quae</td><td></td></tr><tr><td>nos vix audiendo cognoscimus. Quinam, inquit Lae-</td><td>20</td></tr><tr><td>lius, isti sunt? Et ille: Qui natura omnium rerum per-</td><td></td></tr><tr><td>vestiganda senserunt omnem hunc mundum mente . . . </td><td></td></tr><tr><td>  . . . Sed, si vis, Laeli, dabo tibi testes nec</td><td>58.1</td></tr><tr><td>nimis antiquos nec ullo modo barbaros. L. Istos, in-</td><td></td></tr><tr><td>quit, volo. S. Videsne igitur minus quadringentorum</td><td></td></tr><tr><td>annorum esse hanc urbem, ut sine regibus sit? L. Vero</td><td></td></tr><tr><td>minus. S. Quid ergo? haec quadringentorum annorum</td><td>5</td></tr><tr><td>aetas ut urbis et civitatis num valde longa est?</td><td></td></tr><tr><td>L. Ista vero, inquit, adulta vix. S. Ergo his annis</td><td></td></tr><tr><td>quadringentis Romae rex erat? L. Et superbus qui-</td><td></td></tr><tr><td>dem. S. Quid supra? L. Iustissimus, et dein-</td><td></td></tr><tr><td>ceps retro usque ad Romulum, qui ab hoc tempore</td><td>10</td></tr><tr><td>anno sescentesimo rex erat. S. Ergo ne iste quidem</td><td></td></tr><tr><td>pervetus? L. Minime ac prope senescente iam Grae-</td><td></td></tr><tr><td>cia. S. Cedo, num, Scipio, barbarorum Romulus rex</td><td></td></tr><tr><td>fuit? L. Si, ut Graeci dicunt omnis aut Graios esse</td><td></td></tr><tr><td>aut barbaros, vereor, ne barbarorum rex fuerit; sin</td><td>15</td></tr><tr><td>id nomen moribus dandum est, non linguis, non Graecos </td><td></td></tr><tr><td>minus barbaros quam Romanos puto. Et</td><td></td></tr><tr><td>Scipio: Atqui ad hoc, de quo agitur, non quaerimus</td><td></td></tr><tr><td>gentem, ingenia quaerimus. Si enim et prudentes ho-</td><td></td></tr><tr><td>mines et non veteres reges habere voluerunt, utor</td><td>20</td></tr><tr><td>neque perantiquis neque inhumanis ac feris testibus. </td><td></td></tr><tr><td>  Tum Laelius: Video te, Scipio, testimoniis satis</td><td>59.1</td></tr><tr><td>instructum, sed apud me, ut apud bonum iudicem,</td><td></td></tr><tr><td>argumenta plus quam testes valent. Tum Sci-</td><td></td></tr><tr><td>pio: Utere igitur argumento, Laeli, tute ipse sensus</td><td></td></tr><tr><td>tui. Cuius, inquit ille, sensus? S. Si quando, si forte,</td><td>5</td></tr><tr><td>tibi visus es irasci alicui. L. Ego vero saepius, quam</td><td></td></tr><tr><td>vellem. S. Quid? tum, cum tu es iratus, permittis illi</td><td></td></tr><tr><td>iracundiae dominatum animi tui? L. Non mehercule,</td><td></td></tr><tr><td>inquit, sed imitor Archytam illum Tarentinum, qui</td><td></td></tr><tr><td>cum ad villam venisset et omnia aliter offendisset ac</td><td>10</td></tr><tr><td>iusserat, 'A te infelicem', inquit vilico,</td><td></td></tr><tr><td>'quem necassem iam verberibus, nisi iratus</td><td></td></tr><tr><td>essem.' Optime, inquit Scipio. Ergo Archytas ira-</td><td>60.1</td></tr><tr><td>cundiam videlicet dissidentem a ratione seditionem</td><td></td></tr><tr><td>quandam animi vere ducebat eam&lt;que&gt; consilio sedari vo-</td><td></td></tr><tr><td>lebat; adde avaritiam, adde imperii, adde gloriae cu-</td><td></td></tr><tr><td>piditatem, adde libidines; et illud vides, si in animis</td><td>5</td></tr><tr><td>hominum regale imperium sit, unius fore dominatum,</td><td></td></tr><tr><td>consilii scilicet (ea est enim animi pars optima),</td><td></td></tr><tr><td>consilio autem dominante nullum esse libidinibus, nul-</td><td></td></tr><tr><td>lum irae, nullum temeritati locum. L. Sic, inquit, est.</td><td></td></tr><tr><td>S. Probas igitur animum ita adfectum? L. Nihil vero,</td><td>10</td></tr><tr><td>inquit, magis. S. Ergo non probares, si consilio pulso</td><td></td></tr><tr><td>libidines, quae sunt innumerabiles, iracundiaeve tenerent</td><td></td></tr><tr><td>omnia? L. Ego vero nihil isto animo, nihil ita animato</td><td></td></tr><tr><td>homine miserius ducerem. S. Sub regno igitur</td><td></td></tr><tr><td>tibi esse placet omnis animi partes, et eas regi consilio?</td><td>15</td></tr><tr><td>L. Mihi vero sic placet. S. Cur igitur dubitas, quid de</td><td></td></tr><tr><td>re publica sentias? in qua, si in plures translata res</td><td></td></tr><tr><td>sit, intellegi iam licet nullum fore, quod praesit, inpe-</td><td></td></tr><tr><td>rium, quod quidem, nisi unum sit, esse nullum potest. </td><td></td></tr><tr><td>  Tum Laelius: Quid, quaeso, interest inter unum </td><td>61.1</td></tr><tr><td>et plures, si iustitia est in pluribus? Et Scipio:</td><td></td></tr><tr><td>Quoniam testibus meis intellexi, Laeli, te non</td><td></td></tr><tr><td>valde moveri, non desinam te uti teste, ut hoc, quod</td><td></td></tr><tr><td>dico, probem. Me, inquit ille, quonam modo? S. Quia</td><td>5</td></tr><tr><td>animum adverti nuper, cum essemus in Formiano, te</td><td></td></tr><tr><td>familiae valde interdicere, ut uni dicto audiens esset.</td><td></td></tr><tr><td>L. Quippe vilico. S. Quid? domi pluresne praesunt nego-</td><td></td></tr><tr><td>tiis tuis? L. Immo vero unus, inquit. S. Quid? totam</td><td></td></tr><tr><td>domum num quis alter praeter te regit? L. Minime</td><td>10</td></tr><tr><td>vero. S. Quin tu igitur concedis idem in re</td><td></td></tr><tr><td>publica, singulorum dominatus, si modo iusti sint,</td><td></td></tr><tr><td>esse optimos? L. Adducor, inquit, ut prope modum</td><td></td></tr><tr><td>adsentiar. </td><td></td></tr><tr><td>  Et Scipio: Tum magis adsentiare, Laeli, si, ut</td><td>62.1</td></tr><tr><td>omittam similitudines, uni gubernatori, uni medico, si</td><td></td></tr><tr><td>digni modo sint iis artibus, rectius esse alteri navem</td><td></td></tr><tr><td>committere, aegrum alteri quam multis, ad maiora</td><td></td></tr><tr><td>pervenero. L. Quaenam ista sunt? S. Quid? tu non</td><td>5</td></tr><tr><td>vides unius inportunitate et superbia Tarquinii</td><td></td></tr><tr><td>nomen huic populo in odium venisse regium? L. Vi-</td><td></td></tr><tr><td>deo vero, inquit. S. Ergo etiam illud vides, de quo</td><td></td></tr><tr><td>progrediente oratione plura me dicturum puto, Tar-</td><td></td></tr><tr><td>quinio exacto mira quadam exultasse populum inso-</td><td>10</td></tr><tr><td>lentia libertatis; tum exacti in exilium innocentes,</td><td></td></tr><tr><td>tum bona direpta multorum, tum annui consules, tum</td><td></td></tr><tr><td>demissi populo fasces, tum provocationes omnium</td><td></td></tr><tr><td>rerum, tum secessiones plebei, tum prorsus ita acta</td><td></td></tr><tr><td>pleraque, ut in populo essent omnia. L. Est, inquit,</td><td>15</td></tr><tr><td>ut dicis. Est vero, inquit Scipio, in pace et otio; licet</td><td>63.1</td></tr><tr><td>enim lascivire, dum nihil metuas, ut in navi ac saepe</td><td></td></tr><tr><td>etiam in morbo levi. Sed ut ille, qui navigat, cum</td><td></td></tr><tr><td>subito mare coepit horrescere, et ille aeger ingrave-</td><td></td></tr><tr><td>scente morbo unius opem inplorat, sic noster populus in</td><td>5</td></tr><tr><td>pace et domi imperat et ipsis magistratibus mi-</td><td></td></tr><tr><td>natur, recusat, appellat, provocat, in bello sic paret</td><td></td></tr><tr><td>ut regi; valet enim salus plus quam libido. Graviori-</td><td></td></tr><tr><td>bus vero bellis etiam sine collega omne imperium </td><td></td></tr><tr><td>nostri penes singulos esse voluerunt, quorum ipsum</td><td>10</td></tr><tr><td>nomen vim suae potestatis indicat. Nam dictator</td><td></td></tr><tr><td>quidem ab eo appellatur, quia dicitur, sed in no-</td><td></td></tr><tr><td>stris libris vides eum, Laeli, magistrum populi</td><td></td></tr><tr><td>appellari. L. Video, inquit. Et Scipio: Sapienter igi-</td><td></td></tr><tr><td>tur illi vete&lt;res&gt; . . . </td><td>15</td></tr><tr><td>  . . . iusto quidem rege cum est populus or-</td><td>64.1</td></tr><tr><td>batus, 'pectora diu tenet desiderium', sicut ait</td><td></td></tr><tr><td>Ennius, 'post optimi regis obitum';</td><td></td></tr><tr><td>      simul inter</td><td></td></tr><tr><td>    Sese sic memorant: 'o Romule, Romule die,</td><td>5</td></tr><tr><td>    Qualem te patriae custodem di genuerunt!</td><td></td></tr><tr><td>    O pater, o genitor, o sanguen dis oriundum!'</td><td></td></tr><tr><td>Non eros nec dominos appellabant eos, quibus iuste</td><td></td></tr><tr><td>paruerunt, denique ne reges quidem, sed patriae cu-</td><td></td></tr><tr><td>stodes, sed patres, sed deos; nec sine causa; quid</td><td>10</td></tr><tr><td>enim adiungunt?</td><td></td></tr><tr><td>    Tu produxisti nos intra luminis oras.</td><td></td></tr><tr><td>Vitam, honorem, decus sibi datum esse iustitia regis</td><td></td></tr><tr><td>existimabant. Mansisset eadem voluntas in eorum po-</td><td></td></tr><tr><td>steris, si regum similitudo permansisset, sed vides unius</td><td>15</td></tr><tr><td>iniustitia concidisse genus illud totum rei publicae.</td><td></td></tr><tr><td>L. Video vero, inquit, et studeo cursus istos mutatio-</td><td></td></tr><tr><td>num non magis in nostra quam in omni re</td><td></td></tr><tr><td>publica noscere. </td><td></td></tr><tr><td>  Et Scipio: Est omnino, cum de illo genere rei</td><td>65.1</td></tr><tr><td>publicae, quod maxime probo, quae sentio, dixero, ac-</td><td></td></tr><tr><td>curatius mihi dicendum de commutationibus rerum</td><td></td></tr><tr><td>publicarum, etsi minime facile eas in ea re publica</td><td></td></tr><tr><td>futuras puto. Sed huius regiae prima et certissima</td><td>5</td></tr><tr><td>est illa mutatio: Cum rex iniustus esse coepit, perit</td><td></td></tr><tr><td>illud ilico genus, et est idem ille tyrannus, deterri-</td><td></td></tr><tr><td>mum genus et finitimum optimo; quem si op-</td><td></td></tr><tr><td>timates oppresserunt, quod ferme evenit, habet statum</td><td></td></tr><tr><td>res publica de tribus secundarium; est enim quasi </td><td>10</td></tr><tr><td>regium, id est patrium consilium populo bene consu-</td><td></td></tr><tr><td>lentium principum. Sin per se populus interfecit aut</td><td></td></tr><tr><td>eiecit tyrannum, est moderatior, quoad sentit et sapit,</td><td></td></tr><tr><td>et sua re gesta laetatur tuerique vult per se consti-</td><td></td></tr><tr><td>tutam rem publicam. Si quando aut regi iusto vim po-</td><td>15</td></tr><tr><td>pulus attulit regnove eum spoliavit aut etiam,</td><td></td></tr><tr><td>id quod evenit saepius, optimatium sanguinem gustavit</td><td></td></tr><tr><td>ac totam rem publicam substravit libidini suae (cave</td><td></td></tr><tr><td>putes autem mare ullum aut flammam esse tantam,</td><td></td></tr><tr><td>quam non facilius sit sedare quam effrenatam inso-</td><td>20</td></tr><tr><td>lentia multitudinem), tum fit illud, quod apud Plato-</td><td></td></tr><tr><td>nem est luculente dictum, si modo id exprimere La-</td><td></td></tr><tr><td>tine potuero; difficile factu est, sed conabor</td><td></td></tr><tr><td>tamen. 'Cum' enim inquit 'inexplebiles populi</td><td>66.1</td></tr><tr><td>fauces exaruerunt libertatis siti malisque usus</td><td></td></tr><tr><td>ille ministris non modice temperatam, sed ni-</td><td></td></tr><tr><td>mis meracam libertatem sitiens hausit, tum</td><td></td></tr><tr><td>magistratus et principes, nisi valde lenes et</td><td>5</td></tr><tr><td>remissi sint et large sibi libertatem mini-</td><td></td></tr><tr><td>strent, insequitur, insimulat, arguit, praepo-</td><td></td></tr><tr><td>tentes, reges, tyrannos vocat.' Puto enim tibi</td><td></td></tr><tr><td>haec esse nota. L. Vero mihi, inquit ille, no-</td><td></td></tr><tr><td>tissima. S. Ergo illa sequuntur: 'eos, qui pareant</td><td>67.1</td></tr><tr><td>principibus, agitari ab eo populo et servos</td><td></td></tr><tr><td>voluntarios appellari; eos autem, qui in ma-</td><td></td></tr><tr><td>gistratu privatorum similes esse velint, eos-</td><td></td></tr><tr><td>que privatos, qui efficiant, ne quid inter pri-</td><td>5</td></tr><tr><td>vatum et magistratum differat, ferunt laudi-</td><td></td></tr><tr><td>bus et mactant honoribus, ut necesse sit in</td><td></td></tr><tr><td>eius modi re publica plena libertatis esse</td><td></td></tr><tr><td>omnia, ut et privata domus omnis vacet domi-</td><td></td></tr><tr><td>natione et hoc malum usque ad bestias</td><td>10</td></tr><tr><td>perveniat, denique ut pater filium metuat,</td><td></td></tr><tr><td>filius patrem neglegat, absit omnis pudor, ut</td><td></td></tr><tr><td>plane liberi sint, nihil intersit, civis sit an pe-</td><td></td></tr><tr><td>regrinus, magister ut discipulos metuat et iis</td><td></td></tr><tr><td>blandiatur spernantque discipuli magistros, </td><td>15</td></tr><tr><td>adulescentes ut senum sibi pondus adsumant,</td><td></td></tr><tr><td>senes autem ad ludum adulescentium descen-</td><td></td></tr><tr><td>dant, ne sint iis odiosi et graves; ex quo fit, ut</td><td></td></tr><tr><td>etiam servi se liberius gerant, uxores</td><td></td></tr><tr><td>eodem iure sint, quo viri, inque tanta liber-</td><td>20</td></tr><tr><td>tate canes etiam et equi, aselli denique liberi</td><td></td></tr><tr><td>sic incurrant, ut iis de via decedendum sit.</td><td></td></tr><tr><td>Ergo ex hac infinita,' inquit, 'licentia haec</td><td></td></tr><tr><td>summa cogitur, ut ita fastidiosae mollesque</td><td></td></tr><tr><td>mentes evadant civium, ut, si minima vis ad-</td><td>25</td></tr><tr><td>hibeatur imperii, irascantur et perferre ne-</td><td></td></tr><tr><td>queant; ex quo leges quoque incipiunt negle-</td><td></td></tr><tr><td>gere, ut plane sine ullo domino sint.' </td><td></td></tr><tr><td>  Tum Laelius: Prorsus, inquit, expressa sunt</td><td>68.1</td></tr><tr><td>a te, quae dicta sunt ab illo. S. Atque, ut iam ad</td><td></td></tr><tr><td>sermonis mei auctorem revertar, ex hac nimia licentia,</td><td></td></tr><tr><td>quam illi solam libertatem putant, ait ille ut ex stirpe</td><td></td></tr><tr><td>quadam existere et quasi nasci tyrannum. Nam ut</td><td>5</td></tr><tr><td>ex nimia potentia principum oritur interitus princi-</td><td></td></tr><tr><td>pum, sic hunc nimis liberum populum libertas ipsa</td><td></td></tr><tr><td>servitute adficit. Sic omnia nimia, cum vel in tem-</td><td></td></tr><tr><td>pestate vel in agris vel in corporibus laetiora</td><td></td></tr><tr><td>fuerunt, in contraria fere convertuntur, maximeque &lt;id&gt;</td><td>10</td></tr><tr><td>in rebus publicis evenit, nimiaque illa libertas et po-</td><td></td></tr><tr><td>pulis et privatis in nimiam servitutem cadit. Itaque</td><td></td></tr><tr><td>ex hac maxima libertate tyrannus gignitur et illa in-</td><td></td></tr><tr><td>iustissima et durissima servitus. Ex hoc enim populo</td><td></td></tr><tr><td>indomito vel potius immani deligitur aliqui plerum-</td><td>15</td></tr><tr><td>que dux contra illos principes adflictos iam</td><td></td></tr><tr><td>et depulsos loco audax, inpurus, consectans proterve</td><td></td></tr><tr><td>bene saepe de re publica meritos, populo gratificans</td><td></td></tr><tr><td>et aliena et sua; cui quia privato sunt oppositi timo-</td><td></td></tr><tr><td>res, dantur imperia et ea continuantur, praesidiis etiam,</td><td>20</td></tr><tr><td>ut Athenis Pisistratus, saepiuntur, postremo, a quibus</td><td></td></tr><tr><td>producti sunt, existunt eorum ipsorum tyranni; quos</td><td></td></tr><tr><td>si boni oppresserunt, ut saepe fit, recreatur civitas;</td><td></td></tr><tr><td>sin audaces, fit illa factio, genus aliud tyran- </td><td></td></tr><tr><td>norum, eademque oritur etiam ex illo saepe optima-</td><td>25</td></tr><tr><td>tium praeclaro statu, cum ipsos principes aliqua pravi-</td><td></td></tr><tr><td>tas de via deflexit. Sic tamquam pilam rapiunt inter</td><td></td></tr><tr><td>se rei publicae statum tyranni ab regibus, ab iis au-</td><td></td></tr><tr><td>tem principes aut populi, a quibus aut factiones aut</td><td></td></tr><tr><td>tyranni, nec diutius umquam tenetur idem rei publi-</td><td>30</td></tr><tr><td>cae modus. </td><td></td></tr><tr><td>  Quod ita cum sit, &lt;ex&gt; tribus primis generibus longe</td><td>69.1</td></tr><tr><td>praestat mea sententia regium, regio autem</td><td></td></tr><tr><td>ipsi praestabit id, quod erit aequatum et temperatum</td><td></td></tr><tr><td>ex tribus optimis rerum publicarum modis. Placet enim</td><td></td></tr><tr><td>esse quiddam in re publica praestans et regale, esse</td><td>5</td></tr><tr><td>aliud auctoritati principum inpartitum ac tributum,</td><td></td></tr><tr><td>esse quasdam res servatas iudicio voluntatique mul-</td><td></td></tr><tr><td>titudinis. Haec constitutio primum habet aequabili-</td><td></td></tr><tr><td>tatem quandam magnam, qua carere diutius vix pos-</td><td></td></tr><tr><td>sunt liberi, deinde firmitudinem, quod et illa</td><td>10</td></tr><tr><td>prima facile in contraria vitia convertuntur, ut existat</td><td></td></tr><tr><td>ex rege dominus, ex optimatibus factio, ex populo turba</td><td></td></tr><tr><td>et confusio, quodque ipsa genera generibus saepe con-</td><td></td></tr><tr><td>mutantur novis, hoc in hac iuncta moderateque per-</td><td></td></tr><tr><td>mixta conformatione rei publicae non ferme sine ma-</td><td>15</td></tr><tr><td>gnis principum vitiis evenit. Non est enim causa</td><td></td></tr><tr><td>conversionis, ubi in suo quisque est gradu</td><td></td></tr><tr><td>firmiter collocatus et non subest, quo praecipitet ac</td><td></td></tr><tr><td>decidat. </td><td></td></tr><tr><td>  Sed vereor, Laeli vosque homines amicissimi ac</td><td>70.1</td></tr><tr><td>prudentissimi, ne, si diutius in hoc genere verser, quasi</td><td></td></tr><tr><td>praecipientis cuiusdam et docentis et non vobiscum</td><td></td></tr><tr><td>simul considerantis esse videatur oratio mea. Quam</td><td></td></tr><tr><td>ob rem ingrediar in ea, quae nota sunt omnibus,</td><td>5</td></tr><tr><td>quaesita autem a nobis iam diu. Sic enim decerno,</td><td></td></tr><tr><td>sic sentio, sic adfirmo, nullam omnium rerum</td><td></td></tr><tr><td>publicarum aut constitutione aut discriptione aut dis-</td><td></td></tr><tr><td>ciplina conferendam esse cum ea, quam patres nostri</td><td></td></tr><tr><td>nobis acceptam iam inde a maioribus reliquerunt.</td><td>10</td></tr><tr><td>Quam, si placet, quoniam ea, quae tenebatis ipsi, </td><td></td></tr><tr><td>etiam ex me audire voluistis, simul et qualis sit et</td><td></td></tr><tr><td>optimam esse ostendam expositaque ad exemplum</td><td></td></tr><tr><td>nostra re publica accommodabo ad eam, si</td><td></td></tr><tr><td>potero, omnem illam orationem, quae est mihi ha-</td><td>15</td></tr><tr><td>benda de optimo civitatis statu. Quod si tenere et</td><td></td></tr><tr><td>consequi potuero, cumulate munus hoc, cui me Lae-</td><td></td></tr><tr><td>lius praeposuit, ut opinio mea fert, effecero. </td><td></td></tr><tr><td>  Tum Laelius: Tuum vero, inquit, Scipio, ac tuum</td><td>71.1</td></tr><tr><td>quidem unius. Quis enim te potius aut de maiorum</td><td></td></tr><tr><td>dixerit institutis, cum sis clarissimis ipse maioribus?</td><td></td></tr><tr><td>aut de optimo statu civitatis? quem si habe-</td><td></td></tr><tr><td>mus, etsi ne nunc quidem, tum vero quis te possit</td><td>5</td></tr><tr><td>esse florentior? aut de consiliis in posterum providen-</td><td></td></tr><tr><td>dis, cum tu duobus huius urbis terroribus depulsis in</td><td></td></tr><tr><td>omne tempus prospexeris?</td><td></td></tr>
        </table>