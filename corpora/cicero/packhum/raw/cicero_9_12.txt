<table>
          <script>targetHit=0;</script>
          <tr><td>  Quae civitas umquam fuit antea, non dico Atheniensium</td><td>54.1</td></tr><tr><td>quae satis late quondam mare tenuisse dicitur, non Cartha-</td><td></td></tr><tr><td>giniensium qui permultum classe ac maritimis rebus value-</td><td></td></tr><tr><td>runt, non Rhodiorum quorum usque ad nostram memoriam</td><td></td></tr><tr><td>disciplina navalis et gloria permansit, quae civitas, inquam,</td><td>5</td></tr><tr><td>antea tam tenuis aut tam parvola fuit quae non portus suos</td><td></td></tr><tr><td>et agros et aliquam partem regionis atque orae maritimae</td><td></td></tr><tr><td>per se ipsa defenderet? At hercules aliquot annos con-</td><td></td></tr><tr><td>tinuos ante legem Gabiniam ille populus Romanus, cuius</td><td></td></tr><tr><td>usque ad nostram memoriam nomen invictum in navalibus</td><td>10</td></tr><tr><td>pugnis permanserit, magna ac multo maxima parte non</td><td></td></tr><tr><td>modo utilitatis sed etiam dignitatis atque imperi caruit.</td><td></td></tr><tr><td>Nos quorum maiores Antiochum regem classe Persenque</td><td>55.1</td></tr><tr><td>superarunt omnibusque navalibus pugnis Carthaginiensis,</td><td></td></tr><tr><td>homines in maritimis rebus exercitatissimos paratissimosque,</td><td></td></tr><tr><td>vicerunt, ei nullo in loco iam praedonibus pares esse pote-</td><td></td></tr><tr><td>ramus. Nos qui antea non modo Italiam tutam habebamus</td><td>5</td></tr><tr><td>sed omnis socios in ultimis oris auctoritate nostri imperi</td><td></td></tr><tr><td>salvos praestare poteramus, tum cum insula Delus tam</td><td></td></tr><tr><td>procul a nobis in Aegaeo mari posita, quo omnes undique</td><td></td></tr><tr><td>cum mercibus atque oneribus commeabant, referta divitiis,</td><td></td></tr><tr><td>parva, sine muro nihil timebat, idem non modo provinciis</td><td>10</td></tr><tr><td>atque oris Italiae maritimis ac portibus nostris sed etiam</td><td></td></tr><tr><td>Appia iam via carebamus. Et eis temporibus nonne pudebat</td><td></td></tr><tr><td>magistratus populi Romani in hunc ipsum locum escendere, </td><td></td></tr><tr><td>cum eum nobis maiores nostri exuviis nauticis et classium</td><td></td></tr><tr><td>spoliis ornatum reliquissent! Bono te animo tum, Q. Hor-</td><td>56.1</td></tr><tr><td>tensi, populus Romanus et ceteros qui erant in eadem</td><td></td></tr><tr><td>sententia dicere existimavit et ea quae sentiebatis; sed</td><td></td></tr><tr><td>tamen in salute communi idem populus Romanus dolori</td><td></td></tr><tr><td>suo maluit quam auctoritati vestrae obtemperare. Itaque</td><td>5</td></tr><tr><td>una lex, unus vir, unus annus non modo vos illa miseria ac</td><td></td></tr><tr><td>turpitudine liberavit sed etiam effecit ut aliquando vere</td><td></td></tr><tr><td>videremini omnibus gentibus ac nationibus terra marique</td><td></td></tr><tr><td>imperare. Quo mihi etiam indignius videtur obtrectatum</td><td>57.1</td></tr><tr><td>esse adhuc, Gabinio dicam anne Pompeio an utrique, id</td><td></td></tr><tr><td>quod est verius, ne legaretur A. Gabinius Cn. Pompeio</td><td></td></tr><tr><td>expetenti ac postulanti. Vtrum ille qui postulat ad tantum</td><td></td></tr><tr><td>bellum legatum quem velit idoneus non est qui impetret,</td><td>5</td></tr><tr><td>cum ceteri ad expilandos socios diripiendasque provincias</td><td></td></tr><tr><td>quos voluerunt legatos eduxerint, an ipse cuius lege salus</td><td></td></tr><tr><td>ac dignitas populo Romano atque omnibus gentibus con-</td><td></td></tr><tr><td>stituta est expers esse debet eius imperatoris atque eius</td><td></td></tr><tr><td>exercitus qui consilio ac periculo illius est constitutus?</td><td>10</td></tr><tr><td>An C. Falcidius, Q. Metellus, Q. Caelius Latiniensis, Cn.</td><td>58.1</td></tr><tr><td>Lentulus, quos omnis honoris causa nomino, cum tribuni</td><td></td></tr><tr><td>plebi fuissent, anno proximo legati esse potuerunt; in uno</td><td></td></tr><tr><td>Gabinio sunt tam diligentes qui in hoc bello quod lege</td><td></td></tr><tr><td>Gabinia geritur, in hoc imperatore atque exercitu quem per</td><td>5</td></tr><tr><td>vos ipse constituit, etiam praecipuo iure esse debebat? De</td><td></td></tr><tr><td>quo legando consules spero ad senatum relaturos. Qui si</td><td></td></tr><tr><td>dubitabunt aut gravabuntur, ego me profiteor relaturum;</td><td></td></tr><tr><td>neque me impediet cuiusquam iniquitas quo minus vobis </td><td></td></tr><tr><td>fretus vestrum ius beneficiumque defendam, neque praeter</td><td>10</td></tr><tr><td>intercessionem quicquam audiam, de qua, ut ego arbitror,</td><td></td></tr><tr><td>isti ipsi qui minitantur etiam atque etiam quid liceat con-</td><td></td></tr><tr><td>siderabunt. Mea quidem sententia, Quirites, unus A. Ga-</td><td></td></tr><tr><td>binius belli maritimi rerumque gestarum Cn. Pompeio</td><td></td></tr><tr><td>socius ascribitur, propterea quod alter uni illud bellum</td><td>15</td></tr><tr><td>suscipiendum vestris suffragiis detulit, alter delatum sus-</td><td></td></tr><tr><td>ceptumque confecit. </td><td></td></tr>
        </table>