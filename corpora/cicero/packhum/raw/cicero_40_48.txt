<table>
          <script>targetHit=0;</script>
          <tr><td>  Satis multa de natura; sequitur usus, de quo est</td><td>204.1</td></tr><tr><td>accuratius disputandum. in quo quaesitum est in</td><td></td></tr><tr><td>totone circumitu illo orationis, quem Graeci περίοδον,</td><td></td></tr><tr><td>nos tum ambitum, tum circumitum, tum comprehen-</td><td></td></tr><tr><td>sionem aut continuationem aut circumscriptionem di-</td><td>5</td></tr><tr><td>cimus, an in principiis solum an in extremis an in</td><td></td></tr><tr><td>utraque parte numerus tenendus sit; deinde cum aliud</td><td></td></tr><tr><td>videatur esse numerus aliud numerosum, quid intersit.</td><td></td></tr><tr><td>tum autem in omnibusne numeris aequaliter particulas</td><td>205.1</td></tr><tr><td>deceat incidere an facere alias breviores alias longiores,</td><td></td></tr><tr><td>idque quando aut cur; quibusque partibus, pluribusne</td><td></td></tr><tr><td>an singulis, imparibus an aequalibus, et quando aut</td><td></td></tr><tr><td>istis aut illis sit utendum; quaeque inter se aptissime</td><td>5</td></tr><tr><td>collocentur et quo modo, an omnino nulla sit in eo</td><td></td></tr><tr><td>genere distinctio; quodque ad rem maxume pertinet,</td><td></td></tr><tr><td>qua ratione numerosa fiat oratio. explicandum etiam</td><td>206.1</td></tr><tr><td>est unde orta sit forma verborum dicendumque quantos</td><td></td></tr><tr><td>circumitus facere deceat deque eorum particulis et</td><td></td></tr><tr><td>tanquam incisionibus disserendum est quaerendumque</td><td></td></tr><tr><td>utrum una species et longitudo sit earum anne plures</td><td>5</td></tr><tr><td>et, si plures, quo loco aut quando quoque genere uti</td><td></td></tr><tr><td>oporteat. postremo totius generis utilitas explicanda</td><td></td></tr><tr><td>est, quae quidem patet latius; non ad unam enim rem</td><td></td></tr><tr><td>aliquam sed ad pluris accommodatur. </td><td></td></tr>
        </table>