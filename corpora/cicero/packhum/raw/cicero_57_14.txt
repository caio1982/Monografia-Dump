<table>
          <script>targetHit=0;</script>
          <tr class="title first  date"><td>Id<span class="snum">.</span> Mart<span class="snum">.</span> <span class="snum">61</span> <span class="snum">(</span>§<span class="snum">2)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Asiam Quinto, suavissimo fratri, obtigisse audisti; non enim</td><td>1.15.1.1</td></tr><tr><td>dubito quin celerius tibi hoc rumor quam ullius nostrum litterae</td><td></td></tr><tr><td>nuntiarint. nunc, quoniam et laudis avidissimi semper fuimus</td><td></td></tr><tr><td>et praeter ceteros φιλέλληνες et sumus et habemur et multorum</td><td></td></tr><tr><td>odia atque inimicitias rei publicae causa suscepimus, 'παντοίης</td><td>5</td></tr><tr><td>ἀρετῆς μιμνήσκεο', curaque &lt;et&gt; effice ut ab omnibus et laudemur</td><td></td></tr><tr><td>et amemur. his de rebus plura ad te in ea epistula scribam quam</td><td>2.1</td></tr><tr><td>ipsi Quinto dabo. </td><td></td></tr><tr><td>  Tu me velim certiorem facias quid de meis mandatis egeris,</td><td></td></tr><tr><td>atque etiam quid de tuo negotio; nam ut Brundisio profectus</td><td></td></tr><tr><td>es, nullae mihi abs te sunt redditae litterae. valde aveo scire</td><td>5</td></tr><tr><td>quid agas. Id. Mart. </td><td></td></tr>
        </table>