<table>
          <script>targetHit=0;</script>
          <tr class="title first last  "><td>CICERO CAPITONI SVO SAL.</td><td></td></tr><tr><td>Numquam putavi fore ut supplex ad te venirem; sed hercule</td><td>16.16c.1.1</td></tr><tr><td>facile patior datum tempus in quo amorem experirer tuum.</td><td></td></tr><tr><td>Atticum quanti faciam scis. amabo te, da mihi et hoc, obliviscere</td><td></td></tr><tr><td>mea causa illum aliquando suo familiari, adversario tuo,</td><td></td></tr><tr><td>voluisse consultum, cum illius existimatio ageretur. hoc primum</td><td>5</td></tr><tr><td>ignoscere est humanitatis tuae; suos enim quisque debet tueri:</td><td></td></tr><tr><td>deinde si me amas (omitte Atticum), Ciceroni tuo, quem quanti</td><td></td></tr><tr><td>facias prae te soles ferre, totum hoc da ut quod semper existi-</td><td></td></tr><tr><td>mavi nunc plane intellegam, me a te multum amari. </td><td></td></tr><tr><td>  Buthrotios cum Caesar decreto suo quod ego obsignavi cum</td><td>2.1</td></tr><tr><td>multis amplissimis viris liberavisset ostendissetque nobis se, cum</td><td></td></tr><tr><td>agrarii mare transissent, litteras missurum quem in agrum</td><td></td></tr><tr><td>deducerentur, accidit ut subito ille interiret. deinde, quem ad</td><td></td></tr><tr><td>modum tu scis (interfuisti enim), cum consules oporteret ex</td><td>5</td></tr><tr><td>senatus consulto de actis Caesaris cognoscere, res ab iis in Kal.</td><td></td></tr><tr><td>Iun. dilata est. accessit ad senatus consultum lex quae lata est</td><td></td></tr><tr><td>a. d. <span class="caps">iii</span> Non. Iun., quae lex earum rerum quas Caesar 'statuisset,</td><td></td></tr><tr><td>decrevisset, egisset' consulibus cognitionem dedit. causa</td><td></td></tr><tr><td>Buthrotiorum delata est ad consules. decretum Caesaris reci-</td><td>10</td></tr><tr><td>tatum est et multi praeterea libelli Caesaris prolati. consules de</td><td></td></tr><tr><td>consili sententia decreverunt secundum Buthrotios, &lt;litteras</td><td></td></tr><tr><td>ad&gt; Plancum dederunt. </td><td></td></tr><tr><td>  Nunc, mi Capito (scio enim quantum semper apud eos </td><td>3.1</td></tr><tr><td>quibuscum sis posse soleas, eo plus apud hominem facillimum</td><td></td></tr><tr><td>atque humanissimum, Plancum), enitere, elabora vel potius</td><td></td></tr><tr><td>eblandire, effice ut Plancus, quem spero optimum esse, sit etiam</td><td></td></tr><tr><td>melior opera tua. omnino res eius modi mihi videtur ut sine</td><td>5</td></tr><tr><td>cuiusquam gratia Plancus ipse pro ingenio et prudentia sua non</td><td></td></tr><tr><td>sit dubitaturus quin decretum consulum, quorum et lege et</td><td></td></tr><tr><td>senatus consulto cognitio et iudicium fuit, conservet, praesertim</td><td></td></tr><tr><td>cum hoc genere cognitionum labefactato acta Caesaris in</td><td></td></tr><tr><td>dubium ventura videantur, quae non modo ii quorum interest</td><td>10</td></tr><tr><td>sed etiam ii qui illa non probant oti causa confirmari velint.</td><td></td></tr><tr><td>quod cum ita sit, tamen interest nostra Plancum hoc animo</td><td>4.1</td></tr><tr><td>libenti prolixoque facere; quod certe faciet, si tu nervulos tuos</td><td></td></tr><tr><td>mihi saepe cognitos suavitatemque qua tibi nemo par est</td><td></td></tr><tr><td>adhibueris. quod ut facias te vehementer rogo.</td><td></td></tr>
        </table>