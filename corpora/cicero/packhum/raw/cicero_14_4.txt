<table>
          <script>targetHit=0;</script>
          <tr><td>  Saltatorem appellat L. Murenam Cato. Maledictum est,</td><td>13.1</td></tr><tr><td>si vere obicitur, vehementis accusatoris, sin falso, maledici</td><td></td></tr><tr><td>conviciatoris. Qua re cum ista sis auctoritate, non debes,</td><td></td></tr><tr><td>M. Cato, adripere maledictum ex trivio aut ex scurrarum</td><td></td></tr><tr><td>aliquo convicio neque temere consulem populi Romani</td><td>5</td></tr><tr><td>saltatorem vocare, sed circumspicere quibus praeterea vitiis</td><td></td></tr><tr><td>adfectum esse necesse sit eum cui vere istud obici possit.</td><td></td></tr><tr><td>Nemo enim fere saltat sobrius, nisi forte insanit, neque in</td><td></td></tr><tr><td>solitudine neque in convivio moderato atque honesto.</td><td></td></tr><tr><td>Tempestivi convivi, amoeni loci, multarum deliciarum</td><td>10</td></tr><tr><td>comes est extrema saltatio. Tu mihi adripis hoc quod</td><td></td></tr><tr><td>necesse est omnium vitiorum esse postremum, relinquis</td><td></td></tr><tr><td>illa quibus remotis hoc vitium omnino esse non potest?</td><td></td></tr><tr><td>Nullum turpe convivium, non amor, non comissatio, non</td><td></td></tr><tr><td>libido, non sumptus ostenditur, et, cum ea non reperiantur</td><td>15</td></tr><tr><td>quae voluptatis nomen habent quamquam vitiosa sunt,</td><td></td></tr><tr><td>in quo ipsam luxuriam reperire non potes, in eo te</td><td></td></tr><tr><td>umbram luxuriae reperturum putas? Nihil igitur in vitam</td><td>14.1</td></tr><tr><td>L. Murenae dici potest, nihil, inquam, omnino, iudices.</td><td></td></tr><tr><td>Sic a me consul designatus defenditur ut eius nulla fraus,</td><td></td></tr><tr><td>nulla avaritia, nulla perfidia, nulla crudelitas, nullum petu-</td><td></td></tr><tr><td>lans dictum in vita proferatur. Bene habet; iacta sunt </td><td>5</td></tr><tr><td>fundamenta defensionis. Nondum enim nostris laudibus,</td><td></td></tr><tr><td>quibus utar postea, sed prope inimicorum confessione virum</td><td></td></tr><tr><td>bonum atque integrum hominem defendimus. Quo consti-</td><td></td></tr><tr><td>tuto facilior est mihi aditus ad contentionem dignitatis, quae</td><td></td></tr><tr><td>pars altera fuit accusationis. </td><td>10</td></tr><tr><td>  Summam video esse in te, Ser. Sulpici, dignitatem generis,</td><td>15.1</td></tr><tr><td>integritatis, industriae ceterorumque ornamentorum omnium</td><td></td></tr><tr><td>quibus fretum ad consulatus petitionem adgredi par est.</td><td></td></tr><tr><td>Paria cognosco esse ista in L. Murena, atque ita paria ut</td><td></td></tr><tr><td>neque ipse dignitate vinci &lt;a te&gt; potuerit neque te dignitate</td><td>5</td></tr><tr><td>superarit. Contempsisti L. Murenae genus, extulisti tuum.</td><td></td></tr><tr><td>Quo loco si tibi hoc sumis, nisi qui patricius sit, neminem</td><td></td></tr><tr><td>bono esse genere natum, facis ut rursus plebes in Aventinum</td><td></td></tr><tr><td>sevocanda esse videatur. Sin autem sunt amplae et honestae</td><td></td></tr><tr><td>familiae plebeiae, et proavus L. Murenae et avus praetor</td><td>10</td></tr><tr><td>fuit, et pater, cum amplissime atque honestissime ex praetura</td><td></td></tr><tr><td>triumphasset, hoc faciliorem huic gradum consulatus adipi-</td><td></td></tr><tr><td>scendi reliquit quod is iam patri debitus a filio petebatur.</td><td></td></tr><tr><td>Tua vero nobilitas, Ser. Sulpici, tametsi summa est, tamen</td><td>16.1</td></tr><tr><td>hominibus litteratis et historicis est notior, populo vero</td><td></td></tr><tr><td>et suffragatoribus obscurior. Pater enim fuit equestri loco,</td><td></td></tr><tr><td>avus nulla inlustri laude celebratus. Itaque non ex sermone</td><td></td></tr><tr><td>hominum recenti sed ex annalium vetustate eruenda me-</td><td>5</td></tr><tr><td>moria est nobilitatis tuae. Qua re ego te semper in nostrum</td><td></td></tr><tr><td>numerum adgregare soleo, quod virtute industriaque per-</td><td></td></tr><tr><td>fecisti ut, cum equitis Romani esses filius, summa tamen</td><td></td></tr><tr><td>amplitudine dignus putarere. Nec mihi umquam minus</td><td></td></tr><tr><td>in Q. Pompeio, novo homine et fortissimo viro, virtutis esse</td><td>10</td></tr><tr><td>visum est quam in homine nobilissimo, M. Aemilio. Etenim</td><td></td></tr><tr><td>eiusdem animi atque ingeni est posteris suis, quod Pompeius </td><td></td></tr><tr><td>fecit, amplitudinem nominis quam non acceperit tradere et,</td><td></td></tr><tr><td>ut Scaurus, memoriam prope intermortuam generis sua</td><td></td></tr><tr><td>virtute renovare. Quamquam ego iam putabam, iudices,</td><td>17.1</td></tr><tr><td>multis viris fortibus ne ignobilitas generis obiceretur meo</td><td></td></tr><tr><td>labore esse perfectum, qui non modo Curiis, Catonibus,</td><td></td></tr><tr><td>Pompeiis, antiquis illis fortissimis viris, novis hominibus,</td><td></td></tr><tr><td>sed his recentibus, Mariis et Didiis et Caeliis, commemo-</td><td>5</td></tr><tr><td>randis id agebam. Cum vero ego tanto intervallo claustra</td><td></td></tr><tr><td>ista nobilitatis refregissem, ut aditus ad consulatum posthac,</td><td></td></tr><tr><td>sicut apud maiores nostros fuit, non magis nobilitati quam</td><td></td></tr><tr><td>virtuti pateret, non arbitrabar, cum ex familia vetere et</td><td></td></tr><tr><td>inlustri consul designatus ab equitis Romani filio consule</td><td>10</td></tr><tr><td>defenderetur, de generis novitate accusatores esse dicturos.</td><td></td></tr><tr><td>Etenim mihi ipsi accidit ut cum duobus patriciis, altero</td><td></td></tr><tr><td>improbissimo atque audacissimo, altero modestissimo atque</td><td></td></tr><tr><td>optimo viro, peterem; superavi tamen dignitate Catilinam,</td><td></td></tr><tr><td>gratia Galbam. Quod si id crimen homini novo esse</td><td>15</td></tr><tr><td>deberet, profecto mihi neque inimici neque invidi defuissent.</td><td></td></tr><tr><td>Omittamus igitur de genere dicere cuius est magna in</td><td>18.1</td></tr><tr><td>utroque dignitas; videamus cetera. </td><td></td></tr>
        </table>