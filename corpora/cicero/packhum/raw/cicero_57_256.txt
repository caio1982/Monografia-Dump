<table>
          <script>targetHit=0;</script>
          <tr class="title first  date"><td>in<span class="snum">.</span> Apr<span class="snum">.</span> <span class="snum">46(?)</span> Romae</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Hic rumores tantum: Murcum perisse naufragio, Asinium</td><td>12.2.1.1</td></tr><tr><td>delatum vivum in manus militum, <span class="caps">l</span> navis delatas Vticam</td><td></td></tr><tr><td>reflatu hoc, Pompeium non comparere nec in Balearibus </td><td></td></tr><tr><td>omnino fuisse, ut Paciaecus adfirmat. sed auctor nullius rei</td><td></td></tr><tr><td>quisquam. habes quae, dum tu abes, locuti sint. </td><td>5</td></tr><tr><td>  Ludi interea Praeneste. ibi Hirtius et isti omnes. et quidem</td><td>2.1</td></tr><tr><td>ludi dies <span class="caps">viii</span>. quae cenae, quae deliciae! res interea fortasse</td><td></td></tr><tr><td>transacta est. o miros homines! at Balbus aedificat; τί γὰρ</td><td></td></tr><tr><td>αὐτῷ μέλει; verum si quaeris, homini non recta sed voluptaria</td><td></td></tr><tr><td>quaerenti nonne βεβίωται? tu interea dormis. iam expli-</td><td>5</td></tr><tr><td>candum est πρόβλημα, si quid acturus es. si quaeris quid putem,</td><td></td></tr><tr><td>ego fructum puto. sed quid multa? iam te videbo et quidem,</td><td></td></tr><tr><td>ut spero, de via recta ad me. simul enim et diem Tyrannioni</td><td></td></tr><tr><td>constituemus et si quid aliud.</td><td></td></tr>
        </table>