<table>
          <script>targetHit=0;</script>
          <tr><td>  De partibus legitimae constitutionis satis dictum</td><td>2.18.14</td></tr><tr><td>est: nunc ad iuridicialem revertemur. </td><td>15</td></tr><tr><td>  Absoluta iuridiciali constitutione utemur, cum ip-</td><td>19.1</td></tr><tr><td>sam rem, quam nos fecisse confitemur, iure factum</td><td></td></tr><tr><td>dicemus, sine ulla adsumptione extrariae defensionis.</td><td></td></tr><tr><td>In ea convenit quaeri, iurene sit factum. De eo causa</td><td></td></tr><tr><td>posita dicere poterimus, si, ex quibus partibus ius</td><td>5</td></tr><tr><td>constet, cognoverimus. Constat igitur ex his partibus:</td><td></td></tr><tr><td>natura, lege, consuetudine, iudicato, aequo et bono, pacto. </td><td></td></tr><tr><td>  Natura ius est, quod cognationis aut pietatis causa</td><td></td></tr><tr><td>observatur, quo iure parentes a liberis, et a parenti-</td><td></td></tr><tr><td>bus liberi coluntur. </td><td>10</td></tr><tr><td>  Lege ius est id, quod populi iussu sanctum est</td><td></td></tr><tr><td>quod genus: ut in ius eas, cum voceris.  </td><td></td></tr><tr><td>  Consuetudine ius est id, quod sine lege aeque,</td><td></td></tr><tr><td>ac si legitimum sit, usitatum est quod genus id quod</td><td></td></tr><tr><td>argentario tuleris expensum, ab socio eius recte petere</td><td>15</td></tr><tr><td>possis. </td><td></td></tr><tr><td>  Iudicatum est id, de quo sententia lata est aut</td><td></td></tr><tr><td>decretum interpositum. Ea saepe diversa sunt, ut aliud</td><td></td></tr><tr><td>alio iudici aut praetori aut consuli aut tr. pl. placitum</td><td></td></tr><tr><td>sit et fit, ut de eadem re saepe alius aliud decreverit</td><td>20</td></tr><tr><td>aut iudicarit, quod genus: M. Drusus pr. urbanus,</td><td></td></tr><tr><td>quod cum herede mandati ageretur, iudicium reddidit,</td><td></td></tr><tr><td>Sex. Iulius non reddidit. Item: C. Caelius iudex ab-</td><td></td></tr><tr><td>solvit iniuriarum eum, qui Lucilium poëtam in scaena</td><td></td></tr><tr><td>nominatim laeserat, P. Mucius eum, qui L. Accium</td><td>25</td></tr><tr><td>poëtam nominaverat, condemnavit. Ergo, quia pos-</td><td>20.1</td></tr><tr><td>sunt res simili de causa dissimiliter iudicatae proferri,</td><td></td></tr><tr><td>cum id usu venerit, iudicem cum iudice, tempus cum</td><td></td></tr><tr><td>tempore, numerum cum numero iudiciorum &lt;con&gt;fere-</td><td></td></tr><tr><td>mus. </td><td>5</td></tr>
        </table>