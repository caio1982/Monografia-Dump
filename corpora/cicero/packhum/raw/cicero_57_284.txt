<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Scripsit ad me diligenter Sicca de Silio, seque ad te rem detulisse;</td><td>12.25.1.1</td></tr><tr><td>quod tu idem scribis. mihi et res et condicio placet, sed ita ut</td><td></td></tr><tr><td>numerato malim quam aestimatione. voluptarias enim posses-</td><td></td></tr><tr><td>siones nolet Silius; vectigalibus autem ut his possum esse con-</td><td></td></tr><tr><td>tentus quae habeo, sic vix minoribus. unde ergo numerato? </td><td>5</td></tr><tr><td>HS <span class="caps"><span class="ovl">dc</span></span><span class="ovl"></span> exprimes ab Hermogene, cum praesertim necesse erit;</td><td></td></tr><tr><td>et domi video esse HS <span class="caps"><span class="ovl">dc</span></span><span class="ovl"></span>. reliquae pecuniae vel usuram Silio</td><td></td></tr><tr><td>pendemus, dum a Faberio vel [cum] aliquo qui Faberio debet</td><td></td></tr><tr><td>repraesentabimus. erit etiam aliquid alicunde. sed totam rem</td><td></td></tr><tr><td>tu gubernabis. Drusianis vero hortis multo antepono neque</td><td>2.1</td></tr><tr><td>sunt umquam comparati. mihi crede, una me causa movet, in</td><td></td></tr><tr><td>qua scio me τετυφῶσθαι. sed, ut facis, obsequere huic errori</td><td></td></tr><tr><td>meo. nam quod scribis 'ἐγγήραμα', actum iam de isto est; alia</td><td></td></tr><tr><td>magis quaero.</td><td>5</td></tr>
        </table>