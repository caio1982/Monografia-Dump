<table>
          <script>targetHit=0;</script>
          <tr class="title first last  "><td>PRO A. CAECINA ORATIO </td><td></td></tr><tr><td>  Si, quantum in agro locisque desertis audacia potest,</td><td>1.1</td></tr><tr><td>tantum in foro atque in iudiciis impudentia valeret, non</td><td></td></tr><tr><td>minus nunc in causa cederet A. Caecina Sex. Aebuti impu-</td><td></td></tr><tr><td>dentiae, quam tum in vi facienda cessit audaciae. Verum</td><td></td></tr><tr><td>et illud considerati hominis esse putavit, qua de re iure</td><td>5</td></tr><tr><td>disceptari oporteret, armis non contendere, et hoc con-</td><td></td></tr><tr><td>stantis, quicum vi et armis certare noluisset, eum iure</td><td></td></tr><tr><td>iudicioque superare. Ac mihi quidem cum audax prae-</td><td>2.1</td></tr><tr><td>cipue fuisse videtur Aebutius in convocandis hominibus</td><td></td></tr><tr><td>et armandis, tum impudens in iudicio, non solum quod in</td><td></td></tr><tr><td>iudicium venire ausus est—nam id quidem tametsi improbe</td><td></td></tr><tr><td>fit in aperta re, tamen malitia est iam usitatum—sed quod</td><td>5</td></tr><tr><td>non dubitavit id ipsum quod arguitur confiteri; nisi forte</td><td></td></tr><tr><td>hoc rationis habuit, quoniam, si facta vis esset moribus,</td><td></td></tr><tr><td>superior in possessione retinenda non fuisset, quia contra</td><td></td></tr><tr><td>ius moremque facta sit, A. Caecinam cum amicis metu</td><td></td></tr><tr><td>perterritum profugisse; nunc quoque in iudicio si causa</td><td>10</td></tr><tr><td>more institutoque omnium defendatur, nos inferiores in</td><td></td></tr><tr><td>agendo non futuros; sin a consuetudine recedatur, se, quo</td><td></td></tr><tr><td>impudentius egerit, hoc superiorem discessurum. Quasi</td><td></td></tr><tr><td>vero aut idem possit in iudicio improbitas quod in vi confi- </td><td></td></tr><tr><td>dentia, aut nos non eo libentius tum audaciae cesserimus</td><td>15</td></tr><tr><td>quo nunc impudentiae facilius obsisteremus. Itaque longe</td><td>3.1</td></tr><tr><td>alia ratione, recuperatores, ad agendam causam hac actione</td><td></td></tr><tr><td>venio atque initio veneram. Tum enim nostrae causae</td><td></td></tr><tr><td>spes erat posita in defensione mea, nunc in confessione</td><td></td></tr><tr><td>adversarii, tum in nostris, nunc vero in illorum testibus;</td><td>5</td></tr><tr><td>de quibus ego antea laborabam ne, si improbi essent, falsi</td><td></td></tr><tr><td>aliquid dicerent, si probi existimarentur, quod dixissent</td><td></td></tr><tr><td>probarent; nunc sum animo aequissimo. Si enim sunt</td><td></td></tr><tr><td>viri boni, me adiuvant, cum id iurati dicunt quod ego</td><td></td></tr><tr><td>iniuratus insimulo; sin autem minus idonei, me non lae-</td><td>10</td></tr><tr><td>dunt, cum eis sive creditur, &lt;creditur&gt; hoc ipsum quod nos</td><td></td></tr><tr><td>arguimus, sive fides non habetur, de adversarii testium fide</td><td></td></tr><tr><td>derogatur. </td><td></td></tr>
        </table>