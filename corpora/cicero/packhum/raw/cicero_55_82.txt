<table>
          <script>targetHit=0;</script>
          <tr><td>  Sed ex tota hac laude Reguli unum illud est admira-</td><td>3.111.1</td></tr><tr><td>tione dignum, quod captivos retinendos censuit. Nam</td><td></td></tr><tr><td>quod rediit, nobis nunc mirabile videtur, illis quidem</td><td></td></tr><tr><td>temporibus aliter facere non potuit. Itaque ista laus</td><td></td></tr><tr><td>non est hominis, sed temporum. Nullum enim vincu-</td><td>5</td></tr><tr><td>lum ad astringendam fidem iure iurando maiores ar-</td><td></td></tr><tr><td>tius esse voluerunt. Id indicant leges in duodecim ta- </td><td></td></tr><tr><td>bulis, indicant sacratae, indicant foedera, quibus etiam</td><td></td></tr><tr><td>cum hoste devincitur fides, indicant notiones animadver-</td><td></td></tr><tr><td>sionesque censorum, qui nulla de re diligentius quam de</td><td>10</td></tr><tr><td>iure iurando iudicabant. L. Manlio A. f., cum dictator</td><td>112.1</td></tr><tr><td>fuisset, M. Pomponius tr. pl. diem dixit, quod is paucos</td><td></td></tr><tr><td>sibi dies ad dictaturam gerendam addidisset; crimi-</td><td></td></tr><tr><td>nabatur etiam, quod Titum filium, qui postea est Tor-</td><td></td></tr><tr><td>quatus appellatus, ab hominibus relegasset et ruri ha-</td><td>5</td></tr><tr><td>bitare iussisset. Quod cum audivisset adulescens filius</td><td></td></tr><tr><td>negotium exhiberi patri, accurisse Romam et cum pri-</td><td></td></tr><tr><td>mo luci Pomponii domum venisse dicitur. Cui cum</td><td></td></tr><tr><td>esset nuntiatum, qui illum iratum allaturum ad se ali-</td><td></td></tr><tr><td>quid contra patrem arbitraretur, surrexit e lectulo re-</td><td>10</td></tr><tr><td>motisque arbitris ad se adulescentem iussit venire. At</td><td></td></tr><tr><td>ille, ut ingressus est, confestim gladium destrinxit iu-</td><td></td></tr><tr><td>ravitque se illum statim interfecturum, nisi ius iuran-</td><td></td></tr><tr><td>dum sibi dedisset se patrem missum esse facturum.</td><td></td></tr><tr><td>Iuravit hoc terrore coactus Pomponius; rem ad popu-</td><td>15</td></tr><tr><td>lum detulit, docuit, cur sibi causa desistere necesse</td><td></td></tr><tr><td>esset, Manlium missum fecit. Tantum temporibus illis</td><td></td></tr><tr><td>ius iurandum valebat. Atque hic T. Manlius is est,</td><td></td></tr><tr><td>qui ad Anienem Galli, quem ab eo provocatus occide-</td><td></td></tr><tr><td>rat, torque detracto cognomen invenit, cuius tertio</td><td>20</td></tr><tr><td>consulatu Latini ad Veserim fusi et fugati, magnus</td><td></td></tr><tr><td>vir in primis et qui perindulgens in patrem, idem</td><td></td></tr><tr><td>acerbe severus in filium.  </td><td></td></tr>
        </table>