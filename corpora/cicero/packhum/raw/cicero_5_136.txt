<table>
          <script>targetHit=0;</script>
          <tr><td>  Quid ad haec respondere cogitas? utrum factum negabis</td><td>2.3.169.4</td></tr><tr><td>an tibi hoc licitum esse defendes? Negare qui potes? an</td><td>5</td></tr><tr><td>ut tanta auctoritate litterarum, tot testibus publicanis con-</td><td></td></tr><tr><td>vincare? Licuisse vero qui? Si hercule te tuam pecuniam</td><td></td></tr><tr><td>praetorem in provincia faeneratum docerem, tamen effugere</td><td></td></tr><tr><td>non posses; sed publicam, sed ob frumentum decretam, sed</td><td></td></tr><tr><td>a publicanis faenore acceptam, hoc licuisse cuiquam proba-</td><td>10</td></tr><tr><td>bis? quo non modo ceteri, sed tu ipse nihil audacius im-</td><td></td></tr><tr><td>probiusque fecisti. Non mehercule hoc, quod omnibus</td><td></td></tr><tr><td>singulare videtur,—de quo mihi deinceps dicendum est,—</td><td></td></tr><tr><td>possum, iudices, dicere audacius esse aut impudentius, quod</td><td></td></tr><tr><td>permultis civitatibus pro frumento nihil solvit omnino:</td><td>15</td></tr><tr><td>maior haec praeda fortasse, sed illa impudentia certe non</td><td></td></tr><tr><td>minor. Et quoniam de illa faeneratione satis dictum est,</td><td>170.1</td></tr><tr><td>nunc de hac tota pecunia aversa, quaeso, cognoscite. </td><td></td></tr><tr><td>  Siciliae civitates multae sunt, iudices, ornatae atque</td><td></td></tr><tr><td>honestae, ex quibus in primis numeranda est civitas</td><td></td></tr><tr><td>Halaesina; nullam enim reperietis aut officiis fideliorem</td><td>5</td></tr><tr><td>aut copiis locupletiorem aut auctoritate graviorem. Huic iste</td><td></td></tr><tr><td>in annos singulos cum sexagena milia tritici modium impera-</td><td></td></tr><tr><td>visset, pro tritico nummos abstulit, quanti erat in Sicilia</td><td></td></tr><tr><td>triticum; quos de publico nummos acceperat, retinuit omnis. </td><td></td></tr><tr><td>Obstipui, iudices, cum hoc mihi primum Halaesae demon-</td><td>10</td></tr><tr><td>stravit in senatu Halaesinorum homo summo ingenio, summa</td><td></td></tr><tr><td>prudentia, summa auctoritate praeditus, Halaesinus Aeneas,</td><td></td></tr><tr><td>cui senatus dederat publicam causam ut mihi fratrique meo</td><td></td></tr><tr><td>gratias ageret, et simul qui nos ea quae ad iudicium per-</td><td></td></tr><tr><td>tinerent doceret. Demonstravit hanc istius consuetudinem</td><td>171.1</td></tr><tr><td>ac rationem fuisse: quod omnis frumenti copia decumarum</td><td></td></tr><tr><td>nomine penes istum esset redacta, solitum esse istum pecu-</td><td></td></tr><tr><td>niam cogere a civitatibus, frumentum improbare, quantum</td><td></td></tr><tr><td>frumenti esset Romam mittendum, tantum de suo quaestu ac</td><td>5</td></tr><tr><td>de sua copia frumenti mittere. Posco rationes, inspicio</td><td></td></tr><tr><td>litteras, video frumenti granum Halaesinos, quibus sexagena</td><td></td></tr><tr><td>milia modium imperata erant, nullum dedisse, pecuniam</td><td></td></tr><tr><td>Volcatio, Timarchidi, scribae dedisse: reperio genus huius</td><td></td></tr><tr><td>modi, iudices, praedae, ut praetor, qui frumentum emere</td><td>10</td></tr><tr><td>debeat, non emat sed vendat, pecunias, quas civitatibus dis-</td><td></td></tr><tr><td>tribuere debeat, eas omnis avertat atque auferat. Non mihi</td><td></td></tr><tr><td>iam furtum, sed monstrum ac prodigium videbatur civitatum</td><td></td></tr><tr><td>frumentum improbare, suum probare; cum suum probasset,</td><td></td></tr><tr><td>pretium ei frumento constituere; quod constituisset, id a</td><td>15</td></tr><tr><td>civitatibus auferre, quod a populo Romano accepisset,</td><td></td></tr><tr><td>tenere. </td><td></td></tr>
        </table>