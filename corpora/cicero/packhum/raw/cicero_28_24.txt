<table>
          <script>targetHit=0;</script>
          <tr><td>  Sed sunt haec leviora, illa vero gravia atque magna, quod</td><td>86.1</td></tr><tr><td>meum discessum, quem saepe defleras, nunc quasi reprehendere</td><td></td></tr><tr><td>et subaccusare voluisti. Dixisti enim non auxilium mihi sed me</td><td></td></tr><tr><td>auxilio defuisse. Ego vero fateor me, quod viderim mihi</td><td></td></tr><tr><td>auxilium non deesse, idcirco illi auxilio pepercisse. Qui enim</td><td>5</td></tr><tr><td>status, quod discrimen, quae fuerit in re publica tempestas</td><td></td></tr><tr><td>illa quis nescit? Tribunicius me terror an consularis furor</td><td></td></tr><tr><td>movit? Decertare mihi ferro magnum fuit cum reliquiis</td><td></td></tr><tr><td>eorum quos ego florentis atque integros sine ferro viceram?</td><td></td></tr><tr><td>Consules post hominum memoriam taeterrimi atque turpis-</td><td>10</td></tr><tr><td>simi, sicut et illa principia et hi recentes rerum exitus</td><td></td></tr><tr><td>declararunt, quorum alter exercitum perdidit, alter vendidit,</td><td></td></tr><tr><td>empti provinciis a senatu, a re publica, a bonis omnibus</td><td></td></tr><tr><td>defecerant; qui exercitu, qui armis, qui opibus plurimum</td><td></td></tr><tr><td>poterant cum quid sentirent nesciretur, furialis illa vox</td><td>15</td></tr><tr><td>nefariis stupris, religiosis altaribus effeminata secum et illos</td><td></td></tr><tr><td>et consules facere acerbissime personabat; egentes in locu-</td><td></td></tr><tr><td>pletis, perditi in bonos, servi in dominos armabantur. At</td><td>87.1</td></tr><tr><td>erat mecum senatus, et quidem veste mutata, quod pro me</td><td></td></tr><tr><td>uno post hominum memoriam publico consilio susceptum</td><td></td></tr><tr><td>est. Sed recordare qui tum fuerint consulum nomine</td><td></td></tr><tr><td>hostes, qui soli in hac urbe senatum senatui parere non </td><td>5</td></tr><tr><td>siverint edictoque suo non luctum patribus conscriptis sed</td><td></td></tr><tr><td>indicia luctus ademerint. At erat mecum cunctus equester</td><td></td></tr><tr><td>ordo; quem quidem in contionibus saltator ille Catilinae</td><td></td></tr><tr><td>consul proscriptionis denuntiatione terrebat. At tota Italia</td><td></td></tr><tr><td>convenerat; cui quidem belli intestini et vastitatis metus</td><td>10</td></tr><tr><td>inferebatur. </td><td></td></tr><tr><td>  Hisce ego auxiliis studentibus atque incitatis uti me,</td><td></td></tr><tr><td>Laterensis, potuisse confiteor, sed erat non iure, non legibus,</td><td></td></tr><tr><td>non disceptando decertandum—nam profecto, praesertim</td><td></td></tr><tr><td>tam bona in causa, numquam, quo ceteri saepe abundarunt,</td><td>15</td></tr><tr><td>id mihi ipsi auxilium meum defuisset—armis fuit, armis,</td><td></td></tr><tr><td>inquam, fuit dimicandum; quibus a servis atque a servorum</td><td></td></tr><tr><td>ducibus caedem fieri senatus et bonorum rei publicae exitio-</td><td></td></tr><tr><td>sum fuisset. Vinci autem improbos a bonis fateor fuisse</td><td>88.1</td></tr><tr><td>praeclarum, si finem tum vincendi viderem, quem profecto</td><td></td></tr><tr><td>non videbam. Vbi enim mihi praesto fuissent aut tam</td><td></td></tr><tr><td>fortes consules quam L. Opimius, quam C. Marius, quam</td><td></td></tr><tr><td>L. Flaccus, quibus ducibus improbos civis res publica vicit ar-</td><td>5</td></tr><tr><td>matis, aut, si minus fortes, at tamen tam iusti quam P. Mucius,</td><td></td></tr><tr><td>qui arma quae privatus P. Scipio ceperat, ea Ti. Graccho</td><td></td></tr><tr><td>interempto iure optimo sumpta esse defendit? Esset igitur</td><td></td></tr><tr><td>pugnandum cum consulibus. Nihil dico amplius nisi illud:</td><td></td></tr><tr><td>victoriae nostrae gravis adversarios paratos, interitus nullos</td><td>10</td></tr><tr><td>esse ultores videbam. Hisce ego auxiliis salutis meae si</td><td>89.1</td></tr><tr><td>idcirco defui quia nolui dimicare, fatebor id quod vis, non</td><td></td></tr><tr><td>mihi auxilium, sed me auxilio defuisse; sin autem, quo</td><td></td></tr><tr><td>maiora studia in me bonorum fuerunt, hoc eis magis consu-</td><td></td></tr><tr><td>lendum et parcendum putavi, tu id in me reprehendis quod</td><td>5</td></tr><tr><td>Q. Metello laudi datum est hodieque est et semper erit </td><td></td></tr><tr><td>maximae gloriae? quem, ut potes ex multis audire qui tum</td><td></td></tr><tr><td>adfuerunt, constat invitissimis viris bonis cessisse, nec fuisse</td><td></td></tr><tr><td>dubium quin contentione et armis superior posset esse.</td><td></td></tr><tr><td>Ergo ille cum suum, non cum senatus factum defenderet,</td><td>10</td></tr><tr><td>cum perseverantiam sententiae suae, non salutem rei publicae</td><td></td></tr><tr><td>retinuisset, tamen ob illam &lt;constantiam&gt;, quod illud volunta-</td><td></td></tr><tr><td>rium volnus accepit, iustissimos omnium Metellorum et</td><td></td></tr><tr><td>clarissimos triumphos gloria et laude superavit, quod et illos</td><td></td></tr><tr><td>ipsos improbissimos civis interfici noluit et ne quis bonus</td><td>15</td></tr><tr><td>interiret in eadem caede providit; ego tantis periculis pro-</td><td></td></tr><tr><td>positis cum, si victus essem, interitus rei publicae, si vicissem,</td><td></td></tr><tr><td>infinita dimicatio pararetur, committerem ut idem perditor</td><td></td></tr><tr><td>rei publicae nominarer qui servator fuissem? </td><td></td></tr>
        </table>