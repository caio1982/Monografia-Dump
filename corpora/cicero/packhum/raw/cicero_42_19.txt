<table>
          <script>targetHit=0;</script>
          <tr><td>  Expositis omnibus argumentandi locis illud</td><td>79.1</td></tr><tr><td>primum intellegendum est nec ullam esse disputa-</td><td></td></tr><tr><td>tionem in qua non aliquis locus incurrat, nec fere</td><td></td></tr><tr><td>omnis locos incidere in omnem quaestionem et </td><td></td></tr><tr><td>quibusdam quaestionibus alios, quibusdam alios esse</td><td>5</td></tr><tr><td>aptiores locos. Quaestionum duo genera sunt:</td><td></td></tr><tr><td>alterum infinitum, definitum alterum. Definitum</td><td></td></tr><tr><td>est quod ὑπόθεσιν Graeci, nos causam; infinitum</td><td></td></tr><tr><td>quod θέσιν illi appellant, nos propositum possumus</td><td></td></tr><tr><td>nominare. Causa certis personis, locis, temporibus,</td><td>80.1</td></tr><tr><td>actionibus, negotiis cernitur aut in omnibus aut in</td><td></td></tr><tr><td>plerisque eorum, propositum autem aut in aliquo</td><td></td></tr><tr><td>eorum aut in pluribus nec tamen in maximis. Itaque</td><td></td></tr><tr><td>propositum pars est causae. Sed omnis quaestio</td><td>5</td></tr><tr><td>earum aliqua de re est quibus causae continentur,</td><td></td></tr><tr><td>aut una aut pluribus aut nonnunquam omnibus. </td><td></td></tr><tr><td>  Quaestionum autem 'quacumque de re' sunt</td><td>81.1</td></tr><tr><td>duo genera: unum cognitionis alterum actionis.</td><td></td></tr><tr><td>Cognitionis sunt eae quarum est finis scientia, ut si</td><td>82.1</td></tr><tr><td>quaeratur a naturane ius profectum sit an ab aliqua</td><td></td></tr><tr><td>quasi condicione hominum et pactione. Actionis</td><td></td></tr><tr><td>autem huius modi exempla sunt: Sitne sapientis</td><td></td></tr><tr><td>ad rem publicam accedere. Cognitionis quaestiones</td><td>5</td></tr><tr><td>tripertitae sunt; aut sitne aut quid sit aut quale sit</td><td></td></tr><tr><td>quaeritur. Horum primum coniectura, secundum</td><td></td></tr><tr><td>definitione, tertium iuris et iniuriae distinctione</td><td></td></tr><tr><td>explicatur. </td><td></td></tr><tr><td>  Coniecturae ratio in quattuor partes distributa est,</td><td>10</td></tr><tr><td>quarum una est cum quaeritur sitne aliquid; altera</td><td></td></tr><tr><td>unde ortum sit; tertia quae id causa effecerit;</td><td></td></tr><tr><td>quarta in qua de commutatione rei quaeritur.</td><td></td></tr><tr><td>Sitne sic: ecquidnam sit honestum, ecquid aequum </td><td></td></tr><tr><td>re vera; an haec tantum in opinione sint. Unde</td><td>15</td></tr><tr><td>autem sit ortum: ut cum quaeritur, natura an</td><td></td></tr><tr><td>doctrina possit effici virtus. Causa autem efficiens</td><td></td></tr><tr><td>sic quaeritur, quibus rebus eloquentia efficiatur. De</td><td></td></tr><tr><td>commutatione sic: possitne eloquentia commu-</td><td></td></tr><tr><td>tatione aliqua converti in infantiam. </td><td>20</td></tr>
        </table>