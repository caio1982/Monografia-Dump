<table>
          <script>targetHit=0;</script>
          <tr><td>  Nihil, inquit, equidem novi, nec quod praeter cete-</td><td>1.11.5</td></tr><tr><td>ros ipse sentiam; nam cum antiquissimam sententiam,</td><td></td></tr><tr><td>tum omnium populorum et gentium consensu conpro-</td><td></td></tr><tr><td>batam sequor. Duo sunt enim divinandi genera, quo-</td><td></td></tr><tr><td>rum alterum artis est, alterum naturae. Quae est</td><td>12.1</td></tr><tr><td>autem gens aut quae civitas, quae non aut extispi-</td><td></td></tr><tr><td>cum aut monstra aut fulgora interpretantium aut au-</td><td></td></tr><tr><td>gurum aut astrologorum aut sortium (ea enim fere</td><td></td></tr><tr><td>artis sunt) aut somniorum aut vaticinationum (haec</td><td>5</td></tr><tr><td>enim duo naturalia putantur) praedictione moveatur?</td><td></td></tr><tr><td>Quarum quidem rerum eventa magis arbitror quam</td><td></td></tr><tr><td>causas quaeri oportere. Est enim vis et natura quae- </td><td></td></tr><tr><td>dam, quae tum observatis longo tempore significatio-</td><td></td></tr><tr><td>nibus, tum aliquo instinctu inflatuque divino futura</td><td>10</td></tr><tr><td>praenuntiat. Quare omittat urguere Carneades, quod</td><td></td></tr><tr><td>faciebat etiam Panaetius requirens, Iuppiterne corni-</td><td></td></tr><tr><td>cem a laeva, corvum ab dextera canere iussisset. Ob-</td><td></td></tr><tr><td>servata sunt haec tempore inmenso et [in significatione]</td><td></td></tr><tr><td>eventis animadversa et notata. Nihil est autem, quod</td><td>15</td></tr><tr><td>non longinquitas temporum excipiente memoria pro-</td><td></td></tr><tr><td>dendisque monumentis efficere atque adsequi possit.</td><td></td></tr><tr><td>Mirari licet, quae sint animadversa a medicis herba-</td><td>13.1</td></tr><tr><td>rum genera, quae radicum ad morsus bestiarum, ad</td><td></td></tr><tr><td>oculorum morbos, ad vulnera, quorum vim atque na-</td><td></td></tr><tr><td>turam ratio numquam explicavit, utilitate et ars est</td><td></td></tr><tr><td>et inventor probatus. Age ea, quae quamquam ex</td><td>5</td></tr><tr><td>alio genere sunt, tamen divinationi sunt similiora,</td><td></td></tr><tr><td>videamus:</td><td></td></tr><tr><td>    Atque etiam ventos praemonstrat saepe futuros</td><td></td></tr><tr><td>    Inflatum mare, cum subito penitusque tumescit,</td><td></td></tr><tr><td>    Saxaque cana salis niveo spumata liquore</td><td>10</td></tr><tr><td>    Tristificas certant Neptuno reddere voces,</td><td></td></tr><tr><td>    Aut densus stridor cum celso e vertice montis</td><td></td></tr><tr><td>    Ortus adaugescit scopulorum saepe repulsus.</td><td></td></tr><tr><td>Atque his rerum praesensionibus Prognostica tua re-</td><td></td></tr><tr><td>ferta sunt. Quis igitur elicere causas praesensionum</td><td>15</td></tr><tr><td>potest? etsi video Boëthum Stoicum esse conatum,</td><td></td></tr><tr><td>qui hactenus aliquid egit, ut earum rationem rerum</td><td></td></tr><tr><td>explicaret, quae in mari caelove fierent. Illa vero</td><td>14.1</td></tr><tr><td>cur eveniant, quis probabiliter dixerit?</td><td></td></tr><tr><td>    Cana fulix itidem fugiens e gurgite ponti</td><td></td></tr><tr><td>    Nuntiat horribilis clamans instare procellas</td><td></td></tr><tr><td>    Haud modicos tremulo fundens e gutture cantus. </td><td>5</td></tr><tr><td>    Saepe etiam pertriste canit de pectore carmen</td><td></td></tr><tr><td>    Et matutinis acredula vocibus instat,</td><td></td></tr><tr><td>    Vocibus instat et adsiduas iacit ore querellas,</td><td></td></tr><tr><td>    Cum primum gelidos rores aurora remittit.</td><td></td></tr><tr><td>    Fuscaque non numquam cursans per litora cornix</td><td>10</td></tr><tr><td>    Demersit caput et fluctum cervice recepit.</td><td></td></tr><tr><td>Videmus haec signa numquam fere mentientia nec</td><td>15.1</td></tr><tr><td>tamen, cur ita fiat, videmus.</td><td></td></tr><tr><td>    Vos quoque signa videtis, aquai dulcis alumnae,</td><td></td></tr><tr><td>    Cum clamore paratis inanis fundere voces</td><td></td></tr><tr><td>    Absurdoque sono fontis et stagna cietis.</td><td>5</td></tr><tr><td>Quis est, qui ranunculos hoc videre suspicari possit?</td><td></td></tr><tr><td>sed inest in ranunculis vis et natura quaedam signi-</td><td></td></tr><tr><td>ficans aliquid per se ipsa satis certa, cognitioni au-</td><td></td></tr><tr><td>tem hominum obscurior.</td><td></td></tr><tr><td>    Mollipedesque boves spectantes lumina caeli</td><td>10</td></tr><tr><td>    Naribus umiferum duxere ex aëre sucum.</td><td></td></tr><tr><td>Non quaero, cur, quoniam, quid eveniat, intellego.</td><td></td></tr><tr><td>    Iam vero semper viridis semperque gravata</td><td></td></tr><tr><td>    Lentiscus triplici solita grandescere fetu</td><td></td></tr><tr><td>    Ter fruges fundens tria tempora monstrat arandi.</td><td>15</td></tr><tr><td>Ne hoc quidem quaero, cur haec arbor una ter flo-</td><td>16.1</td></tr><tr><td>reat aut cur arandi maturitatem ad signum floris ac-</td><td></td></tr><tr><td>commodet; hoc sum contentus, quod, etiamsi, cur quid-</td><td></td></tr><tr><td>que fiat, ignorem, quid fiat, intellego. Pro omni igi-</td><td></td></tr><tr><td>tur divinatione idem, quod pro rebus iis, quas com-</td><td>5</td></tr><tr><td>memoravi, respondebo. Quid scammoneae radix ad</td><td></td></tr><tr><td>purgandum, quid aristolochia ad morsus serpentium</td><td></td></tr><tr><td>possit, quae nomen ex inventore repperit, rem ipsam</td><td></td></tr><tr><td>inventor ex somnio, video, quod satis est; cur possit,</td><td></td></tr><tr><td>nescio. Sic ventorum et imbrium signa, quae dixi, </td><td>10</td></tr><tr><td>rationem quam habeant, non satis perspicio; vim et</td><td></td></tr><tr><td>eventum agnosco, scio, adprobo. Similiter, quid fis-</td><td></td></tr><tr><td>sum in extis, quid fibra valeat, accipio; quae causa</td><td></td></tr><tr><td>sit, nescio. Atque horum quidem plena vita est; extis</td><td></td></tr><tr><td>enim omnes fere utuntur. Quid? de fulgurum vi du-</td><td>15</td></tr><tr><td>bitare num possumus? Nonne cum multa alia mira-</td><td></td></tr><tr><td>bilia, tum illud in primis: Cum Summanus in fastigio</td><td></td></tr><tr><td>Iovis optumi maxumi, qui tum erat fictilis, e caelo</td><td></td></tr><tr><td>ictus esset nec usquam eius simulacri caput invenire-</td><td></td></tr><tr><td>tur, haruspices in Tiberim id depulsum esse dixerunt,</td><td>20</td></tr><tr><td>idque inventum est eo loco, qui est ab haruspicibus de-</td><td></td></tr><tr><td>monstratus. Sed quo potius utar aut auctore aut teste</td><td>17.1</td></tr><tr><td>quam te? cuius edidici etiam versus, et lubenter qui-</td><td></td></tr><tr><td>dem, quos in secundo &lt;de&gt; consulatu Urania Musa pro-</td><td></td></tr><tr><td>nuntiat:</td><td></td></tr><tr><td>    Principio aetherio flammatus Iuppiter igni</td><td>5</td></tr><tr><td>    Vertitur et totum conlustrat lumine mundum</td><td></td></tr><tr><td>    Menteque divina caelum terrasque petessit,</td><td></td></tr><tr><td>    Quae penitus sensus hominum vitasque retentat</td><td></td></tr><tr><td>    Aetheris aeterni saepta atque inclusa cavernis.</td><td></td></tr><tr><td>    Et, si stellarum motus cursusque vagantis</td><td>10</td></tr><tr><td>    Nosse velis, quae sint signorum in sede locatae,</td><td></td></tr><tr><td>    Quae verbo et falsis Graiorum vocibus erant,</td><td></td></tr><tr><td>    Re vera certo lapsu spatioque feruntur,</td><td></td></tr><tr><td>    Omnia iam cernes divina mente notata.</td><td></td></tr><tr><td>    Nam primum astrorum volucris te consule motus</td><td>18.1</td></tr><tr><td>    Concursusque gravis stellarum ardore micantis</td><td></td></tr><tr><td>    Tu quoque, cum tumulos Albano in monte nivalis</td><td></td></tr><tr><td>    Lustrasti et laeto mactasti lacte Latinas,</td><td></td></tr><tr><td>    Vidisti et claro tremulos ardore cometas, </td><td>5</td></tr><tr><td>    Multaque misceri nocturna strage putasti,</td><td></td></tr><tr><td>    Quod ferme dirum in tempus cecidere Latinae,</td><td></td></tr><tr><td>    Cum claram speciem concreto lumine luna</td><td></td></tr><tr><td>    Abdidit et subito stellanti nocte perempta est.</td><td></td></tr><tr><td>    Quid vero Phoebi fax, tristis nuntia belli,</td><td>10</td></tr><tr><td>    Quae magnum ad columen flammato ardore volabat,</td><td></td></tr><tr><td>    Praecipitis caeli partis obitusque petessens?</td><td></td></tr><tr><td>    Aut cum terribili perculsus fulmine civis</td><td></td></tr><tr><td>    Luce serenanti vitalia lumina liquit?</td><td></td></tr><tr><td>    Aut cum se gravido tremefecit corpore tellus?</td><td>15</td></tr><tr><td>    Iam vero variae nocturno tempore visae</td><td></td></tr><tr><td>    Terribiles formae bellum motusque monebant,</td><td></td></tr><tr><td>    Multaque per terras vates oracla furenti</td><td></td></tr><tr><td>    Pectore fundebant tristis minitantia casus,</td><td></td></tr><tr><td>    Atque ea, quae lapsu tandem cecidere vetusto,</td><td>19.1</td></tr><tr><td>    Haec fore perpetuis signis clarisque frequentans</td><td></td></tr><tr><td>    Ipse deum genitor caelo terrisque canebat.</td><td></td></tr><tr><td>    Nunc ea, Torquato quae quondam et consule Cotta</td><td></td></tr><tr><td>    Lydius ediderat Tyrrhenae gentis haruspex,</td><td>5</td></tr><tr><td>    Omnia fixa tuus glomerans determinat annus.</td><td></td></tr><tr><td>    Nam pater altitonans stellanti nixus Olympo</td><td></td></tr><tr><td>    Ipse suos quondam tumulos ac templa petivit</td><td></td></tr><tr><td>    Et Capitolinis iniecit sedibus ignis.</td><td></td></tr><tr><td>    Tum species ex aere vetus venerataque Nattae</td><td>10</td></tr><tr><td>    Concidit, elapsaeque vetusto numine leges,</td><td></td></tr><tr><td>    Et divom simulacra peremit fulminis ardor.</td><td></td></tr><tr><td>    Hic silvestris erat Romani nominis altrix,</td><td>20.1</td></tr><tr><td>    Martia, quae parvos Mavortis semine natos</td><td></td></tr><tr><td>    Uberibus gravidis vitali rore rigabat;</td><td></td></tr><tr><td>    Quae tum cum pueris flammato fulminis ictu</td><td></td></tr><tr><td>    Concidit atque avolsa pedum vestigia liquit. </td><td>5</td></tr><tr><td>    Tum quis non artis scripta ac monumenta volutans</td><td></td></tr><tr><td>    Voces tristificas chartis promebat Etruscis?</td><td></td></tr><tr><td>    Omnes civilem generosa &lt;a&gt; stirpe profectam</td><td></td></tr><tr><td>    Vitare ingentem cladem pestemque monebant</td><td></td></tr><tr><td>    Vel legum exitium constanti voce ferebant</td><td>10</td></tr><tr><td>    Templa deumque adeo flammis urbemque iubebant</td><td></td></tr><tr><td>    Eripere et stragem horribilem caedemque vereri;</td><td></td></tr><tr><td>    Atque haec fixa gravi fato ac fundata teneri,</td><td></td></tr><tr><td>    Ni prius excelsum ad columen formata decore</td><td></td></tr><tr><td>    Sancta Iovis species claros spectaret in ortus.</td><td>15</td></tr><tr><td>    Tum fore ut occultos populus sanctusque senatus</td><td></td></tr><tr><td>    Cernere conatus posset, si solis ad ortum</td><td></td></tr><tr><td>    Conversa inde patrum sedes populique videret.</td><td></td></tr><tr><td>    Haec tardata diu species multumque morata</td><td>21.1</td></tr><tr><td>    Consule te tandem celsa est in sede locata,</td><td></td></tr><tr><td>    Atque una fixi ac signati temporis hora</td><td></td></tr><tr><td>    Iuppiter excelsa clarabat sceptra columna,</td><td></td></tr><tr><td>    Et clades patriae flamma ferroque parata</td><td>5</td></tr><tr><td>    Vocibus Allobrogum patribus populoque patebat.</td><td></td></tr><tr><td>    Rite igitur veteres, quorum monumenta tenetis,</td><td></td></tr><tr><td>    Qui populos urbisque modo ac virtute regebant,</td><td></td></tr><tr><td>    Rite etiam vestri, quorum pietasque fidesque</td><td></td></tr><tr><td>    Praestitit et longe vicit sapientia cunctos,</td><td>10</td></tr><tr><td>    Praecipue coluere vigenti numine divos.</td><td></td></tr><tr><td>    Haec adeo penitus cura videre sagaci,</td><td></td></tr><tr><td>    Otia qui studiis laeti tenuere decoris,</td><td></td></tr><tr><td>    Inque Academia umbrifera nitidoque Lyceo</td><td>22.1</td></tr><tr><td>    Fuderunt claras fecundi pectoris artis.</td><td></td></tr><tr><td>    E quibus ereptum primo iam a flore iuventae </td><td></td></tr><tr><td>    Te patria in media virtutum mole locavit.</td><td></td></tr><tr><td>    Tu tamen anxiferas curas requiete relaxans,</td><td>5</td></tr><tr><td>    Quod patriae vacat, id studiis nobisque sacrasti.</td><td></td></tr><tr><td>Tu igitur animum poteris inducere contra ea, quae a</td><td></td></tr><tr><td>me disputantur de divinatione, dicere, qui et gesseris</td><td></td></tr><tr><td>ea, quae gessisti, et ea, quae pronuntiavi, accuratis-</td><td></td></tr><tr><td>sume scripseris? Quid? quaeris, Carneades, cur haec</td><td>23.1</td></tr><tr><td>ita fiant aut qua arte perspici possint? Nescire me</td><td></td></tr><tr><td>fateor, evenire autem te ipsum dico videre. Casu, in-</td><td></td></tr><tr><td>quis. Itane vero? quicquam potest casu esse factum,</td><td></td></tr><tr><td>quod omnes habet in se numeros veritatis? Quattuor</td><td>5</td></tr><tr><td>tali iacti casu Venerium efficiunt; num etiam centum</td><td></td></tr><tr><td>Venerios, si quadringentos talos ieceris, casu futuros</td><td></td></tr><tr><td>putas? Aspersa temere pigmenta in tabula oris linia-</td><td></td></tr><tr><td>menta efficere possunt; num etiam Veneris Coae pul-</td><td></td></tr><tr><td>chritudinem effici posse aspersione fortuita putas? Sus</td><td>10</td></tr><tr><td>rostro si humi A litteram inpresserit, num propterea</td><td></td></tr><tr><td>suspicari poteris Andromacham Ennii ab ea posse</td><td></td></tr><tr><td>describi? Fingebat Carneades in Chiorum lapicidinis</td><td></td></tr><tr><td>saxo diffisso caput extitisse Panisci; credo, aliquam</td><td></td></tr><tr><td>non dissimilem figuram, sed certe non talem, ut eam</td><td>15</td></tr><tr><td>factam a Scopa diceres. Sic enim se profecto res ha-</td><td></td></tr><tr><td>bet, ut numquam perfecte veritatem casus imitetur. </td><td></td></tr>
        </table>