<table>
          <script>targetHit=0;</script>
          <tr><td>  Iniquum tibi videtur, Atti, esse non isdem legibus omnis</td><td>150.1</td></tr><tr><td>teneri. Primum, ut id iniquissimum esse confitear, eius</td><td></td></tr><tr><td>modi est ut commutatis eis opus sit legibus, non ut his quae</td><td></td></tr><tr><td>sunt non pareamus. Deinde quis umquam hoc senator</td><td></td></tr><tr><td>recusavit ne, cum altiorem gradum dignitatis beneficio populi</td><td>5</td></tr><tr><td>Romani esset consecutus, eo se putaret durioribus legum</td><td></td></tr><tr><td>condicionibus uti oportere? Quam multa sunt commoda</td><td></td></tr><tr><td>quibus caremus, quam multa molesta et difficilia quae sub-</td><td></td></tr><tr><td>imus! atque haec omnia tamen honoris et amplitudinis</td><td></td></tr><tr><td>commodo compensantur. Converte nunc ad equestrem</td><td>10</td></tr><tr><td>ordinem atque in ceteros ordines easdem vitae condiciones;</td><td></td></tr><tr><td>non perferent. Putant enim minus multos sibi laqueos</td><td></td></tr><tr><td>legum et condicionum ac iudiciorum propositos esse opor-</td><td></td></tr><tr><td>tere qui summum locum civitatis aut non potuerunt ascen-</td><td></td></tr><tr><td>dere aut non petiverunt. Atque ut omittam leges alias</td><td>151.1</td></tr><tr><td>omnis quibus nos tenemur, ceteri autem sunt ordines libe-</td><td></td></tr><tr><td>rati, hanc ipsam legem: '<span class="caps">Ne qvis ivdicio circvmvenire-</span></td><td></td></tr><tr><td><span class="caps">tvr</span>,' C. Gracchus tulit; eam legem pro plebe, non in</td><td></td></tr><tr><td>plebem tulit. Postea L. Sulla, homo a populi causa remo-</td><td>5</td></tr><tr><td>tissimus, tamen, cum eius rei quaestionem hac ipsa lege</td><td></td></tr><tr><td>constitueret qua vos hoc tempore iudicatis, populum Roma- </td><td></td></tr><tr><td>num quem ab hoc genere liberum acceperat adligare novo</td><td></td></tr><tr><td>quaestionis genere ausus non est. Quod si fieri posse exi-</td><td></td></tr><tr><td>stimasset, pro illo odio quod habuit in equestrem ordinem</td><td>10</td></tr><tr><td>nihil fecisset libentius quam omnem illam acerbitatem pro-</td><td></td></tr><tr><td>scriptionis suae qua est usus in veteres iudices in hanc unam</td><td></td></tr><tr><td>quaestionem contulisset. Nec nunc quicquam agitur—mihi</td><td>152.1</td></tr><tr><td>credite, iudices, et prospicite id quod providendum est—</td><td></td></tr><tr><td>nisi ut equites Romani in huiusce legis periculum conclu-</td><td></td></tr><tr><td>dantur; neque hoc agitur ab omnibus sed a paucis. Nam</td><td></td></tr><tr><td>ei senatores qui se facile tuentur integritate et innocentia,</td><td>5</td></tr><tr><td>quales, ut vere dicam, vos estis et ceteri qui sine cupiditate</td><td></td></tr><tr><td>vixerunt, equites ordini senatorio dignitate proximos, con-</td><td></td></tr><tr><td>cordia coniunctissimos esse cupiunt; sed ei qui sese volunt</td><td></td></tr><tr><td>posse omnia neque praeterea quicquam esse aut in homine</td><td></td></tr><tr><td>ullo aut in ordine, hoc uno metu se putant equites Romanos</td><td>10</td></tr><tr><td>in potestatem suam redacturos, si constitutum sit ut de eis</td><td></td></tr><tr><td>qui rem iudicarint huiusce modi iudicia fieri possint. Vident</td><td></td></tr><tr><td>enim auctoritatem huius ordinis confirmari, vident iudicia</td><td></td></tr><tr><td>comprobari; hoc metu proposito evellere se aculeum severi-</td><td></td></tr><tr><td>tatis vestrae posse confidunt. Quis enim de homine audeat</td><td>153.1</td></tr><tr><td>paulo maioribus opibus praedito vere et fortiter iudicare,</td><td></td></tr><tr><td>cum videat sibi de eo quod coierit aut consenserit causam</td><td></td></tr><tr><td>esse dicendam? O viros fortis, equites Romanos, qui homini</td><td></td></tr><tr><td>clarissimo ac potentissimo, M. Druso, tribuno plebis, resti-</td><td>5</td></tr><tr><td>terunt, cum ille nihil aliud ageret cum illa cuncta quae tum</td><td></td></tr><tr><td>erat nobilitate, nisi ut ei qui rem iudicassent huiusce modi</td><td></td></tr><tr><td>quaestionibus in iudicium vocarentur! Tum C. Flavius </td><td></td></tr><tr><td>Pusio, Cn. Titinius, C. Maecenas, illa robora populi Ro-</td><td></td></tr><tr><td>mani, ceterique eiusdem ordinis non fecerunt idem quod</td><td>10</td></tr><tr><td>nunc Cluentius, ut aliquid culpae suscipere se putarent</td><td></td></tr><tr><td>recusando, sed apertissime repugnarunt, cum et recusarent</td><td></td></tr><tr><td>et palam fortissime atque honestissime dicerent, se potuisse</td><td></td></tr><tr><td>iudicio populi Romani in amplissimum locum pervenire, si</td><td></td></tr><tr><td>sua studia ad honores petendos conferre voluissent. Sese</td><td>15</td></tr><tr><td>vidisse in ea vita qualis splendor inesset, quanta ornamenta,</td><td></td></tr><tr><td>quae dignitas; quae se non contempsisse sed ordine suo</td><td></td></tr><tr><td>patrumque suorum contentos fuisse et vitam illam tran-</td><td></td></tr><tr><td>quillam et quietam, remotam a procellis invidiarum et</td><td></td></tr><tr><td>huiusce modi iudiciorum sequi maluisse. Aut sibi ad</td><td>154.1</td></tr><tr><td>honores petendos aetatem integram restitui oportere aut,</td><td></td></tr><tr><td>quoniam id non posset, eam condicionem vitae quam secuti</td><td></td></tr><tr><td>petitionem reliquissent manere. Iniquum esse eos qui</td><td></td></tr><tr><td>honorum ornamenta propter periculorum multitudinem</td><td>5</td></tr><tr><td>praetermisissent populi beneficiis esse privatos, iudiciorum</td><td></td></tr><tr><td>novorum periculis non carere. Senatorem hoc queri non</td><td></td></tr><tr><td>posse, propterea quod ea condicione proposita petere coe-</td><td></td></tr><tr><td>pisset quodque permulta essent ornamenta quibus eam</td><td></td></tr><tr><td>mitigare molestiam posset, locus, auctoritas, domi splendor,</td><td>10</td></tr><tr><td>apud exteras nationes nomen et gratia, toga praetexta, sella</td><td></td></tr><tr><td>curulis, insignia, fasces, exercitus, imperia, provinciae; qui-</td><td></td></tr><tr><td>bus in rebus cum summa recte factis maiores nostri praemia</td><td></td></tr><tr><td>tum plura peccatis pericula proposita esse voluerunt. Illi</td><td></td></tr><tr><td>non hoc recusabant ne ea lege accusarentur qua nunc</td><td>15</td></tr><tr><td>Habitus accusatur, quae tunc erat Sempronia, nunc est</td><td></td></tr><tr><td>Cornelia—intellegebant enim ea lege equestrem ordinem </td><td></td></tr><tr><td>non teneri—sed ne nova lege adligarentur laborabant.</td><td></td></tr><tr><td>Habitus ne hoc quidem umquam recusavit quo minus vel</td><td>155.1</td></tr><tr><td>ea lege rationem vitae suae redderet qua non teneretur.</td><td></td></tr><tr><td>Quae si vobis condicio placet, omnes id agamus ut haec</td><td></td></tr><tr><td>quam primum in omnis ordines quaestio perferatur. </td><td></td></tr>
        </table>