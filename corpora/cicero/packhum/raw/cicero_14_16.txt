<table>
          <script>targetHit=0;</script>
          <tr><td>  Praefectum fabrum semel locum tribulibus suis dedisse, </td><td>73.1</td></tr><tr><td>quid statuent in viros primarios qui in circo totas tabernas</td><td></td></tr><tr><td>tribulium causa compararunt? Haec omnia sectatorum,</td><td></td></tr><tr><td>spectaculorum, prandiorum item crimina a multitudine in</td><td></td></tr><tr><td>tuam nimiam diligentiam, Servi, coniecta sunt, in quibus</td><td>5</td></tr><tr><td>tamen Murena ab senatus auctoritate defenditur. Quid</td><td></td></tr><tr><td>enim? senatus num obviam prodire crimen putat? Non,</td><td></td></tr><tr><td>sed mercede. Convince. Num sectari multos? Non, sed</td><td></td></tr><tr><td>conductos. Doce. Num locum ad spectandum dare aut</td><td></td></tr><tr><td>&lt;ad&gt; prandium invitare? Minime, sed volgo, passim. Quid</td><td>10</td></tr><tr><td>est volgo? Vniversos. Non igitur, si L. Natta, summo</td><td></td></tr><tr><td>loco adulescens, qui et quo animo iam sit et qualis vir</td><td></td></tr><tr><td>futurus sit videmus, in equitum centuriis voluit esse et ad</td><td></td></tr><tr><td>hoc officium necessitudinis et ad reliquum tempus gratiosus,</td><td></td></tr><tr><td>id erit eius vitrico fraudi aut crimini, nec, si virgo Vestalis,</td><td>15</td></tr><tr><td>huius propinqua et necessaria, locum suum gladiatorium</td><td></td></tr><tr><td>concessit huic, non et illa pie fecit et hic a culpa est remo-</td><td></td></tr><tr><td>tus. Omnia haec sunt officia necessariorum, commoda</td><td></td></tr><tr><td>tenuiorum, munia candidatorum. </td><td></td></tr><tr><td>  At enim agit mecum austere et Stoice Cato, negat verum</td><td>74.1</td></tr><tr><td>esse adlici benivolentiam cibo, negat iudicium hominum in</td><td></td></tr><tr><td>magistratibus mandandis corrumpi voluptatibus oportere.</td><td></td></tr><tr><td>Ergo, ad cenam petitionis causa si quis vocat, condemnetur?</td><td></td></tr><tr><td>'Quippe' inquit 'tu mihi summum imperium, tu sum-</td><td>5</td></tr><tr><td>mam auctoritatem, tu gubernacula rei publicae petas foven-</td><td></td></tr><tr><td>dis hominum sensibus et deleniendis animis et adhibendis</td><td></td></tr><tr><td>voluptatibus? Vtrum lenocinium' inquit 'a grege deli-</td><td></td></tr><tr><td>catae iuventutis, an orbis terrarum imperium a populo </td><td></td></tr><tr><td>Romano petebas?' Horribilis oratio; sed eam usus, vita,</td><td>10</td></tr><tr><td>mores, civitas ipsa respuit. Neque tamen Lacedaemonii,</td><td></td></tr><tr><td>auctores istius vitae atque orationis, qui cotidianis epulis in</td><td></td></tr><tr><td>robore accumbunt, neque vero Cretes quorum nemo gu-</td><td></td></tr><tr><td>stavit umquam cubans, melius quam Romani homines qui</td><td></td></tr><tr><td>tempora voluptatis laborisque dispertiunt res publicas suas</td><td>15</td></tr><tr><td>retinuerunt; quorum alteri uno adventu nostri exercitus</td><td></td></tr><tr><td>deleti sunt, alteri nostri imperi praesidio disciplinam suam</td><td></td></tr><tr><td>legesque conservant. Qua re noli, Cato, maiorum instituta</td><td>75.1</td></tr><tr><td>quae res ipsa, quae diuturnitas imperi comprobat nimium</td><td></td></tr><tr><td>severa oratione reprehendere. Fuit eodem ex studio vir</td><td></td></tr><tr><td>eruditus apud patres nostros et honestus homo et nobilis,</td><td></td></tr><tr><td>Q. Tubero. Is, cum epulum Q. Maximus P. Africani,</td><td>5</td></tr><tr><td>patrui sui, nomine populo Romano daret, rogatus est a</td><td></td></tr><tr><td>Maximo ut triclinium sterneret, cum esset Tubero eiusdem</td><td></td></tr><tr><td>Africani sororis filius. Atque ille, homo eruditissimus ac</td><td></td></tr><tr><td>Stoicus, stravit pelliculis haedinis lectulos Punicanos et</td><td></td></tr><tr><td>exposuit vasa Samia, quasi vero esset Diogenes Cynicus</td><td>10</td></tr><tr><td>mortuus et non divini hominis Africani mors honestaretur;</td><td></td></tr><tr><td>quem cum supremo eius die Maximus laudaret, gratias egit</td><td></td></tr><tr><td>dis immortalibus quod ille vir in hac re publica potissi-</td><td></td></tr><tr><td>mum natus esset; necesse enim fuisse ibi esse terrarum</td><td></td></tr><tr><td>imperium ubi ille esset. Huius in morte celebranda gravi-</td><td>15</td></tr><tr><td>ter tulit populus Romanus hanc perversam sapientiam</td><td></td></tr><tr><td>Tuberonis, itaque homo integerrimus, civis optimus, cum</td><td>76.1</td></tr><tr><td>esset L. Pauli nepos, P. Africani, ut dixi, sororis filius, his</td><td></td></tr><tr><td>haedinis pelliculis praetura deiectus est. Odit populus</td><td></td></tr><tr><td>Romanus privatam luxuriam, publicam magnificentiam dili-</td><td></td></tr><tr><td>git; non amat profusas epulas, sordis et inhumanitatem</td><td>5</td></tr><tr><td>multo minus; distinguit rationem officiorum ac temporum,</td><td></td></tr><tr><td>vicissitudinem laboris ac voluptatis. Nam quod ais nulla</td><td></td></tr><tr><td>re adlici hominum mentis oportere ad magistratum man- </td><td></td></tr><tr><td>dandum nisi dignitate, hoc tu ipse in quo summa est digni-</td><td></td></tr><tr><td>tas non servas. Cur enim quemquam ut studeat tibi, ut te</td><td>10</td></tr><tr><td>adiuvet rogas? Rogas tu me ut mihi praesis, ut commit-</td><td></td></tr><tr><td>tam ego me tibi. Quid tandem? istuc me rogari oportet</td><td></td></tr><tr><td>abs te, an te potius a me ut pro mea salute laborem pericu-</td><td></td></tr><tr><td>lumque suscipias? Quid quod habes nomenclatorem? in</td><td>77.1</td></tr><tr><td>eo quidem fallis et decipis. Nam, si nomine appellari abs</td><td></td></tr><tr><td>te civis tuos honestum est, turpe est eos notiores esse servo</td><td></td></tr><tr><td>tuo quam tibi. Sin iam noris, tamen&lt;ne&gt; per monitorem</td><td></td></tr><tr><td>appellandi sunt cum petis, quasi incertus sis? Quid quod,</td><td>5</td></tr><tr><td>cum admoneris, tamen, quasi tute noris, ita salutas? Quid,</td><td></td></tr><tr><td>postea quam es designatus, multo salutas neglegentius? Haec</td><td></td></tr><tr><td>omnia ad rationem civitatis si derigas, recta sunt; sin per-</td><td></td></tr><tr><td>pendere ad disciplinae praecepta velis, reperiantur pravissima.</td><td></td></tr><tr><td>Qua re nec plebi Romanae eripiendi fructus isti sunt ludorum,</td><td>10</td></tr><tr><td>gladiatorum, conviviorum, quae omnia maiores nostri com-</td><td></td></tr><tr><td>paraverunt, nec candidatis ista benignitas adimenda est</td><td></td></tr><tr><td>quae liberalitatem magis significat quam largitionem. </td><td></td></tr>
        </table>