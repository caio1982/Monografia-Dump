<table>
          <script>targetHit=0;</script>
          <tr><td>  Omnino duo sunt genera largorum, quorum alteri</td><td>2.55.10</td></tr><tr><td>prodigi, alteri liberales; prodigi, qui epulis et viscera-</td><td></td></tr><tr><td>tionibus et gladiatorum muneribus ludorum venatio-</td><td></td></tr><tr><td>numque apparatu pecunias profundunt in eas res, qua-</td><td></td></tr><tr><td>rum memoriam aut brevem aut nullam omnino sint</td><td></td></tr><tr><td>relicturi, liberales autem, qui suis facultatibus aut cap-</td><td>15</td></tr><tr><td>tos a praedonibus redimunt, aut aes alienum susci-</td><td></td></tr><tr><td>piunt amicorum aut in filiarum collocatione adiuvant</td><td></td></tr><tr><td>aut opitulantur vel in re quaerenda vel augenda. Ita-</td><td>56.1</td></tr><tr><td>que miror, quid in mentem venerit Theophrasto, in</td><td></td></tr><tr><td>eo libro, quem de divitiis scripsit, in quo multa prae-</td><td></td></tr><tr><td>clare, illud absurde: est enim multus in laudanda ma-</td><td></td></tr><tr><td>gnificentia et apparitione popularium munerum ta-</td><td>5</td></tr><tr><td>liumque sumptuum facultatem fructum divitiarum pu-</td><td></td></tr><tr><td>tat. Mihi autem ille fructus liberalitatis, cuius pauca</td><td></td></tr><tr><td>exempla posui, multo et maior videtur et certior.</td><td></td></tr><tr><td>Quanto Aristoteles gravius et verius nos reprehendit,</td><td></td></tr><tr><td>qui has pecuniarum effusiones non admiremur, quae</td><td>10</td></tr><tr><td>fiunt ad multitudinem deleniendam. At ii, 'qui ab hoste</td><td></td></tr><tr><td>obsidentur, si emere aquae sextarium cogerentur mina, </td><td></td></tr><tr><td>hoc primo incredibile nobis videri omnesque mirari,</td><td></td></tr><tr><td>sed cum adtenderint, veniam necessitati dare, in his</td><td></td></tr><tr><td>immanibus iacturis infinitisque sumptibus nihil nos</td><td>15</td></tr><tr><td>magnopere mirari, cum praesertim neque necessitati</td><td></td></tr><tr><td>subveniatur nec dignitas augeatur ipsaque illa delec-</td><td></td></tr><tr><td>tatio multitudinis ad breve &lt;exigatur&gt; exiguumque tem-</td><td></td></tr><tr><td>pus eaque a levissimo quoque, in quo tamen ipso una</td><td></td></tr><tr><td>cum satietate memoria quoque moriatur voluptatis.'</td><td>20</td></tr><tr><td>Bene etiam colligit 'haec pueris et mulierculis et ser-</td><td>57.1</td></tr><tr><td>vis et servorum simillimis liberis esse grata, gravi</td><td></td></tr><tr><td>vero homini et ea, quae fiunt, iudicio certo ponde-</td><td></td></tr><tr><td>ranti probari posse nullo modo'. Quamquam intel-</td><td></td></tr><tr><td>lego in nostra civitate inveterasse iam bonis tempori-</td><td>5</td></tr><tr><td>bus, ut splendor aedilitatum ab optimis viris postule-</td><td></td></tr><tr><td>tur. Itaque et P. Crassus cum cognomine dives tum</td><td></td></tr><tr><td>copiis functus est aedilicio maximo munere, et paulo</td><td></td></tr><tr><td>post L. Crassus cum omnium hominum moderatissimo</td><td></td></tr><tr><td>Q. Mucio magnificentissima aedilitate functus est,</td><td>10</td></tr><tr><td>deinde C. Claudius App. f., multi post, Luculli, Hor-</td><td></td></tr><tr><td>tensius, Silanus; omnes autem P. Lentulus me consule</td><td></td></tr><tr><td>vicit superiores; hunc est Scaurus imitatus; magnifi-</td><td></td></tr><tr><td>centissima vero nostri Pompei munera secundo con-</td><td></td></tr><tr><td>sulatu; in quibus omnibus quid mihi placeat, vides.</td><td>15</td></tr><tr><td>Vitanda tamen suspicio est avaritiae. Mamerco, ho-</td><td>58.1</td></tr><tr><td>mini divitissimo, praetermissio aedilitatis consulatus</td><td></td></tr><tr><td>repulsam attulit. Quare et si postulatur a populo, bo-</td><td></td></tr><tr><td>nis viris si non desiderantibus, ad tamen approbanti-</td><td></td></tr><tr><td>bus faciundum est, modo pro facultatibus, nos ipsi</td><td>5</td></tr><tr><td>ut fecimus, et si quando aliqua res maior atque utilior </td><td></td></tr><tr><td>populari largitione adquiritur, ut Oresti nuper prandia</td><td></td></tr><tr><td>in semitis decumae nomine magno honori fuerunt.</td><td></td></tr><tr><td>Ne M. quidem Seio vitio datum est, quod in caritate</td><td></td></tr><tr><td>asse modium populo dedit; magna enim se et invete-</td><td>10</td></tr><tr><td>rata invidia nec turpi iactura, quando erat aedilis,</td><td></td></tr><tr><td>nec maxima liberavit. Sed honori summo nuper no-</td><td></td></tr><tr><td>stro Miloni fuit qui gladiatoribus emptis rei publicae</td><td></td></tr><tr><td>causa, quae salute nostra continebatur, omnes P. Clo-</td><td></td></tr><tr><td>dii conatus furoresque compressit. Causa igitur lar-</td><td>59.1</td></tr><tr><td>gitionis est, si aut necesse est aut utile. In his autem</td><td></td></tr><tr><td>ipsis mediocritatis regula optima est. L. quidem Phi-</td><td></td></tr><tr><td>lippus, Q. f., magno vir ingenio inprimisque clarus,</td><td></td></tr><tr><td>gloriari solebat se sine ullo munere adeptum esse om-</td><td>5</td></tr><tr><td>nia, quae haberentur amplissima. Dicebat idem Cotta,</td><td></td></tr><tr><td>Curio. Nobis quoque licet in hoc quodam modo glo-</td><td></td></tr><tr><td>riari; nam pro amplitudine honorum, quos cunctis suf-</td><td></td></tr><tr><td>fragiis adepti sumus nostro quidem anno, quod con-</td><td></td></tr><tr><td>tigit eorum nemini, quos modo nominavi, sane exi-</td><td>10</td></tr><tr><td>guus sumptus aedilitatis fuit. Atque etiam illae im-</td><td>60.1</td></tr><tr><td>pensae meliores, muri, navalia, portus, aquarum duc-</td><td></td></tr><tr><td>tus omniaque, quae ad usum rei publicae pertinent,</td><td></td></tr><tr><td>quamquam, quod praesens tamquam in manum datur,</td><td></td></tr><tr><td>iucundius est, tamen haec in posterum gratiora. Thea-</td><td>5</td></tr><tr><td>tra, porticus, nova templa verecundius reprehendo</td><td></td></tr><tr><td>propter Pompeium, sed doctissimi non probant, ut et</td><td></td></tr><tr><td>hic ipse Panaetius, quem multum in his libris secutus</td><td></td></tr><tr><td>sum non interpretatus, et Phalereus Demetrius, qui</td><td></td></tr><tr><td>Periclem, principem Graeciae vituperat, quod tantam</td><td>10</td></tr><tr><td>pecuniam in praeclara illa propylaea coniecerit. Sed</td><td></td></tr><tr><td>de hoc genere toto in iis libris, quos de re publica </td><td></td></tr><tr><td>scripsi, diligenter est disputatum. Tota igitur ratio</td><td></td></tr><tr><td>talium largitionum genere vitiosa est, temporibus ne-</td><td></td></tr><tr><td>cessaria et tum ipsum et ad facultates accommodanda</td><td>15</td></tr><tr><td>et mediocritate moderanda est. </td><td></td></tr>
        </table>