<table>
          <script>targetHit=0;</script>
          <tr><td>  Defensor autem primum, si poterit, debebit vitam</td><td>2.35.1</td></tr><tr><td>eius, qui insimulabitur, quam honestissimam demon-</td><td></td></tr><tr><td>strare. id faciet, si ostendet aliqua eius nota et com-</td><td></td></tr><tr><td>munia officia; quod genus in parentes, cognatos, ami-</td><td></td></tr><tr><td>cos, affines, necessarios; etiam quae magis rara et</td><td>5</td></tr><tr><td>eximia sunt, si ab eo cum magno aliquid labore aut</td><td></td></tr><tr><td>periculo aut utraque re, cum necesse non esset, officii</td><td></td></tr><tr><td>causa aut in rem publicam aut in parentes aut in</td><td></td></tr><tr><td>aliquos eorum, qui modo expositi sunt, factum esse</td><td></td></tr><tr><td>dicet; denique si nihil deliquisse, nulla cupiditate in-</td><td>10</td></tr><tr><td>peditum ab officio recessisse. quod eo confirmatius </td><td></td></tr><tr><td>erit, si, cum potestas inpune aliquid faciendi minus</td><td></td></tr><tr><td>honeste fuisse dicetur, voluntas a faciendo demon-</td><td></td></tr><tr><td>strabitur afuisse. hoc autem ipsum genus erit eo</td><td>36.1</td></tr><tr><td>firmius, si eo ipso in genere, quo arguetur, integer</td><td></td></tr><tr><td>ante fuisse demonstrabitur: ut si, cum avaritiae causa</td><td></td></tr><tr><td>fecisse arguatur, minime omni in vita pecuniae cupi-</td><td></td></tr><tr><td>dus fuisse doceatur. hic illa magna cum gravitate</td><td>5</td></tr><tr><td>inducetur indignatio, iuncta conquestioni, per quam</td><td></td></tr><tr><td>miserum facinus esse et indignum demonstrabitur[; ut],</td><td></td></tr><tr><td>cum animus in vita fuerit omni a vitiis remotissimus,</td><td></td></tr><tr><td>eam causam putare, quae homines audaces in fraudem</td><td></td></tr><tr><td>rapere soleat, castissimum quoque hominem ad pec-</td><td>10</td></tr><tr><td>candum potuisse inpellere; aut: iniquum esse et op-</td><td></td></tr><tr><td>timo cuique perniciosissimum non vitam honeste actam</td><td></td></tr><tr><td>tali in tempore quam plurimum prodesse, sed subita</td><td></td></tr><tr><td>ex criminatione, quae confingi quamvis false possit,</td><td></td></tr><tr><td>non ex ante acta vita, quae neque ad tempus fingi</td><td>15</td></tr><tr><td>neque ullo modo mutari possit, facere iudicium. sin</td><td>37.1</td></tr><tr><td>autem in ante acta vita aliquae turpitudines erunt:</td><td></td></tr><tr><td>aut falso venisse in eam existimationem dicetur ex</td><td></td></tr><tr><td>aliquorum invidia aut obtrectatione aut falsa opi-</td><td></td></tr><tr><td>nione; aut inprudentiae, necessitudini, persuasioni,</td><td>5</td></tr><tr><td>adulescentiae aut alicui non malitiosae animi af-</td><td></td></tr><tr><td>fectioni attribuentur; aut dissimili in genere vitio-</td><td></td></tr><tr><td>rum . . . . , ut animus non omnino integer, sed ab tali</td><td></td></tr><tr><td>culpa remotus esse videatur. at si nullo modo vitae </td><td></td></tr><tr><td>turpitudo aut infamia leniri poterit oratione, negare</td><td>10</td></tr><tr><td>oportebit de vita eius et de moribus quaeri, sed de eo</td><td></td></tr><tr><td>crimine, quo de arguatur; quare ante factis omissis</td><td></td></tr><tr><td>illud, quod instet, id agi oportere. </td><td></td></tr>
        </table>