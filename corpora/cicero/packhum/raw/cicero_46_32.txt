<table>
          <script>targetHit=0;</script>
          <tr><td>  Veniamus nunc ad bonorum malorumque notionem;</td><td>128.5</td></tr><tr><td>et paulum ante dicendum est. Non mihi videntur</td><td></td></tr><tr><td>considerare cum physici ista valde adfirmant earum</td><td></td></tr><tr><td>etiam rerum auctoritatem si quae inlustriores videan-</td><td></td></tr><tr><td>tur amittere. non enim magis adsentiuntur nec ad-</td><td></td></tr><tr><td>probant lucere nunc quam cum cornix cecinerit tum</td><td>10</td></tr><tr><td>aliquid eam aut iubere aut vetare, nec magis adfir-</td><td></td></tr><tr><td>mabunt signum illud si erunt mensi sex pedum esse,</td><td></td></tr><tr><td>quam solem, quem metiri non possunt, plus quam</td><td></td></tr><tr><td>duodeviginti partibus maiorem esse quam terram. ex</td><td></td></tr><tr><td>quo illa conclusio nascitur: &quot;si sol quantus sit per-</td><td>15</td></tr><tr><td>cipi non potest, qui ceteras res eodem modo &lt;quo&gt;</td><td></td></tr><tr><td>magnitudinem solis adprobat is eas res non percipit;</td><td></td></tr><tr><td>magnitudo autem solis percipi non potest; qui igitur</td><td></td></tr><tr><td>id adprobat quasi percipiat, nullam rem percipit&quot;. re-</td><td></td></tr><tr><td>spondebunt posse percipi quantus sol sit: non re-</td><td>20</td></tr><tr><td>pugnabo, dum modo eodem pacto cetera percipi con-</td><td></td></tr><tr><td>prehendique dicant. nec enim possunt dicere aliud</td><td></td></tr><tr><td>alio magis minusve conprendi, quoniam omnium re-</td><td></td></tr><tr><td>rum una est definitio conprehendendi. Sed quod</td><td>129.1</td></tr><tr><td>coeperam: quid habemus in rebus bonis et malis ex-</td><td></td></tr><tr><td>plorati? nempe fines constituendi sunt ad quos et</td><td></td></tr><tr><td>bonorum et malorum summa referatur. qua de re</td><td></td></tr><tr><td>est igitur inter summos viros maior dissensio? Et</td><td>5</td></tr><tr><td>omitto illa quae relicta iam videntur, Erillum qui in</td><td></td></tr><tr><td>cognitione et scientia summum bonum ponit; qui cum </td><td></td></tr><tr><td>Zenonis auditor esset vides quantum ab eo dissenserit</td><td></td></tr><tr><td>et quam non multum a Platone. Megaricorum fuit</td><td></td></tr><tr><td>nobilis disciplina, cuius ut scriptum video princeps</td><td>10</td></tr><tr><td>Xenophanes quem modo nominavi, deinde eum secuti</td><td></td></tr><tr><td>Parmenides et Zeno ( * * itaque ab is Eleatici philosophi</td><td></td></tr><tr><td>nominabantur), post Euclides Socratis discipulus Me-</td><td></td></tr><tr><td>gareus, a quo idem illi Megarici dicti, qui id bo-</td><td></td></tr><tr><td>num solum esse dicebant quod esset unum et simile</td><td>15</td></tr><tr><td>et idem semper; hi quoque multa a Platone a Mene-</td><td></td></tr><tr><td>demo autem, quod is Eretria fuit, Eretriaci appellati,</td><td></td></tr><tr><td>quorum omne bonum in mente positum et mentis acie</td><td></td></tr><tr><td>qua verum cerneretur, Erilli similia, sed opinor expli-</td><td></td></tr><tr><td>cata uberius et ornatius. Hos si contemnimus et iam</td><td>130.1</td></tr><tr><td>abiectos putamus, illos certe minus despicere debemus:</td><td></td></tr><tr><td>Aristonem, qui cum Zenonis fuisset auditor re probavit</td><td></td></tr><tr><td>ea quae ille verbis, nihil esse bonum nisi virtutem</td><td></td></tr><tr><td>nec malum nisi quod virtuti esset contrarium; in</td><td>5</td></tr><tr><td>mediis ea momenta quae Zeno voluit nulla esse cen-</td><td></td></tr><tr><td>suit. huic summum bonum est in is rebus neutram</td><td></td></tr><tr><td>in partem moveri, quae ἀδιαφορία ab ipso dicitur.</td><td></td></tr><tr><td>Pyrrho autem ea ne sentire quidem sapientem, quae</td><td></td></tr><tr><td>ἀπάθεια nominatur. Has igitur tot sententias ut omit-</td><td>10</td></tr><tr><td>tamus, haec videamus, quae nunc diu multumque de-</td><td></td></tr><tr><td>fensa sunt. Alii voluptatem finem esse voluerunt,</td><td>131.1</td></tr><tr><td>quorum princeps Aristippus, qui Socratem audierat,</td><td></td></tr><tr><td>unde Cyrenaici, post Epicurus, cuius est disciplina nunc</td><td></td></tr><tr><td>[disciplina] notior nec tamen cum Cyrenaicis de ipsa </td><td></td></tr><tr><td>voluptate consentiens. voluptatem autem et honesta-</td><td>5</td></tr><tr><td>tem finis esse Callipho censuit, vacare omni molestia</td><td></td></tr><tr><td>Hieronymus, hoc idem cum honestate Diodorus, ambo</td><td></td></tr><tr><td>hi Peripatetici. honeste autem vivere fruentem rebus</td><td></td></tr><tr><td>is quas primas homini natura conciliet et vetus Aca-</td><td></td></tr><tr><td>demia censuit, ut indicant scripta Polemonis quem</td><td>10</td></tr><tr><td>Antiochus probat maxime, et Aristoteles eiusque amici</td><td></td></tr><tr><td>huc proxime videntur accedere. introducebat etiam</td><td></td></tr><tr><td>Carneades, non quo probaret sed ut opponeret Stoicis,</td><td></td></tr><tr><td>summum bonum esse frui rebus is quas primas na-</td><td></td></tr><tr><td>tura conciliavisset. honeste autem vivere, quod du-</td><td>15</td></tr><tr><td>catur a conciliatione naturae, Zeno statuit finem esse</td><td></td></tr><tr><td>bonorum, qui inventor et princeps Stoicorum fuit. iam</td><td>132.1</td></tr><tr><td>illud perspicuum est, omnibus is finibus bonorum quos</td><td></td></tr><tr><td>exposui malorum fines esse contrarios. Ad vos nunc</td><td></td></tr><tr><td>refero quem sequar; modo ne quis illud tam ineruditum</td><td></td></tr><tr><td>absurdumque respondeat &quot;quemlubet, modo aliquem&quot;:</td><td>5</td></tr><tr><td>nihil potest dici inconsideratius. Cupio sequi Stoicos.</td><td></td></tr><tr><td>licetne—omitto per Aristotelem, meo iudicio in philo-</td><td></td></tr><tr><td>sophia prope singularem—per ipsum Antiochum, qui</td><td></td></tr><tr><td>appellabatur Academicus, erat quidem si perpauca</td><td></td></tr><tr><td>mutavisset germanissimus Stoicus. erit igitur res iam</td><td>10</td></tr><tr><td>in discrimine; nam aut Stoicus constituatur sapiens</td><td></td></tr><tr><td>aut veteris Academiae—utrumque non potest; est</td><td></td></tr><tr><td>enim inter eos non de terminis sed de tota possessione</td><td></td></tr><tr><td>contentio; nam omnis ratio vitae definitione summi</td><td></td></tr><tr><td>boni continetur, de qua qui dissident de omni vitae</td><td>15</td></tr><tr><td>ratione dissident; non potest igitur uterque esse sa- </td><td></td></tr><tr><td>piens, quoniam tanto opere dissentiunt, sed alter—: si</td><td></td></tr><tr><td>Polemoneus, peccat Stoicus rei falsae adsentiens (vos</td><td></td></tr><tr><td>quidem nihil esse dicitis a sapiente tam alienum [esse]);</td><td></td></tr><tr><td>sin vera sunt Zenonis, eadem in veteres Academicos</td><td>20</td></tr><tr><td>Peripateticosque dicenda. hic igitur neutri adsentiens</td><td></td></tr><tr><td>* * si numquam, uter est prudentior? Quid cum ipse</td><td>133.1</td></tr><tr><td>Antiochus dissentit quibusdam in rebus ab his quos</td><td></td></tr><tr><td>amat Stoicis, nonne indicat non posse illa probanda</td><td></td></tr><tr><td>esse sapienti? Placet Stoicis omnia peccata esse paria;</td><td></td></tr><tr><td>at hoc Antiocho vehementissime displicet. liceat tan-</td><td>5</td></tr><tr><td>dem mihi considerare utram sententiam sequar. &quot;Prae-</td><td></td></tr><tr><td>cide&quot; inquit, &quot;statue aliquando quidlibet.&quot; Quid quae</td><td></td></tr><tr><td>dicuntur quom et acuta mihi videntur in utramque</td><td></td></tr><tr><td>partem et paria, nonne caveam ne scelus faciam? sce-</td><td></td></tr><tr><td>lus enim dicebas esse Luculle dogma prodere; contineo</td><td>10</td></tr><tr><td>igitur me, ne incognito adsentiar, quod mihi tecum</td><td></td></tr><tr><td>est dogma commune. Ecce multo maior etiam dis-</td><td>134.1</td></tr><tr><td>sensio. Zeno in una virtute positam beatam vitam</td><td></td></tr><tr><td>putat. quid Antiochus? &quot;etiam&quot; inquit &quot;beatam, sed</td><td></td></tr><tr><td>non beatissimam&quot;. deus ille qui nihil censuit deesse</td><td></td></tr><tr><td>virtuti, homuncio hic qui multa putat praeter vir-</td><td>5</td></tr><tr><td>tutem homini partim cara esse partim etiam neces-</td><td></td></tr><tr><td>saria. sed &lt;et&gt; ille vereor ne virtuti plus tribuat quam</td><td></td></tr><tr><td>natura patiatur, praesertim Theophrasto multa diserte</td><td></td></tr><tr><td>copioseque dicente, et hic metuo ne vix sibi constet,</td><td></td></tr><tr><td>qui cum dicat esse quaedam et corporis et fortunae</td><td>10</td></tr><tr><td>mala tamen eum qui in his omnibus sit beatum fore</td><td></td></tr><tr><td>censeat si sapiens sit: distrahor, tum hoc mihi proba- </td><td></td></tr><tr><td>bilius tum illud videtur, et tamen nisi alterutrum sit</td><td></td></tr><tr><td>virtutem iacere plane puto. Verum in his discrepant.</td><td></td></tr><tr><td>quid illa in quibus consentiunt num pro veris probare</td><td>135.1</td></tr><tr><td>possumus, sapientis animum numquam nec cupiditate</td><td></td></tr><tr><td>moveri nec laetitia ecferri? age haec probabilia sane</td><td></td></tr><tr><td>sint; num etiam illa, numquam timere numquam do-</td><td></td></tr><tr><td>lere: sapiensne non timeat ne patria deleatur, non</td><td>5</td></tr><tr><td>doleat si deleta sit? durum, sed Zenoni necessarium,</td><td></td></tr><tr><td>cui praeter honestum nihil est in bonis, tibi vero An-</td><td></td></tr><tr><td>tioche minime, cui praeter honestatem multa bona,</td><td></td></tr><tr><td>praeter turpitudinem multa mala videntur, quae et</td><td></td></tr><tr><td>venientia metuat sapiens necesse est et venisse doleat.</td><td>10</td></tr><tr><td>Sed quaero quando ista fuerint Academia vetere</td><td></td></tr><tr><td>†dunttia, ut animum sapientis commoveri et contur-</td><td></td></tr><tr><td>bari negarent: mediocritates illi probabant et in omni</td><td></td></tr><tr><td>permotione naturalem volebant esse quendam modum.</td><td></td></tr><tr><td>legimus omnes Crantoris veteris Academici de luctu;</td><td>15</td></tr><tr><td>est enim non magnus verum aureolus et ut Tuberoni</td><td></td></tr><tr><td>Panaetius praecipit ad verbum ediscendus libellus.</td><td></td></tr><tr><td>atque illi quidem etiam utiliter a natura dicebant per-</td><td></td></tr><tr><td>motiones istas animis nostris datas, metum cavendi</td><td></td></tr><tr><td>causa, misericordiam aegritudinemque clementiae; ip-</td><td>20</td></tr><tr><td>sam iracundiam fortitudinis quasi cotem esse dice-</td><td></td></tr><tr><td>bant—recte secusne alias viderimus; atrocitas qui-</td><td>136.1</td></tr><tr><td>dem ista tua quo modo in veterem Academiam in-</td><td></td></tr><tr><td>ruperit nescio. Illa vero ferre non possum—non quo</td><td></td></tr><tr><td>mihi displiceant, sunt enim Socratica pleraque mira-</td><td></td></tr><tr><td>bilia Stoicorum, quae παράδοξα nominantur; sed ubi</td><td>5</td></tr><tr><td>Xenocrates, ubi Aristoteles ista tetigit (hos enim quasi</td><td></td></tr><tr><td>eosdem esse vultis): illi umquam dicerent sapientes</td><td></td></tr><tr><td>solos reges solos divites solos formosos; omnia quae</td><td></td></tr><tr><td>ubique essent sapientis esse; neminem consulem prae- </td><td></td></tr><tr><td>torem imperatorem, nescio an ne quinquevirum qui-</td><td>10</td></tr><tr><td>dem quemquam nisi sapientem; postremo solum civem</td><td></td></tr><tr><td>solum liberum, insipientes omnes peregrinos exules</td><td></td></tr><tr><td>servos, furiosos denique; scripta Lycurgi Solonis, duo-</td><td></td></tr><tr><td>decim tabulas nostras non esse leges, ne urbis quidem</td><td></td></tr><tr><td>aut civitatis nisi quae essent sapientium. haec tibi</td><td>137.1</td></tr><tr><td>Luculle, si es adsensus Antiocho familiari tuo, tam</td><td></td></tr><tr><td>sunt defendenda quam moenia, mihi autem bono modo</td><td></td></tr><tr><td>tantum quantum videbitur. Legi apud Clitomachum,</td><td></td></tr><tr><td>cum Carneades et Stoicus Diogenes ad senatum in Ca-</td><td>5</td></tr><tr><td>pitolio starent, A. Albinum, qui tum P. Scipione et</td><td></td></tr><tr><td>M. Marcello cos. praetor esset, eum qui cum avo tuo</td><td></td></tr><tr><td>Luculle consul fuit, doctum sane hominem ut indicat</td><td></td></tr><tr><td>ipsius historia scripta Graece, iocantem dixisse Car-</td><td></td></tr><tr><td>neadi: &quot;ego tibi Carneade praetor esse non videor,</td><td>10</td></tr><tr><td>quia sapiens non sum, nec haec urbs nec in ea civi-</td><td></td></tr><tr><td>tas?&quot;; tum ille: &quot;huic Stoico non videris&quot;. Aristoteles</td><td></td></tr><tr><td>aut Xenocrates, quos Antiochus sequi volebat, non</td><td></td></tr><tr><td>dubitavisset quin et praetor ille esset et Roma urbs</td><td></td></tr><tr><td>et eam civitas incoleret; sed ille noster est plane ut</td><td>15</td></tr><tr><td>supra dixi Stoicus perpauca balbutiens. vos autem</td><td>138.1</td></tr><tr><td>mihi verenti ne labar ad opinionem et aliquid ad-</td><td></td></tr><tr><td>sciscam et conprobem incognitum, quod minime vul-</td><td></td></tr><tr><td>tis, quid consilii datis? Testatur saepe Chrysippus</td><td></td></tr><tr><td>tris solas esse sententias quae defendi possint de fini-</td><td>5</td></tr><tr><td>bus bonorum; circumcidit et amputat multitudinem.</td><td></td></tr><tr><td>aut enim honestatem esse finem aut voluptatem aut</td><td></td></tr><tr><td>utrum&lt;que&gt;. nam qui summum bonum dicant id esse,</td><td></td></tr><tr><td>si vacemus omni molestia, eos invidiosum nomen vo- </td><td></td></tr><tr><td>luptatis fugere sed in vicinitate versari; quod facere</td><td>10</td></tr><tr><td>eos etiam qui illud idem cum honestate coniungerent,</td><td></td></tr><tr><td>nec multo secus eos qui ad honestatem prima naturae</td><td></td></tr><tr><td>commoda adiungerent. ita tris relinquit sententias quas</td><td></td></tr><tr><td>putet probabiliter posse defendi. Sit sane ita—quam-</td><td>139.1</td></tr><tr><td>quam a Polemonis et Peripateticorum et Antiochi fini-</td><td></td></tr><tr><td>bus non facile divellor nec quicquam habeo adhuc</td><td></td></tr><tr><td>probabilius. verum tamen video quam suaviter vo-</td><td></td></tr><tr><td>luptas sensibus nostris blandiatur; labor eo ut adsen-</td><td>5</td></tr><tr><td>tiar Epicuro aut Aristippo: revocat virtus vel potius</td><td></td></tr><tr><td>reprendit manu, pecudum illos motus esse dicit, ho-</td><td></td></tr><tr><td>minem iungit deo. possum esse medius, ut, quoniam</td><td></td></tr><tr><td>Aristippus quasi animum nullum habeamus corpus</td><td></td></tr><tr><td>solum tuetur, Zeno quasi corporis simus expertes ani-</td><td>10</td></tr><tr><td>mum solum conplectitur, ut Calliphontem sequar—</td><td></td></tr><tr><td>cuius quidem sententiam Carneades ita studiose de-</td><td></td></tr><tr><td>fensitabat ut eam probare etiam videretur; quamquam</td><td></td></tr><tr><td>Clitomachus adfirmabat numquam se intellegere po-</td><td></td></tr><tr><td>tuisse quid Carneadi probaretur—sed si eum ipsum</td><td>15</td></tr><tr><td>finem velim sequi, nonne ipsa severitas et gravitas</td><td></td></tr><tr><td>et recta ratio mihi obversetur: &quot;tune, cum honestas in</td><td></td></tr><tr><td>voluptate contemnenda consistat, honestatem cum vo-</td><td></td></tr><tr><td>luptate tamquam hominem cum belua copulabis?&quot;</td><td></td></tr><tr><td>Unum igitur par quod depugnet relicum est, voluptas</td><td>140.1</td></tr><tr><td>cum honestate; de quo Chrysippo sunt, quantum ego</td><td></td></tr><tr><td>sentio, non * * magna contentio. alteram si sequare,</td><td></td></tr><tr><td>multa ruunt et maxime communitas cum hominum</td><td></td></tr><tr><td>genere, caritas amicitia iustitia reliquae virtutes, qua-</td><td>5</td></tr><tr><td>rum esse nulla potest nisi erit gratuita; nam quae vo-</td><td></td></tr><tr><td>luptate quasi mercede aliqua ad officium inpellitur,</td><td></td></tr><tr><td>ea non est virtus sed fallax imitatio simulatioque vir- </td><td></td></tr><tr><td>tutis. audi contra illos qui nomen honestatis a se ne</td><td></td></tr><tr><td>intellegi quidem dicant (nisi forte quod gloriosum sit</td><td>10</td></tr><tr><td>in volgus id honestum velimus dicere), fontem om-</td><td></td></tr><tr><td>nium bonorum in corpore esse, hanc normam hanc</td><td></td></tr><tr><td>regulam hanc praescriptionem esse naturae, a qua qui</td><td></td></tr><tr><td>aberravisset eum numquam quid in vita sequeretur</td><td></td></tr><tr><td>habiturum. Nihil igitur me putatis, haec et alia in-</td><td>141.1</td></tr><tr><td>numerabilia cum audiam, moveri? tam moveor quam</td><td></td></tr><tr><td>tu Luculle, nec me minus hominem quam &lt;te&gt; puta-</td><td></td></tr><tr><td>veris; tantum interest, quod tu cum es commotus ad-</td><td></td></tr><tr><td>sciscis adsentiris adprobas, verum illud certum con-</td><td>5</td></tr><tr><td>prehensum perceptum ratum firmum fixum fuisse vis</td><td></td></tr><tr><td>deque eo nulla ratione neque pelli neque moveri potes,</td><td></td></tr><tr><td>ego nihil eius modi esse arbitror cui si adsensus sim</td><td></td></tr><tr><td>non adsentiar saepe falso, quoniam vera a falsis nullo</td><td></td></tr><tr><td>visi discrimine separantur, praesertim cum iudicia ista</td><td>10</td></tr><tr><td>dialecticae nulla sint. </td><td></td></tr>
        </table>