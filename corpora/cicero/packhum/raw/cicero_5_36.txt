<table>
          <script>targetHit=0;</script>
          <tr><td>  Audistis quaestoriam rationem, tribus versiculis relatam;</td><td>2.1.98.12</td></tr><tr><td>legationis, non nisi condemnato et eiecto eo qui posset</td><td></td></tr><tr><td>reprehendere; nunc denique praeturae, quam ex senatus</td><td></td></tr><tr><td>consulto statim referre debuit, usque ad hoc tempus non</td><td>15</td></tr><tr><td>rettulit. Quaestorem se in senatu exspectare dixit, proinde</td><td>99.1</td></tr><tr><td>quasi non, ut quaestor sine praetore possit rationem referre,</td><td></td></tr><tr><td>—ut tu, Hortensi, ut omnes—eodem modo sine quaestore</td><td></td></tr><tr><td>praetor. Dixit idem Dolabellam impetrasse. Omen magis</td><td></td></tr><tr><td>patribus conscriptis quam causa placuit: probaverunt.</td><td>5</td></tr><tr><td>Verum quaestores quoque iam pridem venerunt: cur non</td><td></td></tr><tr><td>rettulisti? Illarum rationum ex ea faece legationis quae-</td><td></td></tr><tr><td>storiaeque tuae procurationis illa sunt nomina, quae Dola-</td><td></td></tr><tr><td>bellae necessario sunt aestimata. <span class="caps">Ex litibvs aestimatis</span></td><td></td></tr><tr><td><span class="caps">Dolabellae pr. et pro pr.</span>: Quod minus Dolabella Verri</td><td>100.1</td></tr><tr><td>acceptum rettulit quam Verres illi expensum tulerit, HS</td><td></td></tr><tr><td>quingenta triginta quinque milia, et quod plus fecit Dola-</td><td></td></tr><tr><td>bella Verrem accepisse quam iste in suis tabulis habuit, HS</td><td></td></tr><tr><td>ducenta triginta duo milia, et quod plus frumenti fecit</td><td>5</td></tr><tr><td>accepisse istum, HS deciens et octingenta milia, quod tu</td><td></td></tr><tr><td>homo castissimus aliud in tabulis habebas. Hinc illae</td><td></td></tr><tr><td>extraordinariae pecuniae, quas nullo duce tamen aliqua ex </td><td></td></tr><tr><td>particula investigamus, redundarunt, hinc ratio cum Q. et</td><td></td></tr><tr><td>Cn. Postumis Curtiis multis nominibus, quorum in tabulis</td><td>10</td></tr><tr><td>iste habet nullum; hinc HS quater deciens P. Tadio</td><td></td></tr><tr><td>numeratum Athenis testibus planum faciam; hinc empta</td><td></td></tr><tr><td>apertissime praetura, nisi forte id etiam dubium est, quo</td><td></td></tr><tr><td>modo iste praetor factus sit. Homo scilicet aut industria</td><td>101.1</td></tr><tr><td>aut opera probata aut frugalitatis existimatione praeclara</td><td></td></tr><tr><td>aut denique, id quod levissimum est, adsiduitate, qui ante</td><td></td></tr><tr><td>quaesturam cum meretricibus lenonibusque vixisset, quae-</td><td></td></tr><tr><td>sturam ita gessisset quem ad modum cognovistis, Romae</td><td>5</td></tr><tr><td>post quaesturam illam nefariam vix triduum constitisset,</td><td></td></tr><tr><td>absens non in oblivione iacuisset sed in adsidua com-</td><td></td></tr><tr><td>memoratione omnibus omnium flagitiorum fuisset, is repente,</td><td></td></tr><tr><td>ut Romam venit, gratiis praetor factus est. Alia porro</td><td></td></tr><tr><td>pecunia ne accusaretur data. Cui sit data, nihil ad me,</td><td>10</td></tr><tr><td>nihil ad rem pertinere arbitror: datam quidem esse tum</td><td></td></tr><tr><td>inter omnis recenti negotio facile constabat. Homo stul-</td><td>102.1</td></tr><tr><td>tissime et amentissime, tabulas cum conficeres et cum</td><td></td></tr><tr><td>extraordinariae pecuniae crimen subterfugere velles, satis te</td><td></td></tr><tr><td>elapsurum omni suspicione arbitrabare si, quibus pecuniam</td><td></td></tr><tr><td>credebas, iis expensum non ferres, neque in tuas tabulas</td><td>5</td></tr><tr><td>ullum nomen referres, cum tot tibi nominibus acceptum</td><td></td></tr><tr><td>Curtii referrent? Quid proderat tibi te expensum illis</td><td></td></tr><tr><td>non tulisse? an tuis solis tabulis te causam dicturum</td><td></td></tr><tr><td>existimasti? </td><td></td></tr>
        </table>