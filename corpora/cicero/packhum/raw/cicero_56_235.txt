<table>
          <script>targetHit=0;</script>
          <tr class="title first  date"><td>Mai<span class="snum">.</span> vel Iun<span class="snum">.</span> <span class="snum">43</span></td><td></td></tr><tr class="title last  "><td>M. CICERO D. BRUTO COS. DESIG. S. D.</td><td></td></tr><tr><td>Permagni interest quo tibi haec tempore epistula reddita sit,</td><td>11.16.1.1</td></tr><tr><td>utrum cum sollicitudinis aliquid haberes an cum ab omni </td><td></td></tr><tr><td>molestia vacuus esses. itaque ei praecepi quem ad te misi ut</td><td></td></tr><tr><td>tempus observaret epistulae tibi reddendae. nam quem ad</td><td></td></tr><tr><td>modum coram qui ad nos intempestive adeunt molesti saepe</td><td>5</td></tr><tr><td>sunt, sic epistulae offendunt non loco redditae. si autem, ut</td><td></td></tr><tr><td>spero, nihil te perturbat, nihil impedit, et ille cui mandavi</td><td></td></tr><tr><td>satis scite et commode tempus ad te cepit adeundi, confido</td><td></td></tr><tr><td>me quod velim facile a te impetraturum. </td><td></td></tr><tr><td>  L. Lamia praeturam petit. hoc ego utor uno omnium</td><td>2.1</td></tr><tr><td>plurimum. magna vetustas, magna consuetudo intercedit,</td><td></td></tr><tr><td>quodque plurimum valet, nihil mihi eius est familiaritate</td><td></td></tr><tr><td>iucundius. magno praeterea beneficio eius magnoque merito</td><td></td></tr><tr><td>sum obligatus. nam Clodianis temporibus, cum equestris</td><td>5</td></tr><tr><td>ordinis princeps esset proque mea salute acerrime pro-</td><td></td></tr><tr><td>pugnaret, a Gabinio consule relegatus est; quod ante id</td><td></td></tr><tr><td>tempus civi Romano Romae contigit nemini. hoc cum</td><td></td></tr><tr><td>populus Romanus meminit, me ipsum non meminisse</td><td></td></tr><tr><td>turpissimum est. </td><td>10</td></tr><tr><td>  Quapropter persuade tibi, mi Brute, me petere praeturam.</td><td>3.1</td></tr><tr><td>quamquam enim Lamia summo splendore, summa gratia est</td><td></td></tr><tr><td>magnificentissimo munere aedilicio, tamen, quasi ea ita non</td><td></td></tr><tr><td>essent, ego suscepi totum negotium. nunc, si me tanti facis</td><td></td></tr><tr><td>quanti certe facis, quoniam equitum centurias tenes inque</td><td>5</td></tr><tr><td>iis regnas, mitte ad Lupum nostrum ut is nobis eas centurias</td><td></td></tr><tr><td>conficiat. non tenebo te pluribus. ponam in extremo quod</td><td></td></tr><tr><td>sentio: nihil est, Brute, cum omnia a te exspectem, quod mihi</td><td></td></tr><tr><td>gratius facere possis. </td><td></td></tr>
        </table>