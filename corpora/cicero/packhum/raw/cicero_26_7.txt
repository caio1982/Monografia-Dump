<table>
          <script>targetHit=0;</script>
          <tr><td>  Quod si civi Romano licet esse Gaditanum sive exsilio</td><td>29.1</td></tr><tr><td>sive postliminio sive reiectione huius civitatis,—ut iam ad</td><td></td></tr><tr><td>foedus veniam, quod ad causam nihil pertinet: de civitatis</td><td></td></tr><tr><td>enim iure, non de foederibus disceptamus,—quid est quam</td><td></td></tr><tr><td>ob rem civi Gaditano in hanc civitatem venire non liceat?</td><td>5</td></tr><tr><td>Equidem longe secus sentio. Nam cum ex omnibus civi-</td><td></td></tr><tr><td>tatibus via sit in nostram, cumque nostris civibus pateat</td><td></td></tr><tr><td>ad ceteras iter civitates, tum vero, ut quaeque nobiscum</td><td></td></tr><tr><td>maxime societate amicitia sponsione pactione foedere est</td><td></td></tr><tr><td>coniuncta, ita mihi maxime communione beneficiorum</td><td>10</td></tr><tr><td>praemiorum civitatis contineri videtur. Atqui ceterae civi-</td><td></td></tr><tr><td>tates omnes non dubitarent nostros homines recipere in</td><td></td></tr><tr><td>suas civitates, si idem nos iuris haberemus quod ceteri;</td><td></td></tr><tr><td>sed nos non possumus et huius esse civitatis et cuiusvis</td><td></td></tr><tr><td>praeterea, ceteris concessum est. Itaque in Graecis civi-</td><td>30.1</td></tr><tr><td>tatibus videmus Atheniensis, Rhodios, Lacedaemonios,</td><td></td></tr><tr><td>ceteros undique adscribi multarumque esse eosdem homines</td><td></td></tr><tr><td>civitatum. Quo errore ductos vidi egomet non nullos im-</td><td></td></tr><tr><td>peritos homines, nostros civis, Athenis in numero iudicum</td><td>5</td></tr><tr><td>atque Areopagitarum, certa tribu, certo numero, cum igno-</td><td></td></tr><tr><td>rarent, si illam civitatem essent adepti, hanc se perdidisse</td><td></td></tr><tr><td>nisi postliminio reciperassent. Peritus vero nostri moris ac</td><td></td></tr><tr><td>iuris nemo umquam, qui hanc civitatem retinere vellet, in</td><td></td></tr><tr><td>aliam se civitatem dicavit. </td><td>10</td></tr><tr><td>  Sed hic totus locus disputationis atque orationis meae,</td><td></td></tr><tr><td>iudices, pertinet ad commune ius mutandarum civitatum: </td><td></td></tr><tr><td>nihil habet quod sit proprium religionis ac foederum. De-</td><td></td></tr><tr><td>fendo enim rem universam, nullam esse gentem ex omni</td><td></td></tr><tr><td>regione terrarum, neque tam dissidentem a populo Romano</td><td>15</td></tr><tr><td>odio quodam atque discidio, neque tam fide benivolentiaque</td><td></td></tr><tr><td>coniunctam, ex qua nobis interdictum sit ne quem adsciscere</td><td></td></tr><tr><td>civem aut civitate donare possimus. O iura praeclara atque</td><td>31.1</td></tr><tr><td>divinitus iam inde a principio Romani nominis a maioribus</td><td></td></tr><tr><td>nostris comparata, ne quis nostrum plus quam unius civitatis</td><td></td></tr><tr><td>esse possit,—dissimilitudo enim civitatum varietatem iuris</td><td></td></tr><tr><td>habeat necesse est,—ne quis invitus civitate mutetur neve</td><td>5</td></tr><tr><td>in civitate maneat invitus! Haec sunt enim fundamenta</td><td></td></tr><tr><td>firmissima nostrae libertatis, sui quemque iuris et retinendi</td><td></td></tr><tr><td>et dimittendi esse dominum. Illud vero sine ulla dubita-</td><td></td></tr><tr><td>tione maxime nostrum fundavit imperium et populi Romani</td><td></td></tr><tr><td>nomen auxit, quod princeps ille creator huius urbis, Romulus,</td><td>10</td></tr><tr><td>foedere Sabino docuit etiam hostibus recipiendis augeri hanc</td><td></td></tr><tr><td>civitatem oportere; cuius auctoritate et exemplo numquam</td><td></td></tr><tr><td>est intermissa a maioribus nostris largitio et communicatio</td><td></td></tr><tr><td>civitatis. Itaque et ex Latio multi, ut Tusculani, ut Lanu-</td><td></td></tr><tr><td>vini, et ex ceteris generibus gentes universae in civitatem</td><td>15</td></tr><tr><td>sunt receptae, ut Sabinorum, Volscorum, Hernicorum; qui-</td><td></td></tr><tr><td>bus ex civitatibus nec coacti essent civitate mutari, si qui no-</td><td></td></tr><tr><td>luissent, nec, si qui essent civitatem nostram beneficio populi</td><td></td></tr><tr><td>Romani consecuti, violatum foedus eorum videretur. </td><td></td></tr>
        </table>