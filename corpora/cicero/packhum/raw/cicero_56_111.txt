<table>
          <script>targetHit=0;</script>
          <tr class="title first  date"><td>post<span class="snum">.</span> parte Sext<span class="snum">.(?)</span></td><td></td></tr><tr class="title last  "><td>CICERO TREBATIO</td><td></td></tr><tr><td>Scripsit ad me Caesar perhumaniter nondum te sibi satis esse</td><td>7.8.1.1</td></tr><tr><td>familiarem propter occupationes suas, sed certe fore. cui</td><td></td></tr><tr><td>quidem ego rescripsi quam mihi gratum esset futurum si</td><td></td></tr><tr><td>quam plurimum in te studi, offici, liberalitatis suae contulisset.</td><td></td></tr><tr><td>sed ex tuis litteris cognovi praeproperam quandam festi-</td><td>5</td></tr><tr><td>nationem tuam et simul sum admiratus cur tribunatus</td><td></td></tr><tr><td>commoda, dempto praesertim labore militiae, contempseris.</td><td></td></tr><tr><td>querar cum Vacerra et Manilio; nam Cornelio nihil audeo</td><td>2.1</td></tr><tr><td>dicere, cuius tu periculo stultus es, quoniam te ab eo sapere</td><td></td></tr><tr><td>didicisse profiteris. quin tu urges istam occasionem et</td><td></td></tr><tr><td>facultatem, qua melior numquam reperietur? </td><td></td></tr><tr><td>  Quod scribis de illo Preciano iureconsulto, ego te ei non</td><td>5</td></tr><tr><td>desino commendare; scribit enim ipse mihi te sibi gratias agere</td><td></td></tr><tr><td>debere. de eo quid sit, cura ut sciam. ego vestras Britannicas</td><td></td></tr><tr><td>litteras exspecto.</td><td></td></tr>
        </table>