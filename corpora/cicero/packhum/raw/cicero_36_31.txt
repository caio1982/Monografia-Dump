<table>
          <script>targetHit=0;</script>
          <tr><td>  Utraque approbatione praeterita tripertita fit, hoc</td><td>1.72.1</td></tr><tr><td>pacto: 'aut metuamus Carthaginienses oportet, si</td><td></td></tr><tr><td>incolumes eos reliquerimus, aut eorum urbem dirua- </td><td></td></tr><tr><td>mus. at metuere quidem non oportet. restat igitur,</td><td></td></tr><tr><td>ut urbem diruamus.' </td><td>5</td></tr><tr><td>  Sunt autem, qui putant nonnumquam posse com-</td><td></td></tr><tr><td>plexione supersederi, cum id perspicuum sit, quod</td><td></td></tr><tr><td>conficiatur ex ratiocinatione; quod si fiat, bipertitam</td><td></td></tr><tr><td>quoque fieri argumentationem, hoc modo: 'si peperit,</td><td></td></tr><tr><td>virgo non est: peperit autem.' hic satis esse proponere</td><td>10</td></tr><tr><td>et adsumere: quod conficiatur quoniam perspicuum</td><td></td></tr><tr><td>sit, complexionis rem non indigere. nobis autem vi-</td><td></td></tr><tr><td>detur et omnis ratiocinatio concludenda esse et illud</td><td></td></tr><tr><td>vitium, quod illis displicet, magnopere vitandum, ne,</td><td></td></tr><tr><td>quod perspicuum sit, id in complexionem inferamus.</td><td>15</td></tr><tr><td>hoc autem fieri poterit, si complexionum genera intelle-</td><td>73.1</td></tr><tr><td>gentur. nam aut ita complectemur, ut in unum con-</td><td></td></tr><tr><td>ducamus propositionem et assumptionem, hoc modo:</td><td></td></tr><tr><td>'quodsi leges omnes ad utilitatem rei publicae referri</td><td></td></tr><tr><td>convenit, hic autem saluti rei publicae profuit, pro-</td><td>5</td></tr><tr><td>fecto non potest eodem facto et saluti communi con-</td><td></td></tr><tr><td>suluisse et legibus non optemperasse'; aut ita, ut ex</td><td></td></tr><tr><td>contrario sententia conficiatur, hoc modo: 'summa</td><td></td></tr><tr><td>igitur amentia est in eorum fide spem habere, quorum</td><td></td></tr><tr><td>perfidia totiens deceptus sis'; aut ita, ut id solum,</td><td>10</td></tr><tr><td>quod conficitur, inferatur, ad hunc modum: 'urbem</td><td></td></tr><tr><td>igitur diruamus'; aut, ut id, quod eam rem, quae con-</td><td></td></tr><tr><td>ficitur, sequatur necesse est. id est huiusmodi: 'si</td><td></td></tr><tr><td>peperit, cum viro concubuit: peperit autem.' conficitur</td><td></td></tr><tr><td>hoc: 'concubuit igitur cum viro.' hoc si nolis inferre </td><td>15</td></tr><tr><td>et inferas id, quod sequitur: 'fecit igitur incestum', et</td><td></td></tr><tr><td>concluseris argumentationem et perspicuam fugeris</td><td></td></tr><tr><td>complexionem. quare in longis argumentationibus ex</td><td>74.1</td></tr><tr><td>conductionibus aut ex contrario complecti oportet, in</td><td></td></tr><tr><td>brevibus id solum, quod conficitur, exponere, in iis,</td><td></td></tr><tr><td>in quibus exitus perspicuus est, consecutione uti. </td><td></td></tr>
        </table>