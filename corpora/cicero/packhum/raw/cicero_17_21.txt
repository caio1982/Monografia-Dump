<table>
          <script>targetHit=0;</script>
          <tr><td>  Sed quid ego de epistulis Falcidi aut de Androne Sextilio</td><td>94.1</td></tr><tr><td>aut de Deciani censu tam diu disputo, de salute omnium</td><td></td></tr><tr><td>nostrum, de fortunis civitatis, de summa re publica taceo?</td><td></td></tr><tr><td>quam vos universam in hoc iudicio vestris, &lt;vestris&gt; inquam,</td><td></td></tr><tr><td>umeris, iudices, sustinetis. Videtis quo in motu temporum,</td><td>5</td></tr><tr><td>quanta in conversione rerum ac perturbatione versemur.</td><td></td></tr><tr><td>Cum alia multa certi homines, tum hoc vel maxime</td><td></td></tr><tr><td>moliuntur ut vestrae quoque mentes, vestra iudicia, vestrae</td><td></td></tr><tr><td>sententiae optimo cuique infestissimae atque inimicissimae</td><td></td></tr><tr><td>reperiantur. Gravia iudicia pro rei publicae dignitate multa</td><td>10</td></tr><tr><td>de coniuratorum scelere fecistis. Non putant satis con-</td><td></td></tr><tr><td>versam rem publicam, nisi in eandem impiorum poenam</td><td></td></tr><tr><td>optime meritos civis detruserint. Oppressus est C. Antonius.</td><td>95.1</td></tr><tr><td>Esto; habuit quandam ille infamiam suam; neque tamen</td><td></td></tr><tr><td>ille ipse, pro meo iure dico, vobis iudicibus damnatus esset, </td><td></td></tr><tr><td>cuius damnatione sepulcrum L. Catilinae floribus ornatum</td><td></td></tr><tr><td>hominum audacissimorum ac domesticorum hostium con-</td><td>5</td></tr><tr><td>ventu epulisque celebratum est. Iusta Catilinae facta sunt;</td><td></td></tr><tr><td>nunc a Flacco Lentuli poenae per vos expetuntur. Quam</td><td></td></tr><tr><td>potestis P. Lentulo, qui vos in complexu liberorum coniu-</td><td></td></tr><tr><td>gumque vestrarum trucidatos incendio patriae sepelire</td><td></td></tr><tr><td>conatus est, mactare victimam gratiorem quam si L. Flacci</td><td>10</td></tr><tr><td>sanguine illius nefarium in vos omnis odium saturaveritis?</td><td></td></tr><tr><td>Litemus igitur Lentulo, parentemus Cethego, revocemus</td><td>96.1</td></tr><tr><td>eiectos; nimiae pietatis et summi amoris in patriam vicissim</td><td></td></tr><tr><td>nos poenas, si ita placet, sufferamus. Nos iam ab indicibus</td><td></td></tr><tr><td>nominamur, in nos crimina finguntur, nobis pericula com-</td><td></td></tr><tr><td>parantur. Quae si per alios agerent, si denique per populi</td><td>5</td></tr><tr><td>nomen civium imperitorum multitudinem concitassent,</td><td></td></tr><tr><td>aequiore animo ferre possemus; illud vero ferri non potest,</td><td></td></tr><tr><td>quod per senatores et per equites Romanos, qui haec omnia</td><td></td></tr><tr><td>pro salute omnium communi consilio, una mente atque</td><td></td></tr><tr><td>virtute gesserunt, harum rerum auctores, duces, principes</td><td>10</td></tr><tr><td>spoliari omnibus fortunis atque civitate expelli posse arbi-</td><td></td></tr><tr><td>trantur. Etenim populi Romani perspiciunt eandem</td><td></td></tr><tr><td>mentem et voluntatem; omnibus rebus quibus potest</td><td></td></tr><tr><td>populus Romanus significat quid sentiat; nulla varietas</td><td></td></tr><tr><td>est inter homines opinionis, nulla voluntatis, nulla sermonis.</td><td>15</td></tr><tr><td>Qua re, si quis illuc me vocat, venio; populum Romanum</td><td>97.1</td></tr><tr><td>disceptatorem non modo non recuso sed etiam deposco.</td><td></td></tr><tr><td>Vis absit, ferrum ac lapides removeantur, operae facessant,</td><td></td></tr><tr><td>servitia sileant; nemo erit tam iniustus qui me audierit,</td><td></td></tr><tr><td>sit modo liber et civis, quin potius de praemiis meis quam</td><td>5</td></tr><tr><td>de poena cogitandum putet. O di immortales! quid hoc</td><td></td></tr><tr><td>miserius? Nos qui P. Lentulo ferrum et flammam de </td><td></td></tr><tr><td>manibus extorsimus, imperitae multitudinis iudicio con-</td><td></td></tr><tr><td>fidimus, lectissimorum civium et amplissimorum sententias</td><td></td></tr><tr><td>pertimescimus! M'. Aquilium patres nostri multis avaritiae</td><td>98.1</td></tr><tr><td>criminibus testimoniisque convictum, quia cum fugitivis</td><td></td></tr><tr><td>fortiter bellum gesserat, iudicio liberaverunt. Consul ego</td><td></td></tr><tr><td>nuper defendi C. Pisonem; qui, quia consul fortis con-</td><td></td></tr><tr><td>stansque fuerat, incolumis est rei publicae conservatus.</td><td>5</td></tr><tr><td>Defendi item consul L. Murenam, consulem designatum.</td><td></td></tr><tr><td>Nemo illorum iudicum clarissimis viris accusantibus audi-</td><td></td></tr><tr><td>endum sibi de ambitu putavit, cum bellum iam gerente</td><td></td></tr><tr><td>Catilina omnes me auctore duos consules Kalendis Ianuariis</td><td></td></tr><tr><td>scirent esse oportere. Innocens et bonus vir et omnibus</td><td>10</td></tr><tr><td>rebus ornatus bis hoc anno me defendente absolutus est,</td><td></td></tr><tr><td>A. Thermus. Quanta rei publicae causa laetitia populi</td><td></td></tr><tr><td>Romani, quanta gratulatio consecuta est! Semper graves</td><td></td></tr><tr><td>et sapientes iudices in rebus iudicandis quid utilitas civitatis,</td><td></td></tr><tr><td>quid communis salus, quid rei publicae tempora poscerent,</td><td>15</td></tr><tr><td>cogitaverunt. Cum tabella vobis dabitur, iudices, non de</td><td>99.1</td></tr><tr><td>Flacco dabitur solum, dabitur de ducibus auctoribusque</td><td></td></tr><tr><td>conservandae civitatis, dabitur de omnibus bonis civibus,</td><td></td></tr><tr><td>dabitur de vobismet ipsis, dabitur de liberis vestris, de vita,</td><td></td></tr><tr><td>de patria, de salute communi. Non iudicatis in hac causa</td><td>5</td></tr><tr><td>de exteris nationibus, non de sociis; de vobis atque de</td><td></td></tr><tr><td>vestra re publica iudicatis. Quod si provinciarum vos ratio</td><td>100.1</td></tr><tr><td>magis movet quam vestra, ego vero non modo non recuso</td><td></td></tr><tr><td>sed etiam postulo ut provinciarum auctoritate moveamini.</td><td></td></tr><tr><td>Etenim opponemus Asiae provinciae primum magnam</td><td></td></tr><tr><td>partem eiusdem provinciae quae pro huius periculis legatos</td><td>5</td></tr><tr><td>laudatoresque misit, deinde provinciam Galliam, provin-</td><td></td></tr><tr><td>ciam Ciliciam, &lt;provinciam&gt; Hispaniam, provinciam Cretam; </td><td></td></tr><tr><td>Graecis autem Lydis et Phrygibus et Mysis obsistent</td><td></td></tr><tr><td>Massilienses, Rhodii, Lacedaemonii, Athenienses, cuncta</td><td></td></tr><tr><td>Achaia, Thessalia, Boeotia; Septimio et Caelio testibus</td><td>10</td></tr><tr><td>P. Servilius et Q. Metellus huius pudoris integritatisque</td><td></td></tr><tr><td>testes repugnabunt; Asiaticae iuris dictioni urbana iuris</td><td></td></tr><tr><td>dictio respondebit; annui temporis criminationem omnis</td><td></td></tr><tr><td>aetas L. Flacci et perpetua vita defendet. Et, si prodesse</td><td>101.1</td></tr><tr><td>L. Flacco, iudices, debet, quod se tribunum militum, quod</td><td></td></tr><tr><td>quaestorem, quod legatum imperatoribus clarissimis, exer-</td><td></td></tr><tr><td>citibus ornatissimis, provinciis gravissimis dignum suis</td><td></td></tr><tr><td>maioribus praestitit, prosit quod hic vobis videntibus in</td><td>5</td></tr><tr><td>periculis communibus omnium nostrum sua pericula cum</td><td></td></tr><tr><td>meis coniunxit, prosint honestissimorum municipiorum</td><td></td></tr><tr><td>coloniarumque laudationes, prosit etiam senatus populique</td><td></td></tr><tr><td>Romani praeclara et vera laudatio. O nox illa quae paene</td><td>102.1</td></tr><tr><td>aeternas huic urbi tenebras attulisti, cum Galli ad bellum,</td><td></td></tr><tr><td>Catilina ad urbem, coniurati ad ferrum et flammam voca-</td><td></td></tr><tr><td>bantur, cum ego te, Flacce, caelum noctemque contestans</td><td></td></tr><tr><td>flens flentem obtestabar, cum tuae fidei optimae et specta-</td><td>5</td></tr><tr><td>tissimae salutem urbis et civium commendabam! Tu tum,</td><td></td></tr><tr><td>Flacce, praetor communis exiti nuntios cepisti, tu inclusam</td><td></td></tr><tr><td>in litteris rei publicae pestem deprehendisti, tu periculorum</td><td></td></tr><tr><td>indicia, tu salutis auxilia ad me et ad senatum attulisti.</td><td></td></tr><tr><td>Quae tibi tum gratiae sunt a me actae, quae ab senatu,</td><td>10</td></tr><tr><td>quae a bonis omnibus! Quis tibi, quis C. Pomptino,</td><td></td></tr><tr><td>fortissimo viro, quemquam bonum putaret umquam non</td><td></td></tr><tr><td>salutem verum honorem ullum denegaturum? O Nonae</td><td></td></tr><tr><td>illae Decembres quae me consule fuistis! quem ego diem</td><td></td></tr><tr><td>vere natalem huius urbis aut certe salutarem appellare </td><td>15</td></tr><tr><td>possum. O nox illa quam iste est dies consecutus, fausta</td><td>103.1</td></tr><tr><td>huic urbi, miserum me, metuo ne funesta nobis! Qui tum</td><td></td></tr><tr><td>animus L. Flacci—nihil dicam enim de me—qui amor in</td><td></td></tr><tr><td>patriam, quae virtus, quae gravitas exstitit! Sed quid ea</td><td></td></tr><tr><td>commemoro quae tum cum agebantur uno consensu</td><td>5</td></tr><tr><td>omnium, una voce populi Romani, uno orbis terrae testi-</td><td></td></tr><tr><td>monio in caelum laudibus efferebantur, nunc vereor ne</td><td></td></tr><tr><td>non modo non prosint verum etiam aliquid obsint? Etenim</td><td></td></tr><tr><td>multo acriorem improborum interdum memoriam esse</td><td></td></tr><tr><td>sentio quam bonorum. Ego te, si quid gravius acciderit,</td><td>10</td></tr><tr><td>ego te, inquam, Flacce, prodidero. &lt;O&gt; mea dextera illa,</td><td></td></tr><tr><td>mea fides, mea promissa, cum te, si rem publicam conser-</td><td></td></tr><tr><td>varemus, omnium bonorum praesidio quoad viveres non</td><td></td></tr><tr><td>modo munitum sed etiam ornatum fore pollicebar. Putavi,</td><td></td></tr><tr><td>speravi, etiam si honos noster vobis vilior fuisset, salutem</td><td>15</td></tr><tr><td>certe caram futuram. Ac L. Flaccum quidem, iudices, si,</td><td>104.1</td></tr><tr><td>quod di immortales omen avertant, gravis iniuria adflixerit,</td><td></td></tr><tr><td>numquam tamen prospexisse vestrae saluti, consuluisse</td><td></td></tr><tr><td>vobis, liberis, coniugibus, fortunis vestris paenitebit; semper</td><td></td></tr><tr><td>ita sentiet, talem se animum et generis dignitati et pietati</td><td>5</td></tr><tr><td>suae et patriae debuisse; vos ne paeniteat tali civi non</td><td></td></tr><tr><td>pepercisse, per deos immortalis, iudices, providete. Quotus</td><td></td></tr><tr><td>enim quisque est qui hanc in re publica sectam sequatur,</td><td></td></tr><tr><td>qui vobis, qui vestri similibus placere cupiat, qui optimi</td><td></td></tr><tr><td>atque amplissimi cuiusque hominis atque ordinis auctori-</td><td>10</td></tr><tr><td>tatem magni putet, &lt;cum&gt; illam viam sibi videant expeditiorem</td><td></td></tr><tr><td>ad honores et ad omnia quae concupiverunt? Sed cetera</td><td></td></tr><tr><td>sint eorum; sibi habeant potentiam, sibi honores, sibi</td><td></td></tr><tr><td>ceterorum commodorum summas facultates; liceat eis qui </td><td></td></tr><tr><td>haec salva esse voluerunt ipsis esse salvis. Nolite, iudices,</td><td>105.1</td></tr><tr><td>existimare eos quibus integrum est, qui nondum ad honores</td><td></td></tr><tr><td>accesserunt, non exspectare huius exitum iudici. Si L. Flacco</td><td></td></tr><tr><td>tantus amor in bonos omnis, tantum in rem publicam</td><td></td></tr><tr><td>studium calamitati fuerit, quem posthac tam amentem fore</td><td>5</td></tr><tr><td>putatis qui non illam viam vitae quam ante praecipitem et</td><td></td></tr><tr><td>lubricam esse ducebat huic planae et stabili praeponendam</td><td></td></tr><tr><td>esse arbitretur? Quod si talium civium vos, iudices, taedet,</td><td></td></tr><tr><td>ostendite; mutabunt sententiam qui potuerint; constituent</td><td></td></tr><tr><td>quid agant quibus integrum est; nos qui iam progressi</td><td>10</td></tr><tr><td>sumus hunc exitum nostrae temeritatis feremus. Sin hoc</td><td></td></tr><tr><td>animo quam plurimos esse voltis, declarabitis hoc iudicio</td><td></td></tr><tr><td>quid sentiatis. Huic, huic misero puero vestro ac liberorum</td><td>106.1</td></tr><tr><td>vestrorum supplici, iudices, hoc iudicio vivendi praecepta</td><td></td></tr><tr><td>dabitis. Cui si patrem conservatis, qualis ipse debeat esse</td><td></td></tr><tr><td>civis praescribetis; si eripitis, ostendetis bonae rationi et</td><td></td></tr><tr><td>constanti et gravi nullum a vobis fructum esse propositum.</td><td>5</td></tr><tr><td>Qui vos, quoniam est id aetatis ut sensum iam percipere</td><td></td></tr><tr><td>possit ex maerore patrio, auxilium nondum patri ferre</td><td></td></tr><tr><td>possit, orat ne suum luctum patris lacrimis, patris maerorem</td><td></td></tr><tr><td>suo fletu augeatis; qui etiam me intuetur, me voltu appellat,</td><td></td></tr><tr><td>meam quodam modo flens fidem implorat ac repetit eam</td><td>10</td></tr><tr><td>quam ego patri suo quondam pro salute patriae spoponderim</td><td></td></tr><tr><td>dignitatem. Miseremini familiae, iudices, miseremini fortis-</td><td></td></tr><tr><td>simi patris, miseremini fili; nomen clarissimum et fortissi-</td><td></td></tr><tr><td>mum vel generis vel vetustatis vel hominis causa rei publicae</td><td></td></tr><tr><td>reservate. </td><td>15</td></tr>
        </table>