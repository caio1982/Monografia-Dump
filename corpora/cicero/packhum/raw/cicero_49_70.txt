<table>
          <script>targetHit=0;</script>
          <tr><td>  Erit igitur in consolationibus prima medicina docere</td><td>3.77.1</td></tr><tr><td>aut nullum malum esse aut admodum parvum, altera</td><td></td></tr><tr><td>et de communi condicione vitae et proprie, si quid sit</td><td></td></tr><tr><td>de ipsius qui maereat disputandum, tertia summam</td><td></td></tr><tr><td>esse stultitiam frustra confici maerore, cum intellegas</td><td>5</td></tr><tr><td>nihil posse profici. nam Cleanthes quidem sapientem</td><td></td></tr><tr><td>consolatur, qui consolatione non eget. nihil enim esse</td><td></td></tr><tr><td>malum, quod turpe non sit, si lugenti persuaseris, non</td><td></td></tr><tr><td>tu illi luctum, sed stultitiam detraxeris; alienum autem</td><td></td></tr><tr><td>tempus docendi. et tamen non satis mihi videtur vi-</td><td>10</td></tr><tr><td>disse hoc Cleanthes, suscipi aliquando aegritudinem</td><td></td></tr><tr><td>posse ex eo ipso, quod esse summum malum Clean-</td><td></td></tr><tr><td>thes ipse fateatur. quid enim dicemus, cum Socrates</td><td></td></tr><tr><td>Alcibiadi persuasisset, ut accepimus, eum nihil ho- </td><td></td></tr><tr><td>minis esse nec quicquam inter Alcibiadem summo loco</td><td>15</td></tr><tr><td>natum et quemvis baiolum interesse, cum se Alcibiades</td><td></td></tr><tr><td>adflictaret lacrimansque Socrati supplex esset, ut sibi</td><td></td></tr><tr><td>virtutem traderet turpitudinemque depelleret,—quid di-</td><td></td></tr><tr><td>cemus, Cleanthe? tum in illa re, quae aegritudine Alci-</td><td></td></tr><tr><td>biadem adficiebat, mali nihil fuisse? quid? illa Ly-</td><td>78.1</td></tr><tr><td>conis qualia sunt? qui aegritudinem extenuans parvis</td><td></td></tr><tr><td>ait eam rebus moveri, fortunae et corporis incommo-</td><td></td></tr><tr><td>dis, non animi malis. quid ergo? illud, quod Alcibiades</td><td></td></tr><tr><td>dolebat, non ex animi malis vitiisque constabat? ad</td><td>5</td></tr><tr><td>Epicuri consolationem satis est ante dictum. ne illa</td><td>79.1</td></tr><tr><td>quidem firmissima consolatio est, quamquam et usi-</td><td></td></tr><tr><td>tata est et saepe prodest: 'non tibi hoc soli.' prodest</td><td></td></tr><tr><td>haec quidem, ut dixi, sed nec semper nec omnibus;</td><td></td></tr><tr><td>sunt enim qui respuant; sed refert, quo modo adhi-</td><td>5</td></tr><tr><td>beatur. ut enim tulerit quisque eorum qui sapienter</td><td></td></tr><tr><td>tulerunt, non quo quisque incommodo adfectus sit,</td><td></td></tr><tr><td>praedicandum est. Chrysippi ad veritatem firmissima</td><td></td></tr><tr><td>est, ad tempus aegritudinis difficilis. magnum opus</td><td></td></tr><tr><td>est probare maerenti illum suo iudicio et, quod se ita</td><td>10</td></tr><tr><td>putet oportere facere, maerere. Nimirum igitur, ut in</td><td></td></tr><tr><td>causis non semper utimur eodem statu—sic enim</td><td></td></tr><tr><td>appellamus controversiarum genera—, sed ad tempus,</td><td></td></tr><tr><td>ad controversiae naturam, ad personam accommoda-</td><td></td></tr><tr><td>mus, sic in aegritudine lenienda, quam quisque curatio-</td><td>15</td></tr><tr><td>nem recipere possit, videndum est. </td><td></td></tr>
        </table>