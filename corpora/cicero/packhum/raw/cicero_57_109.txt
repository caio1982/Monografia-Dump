<table>
          <script>targetHit=0;</script>
          <tr class="title first  date"><td>xvi Kal<span class="snum">.</span> Sept<span class="snum">.(?)</span> <span class="snum">51</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Accepi Roma sine epistula tua fasciculum litterarum; in</td><td>5.17.1.1</td></tr><tr><td>quo, si modo valuisti et Romae fuisti, Philotimi duco esse</td><td></td></tr><tr><td>culpam, non tuam. hanc epistulam dictavi sedens in raeda</td><td></td></tr><tr><td>cum in castra proficiscerer, a quibus aberam bidui. paucis</td><td></td></tr><tr><td>diebus habebam certos homines quibus darem litteras; itaque</td><td>5</td></tr><tr><td>eo me servavi. </td><td></td></tr><tr><td>  Nos tamen (etsi hoc te ex aliis audire malo) sic in provincia</td><td>2.1</td></tr><tr><td>nos gerimus, quod ad abstinentiam attinet, ut nullus ter-</td><td></td></tr><tr><td>runcius insumatur in quemquam. id fit etiam et legatorum</td><td></td></tr><tr><td>et tribunorum et praefectorum diligentia; nam omnes miri-</td><td></td></tr><tr><td>fice συμφιλοδοξοῦσιν gloriae meae. Lepta noster mirificus est.</td><td>5</td></tr><tr><td>sed nunc propero. perscribam ad te paucis diebus omnia. </td><td></td></tr><tr><td>  Cicerones nostros Deiotarus filius, qui rex a senatu appel-</td><td>3.1</td></tr><tr><td>latus est, secum in regnum. dum in aestivis nos essemus, illum</td><td></td></tr><tr><td>pueris locum esse bellissimum duximus. </td><td></td></tr><tr><td>  Sestius ad me scripsit quae tecum esset de mea domestica </td><td>4.1</td></tr><tr><td>et maxima cura locutus et quid tibi esset visum; amabo te,</td><td></td></tr><tr><td>incumbe in eam rem et ad me scribe quid et possit et tu</td><td></td></tr><tr><td>censeas. </td><td></td></tr><tr><td>  Idem scripsit Hortensium de proroganda nostra provincia</td><td>5.1</td></tr><tr><td>dixisse nescio quid. mihi in Cumano diligentissime se ut</td><td></td></tr><tr><td>annui essemus defensurum receperat. si quicquam me amas,</td><td></td></tr><tr><td>hunc locum muni. dici non potest quam invitus a vobis</td><td></td></tr><tr><td>absim; et simul hanc gloriam iustitiae et abstinentiae fore</td><td>5</td></tr><tr><td>illustriorem spero si cito decesserimus, id quod Scaevolae</td><td></td></tr><tr><td>contigit, qui solos novem mensis Asiae praefuit. </td><td></td></tr><tr><td>  Appius noster cum me adventare videret, profectus est</td><td>6.1</td></tr><tr><td>Tarsum usque Laodicea. ibi forum agit, cum ego sim in</td><td></td></tr><tr><td>provincia. quam eius iniuriam non insector; satis enim habeo</td><td></td></tr><tr><td>negoti in sanandis vulneribus quae sunt imposita provinciae,</td><td></td></tr><tr><td>quod do operam ut faciam quam minima cum illius contumelia.</td><td>5</td></tr><tr><td>sed hoc Bruto nostro velim dicas, illum fecisse non belle qui</td><td></td></tr><tr><td>adventu meo quam longissime potuerit discesserit.</td><td></td></tr>
        </table>