<table>
          <script>targetHit=0;</script>
          <tr><td>  Sed plerique perverse, ne dicam inpudenter, habere</td><td>82.1</td></tr><tr><td>talem amicum volunt, quales ipsi esse non possunt,</td><td></td></tr><tr><td>quaeque ipsi non tribuunt amicis, haec ab iis deside-</td><td></td></tr><tr><td>rant. Par est autem primum ipsum esse virum bonum,</td><td></td></tr><tr><td>tum alterum similem sui quaerere. In talibus ea, quam</td><td>5</td></tr><tr><td>iam dudum tractamus, stabilitas amicitiae confirmari</td><td></td></tr><tr><td>potest, cum homines benivolentia coniuncti primum</td><td></td></tr><tr><td>cupiditatibus iis, quibus ceteri serviunt, imperabunt,</td><td></td></tr><tr><td>deinde aequitate iustitiaque gaudebunt, omniaque alter</td><td></td></tr><tr><td>pro altero suscipiet, neque quicquam umquam nisi ho-</td><td>10</td></tr><tr><td>nestum et rectum alter ab altero postulabit, neque</td><td></td></tr><tr><td>solum colent inter se ac diligent, sed etiam verebuntur.</td><td></td></tr><tr><td>Nam maxumum ornamentum amicitiae tollit, qui ex</td><td></td></tr><tr><td>ea tollit verecundiam. Itaque in iis perniciosus est</td><td>83.1</td></tr><tr><td>error, qui existumant lubidinum peccatorumque om-</td><td></td></tr><tr><td>nium patere in amicitia licentiam; virtutum amicitia</td><td></td></tr><tr><td>adiutrix a natura data est, non vitiorum comes, ut,</td><td></td></tr><tr><td>quoniam solitaria non posset virtus ad ea, quae summa</td><td>5</td></tr><tr><td>sunt, pervenire, coniuncta et consociata cum altera</td><td></td></tr><tr><td>perveniret. Quae si quos inter societas aut est aut</td><td></td></tr><tr><td>fuit aut futura est, eorum est habendus ad summum</td><td></td></tr><tr><td>naturae bonum optumus beatissimusque comitatus.</td><td></td></tr><tr><td>Haec est, inquam, societas, in qua omnia insunt, quae</td><td>84.1</td></tr><tr><td>putant homines expetenda, honestas, gloria, tranquil-</td><td></td></tr><tr><td>litas animi atque iucunditas, ut et, cum haec adsint,</td><td></td></tr><tr><td>beata vita sit et sine his esse non possit. Quod cum</td><td></td></tr><tr><td>optumum maxumumque sit, si id volumus adipisci,</td><td>5</td></tr><tr><td>virtuti opera danda est, sine qua nec amicitiam neque</td><td></td></tr><tr><td>ullam rem expetendam consequi possumus; ea vero</td><td></td></tr><tr><td>neglecta qui se amicos habere arbitrantur, tum se</td><td></td></tr><tr><td>denique errasse sentiunt, cum eos gravis aliquis casus</td><td></td></tr><tr><td>experiri cogit. Quocirca (dicendum est enim saepius),</td><td>85.1</td></tr><tr><td>cum iudicaris, diligere oportet, non, cum dilexeris,</td><td></td></tr><tr><td>iudicare. Sed cum multis in rebus neglegentia plecti-</td><td></td></tr><tr><td>mur, tum maxime in amicis et diligendis et colendis; </td><td></td></tr><tr><td>praeposteris enim utimur consiliis et acta agimus,</td><td>5</td></tr><tr><td>quod vetamur vetere proverbio. Nam implicati ultro</td><td></td></tr><tr><td>et citro vel usu diuturno vel etiam officiis repente in</td><td></td></tr><tr><td>medio cursu amicitias exorta aliqua offensione dis-</td><td></td></tr><tr><td>rumpimus. </td><td></td></tr>
        </table>