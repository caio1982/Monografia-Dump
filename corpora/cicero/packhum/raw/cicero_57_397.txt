<table>
          <script>targetHit=0;</script>
          <tr class="title first  date"><td>xvi Kal<span class="snum">.</span> Iun<span class="snum">.</span> <span class="snum">44</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>O factum male de Alexione! incredibile est quanta me molestia</td><td>15.1.1.1</td></tr><tr><td>adfecerit, nec mehercule ex ea parte maxime quod plerique</td><td></td></tr><tr><td>mecum 'ad quem igitur te medicum conferes?' quid mihi iam</td><td></td></tr><tr><td>medico? aut si opus est, tanta inopia est? amorem erga me,</td><td></td></tr><tr><td>humanitatem suavitatemque desidero. etiam illud: quid est</td><td>5</td></tr><tr><td>quod non pertimescendum sit, cum hominem temperantem,</td><td></td></tr><tr><td>summum medicum, tantus improviso morbus oppresserit? sed</td><td></td></tr><tr><td>ad haec omnia una consolatio est quod ea condicione nati</td><td></td></tr><tr><td>sumus ut nihil quod homini accidere possit recusare debeamus. </td><td></td></tr><tr><td>  De Antonio, iam antea tibi scripsi non esse eum a me con-</td><td>2.1</td></tr><tr><td>ventum. venit enim Misenum cum ego essem in Pompeiano;</td><td></td></tr><tr><td>inde ante profectus est quam ego eum venisse cognovi. sed casu,</td><td></td></tr><tr><td>cum legerem tuas litteras, Hirtius erat apud me in Puteolano.</td><td></td></tr><tr><td>ei legi et egi. primum, quod &lt;ad te&gt; attinet, nihil mihi conce-</td><td>5</td></tr><tr><td>debat, deinde ad summam arbitrum me statuebat non modo</td><td></td></tr><tr><td>huius rei sed totius consulatus sui. cum Antonio autem sic</td><td></td></tr><tr><td>agemus ut perspiciat, si in eo negotio nobis satis fecerit, totum</td><td></td></tr><tr><td>me futurum suum. Dolabellam spero domi esse. </td><td></td></tr><tr><td>  Redeamus ad nostros, de quibus tu bonam spem te significas</td><td>3.1</td></tr><tr><td>habere propter edictorum humanitatem. ego autem perspexi,</td><td></td></tr><tr><td>cum a me <span class="caps">xvii</span> Kal. de Puteolano Neapolim Pansae conveniendi</td><td></td></tr><tr><td>causa proficisceretur Hirtius, omnem eius sensum. seduxi enim</td><td></td></tr><tr><td>et ad pacem sum cohortatus. non poterat scilicet negare se velle</td><td>5</td></tr><tr><td>pacem, sed non minus se nostrorum arma timere quam Antoni, </td><td></td></tr><tr><td>et tamen utrosque non sine causa praesidium habere, se autem</td><td></td></tr><tr><td>utraque arma metuere. quid quaeris? οὐδὲν ὑγιές. </td><td></td></tr><tr><td>  De Quinto filio tibi adsentior. patri quidem certe gratissimae</td><td>4.1</td></tr><tr><td>et bellae tuae litterae fuerunt. Caerelliae vero facile satis feci;</td><td></td></tr><tr><td>nec valde laborare mihi visa est, et si illa, ego certe non labora-</td><td></td></tr><tr><td>rem. istam vero quam tibi molestam scribis esse auditam a te</td><td></td></tr><tr><td>esse omnino demiror. nam quod eam collaudavi apud amicos,</td><td>5</td></tr><tr><td>audientibus tribus filiis eius et filia tua, τί ἐκ τούτου; [quid est</td><td></td></tr><tr><td>hoc] quid est autem cur ego personatus ambulem? parumne</td><td></td></tr><tr><td>foeda persona est ipsius senectutis? </td><td></td></tr><tr><td>  Quod Brutus rogat ut ante Kalendas, ad me quoque scripsit</td><td>5.1</td></tr><tr><td>et fortasse faciam. sed plane quid velit nescio. quid enim illi</td><td></td></tr><tr><td>adferre consili possum, cum ipse egeam consilio et cum ille</td><td></td></tr><tr><td>suae immortalitati melius quam nostro otio consuluerit? de</td><td></td></tr><tr><td>regina rumor exstinguitur. de Flamma, obsecro te, si quid potes.</td><td>5</td></tr>
        </table>