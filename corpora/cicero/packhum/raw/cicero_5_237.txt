<table>
          <script>targetHit=0;</script>
          <tr><td>  Nam quid ego de ceteris civium Romanorum suppliciis</td><td>2.5.143.1</td></tr><tr><td>singillatim potius quam generatim atque universe loquar?</td><td></td></tr><tr><td>Carcer ille qui est a crudelissimo tyranno Dionysio factus</td><td></td></tr><tr><td>Syracusis, quae lautumiae vocantur, in istius imperio domi-</td><td></td></tr><tr><td>cilium civium Romanorum fuit. Vt quisque istius animum</td><td>5</td></tr><tr><td>aut oculos offenderat, in lautumias statim coniciebatur.</td><td></td></tr><tr><td>Indignum hoc video videri omnibus, iudices, et id iam</td><td></td></tr><tr><td>priore actione, cum haec testes dicerent, intellexi. Retineri</td><td></td></tr><tr><td>enim putatis oportere iura libertatis non modo hic ubi</td><td></td></tr><tr><td>tribuni plebis sunt, ubi ceteri magistratus, ubi forum plenum</td><td>10</td></tr><tr><td>iudiciorum, ubi senatus auctoritas, ubi existimatio populi</td><td></td></tr><tr><td>Romani et frequentia, sed ubicumque terrarum et gentium</td><td></td></tr><tr><td>violatum ius civium Romanorum sit, statuitis id pertinere ad</td><td></td></tr><tr><td>communem causam libertatis et dignitatis. In externorum</td><td>144.1</td></tr><tr><td>hominum maleficorum sceleratorumque, in praedonum</td><td></td></tr><tr><td>hostiumque custodias tu tantum numerum civium Romano-</td><td></td></tr><tr><td>rum includere ausus es? Numquamne tibi iudici, num-</td><td></td></tr><tr><td>quam contionis, numquam huius tantae frequentiae, quae</td><td>5</td></tr><tr><td>nunc te animo iniquissimo infestissimoque intuetur, venit</td><td></td></tr><tr><td>in mentem? numquam tibi populi Romani absentis digni-</td><td></td></tr><tr><td>tas, numquam species ipsa huiusce multitudinis in oculis</td><td></td></tr><tr><td>animoque versata est? numquam te in horum conspectum</td><td></td></tr><tr><td>rediturum, numquam in forum populi Romani venturum, </td><td>10</td></tr><tr><td>numquam sub legum et iudiciorum potestatem casurum</td><td></td></tr><tr><td>esse duxisti? </td><td></td></tr><tr><td>  At quae erat ista libido crudelitatis exercendae, quae tot</td><td>145.1</td></tr><tr><td>scelerum suscipiendorum causa? Nulla, iudices, praeter</td><td></td></tr><tr><td>praedandi novam singularemque rationem. Nam ut illi</td><td></td></tr><tr><td>quos a poetis accepimus, qui sinus quosdam obsedisse mari-</td><td></td></tr><tr><td>timos aut aliqua promunturia aut praerupta saxa tenuisse</td><td>5</td></tr><tr><td>dicuntur, ut eos qui essent adpulsi navigiis interficere pos-</td><td></td></tr><tr><td>sent, sic iste in omnia maria infestus ex omnibus Siciliae</td><td></td></tr><tr><td>partibus imminebat. Quaecumque navis ex Asia, quae ex</td><td></td></tr><tr><td>Syria, quae Tyro, quae Alexandria venerat, statim certis</td><td></td></tr><tr><td>indicibus et custodibus tenebatur; vectores omnes in lau-</td><td>10</td></tr><tr><td>tumias coniciebantur, onera atque merces in praetoriam</td><td></td></tr><tr><td>domum deferebantur. Versabatur in Sicilia longo inter-</td><td></td></tr><tr><td>vallo alter non Dionysius ille nec Phalaris,—tulit enim illa</td><td></td></tr><tr><td>quondam insula multos et crudelis tyrannos,—sed quoddam</td><td></td></tr><tr><td>novum monstrum ex vetere illa immanitate quae in isdem</td><td>15</td></tr><tr><td>locis versata esse dicitur. Non enim Charybdim tam in-</td><td>146.1</td></tr><tr><td>festam neque Scyllam nautis quam istum in eodem freto</td><td></td></tr><tr><td>fuisse arbitror; hoc etiam iste infestior, quod multo se</td><td></td></tr><tr><td>pluribus et immanioribus canibus succinxerat, Cyclops alter</td><td></td></tr><tr><td>multo importunior; hic enim totam insulam obsidebat, ille</td><td>5</td></tr><tr><td>Aetnam solam et eam Siciliae partem tenuisse dicitur. </td><td></td></tr>
        </table>