<table>
          <script>targetHit=0;</script>
          <tr><td>  Magnum hoc Lampsacenum crimen est libidinis atque</td><td>2.1.86.1</td></tr><tr><td>improbissimae cupiditatis: accipite nunc avaritiae prope</td><td></td></tr><tr><td>modum in suo genere non levius. Milesios navem po-</td><td></td></tr><tr><td>poscit, quae eum praesidi causa Myndum prosequeretur:</td><td></td></tr><tr><td>illi statim myoparonem egregium de sua classe ornatum atque</td><td>5</td></tr><tr><td>armatum dederunt. Hoc praesidio Myndum profectus est.</td><td></td></tr><tr><td>Nam quid a Milesiis lanae publice abstulerit, item de sumptu</td><td></td></tr><tr><td>in adventum, de contumeliis et iniuriis in magistratum</td><td></td></tr><tr><td>Milesium tametsi dici cum vere tum graviter et vehementer</td><td></td></tr><tr><td>potest, tamen dicere praetermittam eaque omnia testibus in-</td><td>10</td></tr><tr><td>tegra reservabo: illud, quod neque taceri ullo modo neque</td><td></td></tr><tr><td>dici pro dignitate potest, cognoscite. Milites remigesque</td><td>87.1</td></tr><tr><td>Miletum Myndo pedibus reverti iubet: ipse myoparonem</td><td></td></tr><tr><td>pulcherrimum de decem Milesiorum navibus electum L.</td><td></td></tr><tr><td>Magio et L. Fannio, qui Myndi habitabant, vendidit. Hi</td><td></td></tr><tr><td>sunt homines quos nuper senatus in hostium numero haben-</td><td>5</td></tr><tr><td>dos censuit: hoc illi navigio ad omnis populi Romani</td><td></td></tr><tr><td>hostis usque ab Dianio [quod in Hispania est] ad Sinopam</td><td></td></tr><tr><td>[quae in Ponto est] navigaverunt. </td><td></td></tr><tr><td>  O, di immortales, incredibilem avaritiam singularemque</td><td></td></tr><tr><td>audaciam! Navem tu de classe populi Romani, quam tibi</td><td>10</td></tr><tr><td>Milesia civitas ut te prosequeretur dedisset, ausus es vendere?</td><td></td></tr><tr><td>Si te magnitudo malefici, si hominum existimatio non </td><td></td></tr><tr><td>movebat, ne illud quidem cogitabas, huius improbissimi furti</td><td></td></tr><tr><td>sive adeo nefariae praedae tam inlustrem ac tam nobilem</td><td></td></tr><tr><td>civitatem testem futuram? An quia tum Cn. Dolabella in</td><td>88.1</td></tr><tr><td>eum qui ei myoparoni praefuerat, Milesiisque rem gestam</td><td></td></tr><tr><td>renuntiarat, animadvertere tuo rogatu conatus est, renuntia-</td><td></td></tr><tr><td>tionemque eius, quae erat in publicas litteras relata illorum</td><td></td></tr><tr><td>legibus, tolli iusserat, idcirco te ex hoc crimine elapsum</td><td>5</td></tr><tr><td>esse arbitrabare? Multum te ista fefellit opinio, et quidem</td><td></td></tr><tr><td>multis in locis. Semper enim existimasti, et maxime in</td><td></td></tr><tr><td>Sicilia, satis cautum tibi ad defensionem fore, si aut referri</td><td></td></tr><tr><td>aliquid in litteras publicas vetuisses, aut quod relatum esset</td><td></td></tr><tr><td>tolli coegisses. Hoc quam nihil sit, tametsi ex multis</td><td>10</td></tr><tr><td>Siciliae civitatibus priore actione didicisti, tamen etiam in</td><td></td></tr><tr><td>hac ipsa civitate cognosce. Sunt illi quidem dicto audientes,</td><td></td></tr><tr><td>quam diu adsunt ii qui imperant: simul ac discesserunt, non</td><td></td></tr><tr><td>solum illud perscribunt quod tum prohibiti sunt, sed etiam</td><td></td></tr><tr><td>causam adscribunt cur non tum in litteras relatum sit.</td><td>15</td></tr><tr><td>Manent istae litterae Mileti, manent, et dum erit illa civitas</td><td>89.1</td></tr><tr><td>manebunt. Decem enim navis iussu L. Murenae populus</td><td></td></tr><tr><td>Milesius ex pecunia vectigali populo Romano fecerat, sicut</td><td></td></tr><tr><td>pro sua quaeque parte Asiae ceterae civitates. Quam ob</td><td></td></tr><tr><td>rem unam ex decem, non praedonum repentino adventu sed</td><td>5</td></tr><tr><td>legati latrocinio, non vi tempestatis sed hac horribili tem-</td><td></td></tr><tr><td>pestate sociorum amissam in litteras publicas rettulerunt.</td><td></td></tr><tr><td>Sunt Romae legati Milesii, homines nobilissimi ac principes</td><td>90.1</td></tr><tr><td>civitatis, qui tametsi mensem Februarium et consulum</td><td></td></tr><tr><td>designatorum nomen exspectant, tamen hoc tantum facinus</td><td></td></tr><tr><td>non modo negare interrogati, sed ne producti quidem</td><td></td></tr><tr><td>reticere poterunt: dicent, inquam, et religione adducti et</td><td>5</td></tr><tr><td>domesticarum legum metu, quid illo myoparone factum sit,</td><td></td></tr><tr><td>ostendent C. Verrem, in ea classe quae contra piratas aedi-</td><td></td></tr><tr><td>ficata sit, piratam ipsum consceleratum fuisse.  </td><td></td></tr>
        </table>