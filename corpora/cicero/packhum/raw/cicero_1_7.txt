<table>
          <script>targetHit=0;</script>
          <tr><td>  Conturbatus sane discedit Quinctius; neque mirum, cui</td><td>32.1</td></tr><tr><td>haec optio tam misera tamque iniqua daretur ut aut ipse se</td><td></td></tr><tr><td>capitis damnaret, si satis dedisset, aut causam capitis, si</td><td></td></tr><tr><td>sponsionem fecisset, priore loco diceret. Cum in altera re</td><td></td></tr><tr><td>causae nihil esset quin secus iudicaret ipse de se, quod</td><td>5</td></tr><tr><td>iudicium gravissimum est, in altera spes esset ad talem tamen</td><td></td></tr><tr><td>virum iudicem veniendi, unde eo plus opis auferret quo</td><td></td></tr><tr><td>minus attulisset gratiae, sponsionem facere maluit; fecit;</td><td></td></tr><tr><td>te iudicem, C. Aquili, sumpsit, ex sponso egit. In hoc summa</td><td></td></tr><tr><td>iudici causaque tota consistit. </td><td>10</td></tr><tr><td>  Iudicium esse, C. Aquili, non de re pecuniaria, sed de</td><td>33.1</td></tr><tr><td>fama fortunisque P. Quincti vides. Cum maiores ita con- </td><td></td></tr><tr><td>stituerint ut, qui pro capite diceret, is posteriore loco diceret,</td><td></td></tr><tr><td>nos inaudita criminatione accusatorum priore loco causam</td><td></td></tr><tr><td>dicere intellegis. Eos porro qui defendere consuerunt vides</td><td>5</td></tr><tr><td>accusare, et ea ingenia converti ad perniciem quae antea</td><td></td></tr><tr><td>versabantur in salute atque auxilio ferendo. Illud etiam</td><td></td></tr><tr><td>restiterat quod hesterno die fecerunt, ut te in ius educerent,</td><td></td></tr><tr><td>ut nobis tempus quam diu diceremus praestitueres; quam</td><td></td></tr><tr><td>rem facile a praetore impetrassent, nisi tu quod esset tuum</td><td>10</td></tr><tr><td>ius et officium potestasque docuisses. Neque nobis adhuc</td><td>34.1</td></tr><tr><td>praeter te quisquam fuit, ubi nostrum ius contra illos obtine-</td><td></td></tr><tr><td>remus, neque illis umquam satis fuit illud obtinere quod</td><td></td></tr><tr><td>probari omnibus posset; ita sine iniuria potentiam levem</td><td></td></tr><tr><td>atque inopem esse arbitrantur. </td><td>5</td></tr><tr><td>  Verum quoniam tibi instat Hortensius ut eas in con-</td><td></td></tr><tr><td>silium, a me postulat ne dicendo tempus absumam,</td><td></td></tr><tr><td>queritur priore patrono causam defendente numquam</td><td></td></tr><tr><td>perorari potuisse, non patiar istam manere suspicionem</td><td></td></tr><tr><td>nos rem iudicari nolle; neque illud mihi adrogabo, me</td><td>10</td></tr><tr><td>posse causam commodius demonstrare quam antea demon-</td><td></td></tr><tr><td>strata sit, neque tamen tam multa verba faciam, propterea</td><td></td></tr><tr><td>quod et ab illo qui tum dixit iam informata causa est</td><td></td></tr><tr><td>et a me, qui neque excogitare neque pronuntiare multa</td><td></td></tr><tr><td>possum, brevitas postulatur, quae mihimet ipsi amicissima</td><td>15</td></tr><tr><td>est; faciam quod te saepe animadverti facere, Hortensi;</td><td>35.1</td></tr><tr><td>totam causae meae dictionem certas in partis dividam.</td><td></td></tr><tr><td>Tu id semper facis, quia semper potes, ego in hac causa</td><td></td></tr><tr><td>faciam, propterea quod in hac videor posse facere; quod</td><td></td></tr><tr><td>tibi natura dat ut semper possis, id mihi causa concedit ut </td><td>5</td></tr><tr><td>hodie possim. Certos mihi finis terminosque constituam,</td><td></td></tr><tr><td>extra quos egredi non possim, si maxime velim, ut et mihi</td><td></td></tr><tr><td>sit propositum de quo dicam, et Hortensius habeat exposita</td><td></td></tr><tr><td>ad quae respondeat, et tu, C. Aquili, iam ante animo pro-</td><td></td></tr><tr><td>spicere possis quibus de rebus auditurus sis. </td><td>10</td></tr>
        </table>