<table>
          <script>targetHit=0;</script>
          <tr><td>  Tum Quintus: Est plane, Piso, ut dicis, inquit. nam</td><td>5.3.1</td></tr><tr><td>me ipsum huc modo venientem convertebat ad sese</td><td></td></tr><tr><td>Coloneus ille locus, cuius incola Sophocles ob oculos</td><td></td></tr><tr><td>versabatur, quem scis quam admirer quamque eo</td><td></td></tr><tr><td>delecter. me quidem ad altiorem memoriam Oedi-</td><td>5</td></tr><tr><td>podis huc venientis et illo mollissimo carmine quae-</td><td></td></tr><tr><td>nam essent ipsa haec loca requirentis species quae-</td><td></td></tr><tr><td>dam commovit, inaniter scilicet, sed commovit tamen.  </td><td></td></tr><tr><td>  Tum Pomponius: At ego, quem vos ut deditum</td><td></td></tr><tr><td>Epicuro insectari soletis, sum multum equidem cum</td><td>10</td></tr><tr><td>Phaedro, quem unice diligo, ut scitis, in Epicuri</td><td></td></tr><tr><td>hortis, quos modo praeteribamus, sed veteris pro-</td><td></td></tr><tr><td>verbii admonitu vivorum memini, nec tamen Epicuri</td><td></td></tr><tr><td>licet oblivisci, si cupiam, cuius imaginem non modo</td><td></td></tr><tr><td>in tabulis nostri familiares, sed etiam in poculis et</td><td>15</td></tr><tr><td>in anulis habent. </td><td></td></tr><tr><td>  Hic ego: Pomponius quidem, inquam, noster iocari</td><td>4.1</td></tr><tr><td>videtur, et fortasse suo iure. ita enim se Athenis</td><td></td></tr><tr><td>collocavit, ut sit paene unus ex Atticis, ut id etiam</td><td></td></tr><tr><td>cognomen videatur habiturus. Ego autem tibi, Piso,</td><td></td></tr><tr><td>assentior usu hoc venire, ut acrius aliquanto et</td><td>5</td></tr><tr><td>attentius de claris viris locorum admonitu cogitemus.</td><td></td></tr><tr><td>scis enim me quodam tempore Metapontum venisse</td><td></td></tr><tr><td>tecum neque ad hospitem ante devertisse, quam Py-</td><td></td></tr><tr><td>thagorae ipsum illum locum, ubi vitam ediderat,</td><td></td></tr><tr><td>sedemque viderim. hoc autem tempore, etsi multa</td><td>10</td></tr><tr><td>in omni parte Athenarum sunt in ipsis locis indicia</td><td></td></tr><tr><td>summorum virorum, tamen ego illa moveor exhedra.</td><td></td></tr><tr><td>modo enim fuit Carneadis, quem videre videor—est</td><td></td></tr><tr><td>enim nota imago—, a sedeque ipsa tanta ingenii</td><td></td></tr><tr><td>magnitudine orbata desiderari illam vocem puto. </td><td>15</td></tr>
        </table>