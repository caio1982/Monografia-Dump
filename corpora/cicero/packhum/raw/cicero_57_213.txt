<table>
          <script>targetHit=0;</script>
          <tr class="title first  date"><td>vi Non<span class="snum">.</span> Mai<span class="snum">.</span> <span class="snum">49</span> <span class="snum">(</span>§<span class="snum">10)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Et res ipsa monebat et tu ostenderas et ego videbam de</td><td>10.8.1.1</td></tr><tr><td>iis rebus quas intercipi periculosum esset finem inter nos</td><td></td></tr><tr><td>scribendi fieri tempus esse. sed cum ad me saepe mea Tullia</td><td></td></tr><tr><td>scribat orans ut quid in Hispania geratur exspectem et semper</td><td></td></tr><tr><td>adscribat idem videri tibi idque ipse etiam ex tuis litteris</td><td>5</td></tr><tr><td>intellexerim, non puto esse alienum me ad te quid de ea re</td><td></td></tr><tr><td>sentiam scribere. </td><td></td></tr><tr><td>  Consilium istuc tunc esset prudens, ut mihi videtur, si</td><td>2.1</td></tr><tr><td>nostras rationes ad Hispaniensem casum accommodaturi es-</td><td></td></tr><tr><td>semus; quod fieri * * * . necesse est enim aut, id quod maxime</td><td></td></tr><tr><td>velim, pelli istum ab Hispania aut trahi id bellum aut istum,</td><td></td></tr><tr><td>ut confidere videtur, apprehendere Hispanias. si pelletur,</td><td>5</td></tr><tr><td>quam gratus aut quam honestus tum erit ad Pompeium noster</td><td></td></tr><tr><td>adventus, cum ipsum Curionem ad eum transiturum putem?</td><td></td></tr><tr><td>si trahitur bellum, quid exspectem aut quam diu? relin-</td><td></td></tr><tr><td>quitur ut, si vincimur in Hispania, quiescamus. id ego contra</td><td></td></tr><tr><td>puto. istum enim victorem magis relinquendum puto quam</td><td>10</td></tr><tr><td>victum, et dubitantem magis quam fidentem suis rebus. nam </td><td></td></tr><tr><td>caedem video si vicerit et impetum in privatorum pecunias et</td><td></td></tr><tr><td>exsulum reditum et tabulas novas et turpissimorum honores</td><td></td></tr><tr><td>et regnum non modo Romano homini sed ne Persae quidem</td><td></td></tr><tr><td>cuiquam tolerabile. </td><td>15</td></tr><tr><td>  Tacita esse poterit indignitas nostra? pati poterunt oculi me</td><td>3.1</td></tr><tr><td>cum Gabinio sententiam dicere, et quidem illum rogari prius?</td><td></td></tr><tr><td>praesto esse clientem tuum Cloelium, †Cateli† Plaguleium,</td><td></td></tr><tr><td>ceteros? sed cur inimicos colligo, qui meos necessarios a me</td><td></td></tr><tr><td>defensos nec videre in curia sine dolore nec versari inter eos</td><td>5</td></tr><tr><td>sine dedecore potero? quid si ne id quidem est exploratum,</td><td></td></tr><tr><td>fore ut mihi liceat? scribunt enim ad me amici eius me illi</td><td></td></tr><tr><td>nullo modo satis fecisse quod in senatum non venerim.</td><td></td></tr><tr><td>tamenne dubitemus an ei nos etiam cum periculo venditemus</td><td></td></tr><tr><td>quicum coniuncti ne cum praemio quidem volu&lt;i&gt;mus esse? </td><td>10</td></tr><tr><td>  Deinde hoc vide, non esse iudicium de tota contentione</td><td>4.1</td></tr><tr><td>in Hispaniis, nisi forte iis amissis arma Pompeium abiecturum</td><td></td></tr><tr><td>putas; cuius omne consilium Themistocleum est. existimat</td><td></td></tr><tr><td>enim qui mare teneat eum necesse &lt;esse&gt; rerum potiri. itaque</td><td></td></tr><tr><td>[qui] numquam id egit ut Hispaniae per se tenerentur; navalis</td><td>5</td></tr><tr><td>apparatus ei semper antiquissima cura fuit. navigabit igitur,</td><td></td></tr><tr><td>cum erit tempus, maximis classibus et ad Italiam accedet, in</td><td></td></tr><tr><td>qua nos sedentes quid erimus? nam medios esse iam non</td><td></td></tr><tr><td>licebit. [classibus] adversabimur igitur? quod maius scelus </td><td></td></tr><tr><td>aut tantum? denique quid turpius? an qui valde incumbentis</td><td>10</td></tr><tr><td>solus tuli scelus, eiusdem cum Pompeio et cum reliquis</td><td></td></tr><tr><td>principibus non feram? quod si iam misso officio periculi ratio</td><td>5.1</td></tr><tr><td>habenda est, ab illis est periculum si peccaro, ab hoc si recte</td><td></td></tr><tr><td>fecero, nec ullum in his malis consilium periculo vacuum</td><td></td></tr><tr><td>inveniri potest, ut non sit dubium quin turpiter facere cum</td><td></td></tr><tr><td>periculo fugiamus, quod fugeremus etiam cum salute. non</td><td>5</td></tr><tr><td>simul cum Pompeio mare transi[er]imus. omnino &lt;non&gt;</td><td></td></tr><tr><td>potuimus; exstat ratio dierum. sed tamen (fateamur enim quod</td><td></td></tr><tr><td>est) ne con&lt;ten&gt;dimus quidem ut possemus. fefellit ea me res</td><td></td></tr><tr><td>quae fortasse non debuit, sed fefellit: pacem putavi fore.</td><td></td></tr><tr><td>quae si esset, iratum mihi Caesarem esse, cum idem amicus</td><td>10</td></tr><tr><td>esset Pompeio, nolui. senseram enim quam idem essent. hoc</td><td></td></tr><tr><td>verens in hanc tarditatem incidi. sed adsequar omnia si propero:</td><td></td></tr><tr><td>si cunctor, amitto. </td><td></td></tr><tr><td>  Et tamen, mi Attice, auguria quoque me incitant quaedam</td><td>6.1</td></tr><tr><td>spe non dubia nec haec collegi nostri ab Atto sed illa Platonis</td><td></td></tr><tr><td>de tyrannis. nullo enim modo posse video stare istum diutius</td><td></td></tr><tr><td>quin ipse per se etiam languentibus nobis concidat, quippe</td><td></td></tr><tr><td>qui florentis&lt;simus&gt; ac novus sex, septem diebus ipsi illi egenti</td><td>5</td></tr><tr><td>ac perditae multitudini in odium acerbissimum venerit, qui</td><td></td></tr><tr><td>duarum rerum simulationem tam cito amiserit, mansuetudinis</td><td></td></tr><tr><td>in Metello, divitiarum in aerario. iam quibus utatur vel sociis </td><td></td></tr><tr><td>vel ministris? ii provincias, ii rem publicam regent quorum</td><td></td></tr><tr><td>nemo duo mensis potuit patrimonium suum gubernare?</td><td>10</td></tr><tr><td>non sunt omnia colligenda quae tu acutissime perspicis,</td><td>7.1</td></tr><tr><td>sed tamen ea pone ante oculos; iam intelleges id regnum vix</td><td></td></tr><tr><td>semenstre esse posse. quod si me fefellerit, feram, sicut multi</td><td></td></tr><tr><td>clarissimi homines in re publica excellentes tulerunt, nisi forte</td><td></td></tr><tr><td>me Sardanapali vicem in suo lectulo mori malle censueris</td><td>5</td></tr><tr><td>quam &lt;in&gt; exsilio Themistocleo. qui cum fuisset, ut ait</td><td></td></tr><tr><td>Thucydides, τῶν μὲν παρόντων δι’ ἐλαχίστης βουλῆς κράτιστος</td><td></td></tr><tr><td>γνώμων, τῶν δὲ μελλόντων ἐς πλεῖστον τοῦ γενησομένου ἄριστος</td><td></td></tr><tr><td>εἰκαστής, tamen incidit in eos casus quos vitasset si eum nihil</td><td></td></tr><tr><td>fefellisset. etsi is erat, ut ait idem, qui τὸ ἄμεινον καὶ τὸ χεῖρον</td><td>10</td></tr><tr><td>ἐν τῷ ἀφανεῖ ἔτι ἑώρα μάλιστα, tamen non vidit nec quo modo</td><td></td></tr><tr><td>Lacedaemoniorum nec quo modo suorum civium invidiam</td><td></td></tr><tr><td>effugeret nec quid Artaxerxi pollice&lt;re&gt;tur. non fuisset illa nox</td><td></td></tr><tr><td>tam acerba Africano, sapientissimo viro, non tam dirus ille</td><td></td></tr><tr><td>dies Sullanus callidissimo viro, C. Mario, si nihil utrumque</td><td>15</td></tr><tr><td>eorum fefellisset. nos tamen hoc confirmamus illo augurio</td><td></td></tr><tr><td>quo diximus, nec nos fallit nec aliter accidet. corruat iste</td><td>8.1</td></tr><tr><td>necesse est aut per adversarios aut ipse per se, qui quidem</td><td></td></tr><tr><td>sibi est adversarius unus acerrimus. id spero vivis nobis fore;</td><td></td></tr><tr><td>quamquam tempus est nos de illa perpetua iam, non de hac</td><td></td></tr><tr><td>exigua vita cogitare. sin quid acciderit maturius, haud sane</td><td>5</td></tr><tr><td>mea multum interfuerit utrum factum [fiat] videam an futurum</td><td></td></tr><tr><td>esse multo ante viderim. quae cum ita sint, non est commit-</td><td></td></tr><tr><td>tendum ut iis paream quos contra me senatus, ne quid res</td><td></td></tr><tr><td>publica detrimenti acciperet, armavit.  </td><td></td></tr><tr><td>  Tibi sunt omnia commendata, quae commendationis meae</td><td>9.1</td></tr><tr><td>pro tuo in nos amore non indigent. ne hercule ego quidem</td><td></td></tr><tr><td>reperio quid scribam; sedeo enim πλουδοκῶν. etsi nihil um-</td><td></td></tr><tr><td>quam tam fuit scribendum quam nihil mihi umquam ex</td><td></td></tr><tr><td>plurimis tuis iucunditatibus gratius accidisse quam quod</td><td>5</td></tr><tr><td>meam Tulliam suavissime diligentissimeque coluisti. valde eo</td><td></td></tr><tr><td>ipsa delectata est, ego autem non minus. cuius quidem virtus</td><td></td></tr><tr><td>mirifica. quo modo illa fert publicam cladem, quo modo</td><td></td></tr><tr><td>domesticas tricas! quantus autem animus in discessu nostro!</td><td></td></tr><tr><td>est στοργή, est summa σύντηξις. tamen nos recte facere et</td><td>10</td></tr><tr><td>bene audire vult. sed hac super re mi&lt;nu&gt;s, ne meam ipse</td><td>10.1</td></tr><tr><td>συμπάθειαν iam evocem. </td><td></td></tr><tr><td>  Tu, si quid de Hispaniis certius et si quid aliud, dum</td><td></td></tr><tr><td>adsumus, scribes, et ego fortasse discedens dabo ad te aliquid,</td><td></td></tr><tr><td>eo etiam magis quod Tullia te non putabat hoc tempore ex</td><td>5</td></tr><tr><td>Italia. cum An&lt;ton&gt;io item est agendum ut cum Curione,</td><td></td></tr><tr><td>Melitae me velle esse, civili bello nolle interesse. eo velim</td><td></td></tr><tr><td>tam facili uti possim et tam bono in me quam Curione. is</td><td></td></tr><tr><td>ad Misenum <span class="caps">vi</span> Non. venturus dicebatur, id est hodie. sed</td><td></td></tr><tr><td>praemisit mihi odiosas litteras hoc exemplo:</td><td>10</td></tr>
        </table>