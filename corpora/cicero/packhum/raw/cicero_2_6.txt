<table>
          <script>targetHit=0;</script>
          <tr><td>  Nam postquam isti intellexerunt summa diligentia vitam</td><td>28.1</td></tr><tr><td>Sex. Rosci custodiri neque sibi ullam caedis faciendae</td><td></td></tr><tr><td>potestatem dari, consilium ceperunt plenum sceleris et</td><td></td></tr><tr><td>audaciae ut nomen huius de parricidio deferrent, ut ad</td><td></td></tr><tr><td>eam rem aliquem accusatorem veterem compararent qui</td><td>5</td></tr><tr><td>de ea re posset dicere aliquid, in qua re nulla subesset</td><td></td></tr><tr><td>suspicio, denique ut, quoniam crimine non poterant, tem-</td><td></td></tr><tr><td>pore ipso pugnarent. Ita loqui homines: 'quod iudicia</td><td></td></tr><tr><td>tam diu facta non essent, condemnari eum oportere qui</td><td></td></tr><tr><td>primus in iudicium adductus esset; huic autem patronos</td><td>10</td></tr><tr><td>propter Chrysogoni gratiam defuturos; de bonorum ven-</td><td></td></tr><tr><td>ditione et de ista societate verbum esse facturum neminem;</td><td></td></tr><tr><td>ipso nomine parricidi et atrocitate criminis fore ut hic nullo</td><td></td></tr><tr><td>negotio tolleretur, cum ab nullo defensus esset.' Hoc con-</td><td>29.1</td></tr><tr><td>silio atque adeo hac amentia impulsi quem ipsi, cum</td><td></td></tr><tr><td>cuperent, non potuerunt occidere, eum iugulandum vobis</td><td></td></tr><tr><td>tradiderunt.  </td><td></td></tr><tr><td>  Quid primum querar aut unde potissimum, iudices,</td><td>5</td></tr><tr><td>ordiar aut quod aut a quibus auxilium petam? deorumne</td><td></td></tr><tr><td>immortalium, populine Romani, vestramne qui summam</td><td></td></tr><tr><td>potestatem habetis hoc tempore fidem implorem? Pater</td><td>30.1</td></tr><tr><td>occisus nefarie, domus obsessa ab inimicis, bona adempta,</td><td></td></tr><tr><td>possessa, direpta, fili vita infesta, saepe ferro atque insidiis</td><td></td></tr><tr><td>appetita. Quid ab his tot maleficiis sceleris abesse videtur?</td><td></td></tr><tr><td>Tamen haec aliis nefariis cumulant atque adaugent, crimen</td><td>5</td></tr><tr><td>incredibile confingunt, testis in hunc et accusatores huiusce</td><td></td></tr><tr><td>pecunia comparant; hanc condicionem misero ferunt ut</td><td></td></tr><tr><td>optet utrum malit cervices &lt;T.&gt; Roscio dare an insutus in</td><td></td></tr><tr><td>culleum per summum dedecus vitam amittere. Patronos</td><td></td></tr><tr><td>huic defuturos putaverunt; desunt; qui libere dicat, qui</td><td>10</td></tr><tr><td>cum fide defendat, id quod in hac causa satis &lt;est&gt;, non deest</td><td></td></tr><tr><td>profecto, iudices. Et forsitan in suscipienda causa temere</td><td>31.1</td></tr><tr><td>impulsus adulescentia fecerim; quoniam quidem semel</td><td></td></tr><tr><td>suscepi, licet hercules undique omnes minae terrores peri-</td><td></td></tr><tr><td>culaque impendeant omnia, succurram ac subibo. Certum</td><td></td></tr><tr><td>est deliberatumque quae ad causam pertinere arbitror,</td><td>5</td></tr><tr><td>omnia non modo dicere verum etiam libenter audacter</td><td></td></tr><tr><td>libereque dicere; nulla res tanta exsistet, iudices, ut possit</td><td></td></tr><tr><td>vim mihi maiorem adhibere metus quam fides. Etenim</td><td>32.1</td></tr><tr><td>quis tam dissoluto animo est qui haec cum videat tacere ac</td><td></td></tr><tr><td>neglegere possit? Patrem meum, cum proscriptus non esset,</td><td></td></tr><tr><td>iugulastis, occisum in proscriptorum numerum rettulistis, me</td><td></td></tr><tr><td>domo mea per vim expulistis, patrimonium meum possi-</td><td>5</td></tr><tr><td>detis. Quid voltis amplius? etiamne ad subsellia cum ferro</td><td></td></tr><tr><td>atque telis venistis ut hic aut iuguletis aut condemnetis?  </td><td></td></tr>
        </table>