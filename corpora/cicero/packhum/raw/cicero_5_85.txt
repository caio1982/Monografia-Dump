<table>
          <script>targetHit=0;</script>
          <tr><td>  Non quaero unde <span class="caps">cccc</span> amphoras mellis habueris, unde</td><td>2.2.183.9</td></tr><tr><td>tantum Melitensium, unde <span class="caps">l</span> tricliniorum lectos, unde tot</td><td>10</td></tr><tr><td>candelabra; non, inquam, iam quaero unde haec habueris, </td><td></td></tr><tr><td>sed quo tantum tibi opus fuerit, id quaero. Omitto de</td><td></td></tr><tr><td>melle, sed tantumne Melitensium, quasi etiam amicorum</td><td></td></tr><tr><td>uxores, tantum lectorum, quasi omnium istorum villas</td><td></td></tr><tr><td>ornaturus esses? Et cum haec paucorum mensuum ratio</td><td>184.1</td></tr><tr><td>in his libellis sit, facite ut vobis trienni totius veniat in</td><td></td></tr><tr><td>mentem. Sic contendo, ex his parvis libellis apud unum</td><td></td></tr><tr><td>magistrum societatis repertis vos iam coniectura adsequi</td><td></td></tr><tr><td>posse cuius modi praedo iste in illa provincia fuerit, quam</td><td>5</td></tr><tr><td>multas cupiditates, quam varias, quam infinitas habuerit,</td><td></td></tr><tr><td>quantam pecuniam non solum numeratam, verum etiam in</td><td></td></tr><tr><td>huiusce modi rebus positam confecerit; quae vobis alio</td><td></td></tr><tr><td>loco planius explicabuntur. Nunc hoc attendite. His</td><td>185.1</td></tr><tr><td>exportationibus quae recitatae sunt scribit HS <span class="caps"><span class="ovl">lx</span></span><span class="ovl"></span> socios</td><td></td></tr><tr><td>perdidisse ex vicensima portori Syracusis. Pauculis igitur</td><td></td></tr><tr><td>mensibus, ut hi pusilli et contempti libelli indicant, furta</td><td></td></tr><tr><td>praetoris, quae essent HS <span class="ovl">∞</span><span class="caps"><span class="ovl">cc</span></span><span class="ovl"></span>, ex uno oppido solo exportata</td><td>5</td></tr><tr><td>sunt. Cogitate nunc,—cum illa Sicilia sit, hoc est insula</td><td></td></tr><tr><td>quae undique exitus maritimos habeat,—quid ex ceteris</td><td></td></tr><tr><td>locis exportatum putetis, quid Agrigento, quid Lilybaeo,</td><td></td></tr><tr><td>quid Panhormo, quid Thermis, quid Halaesa, quid Catina,</td><td></td></tr><tr><td>quid ex ceteris oppidis, quid vero Messana, quem iste sibi</td><td>10</td></tr><tr><td>locum maxime tutum esse arbitrabatur, ubi animo semper</td><td></td></tr><tr><td>soluto liberoque erat, quod sibi iste Mamertinos delegerat</td><td></td></tr><tr><td>ad quos omnia quae aut diligentius servanda aut occultius</td><td></td></tr><tr><td>exportanda erant deportaret. His inventis libellis ceteri</td><td></td></tr><tr><td>remoti et diligentius sunt reconditi; nos tamen, ut omnes</td><td>15</td></tr><tr><td>intellegant hoc nos sine cupiditate agere, his ipsis libellis</td><td></td></tr><tr><td>contenti sumus. </td><td></td></tr>
        </table>