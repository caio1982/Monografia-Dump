<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Quint<span class="snum">.(?)</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Minime miror te et graviter ferre de Marcello et plura vereri</td><td>13.10.1.1</td></tr><tr><td>periculi genera. quis enim hoc timeret quod neque acciderat</td><td></td></tr><tr><td>antea nec videbatur natura ferre ut accidere posset? omnia</td><td></td></tr><tr><td>igitur metuenda. sed illud παρὰ τὴν ἱστορίαν, tu praesertim,</td><td></td></tr><tr><td>me reliquum consularem. quid? tibi Servius quid videtur?</td><td>5</td></tr><tr><td>quamquam hoc nullam ad partem valet scilicet, mihi prae-</td><td></td></tr><tr><td>sertim qui non minus bene actum cum illis putem. quid enim</td><td></td></tr><tr><td>sumus aut quid esse possumus? domin an foris? quod nisi</td><td></td></tr><tr><td>mihi hoc venisset in mentem, scribere ista nescio quae, quo</td><td></td></tr><tr><td>verterem me non haberem.  </td><td>10</td></tr><tr><td>  Ad Dolabellam, ut scribis, ita puto faciendum, κοινότερα</td><td>2.1</td></tr><tr><td>quaedam et πολιτικώτερα. faciendum certe aliquid est; valde</td><td></td></tr><tr><td>enim desiderat. </td><td></td></tr><tr><td>  Brutus si quid egerit, curabis ut sciam; cui quidem quam</td><td>3.1</td></tr><tr><td>primum agendum puto, praesertim si statuit. sermunculum</td><td></td></tr><tr><td>enim omnem aut restinxerit aut sedarit. sunt enim qui lo-</td><td></td></tr><tr><td>quantur etiam mecum. sed haec ipse optime, praesertim si</td><td></td></tr><tr><td>etiam tecum loquetur. </td><td>5</td></tr><tr><td>  Mihi est in animo proficisci <span class="caps">xi</span> Kal. hic enim nihil habeo</td><td></td></tr><tr><td>quod agam, ne hercule illic quidem nec usquam, sed tamen</td><td></td></tr><tr><td>aliquid illic. hodie Spintherem exspecto. misit enim Brutus ad</td><td></td></tr><tr><td>me. per litteras purgat Caesarem de interitu Marcelli; in quem,</td><td></td></tr><tr><td>ne si insidiis quidem ille interfectus esset, caderet ulla suspicio.</td><td>10</td></tr><tr><td>nunc vero, cum de Magio constet, nonne furor eius causam</td><td></td></tr><tr><td>omnem sustinet? plane quid sit non intellego. explanabis</td><td></td></tr><tr><td>igitur. quamquam nihil habeo quod dubitem nisi ipsi Magio</td><td></td></tr><tr><td>quae fuerit causa amentiae; pro quo quidem etiam sponsor sum</td><td></td></tr><tr><td>factus. et nimirum id fuit. solvendo enim non erat. credo eum</td><td>15</td></tr><tr><td>petisse a Marcello aliquid et illum, ut erat, constantius respon-</td><td></td></tr><tr><td>disse.</td><td></td></tr>
        </table>