<table>
          <script>targetHit=0;</script>
          <tr><td>  Sed tamen venenum unde fuerit, quem ad modum pa-</td><td>61.1</td></tr><tr><td>ratum sit non dicitur. Datum esse aiunt huic P. Licinio,</td><td></td></tr><tr><td>pudenti adulescenti et bono, Caeli familiari; constitutum</td><td></td></tr><tr><td>esse cum servis ut venirent ad balneas Senias; eodem</td><td></td></tr><tr><td>Licinium esse venturum atque eis veneni pyxidem tradi-</td><td>5</td></tr><tr><td>turum. Hic primum illud requiro, quid attinuerit ferri in</td><td></td></tr><tr><td>eum locum constitutum, cur illi servi non ad Caelium</td><td></td></tr><tr><td>domum venerint. Si manebat tanta illa consuetudo Caeli,</td><td></td></tr><tr><td>tanta familiaritas cum Clodia, quid suspicionis esset si apud</td><td></td></tr><tr><td>Caelium mulieris servus visus esset? Sin autem iam</td><td>10</td></tr><tr><td>suberat simultas, exstincta erat consuetudo, discidium</td><td></td></tr><tr><td>exstiterat, hinc illae lacrimae nimirum et haec causa est</td><td></td></tr><tr><td>omnium horum scelerum atque criminum. 'Immo' inquit</td><td>62.1</td></tr><tr><td>'cum servi ad dominam rem totam et maleficium Caeli</td><td></td></tr><tr><td>detulissent, mulier ingeniosa praecepit his ut omnia Caelio</td><td></td></tr><tr><td>pollicerentur; sed ut venenum, cum a Licinio traderetur,</td><td></td></tr><tr><td>manifesto comprehendi posset, constitui locum iussit bal-</td><td>5</td></tr><tr><td>neas Senias, ut eo mitteret amicos qui delitiscerent, deinde</td><td></td></tr><tr><td>repente, cum venisset Licinius venenumque traderet, prosi-</td><td></td></tr><tr><td>lirent hominemque comprenderent.' Quae quidem omnia,</td><td></td></tr><tr><td>iudices, perfacilem rationem habent reprendendi. Cur</td><td></td></tr><tr><td>enim potissimum balneas publicas constituerat? in quibus</td><td>10</td></tr><tr><td>non invenio quae latebra togatis hominibus esse posset. </td><td></td></tr><tr><td>Nam si essent in vestibulo balnearum, non laterent; sin se</td><td></td></tr><tr><td>in intimum conicere vellent, nec satis commode calceati</td><td></td></tr><tr><td>et vestiti id facere possent et fortasse non reciperentur, nisi</td><td></td></tr><tr><td>forte mulier potens quadrantaria illa permutatione fami-</td><td>15</td></tr><tr><td>liaris facta erat balneatori. Atque equidem vehementer</td><td>63.1</td></tr><tr><td>exspectabam quinam isti viri boni testes huius manifesto</td><td></td></tr><tr><td>deprehensi veneni dicerentur; nulli enim sunt adhuc nomi-</td><td></td></tr><tr><td>nati. Sed non dubito quin sint pergraves, qui primum sint</td><td></td></tr><tr><td>talis feminae familiares, deinde eam provinciam susceperint</td><td>5</td></tr><tr><td>ut in balneas contruderentur, quod illa nisi a viris hone-</td><td></td></tr><tr><td>stissimis ac plenissimis dignitatis, quam velit sit potens, num-</td><td></td></tr><tr><td>quam impetravisset. Sed quid ego de dignitate istorum</td><td></td></tr><tr><td>testium loquor? virtutem eorum diligentiamque cognoscite.</td><td></td></tr><tr><td>'In balneis delituerunt.' Testis egregios! 'Dein temere</td><td>10</td></tr><tr><td>prosiluerunt.' Homines temperantis! Sic enim fingitis,</td><td></td></tr><tr><td>cum Licinius venisset, pyxidem teneret in manu, conaretur</td><td></td></tr><tr><td>tradere, nondum tradidisset, tum repente evolasse istos</td><td></td></tr><tr><td>praeclaros testis sine nomine; Licinium autem, cum iam</td><td></td></tr><tr><td>manum ad tradendam pyxidem porrexisset, retraxisse atque</td><td>15</td></tr><tr><td>ex illo repentino hominum impetu se in fugam coniecisse.</td><td></td></tr><tr><td>O magnam vim veritatis, quae contra hominum ingenia,</td><td></td></tr><tr><td>calliditatem, sollertiam contraque fictas omnium insidias</td><td></td></tr><tr><td>facile se per se ipsa defendat! Velut haec tota fabella</td><td>64.1</td></tr><tr><td>veteris et plurimarum fabularum poetriae quam est sine</td><td></td></tr><tr><td>argumento, quam nullum invenire exitum potest! Quid</td><td></td></tr><tr><td>enim? isti tot viri—nam necesse est fuisse non paucos ut et</td><td></td></tr><tr><td>comprehendi Licinius facile posset et res multorum oculis </td><td>5</td></tr><tr><td>esset testatior—cur Licinium de manibus amiserunt? Qui</td><td></td></tr><tr><td>minus enim Licinius comprehendi potuit cum se retraxit</td><td></td></tr><tr><td>ne pyxidem traderet, quam si tradidisset? Erant enim illi</td><td></td></tr><tr><td>positi ut comprehenderent Licinium, ut manifesto Licinius</td><td></td></tr><tr><td>teneretur aut cum retineret venenum aut cum tradidisset.</td><td>10</td></tr><tr><td>Hoc fuit totum consilium mulieris, haec istorum provincia</td><td></td></tr><tr><td>qui rogati sunt; quos quidem tu quam ob rem temere</td><td></td></tr><tr><td>prosiluisse dicas atque ante tempus non reperio. Fuerant</td><td></td></tr><tr><td>ad hoc rogati, fuerant ad hanc rem conlocati, ut venenum,</td><td></td></tr><tr><td>ut insidiae, facinus denique ipsum ut manifesto comprende-</td><td>15</td></tr><tr><td>retur. Potueruntne magis tempore prosilire quam cum</td><td>65.1</td></tr><tr><td>Licinius venisset, cum in manu teneret veneni pyxidem?</td><td></td></tr><tr><td>Quae cum iam erat tradita servis, &lt;si&gt; evasissent subito ex</td><td></td></tr><tr><td>balneis mulieris amici Liciniumque comprehendissent,</td><td></td></tr><tr><td>imploraret hominum fidem atque a se illam pyxidem tra-</td><td>5</td></tr><tr><td>ditam pernegaret. Quem quo modo illi reprehenderent?</td><td></td></tr><tr><td>vidisse se dicerent? Primum ad se vocarent maximi faci-</td><td></td></tr><tr><td>noris crimen; deinde id se vidisse dicerent quod quo loco</td><td></td></tr><tr><td>conlocati fuerant non potuissent videre. Tempore igitur</td><td></td></tr><tr><td>ipso se ostenderunt, cum Licinius venisset, pyxidem expe-</td><td>10</td></tr><tr><td>diret, manum porrigeret, venenum traderet. Mimi ergo</td><td></td></tr><tr><td>iam exitus, non fabulae; in quo cum clausula non invenitur,</td><td></td></tr><tr><td>fugit aliquis e manibus, dein scabilla concrepant, aulaeum</td><td></td></tr><tr><td>tollitur. Quaero enim cur Licinium titubantem, haesitantem,</td><td>66.1</td></tr><tr><td>cedentem, fugere conantem mulieraria manus ista de manibus</td><td></td></tr><tr><td>emiserit, cur non comprenderint, cur non ipsius confessione,</td><td></td></tr><tr><td>multorum oculis, facinoris denique voce tanti sceleris crimen </td><td></td></tr><tr><td>expresserint. An timebant ne tot unum, valentes imbe-</td><td>5</td></tr><tr><td>cillum, alacres perterritum superare non possent? </td><td></td></tr>
        </table>