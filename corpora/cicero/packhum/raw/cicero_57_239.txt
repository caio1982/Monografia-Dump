<table>
          <script>targetHit=0;</script>
          <tr class="title first  date"><td>viii Id<span class="snum">.</span> Mart<span class="snum">.</span> <span class="snum">47</span> <span class="snum">(</span>§<span class="snum">2)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Confectus iam cruciatu maximorum dolorum ne si sit quidem</td><td>11.11.1.1</td></tr><tr><td>quod ad te debeam scribere facile id exsequi possim, hoc minus</td><td></td></tr><tr><td>quod res nulla est quae scribenda sit, cum praesertim ne spes</td><td></td></tr><tr><td>quidem ulla ostendatur fore melius. ita iam ne tuas quidem</td><td></td></tr><tr><td>litteras exspecto, quamquam semper aliquid adferunt quod</td><td>5</td></tr><tr><td>velim. qua re tu quidem scribito, cum erit cui des. ego tuis</td><td></td></tr><tr><td>proximis, quas tamen iam pridem accepi, nihil habeo quod</td><td></td></tr><tr><td>rescribam. longo enim intervallo video mutata esse omnia;</td><td></td></tr><tr><td>illa esse firma quae debeant, nos stultitiae nostrae gravissimas</td><td></td></tr><tr><td>poenas pendere. </td><td>10</td></tr><tr><td>  P. Sallustio curanda sunt HS <span class="caps"><span class="ovl">xxx</span></span><span class="ovl"></span>, quae accepi a Cn.</td><td>2.1</td></tr><tr><td>Sallustio. velim videas ut sine mora curentur. de ea re scripsi</td><td></td></tr><tr><td>ad Terentiam. atque hoc ipsum iam prope consumptum est.</td><td></td></tr><tr><td>qua re id quoque velim cum illa videas, ut sit qui utamur. hic</td><td></td></tr><tr><td>fortasse potero sumere si sciam istic paratum fore; sed prius</td><td>5</td></tr><tr><td>quam id scirem nihil sum ausus sumere. qui sit omnium rerum</td><td></td></tr><tr><td>status noster vides. nihil est mali quod non et sustineam et</td><td></td></tr><tr><td>exspectem. quarum rerum eo gravior est dolor quo culpa</td><td></td></tr><tr><td>maior. ille in Achaia non cessat de nobis detrahere. nihil</td><td></td></tr><tr><td>videlicet tuae litterae profecerunt. vale. <span class="caps">viii</span> Id. Mart. </td><td>10</td></tr>
        </table>