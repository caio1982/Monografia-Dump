<table>
          <script>targetHit=0;</script>
          <tr><td>  Egone quaeris, inquit, quid sentiam? quos bonos</td><td>3.11.5</td></tr><tr><td>viros, fortes, iustos, moderatos aut audivimus in re pu-</td><td></td></tr><tr><td>blica fuisse aut ipsi vidimus, qui sine ulla doctrina na-</td><td></td></tr><tr><td>turam ipsam secuti multa laudabilia fecerunt, eos melius</td><td></td></tr><tr><td>a natura institutos fuisse, quam institui potuissent a</td><td></td></tr><tr><td>philosophia, si ullam aliam probavissent praeter eam,</td><td>10</td></tr><tr><td>quae nihil aliud in bonis haberet nisi honestum, nihil</td><td></td></tr><tr><td>nisi turpe in malis; ceterae philosophorum disciplinae,</td><td></td></tr><tr><td>omnino alia magis alia, sed tamen omnes, quae rem</td><td></td></tr><tr><td>ullam virtutis expertem aut in bonis aut in malis nu-</td><td></td></tr><tr><td>merent, eas non modo nihil adiuvare arbitror neque</td><td>15</td></tr><tr><td>firmare, quo meliores simus, sed ipsam depravare na-</td><td></td></tr><tr><td>turam. nam nisi hoc optineatur, id solum bonum esse,</td><td></td></tr><tr><td>quod honestum sit, nullo modo probari possit beatam</td><td></td></tr><tr><td>vitam virtute effici. quod si ita sit, cur opera philoso-</td><td></td></tr><tr><td>phiae sit danda nescio. si enim sapiens aliquis miser</td><td>20</td></tr><tr><td>esse possit, ne ego istam gloriosam memorabilemque</td><td></td></tr><tr><td>virtutem non magno aestimandam putem. </td><td></td></tr><tr><td>  Quae adhuc, Cato, a te dicta sunt, eadem, inquam,</td><td>12.1</td></tr><tr><td>dicere posses, si sequerere Pyrrhonem aut Aristonem.</td><td></td></tr><tr><td>nec enim ignoras his istud honestum non summum </td><td></td></tr><tr><td>modo, sed etiam, ut tu vis, solum bonum videri. quod</td><td></td></tr><tr><td>si ita est, sequitur id ipsum, quod te velle video, omnes</td><td>5</td></tr><tr><td>semper beatos esse sapientes. hosne igitur laudas et hanc</td><td></td></tr><tr><td>eorum, inquam, sententiam sequi nos censes oportere? </td><td></td></tr><tr><td>  Minime vero istorum quidem, inquit. cum enim vir-</td><td></td></tr><tr><td>tutis hoc proprium sit, earum rerum, quae secundum</td><td></td></tr><tr><td>naturam sint, habere delectum, qui omnia sic exae-</td><td>10</td></tr><tr><td>quaverunt, ut in utramque partem ita paria redderent,</td><td></td></tr><tr><td>uti nulla selectione uterentur, hi virtutem ipsam sustu-</td><td></td></tr><tr><td>lerunt. </td><td></td></tr>
        </table>