<table>
          <script>targetHit=0;</script>
          <tr><td>  Ac si tibi nemo responsurus esset, tamen ipsam causam,</td><td>44.1</td></tr><tr><td>ut ego arbitror, demonstrare non posses: nunc ne illud</td><td></td></tr><tr><td>quidem cogitas, tibi cum homine disertissimo et ad di-</td><td></td></tr><tr><td>cendum paratissimo futurum esse certamen, quicum modo</td><td></td></tr><tr><td>disserendum, modo omni ratione pugnandum certandumque</td><td>5</td></tr><tr><td>sit. Cuius ego ingenium ita laudo ut non pertimescam, ita</td><td></td></tr><tr><td>probo ut me ab eo delectari facilius quam decipi putem</td><td></td></tr><tr><td>posse. Numquam ille me opprimet consilio, numquam</td><td></td></tr><tr><td>ullo artificio pervertet, numquam ingenio me suo labe-</td><td></td></tr><tr><td>factare atque infirmare conabitur; novi omnis hominis</td><td>10</td></tr><tr><td>petitiones rationesque dicendi; saepe in isdem, saepe in</td><td></td></tr><tr><td>contrariis causis versati sumus; ita contra me ille dicet,</td><td></td></tr><tr><td>quamvis sit ingeniosus, ut non nullum etiam de suo ingenio</td><td></td></tr><tr><td>iudicium fieri arbitretur. Te vero, Caecili, quem ad modum</td><td>45.1</td></tr><tr><td>sit elusurus, quam omni ratione iactaturus, videre iam</td><td></td></tr><tr><td>videor; quotiens ille tibi potestatem optionemque facturus</td><td></td></tr><tr><td>sit ut eligas utrum velis—factum esse necne, verum esse an </td><td></td></tr><tr><td>falsum—utrum dixeris, id contra te futurum. Qui tibi</td><td>5</td></tr><tr><td>aestus, qui error, quae tenebrae, di immortales, erunt,</td><td></td></tr><tr><td>homini minime malo! Quid? cum accusationis tuae</td><td></td></tr><tr><td>membra dividere coeperit et in digitis suis singulas partis</td><td></td></tr><tr><td>causae constituere? quid? cum unum quidque transigere,</td><td></td></tr><tr><td>expedire, absolvere? Ipse profecto metuere incipies ne</td><td>10</td></tr><tr><td>innocenti periculum facessieris. Quid? cum commiserari,</td><td>46.1</td></tr><tr><td>conqueri, et ex illius invidia deonerare aliquid et in te</td><td></td></tr><tr><td>traicere coeperit, commemorare quaestoris cum praetore</td><td></td></tr><tr><td>necessitudinem constitutam, morem maiorum, sortis reli-</td><td></td></tr><tr><td>gionem, poterisne eius orationis subire invidiam? Vide</td><td>5</td></tr><tr><td>modo, etiam atque etiam considera. Mihi enim videtur</td><td></td></tr><tr><td>periculum fore ne ille non modo verbis te obruat, sed</td><td></td></tr><tr><td>gestu ipso ac motu corporis praestringat aciem ingeni tui,</td><td></td></tr><tr><td>teque ab institutis tuis cogitationibusque abducat. Atque</td><td>47.1</td></tr><tr><td>huiusce rei iudicium iam continuo video futurum. Si enim</td><td></td></tr><tr><td>mihi hodie respondere ad haec quae dico potueris, si ab</td><td></td></tr><tr><td>isto libro, quem tibi magister ludi nescio qui ex alienis</td><td></td></tr><tr><td>orationibus compositum dedit, verbo uno discesseris, posse</td><td>5</td></tr><tr><td>te et illi quoque iudicio non deesse et causae atque officio</td><td></td></tr><tr><td>tuo satis facere arbitrabor; sin mecum in hac prolusione</td><td></td></tr><tr><td>nihil fueris, quem te in ipsa pugna cum acerrimo adversario</td><td></td></tr><tr><td>fore putemus? </td><td></td></tr>
        </table>