<table>
          <script>targetHit=0;</script>
          <tr><td>  Illud ferre non possum: tu cum me incognito ad-</td><td>114.1</td></tr><tr><td>sentiri vetes idque turpissimum esse dicas et plenissi-</td><td></td></tr><tr><td>mum temeritatis, tantum tibi adroges ut exponas disci-</td><td></td></tr><tr><td>plinam sapientiae, naturam rerum omnium evolvas,</td><td></td></tr><tr><td>mores fingas, fines bonorum malorumque constituas,</td><td>5</td></tr><tr><td>officia describas, quam vitam ingrediar definias, idem- </td><td></td></tr><tr><td>que etiam disputandi et intellegendi iudicium dicas te</td><td></td></tr><tr><td>et artificium traditurum—perficies ut ego ista in-</td><td></td></tr><tr><td>numerabilia conplectens nusquam labar nihil opiner?</td><td></td></tr><tr><td>quae tandem ea est disciplina ad quam me deducas</td><td>10</td></tr><tr><td>si ab hac abstraxeris? vereor ne subadroganter facias</td><td></td></tr><tr><td>si dixeris tuam; atqui ita dicas necesse est. Neque</td><td></td></tr><tr><td>vero tu solus, sed ad suam quisque rapiet. age resti-</td><td>115.1</td></tr><tr><td>tero Peripateticis, qui sibi cum oratoribus cognationem</td><td></td></tr><tr><td>esse, qui claros viros a se instructos dicant rem publi-</td><td></td></tr><tr><td>cam saepe rexisse, sustinuero Epicureos, tot meos</td><td></td></tr><tr><td>familiares, tam bonos tam inter se amantes viros:</td><td>5</td></tr><tr><td>Diodoto quid faciam Stoico, quem a puero audivi,</td><td></td></tr><tr><td>qui mecum vivit tot annos, qui habitat apud me, quem</td><td></td></tr><tr><td>et admiror et diligo, qui ista Antiochea contemnit.</td><td></td></tr><tr><td>&quot;Nostra&quot; inquies &quot;sola vera sunt&quot;. Certe sola, si vera;</td><td></td></tr><tr><td>plura enim vera discrepantia esse non possunt. utrum</td><td>10</td></tr><tr><td>igitur nos inpudentes, qui labi nolumus, an illi adro-</td><td></td></tr><tr><td>gantes qui sibi persuaserint scire se solos omnia?</td><td></td></tr><tr><td>&quot;Non me quidem&quot; inquit &quot;sed sapientem dico scire.&quot;</td><td></td></tr><tr><td>Optime: nempe ista scire quae sunt in tua disciplina.</td><td></td></tr><tr><td>hoc primum quale est, a non sapiente explicari sapien-</td><td>15</td></tr><tr><td>tiam? Sed discedamus a nobismet ipsis, de sapiente</td><td></td></tr><tr><td>loquamur, de quo ut saepe iam dixi omnis haec quaes-</td><td></td></tr><tr><td>tio est. </td><td></td></tr>
        </table>