<table>
          <script>targetHit=0;</script>
          <tr class="title first  date"><td>iii aut prid<span class="snum">.</span> Non<span class="snum">.</span> Sext<span class="snum">.</span> <span class="snum">50</span> Sidae</td><td></td></tr><tr class="title last  "><td>CICERO APPIO PULCHRO S.</td><td></td></tr><tr><td>Gratulabor tibi prius (ita enim rerum ordo postulat), deinde</td><td>3.12.1.1</td></tr><tr><td>ad me convertar. </td><td></td></tr><tr><td>  Ego vero vehementer gratulor de iudicio ambitus, neque</td><td></td></tr><tr><td>id quod nemini dubium fuit, absolutum esse te, sed illud</td><td></td></tr><tr><td>quod, quo melior civis, quo vir clarior, quo fortior amicus es</td><td>5</td></tr><tr><td>quoque plura virtutis industriae ornamenta in te sunt, eo</td><td></td></tr><tr><td>mirandum est magis nullam ne in tabellae quidem latebra</td><td></td></tr><tr><td>fuisse absconditam malevolentiam quae te impugnare</td><td></td></tr><tr><td>auderet. non horum temporum, non horum hominum atque</td><td></td></tr><tr><td>morum negotium. nihil iam sum pridem admiratus magis. </td><td>10</td></tr><tr><td>  De me autem, suscipe paulisper meas partis et eum te esse</td><td>2.1</td></tr><tr><td>finge qui sum ego: si facile inveneris quid dicas, noli</td><td></td></tr><tr><td>ignoscere haesitationi meae. ego vero velim mihi Tulliaeque</td><td></td></tr><tr><td>meae, sicut tu amicissime et suavissime optas, prospere</td><td></td></tr><tr><td>evenire ea quae me insciente facta sunt a meis. sed ita</td><td>5</td></tr><tr><td>cecidisse ut agerentur eo tempore, spero omnino cum aliqua</td><td></td></tr><tr><td>felicitate et opto—verum tamen plus me in hac spe tua</td><td></td></tr><tr><td>sapientia et humanitas consolatur quam opportunitas</td><td></td></tr><tr><td>temporis. itaque quem ad modum expediam exitum huius</td><td></td></tr><tr><td>institutae orationis non reperio. neque enim tristius dicere</td><td>10</td></tr><tr><td>quicquam debeo ea de re quam tu ipse om&lt;i&gt;nibus optimis</td><td></td></tr><tr><td>prosequeris neque non me tamen mordet aliquid. in quo</td><td></td></tr><tr><td>unum non vereor, ne tu parum perspicias ea quae gesta sint</td><td></td></tr><tr><td>ab aliis esse gesta; quibus ego ita mandaram ut, cum tam</td><td></td></tr><tr><td>longe afuturus essem, ad me ne referrent, agerent quod</td><td>15</td></tr><tr><td>probassent. in hoc autem mihi illud occurrit: 'quid tu igitur</td><td>3.1</td></tr><tr><td>si adfuisses?' rem probassem, de tempore nihil te invito,</td><td></td></tr><tr><td>nihil sine consilio egissem tuo.  </td><td></td></tr><tr><td>  Vides sudare me iam dudum laborantem quo modo &lt;et&gt;</td><td></td></tr><tr><td>ea tuear quae mihi tuenda sunt et te non offendam. leva me</td><td>5</td></tr><tr><td>igitur hoc onere; numquam enim mihi videor tractasse</td><td></td></tr><tr><td>causam difficiliorem. sic habeto tamen: nisi iam tunc omnia</td><td></td></tr><tr><td>negotia cum summa tua dignitate diligentissime confecissem,</td><td></td></tr><tr><td>tametsi nihil videbatur ad meum erga te pristinum studium</td><td></td></tr><tr><td>addi posse, tamen hac mihi adfinitate nuntiata non maiore</td><td>10</td></tr><tr><td>equidem studio sed acrius, apertius, significantius dignitatem</td><td></td></tr><tr><td>tuam defendissem. decedenti mihi et iam imperio annuo</td><td>4.1</td></tr><tr><td>terminato a. d. III Non. Sext., cum ad Sidam navi accederem</td><td></td></tr><tr><td>et mecum Q. Servilius esset, litterae a meis sunt redditae.</td><td></td></tr><tr><td>dixi statim Servilio (etenim videbatur esse commotus) ut</td><td></td></tr><tr><td>omnia a me maiora exspectaret. quid multa? benevolentior</td><td>5</td></tr><tr><td>tibi quam fui nilo sum factus, diligentior ad declarandam</td><td></td></tr><tr><td>benevolentiam multo. nam ut vetus nostra simultas antea</td><td></td></tr><tr><td>stimulabat me ut caverem ne cui suspicionem ficte recon-</td><td></td></tr><tr><td>ciliatae gratiae darem, sic adfinitas nova curam mihi adfert</td><td></td></tr><tr><td>cavendi ne quid de summo meo erga te amore detractum</td><td>10</td></tr><tr><td>esse videatur.</td><td></td></tr>
        </table>