<table>
          <script>targetHit=0;</script>
          <tr><td>  Laudent te iam sane Mamertini, quoniam ex tota pro-</td><td>2.4.150.1</td></tr><tr><td>vincia soli sunt qui te salvum velint, ita tamen laudent ut</td><td></td></tr><tr><td>Heius, qui princeps legationis est, adsit, ita laudent ut ad</td><td></td></tr><tr><td>ea quae rogati erunt mihi parati sint respondere. Ac ne</td><td></td></tr><tr><td>subito a me opprimantur, haec sum rogaturus: navem</td><td>5</td></tr><tr><td>populo Romano debeantne? fatebuntur. Praebuerintne</td><td></td></tr><tr><td>praetore C. Verre? negabunt. Aedificarintne navem one-</td><td></td></tr><tr><td>rariam maximam publice, quam Verri dederunt? negare</td><td></td></tr><tr><td>non poterunt. Frumentum ab iis sumpseritne C. Verres, </td><td></td></tr><tr><td>quod populo Romano mitteret, sicuti superiores? negabunt.</td><td>10</td></tr><tr><td>Quid militum aut nautarum per triennium dederint? nullum</td><td></td></tr><tr><td>datum dicent. Fuisse Messanam omnium istius furtorum</td><td></td></tr><tr><td>ac praedarum receptricem negare non poterunt; permulta</td><td></td></tr><tr><td>multis navibus illinc exportata, hanc navem denique maxi-</td><td></td></tr><tr><td>mam, a Mamertinis datam, onustam cum isto profectam</td><td>15</td></tr><tr><td>fatebuntur. </td><td></td></tr><tr><td>  Quam ob rem tibi habe sane istam laudationem Mamer-</td><td>151.1</td></tr><tr><td>tinorum; Syracusanam quidem civitatem ut abs te adfecta</td><td></td></tr><tr><td>est ita in te esse animatam videmus, apud quos etiam</td><td></td></tr><tr><td>Verria illa flagitiosa sublata sunt. Etenim minime con-</td><td></td></tr><tr><td>veniebat ei deorum honores haberi qui simulacra deorum</td><td>5</td></tr><tr><td>abstulisset. Etiam hercule illud in Syracusanis merito</td><td></td></tr><tr><td>reprehenderetur, si, cum diem festum ludorum de fastis</td><td></td></tr><tr><td>suis sustulissent celeberrimum et sanctissimum, quod eo</td><td></td></tr><tr><td>ipso die Syracusae a Marcello captae esse dicuntur, idem</td><td></td></tr><tr><td>diem festum Verris nomine agerent, cum iste a Syracusanis</td><td>10</td></tr><tr><td>quae ille calamitosus dies reliquerat ademisset. At videte</td><td></td></tr><tr><td>hominis impudentiam atque adrogantiam, iudices, qui non</td><td></td></tr><tr><td>solum Verria haec turpia ac ridicula ex Heracli pecunia</td><td></td></tr><tr><td>constituerit, verum etiam Marcellia tolli imperarit, ut ei</td><td></td></tr><tr><td>sacra facerent quotannis cuius opera omnium annorum</td><td>15</td></tr><tr><td>sacra deosque patrios amiserant, eius autem familiae dies</td><td></td></tr><tr><td>festos tollerent per quam ceteros quoque festos dies</td><td></td></tr><tr><td>recuperarant. </td><td></td></tr>
        </table>