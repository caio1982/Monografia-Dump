<table>
          <script>targetHit=0;</script>
          <tr class="title first  date"><td>c<span class="snum">.</span> vii Id<span class="snum">.</span> Iun<span class="snum">.</span> <span class="snum">44</span> Anti<span class="snum">(?)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Antium veni ante H. <span class="caps">vi</span>. Bruto iucundus noster adventus.</td><td>15.11.1.1</td></tr><tr><td>deinde multis audientibus, Servilia, Tertulla, Porcia, quaerere</td><td></td></tr><tr><td>quid placeret. aderat etiam Favonius. ego, quod eram meditatus</td><td></td></tr><tr><td>in via, suadere ut uteretur Asiatica curatione frumenti; nihil esse</td><td></td></tr><tr><td>iam reliqui quod ageremus nisi ut salvus esset; in eo etiam ipsi</td><td>5</td></tr><tr><td>rei publicae esse praesidium. quam orationem cum ingressus</td><td></td></tr><tr><td>essem, Cassius intervenit. ego eadem illa repetivi. hoc loco</td><td></td></tr><tr><td>fortibus sane oculis Cassius (Martem spirare diceres) se in</td><td></td></tr><tr><td>Siciliam non iturum. 'egone ut beneficium accepissem contu-</td><td></td></tr><tr><td>meliam?' 'quid ergo agis?' inquam. at ille in Achaiam se</td><td>10</td></tr><tr><td>iturum. 'quid tu' inquam, 'Brute?' 'Romam' inquit, 'si tibi</td><td></td></tr><tr><td>videtur.' 'mihi vero minime; tuto enim non eris.' 'quid? si </td><td></td></tr><tr><td>possem esse, placeretne?' 'atque ut omnino neque nunc neque</td><td></td></tr><tr><td>ex praetura in provinciam ires; sed auctor non sum ut te urbi</td><td></td></tr><tr><td>committas.' dicebam ea quae tibi profecto in mentem veniunt</td><td>15</td></tr><tr><td>cur non esset tuto futurus. </td><td></td></tr><tr><td>  Multo inde sermone querebantur, atque id quidem Cassius</td><td>2.1</td></tr><tr><td>maxime, amissas occasiones Decimumque graviter accusabant.</td><td></td></tr><tr><td>&lt;ad&gt; ea negabam oportere praeterita, adsentiebar tamen.</td><td></td></tr><tr><td>cumque ingressus essem dicere quid oportuisset, nec vero quic-</td><td></td></tr><tr><td>quam novi sed ea quae cottidie omnes, nec tamen illum locum</td><td>5</td></tr><tr><td>attingerem, quemquam praeterea oportuisse tangi, sed senatum</td><td></td></tr><tr><td>vocare, populum ardentem studio vehementius incitare, totam</td><td></td></tr><tr><td>suscipere rem publicam, exclamat tua familiaris 'hoc vero</td><td></td></tr><tr><td>neminem umquam audivi!' ego &lt;me&gt; repressi. sed et Cassius</td><td></td></tr><tr><td>mihi videbatur iturus (etenim Servilia pollicebatur se cura-</td><td>10</td></tr><tr><td>turam ut illa frumenti curatio de senatus consulto tolleretur) et</td><td></td></tr><tr><td>noster Brutus cito deiectus est de illo inani sermone &lt;quo se</td><td></td></tr><tr><td>Romae&gt; velle esse dixerat. constituit igitur ut ludi absente se</td><td></td></tr><tr><td>fierent suo nomine. proficisci autem mihi in Asiam videbatur</td><td></td></tr><tr><td>ab Antio velle. </td><td>15</td></tr><tr><td>  Ne multa, nihil me in illo itinere praeter conscientiam meam</td><td>3.1</td></tr><tr><td>delectavit. non enim fuit committendum ut ille ex Italia prius</td><td></td></tr><tr><td>quam a me conventus esset discederet. hoc dempto munere</td><td></td></tr><tr><td>amoris atque offici sequebatur ut mecum ipse 'ἡ δεῦρ’ ὁδός</td><td></td></tr><tr><td>σοι τί δύναται νῦν, θεοπρόπε;' prorsus dissolutum offendi</td><td>5</td></tr><tr><td>navigium vel potius dissipatum. nihil consilio, nihil ratione,</td><td></td></tr><tr><td>nihil ordine. itaque etsi ne antea quidem dubitavi, tamen nunc </td><td></td></tr><tr><td>eo minus, evolare hinc idque quam primum, 'ubi nec Pelopi-</td><td></td></tr><tr><td>darum facta neque famam audiam'. </td><td></td></tr><tr><td>  Et heus tu! ne forte sis nescius, Dolabella me sibi legavit</td><td>4.1</td></tr><tr><td>a. d. <span class="caps">iii</span> Non. [Apriles]. id mihi heri vesperi nuntiatum est.</td><td></td></tr><tr><td>votiva ne tibi quidem placebat; etenim erat absurdum, quae si</td><td></td></tr><tr><td>stetisset res publica vovissem, ea me eversa illa vota dissolvere.</td><td></td></tr><tr><td>et habent, opinor, liberae legationes definitum tempus lege</td><td>5</td></tr><tr><td>Iulia nec facile addi potest †adeo† genus legationis ut, cum velis,</td><td></td></tr><tr><td>introire exire liceat; quod nunc mihi additum est. bella est</td><td></td></tr><tr><td>autem huius iuris quinquenni licentia. quamquam &lt;quid de&gt;</td><td></td></tr><tr><td>quinquennio cogitem? contrahi mihi negotium videtur. sed</td><td></td></tr><tr><td>βλάσφημα mittamus.</td><td>10</td></tr>
        </table>