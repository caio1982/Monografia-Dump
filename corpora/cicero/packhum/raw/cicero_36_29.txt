<table>
          <script>targetHit=0;</script>
          <tr><td>  Quinque igitur partes sunt eius argumentationis,</td><td>1.67.1</td></tr><tr><td>quae per ratiocinationem tractatur: propositio, per</td><td></td></tr><tr><td>quam locus is breviter exponitur, ex quo vis omnis</td><td></td></tr><tr><td>oportet emanet ratiocinationis; approbatio, per quam</td><td></td></tr><tr><td>id, quod breviter expositum est, rationibus adfirmatum</td><td>5</td></tr><tr><td>probabilius et apertius fit; assumptio, per quam id,</td><td></td></tr><tr><td>quod ex propositione ad ostendendum pertinet, assumi-</td><td></td></tr><tr><td>tur; assumptionis approbatio, per quam id, quod</td><td></td></tr><tr><td>assumptum est, rationibus firmatur; complexio, per</td><td></td></tr><tr><td>quam id, quod conficitur ex omni argumentatione, bre-</td><td>10</td></tr><tr><td>viter exponitur. quae plurimas habet argumentatio</td><td></td></tr><tr><td>partes, ea constat ex his quinque partibus; secunda</td><td></td></tr><tr><td>est quadripertita; tertia tripertita; dein bipertita; quod</td><td></td></tr><tr><td>in controversia est. de una quoque parte potest alicui</td><td></td></tr><tr><td>videri posse consistere. eorum igitur, quae constant,</td><td>68.1</td></tr><tr><td>exempla ponemus, horum, quae dubia sunt, rationes</td><td></td></tr><tr><td>afferemus. </td><td></td></tr><tr><td>  Quinquepertita argumentatio est huiusmodi:</td><td></td></tr><tr><td>'omnes leges, iudices, ad commodum rei publicae re-</td><td>5</td></tr><tr><td>ferre oportet et eas ex utilitate communi, non ex scrip-</td><td></td></tr><tr><td>tione, quae in litteris est, interpretari. ea enim virtute et</td><td></td></tr><tr><td>sapientia maiores nostri fuerunt, ut in legibus scriben-</td><td></td></tr><tr><td>dis nihil sibi aliud nisi salutem atque utilitatem rei</td><td></td></tr><tr><td>publicae proponerent. neque enim ipsi, quod obesset,</td><td>10</td></tr><tr><td>scribere volebant, et, si scripsissent, cum esset intellec-</td><td></td></tr><tr><td>tum, repudiatum iri legem intellegebant. nemo enim</td><td></td></tr><tr><td>leges legum causa salvas esse vult, sed rei publicae,</td><td></td></tr><tr><td>quod ex legibus omnes rem publicam optime putant </td><td></td></tr><tr><td>administrari. quam ob rem igitur leges servari oportet,</td><td>15</td></tr><tr><td>ad eam causam scripta omnia interpretari convenit: hoc</td><td></td></tr><tr><td>est, quoniam rei publicae servimus, ex rei publicae com-</td><td></td></tr><tr><td>modo atque utilitate interpretemur. nam ut ex medicina</td><td></td></tr><tr><td>nihil oportet putare proficisci, nisi quod ad corporis</td><td></td></tr><tr><td>utilitatem spectet, quoniam eius causa est instituta, sic</td><td>20</td></tr><tr><td>a legibus nihil convenit arbitrari, nisi quod rei publicae</td><td></td></tr><tr><td>conducat, proficisci, quoniam eius causa sunt compara-</td><td></td></tr><tr><td>tae. ergo in hoc quoque iudicio desinite litteras legis</td><td>69.1</td></tr><tr><td>perscrutari et legem, ut aequum est, ex utilitate rei</td><td></td></tr><tr><td>publicae considerate. quid magis utile fuit Thebanis</td><td></td></tr><tr><td>quam Lacedaemonios opprimi? cui magis Epaminon-</td><td></td></tr><tr><td>dam, Thebanorum imperatorem, quam victoriae The-</td><td>5</td></tr><tr><td>banorum consulere decuit? quid hunc tanta Thebano-</td><td></td></tr><tr><td>rum gloria, tam claro atque exornato tropaeo carius</td><td></td></tr><tr><td>aut antiquius habere convenit? scripto videlicet legis</td><td></td></tr><tr><td>omisso scriptoris sententiam considerare debebat. at</td><td></td></tr><tr><td>hoc quidem satis consideratum est, nullam esse legem</td><td>10</td></tr><tr><td>nisi rei publicae causa scriptam. summam igitur amen-</td><td></td></tr><tr><td>tiam esse existimabat, quod scriptum esset rei publicae</td><td></td></tr><tr><td>salutis causa, id non ex rei publicae salute interpretari.</td><td></td></tr><tr><td>quodsi leges omnes ad utilitatem rei publicae referri</td><td></td></tr><tr><td>convenit, hic autem saluti rei publicae profuit, profecto</td><td>15</td></tr><tr><td>non potest eodem facto et communibus fortunis con-</td><td></td></tr><tr><td>suluisse et legibus non optemperasse.' </td><td></td></tr>
        </table>