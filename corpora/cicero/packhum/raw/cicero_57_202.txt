<table>
          <script>targetHit=0;</script>
          <tr class="title first  date"><td>v Kal<span class="snum">.</span> Apr<span class="snum">.</span> <span class="snum">49</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Vtrumque ex tuo consilio; nam et oratio fuit ea nostra ut</td><td>9.18.1.1</td></tr><tr><td>bene potius ille de nobis existimaret quam gratias ageret, et in</td><td></td></tr><tr><td>eo mansimus, ne ad urbem. illa fefellerunt, facilem quod puta-</td><td></td></tr><tr><td>ramus; nihil vidi minus. damnari se nostro iudicio, tardiores</td><td></td></tr><tr><td>fore reliquos, si nos non veniremus, dicere. ego dissimilem</td><td>5</td></tr><tr><td>illorum esse causam. cum multa, 'veni igitur et age de pace.'</td><td></td></tr><tr><td>'meone' inquam 'arbitratu?' 'an tibi' inquit 'ego praescri-</td><td></td></tr><tr><td>bam?' 'sic' inquam 'agam, senatui non placere in Hispanias</td><td></td></tr><tr><td>iri nec exercitus in Graeciam transportari, multaque' inquam</td><td></td></tr><tr><td>'de Gnaeo deplorabo'. tum ille, 'ego vero ista dici nolo.'</td><td>10</td></tr><tr><td>'ita putabam' inquam, 'sed ego eo nolo adesse quod aut sic</td><td></td></tr><tr><td>mihi dicendum est aut non veniendum, multaque quae nullo</td><td></td></tr><tr><td>modo possem silere si adessem.' summa fuit ut ille, quasi</td><td></td></tr><tr><td>exitum quaerens, ut deliberarem. non fuit negandum. ita</td><td></td></tr><tr><td>discessimus. credo igitur hunc me non amare. at ego me</td><td>15</td></tr><tr><td>amavi, quod mihi iam pridem usu non venit.  </td><td></td></tr><tr><td>  Reliqua, o di! qui comitatus, quae, ut tu soles dicere,</td><td>2.1</td></tr><tr><td>νέκυια! in qua erat ἥρως Celer. o rem perditam! o copias</td><td></td></tr><tr><td>desperatas! quid quod Servi filius, quod Titini in iis castris</td><td></td></tr><tr><td>fuerunt quibus Pompeius circumsederetur? sex legiones;</td><td></td></tr><tr><td>multum vigilat, audet. nullum video finem mali. nunc certe</td><td>5</td></tr><tr><td>promenda tibi sunt consilia. hoc fuerat extremum. </td><td></td></tr><tr><td>  Illa tamen κατακλεὶς illius est odiosa, quam paene praeterii,</td><td>3.1</td></tr><tr><td>si sibi consiliis nostris uti non liceret, usurum quorum pos-</td><td></td></tr><tr><td>set ad omniaque esse descensurum. vidisti igitur virum, ut</td><td></td></tr><tr><td>scripseras? ingemuisti certe. 'cedo reliqua.' quid? continuo</td><td></td></tr><tr><td>ipse in †Pelanum†, ego Arpinum; inde exspecto equidem</td><td>5</td></tr><tr><td>λαλαγεῦσαν illam tuam. 'tu malim' inquies 'actum ne agas;</td><td></td></tr><tr><td>etiam illum ipsum quem sequimur multa fefellerunt.' </td><td></td></tr><tr><td>  Sed ego tuas litteras exspecto. nihil est enim ut antea 'videa-</td><td>4.1</td></tr><tr><td>mus hoc quorsum evadat'. extremum fuit de congressu</td><td></td></tr><tr><td>nostro; quo quidem non dubito quin istum offenderim.</td><td></td></tr><tr><td>eo maturius agendum est. amabo te, epistulam, et πολιτικήν.</td><td></td></tr><tr><td>valde tuas litteras nunc exspecto.</td><td>5</td></tr>
        </table>