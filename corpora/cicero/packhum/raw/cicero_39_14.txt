<table>
          <script>targetHit=0;</script>
          <tr><td>  Cum haec dixissem et paulum interquievissem: quid</td><td>91.1</td></tr><tr><td>igitur, inquit, est causae, Brutus, si tanta virtus in ora-</td><td></td></tr><tr><td>tore Galba fuit, cur ea nulla in orationibus eius appareat?</td><td></td></tr><tr><td>quod mirari non possum in eis, qui nihil omnino scripti</td><td></td></tr><tr><td>reliquerunt. </td><td>5</td></tr><tr><td>  Nec enim est eadem inquam, Brute, causa non scri-</td><td></td></tr><tr><td>bendi et non tam bene scribendi quam dixerint. nam </td><td></td></tr><tr><td>videmus alios oratores inertia nihil scripsisse, ne domes-</td><td></td></tr><tr><td>ticus etiam labor accederet ad forensem—pleraeque</td><td></td></tr><tr><td>enim scribuntur orationes habitae iam, non ut habeantur</td><td>10</td></tr><tr><td>—; alios non laborare ut meliores fiant—nulla enim res</td><td>92.1</td></tr><tr><td>tantum ad dicendum proficit quantum scriptio: memo-</td><td></td></tr><tr><td>riam autem in posterum ingeni sui non desiderant, cum</td><td></td></tr><tr><td>se putant satis magnam adeptos esse dicendi gloriam</td><td></td></tr><tr><td>eamque etiam maiorem visum iri, si in existimantium</td><td>5</td></tr><tr><td>arbitrium sua scripta non venerint—; alios, quod melius</td><td></td></tr><tr><td>putent dicere se posse quam scribere, quod peringeniosis</td><td></td></tr><tr><td>hominibus neque satis doctis plerumque contingit, ut ipsi</td><td></td></tr><tr><td>Galbae. quem fortasse vis non ingeni solum sed etiam</td><td>93.1</td></tr><tr><td>animi et naturalis quidam dolor dicentem incendebat effi-</td><td></td></tr><tr><td>ciebatque ut et incitata et gravis et vehemens esset</td><td></td></tr><tr><td>oratio; dein cum otiosus stilum prehenderat motusque</td><td></td></tr><tr><td>omnis animi tamquam ventus hominem defecerat, flac-</td><td>5</td></tr><tr><td>cescebat oratio. quod iis qui limatius dicendi consectan-</td><td></td></tr><tr><td>tur genus accidere non solet, propterea quod prudentia</td><td></td></tr><tr><td>numquam deficit oratorem, qua ille utens eodem modo</td><td></td></tr><tr><td>possit et dicere et scribere; ardor animi non semper adest,</td><td></td></tr><tr><td>isque cum consedit, omnis illa vis et quasi flamma ora-</td><td>10</td></tr><tr><td>toris exstinguitur. hanc igitur ob causam videtur Laeli</td><td>94.1</td></tr><tr><td>mens spirare etiam in scriptis, Galbae autem vis occidisse. </td><td></td></tr>
        </table>