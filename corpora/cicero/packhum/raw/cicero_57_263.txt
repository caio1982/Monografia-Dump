<table>
          <script>targetHit=0;</script>
          <tr class="title first  date"><td>prid<span class="snum">.</span> Kal<span class="snum">.</span> Iun<span class="snum">.(?)</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Caelio vide, quaeso, &lt;et&gt; ne quae lacuna sit in auro. ego ista</td><td>12.6.1.1</td></tr><tr><td>non novi, sed certe in collubo est detrimenti satis. huc aurum</td><td></td></tr><tr><td>si accedit—sed quid loquor? tu videbis. habes Hegesiae genus,</td><td></td></tr><tr><td>quod Varro laudat. </td><td></td></tr><tr><td>  Venio ad Tyrannionem. ain tu? verum hoc fuit? sine me?</td><td>2.1</td></tr><tr><td>at ego quotiens, cum essem otiosus, sine te tamen nolui? quo</td><td></td></tr><tr><td>modo ergo hoc lues? uno scilicet, si mihi librum miseris; quod</td><td></td></tr><tr><td>ut facias etiam atque etiam rogo. etsi me non magis ipse liber</td><td></td></tr><tr><td>delectabit quam tua admiratio delectavit. amo enim πάντα</td><td>5</td></tr><tr><td>φιλειδήμονα teque istam tam tenuem θεωρίαν tam valde</td><td></td></tr><tr><td>admiratum esse gaudeo. etsi tua quidem sunt eius modi omnia.</td><td></td></tr><tr><td>scire enim vis; quo uno animus alitur. sed, quaeso, quid ex ista</td><td></td></tr><tr><td>acuta et gravi refertur ad τέλος? </td><td></td></tr><tr><td>  Sed longa oratio est, et tu occupatus es in meo quidem</td><td>10</td></tr><tr><td>fortasse aliquo negotio. et pro isto asso sole quo tu abusus es in</td><td></td></tr><tr><td>nostro pratulo a te nitidum solem unctumque repetemus. sed</td><td></td></tr><tr><td>ad prima redeo. librum, si me amas, mitte. tuus est enim</td><td></td></tr><tr><td>profecto, quoniam quidem est missus ad te.</td><td></td></tr>
        </table>