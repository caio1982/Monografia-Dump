<table>
          <script>targetHit=0;</script>
          <tr><td>  Ex contrario autem sic: Non debet ea mulier</td><td>17.1</td></tr><tr><td>cui vir bonorum suorum usum fructum legavit cellis</td><td></td></tr><tr><td>vinariis et oleariis plenis relictis, putare id ad se</td><td></td></tr><tr><td>pertinere. Usus enim, non abusus, legatus est.</td><td></td></tr><tr><td>Ea sunt inter se contraria. </td><td>5</td></tr><tr><td>  Ab adiunctis: Si ea mulier testamentum fecit</td><td>18.1</td></tr><tr><td>quae se capite nunquam deminuit, non videtur ex</td><td></td></tr><tr><td>edicto praetoris secundum eas tabulas possessio</td><td></td></tr><tr><td>dari. Adiungitur enim, ut secundum servorum, </td><td></td></tr><tr><td>secundum exsulum, secundum puerorum tabulas</td><td>5</td></tr><tr><td>possessio videatur ex edicto dari. </td><td></td></tr><tr><td>  Ab antecedentibus autem et consequentibus et</td><td>19.1</td></tr><tr><td>repugnantibus hoc modo; ab antecedentibus: Si</td><td></td></tr><tr><td>viri culpa factum est divortium, etsi mulier nuntium</td><td></td></tr><tr><td>remisit, tamen pro liberis manere nihil oportet. </td><td></td></tr><tr><td>  A consequentibus: Si mulier, cum fuisset nupta</td><td>20.1</td></tr><tr><td>cum eo quicum conubium non esset, nuntium remisit;</td><td></td></tr><tr><td>quoniam qui nati sunt patrem non sequuntur, pro</td><td></td></tr><tr><td>liberis manere nihil oportet. </td><td></td></tr><tr><td>  A repugnantibus: Si paterfamilias uxori ancil-</td><td>21.1</td></tr><tr><td>larum usum fructum legavit a filio neque a secundo</td><td></td></tr><tr><td>herede legavit, mortuo filio mulier usum fructum non</td><td></td></tr><tr><td>amittet. Quod enim semel testamento alicui datum</td><td></td></tr><tr><td>est, id ab eo invito cui datum est auferri non potest.</td><td>5</td></tr><tr><td>Repugnat enim recte accipere et invitum reddere. </td><td></td></tr><tr><td>  Ab efficientibus rebus hoc modo: Omnibus est</td><td>22.1</td></tr><tr><td>ius parietem directum ad parietem communem</td><td></td></tr><tr><td>adiungere vel solidum vel fornicatum. Sed qui in</td><td></td></tr><tr><td>pariete communi demoliendo damni infecti pro-</td><td></td></tr><tr><td>miserit, non debebit praestare quod fornix viti</td><td>5</td></tr><tr><td>fecerit. Non enim eius vitio qui demolitus est</td><td></td></tr><tr><td>damnum factum est, sed eius operis vitio quod ita</td><td></td></tr><tr><td>aedificatum est ut suspendi non posset.  </td><td></td></tr>
        </table>