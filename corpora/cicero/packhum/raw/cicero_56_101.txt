<table>
          <script>targetHit=0;</script>
          <tr class="title first  date"><td>aestate <span class="snum">45</span></td><td></td></tr><tr class="title last  "><td>CICERO TORANIO S.</td><td></td></tr><tr><td>Dederam triduo ante pueris Cn. Planci litteras ad te. eo</td><td>6.20.1.1</td></tr><tr><td>nunc ero brevior teque, ut antea consolabar, hoc tempore</td><td></td></tr><tr><td>monebo. nihil puto tibi esse utilius quam ibidem opperiri</td><td></td></tr><tr><td>quoad scire possis quid tibi agendum sit. nam praeter</td><td></td></tr><tr><td>navigationis longae et hiemalis et minime portuosae pericu-</td><td>5</td></tr><tr><td>lum, quod vitaveris, ne illud quidem non quan&lt;ti&gt;vis,</td><td></td></tr><tr><td>subito, cum certi aliquid audieris, te istim posse proficisci.</td><td></td></tr><tr><td>nihil est praeterea cur adven&lt;ien&gt;tibus te offerre gestias.</td><td></td></tr><tr><td>multa praeterea metuo, quae cum Cilone nostro com-</td><td></td></tr><tr><td>municavi. quid multa? loco opportuniore in his malis nullo</td><td>2.1</td></tr><tr><td>esse potuisti ex quo te, quocumque opus erit, facillime et</td><td></td></tr><tr><td>expeditissime conferas. quod si recipiet ille se ad tempus,</td><td></td></tr><tr><td>aderis; sin, quoniam multa accidere possunt, aliqua res eum </td><td></td></tr><tr><td>vel impediet vel morabitur, tu ibi eris ubi omnia scire possis.</td><td>5</td></tr><tr><td>hoc mihi prorsus valde placet. </td><td></td></tr><tr><td>  De reliquo, ut te saepe per litteras hortatus sum, ita velim</td><td>3.1</td></tr><tr><td>tibi persuadeas, te in hac causa nihil habere quod tibi</td><td></td></tr><tr><td>timendum sit praeter communem casum civitatis. qui etsi</td><td></td></tr><tr><td>est gravissimus, tamen ita viximus et id aetatis iam sumus ut</td><td></td></tr><tr><td>omnia quae non nostra culpa nobis accidant fortiter ferre</td><td>5</td></tr><tr><td>debeamus. hic tui omnes valent summaque pietate te de-</td><td></td></tr><tr><td>siderant et diligunt et colunt. tu cura ut valeas et te istim ne</td><td></td></tr><tr><td>temere commoveas.</td><td></td></tr>
        </table>