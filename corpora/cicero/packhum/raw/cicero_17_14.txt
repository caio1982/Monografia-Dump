<table>
          <script>targetHit=0;</script>
          <tr><td>  Venio nunc ad eam civitatem in quam ego multa et</td><td>52.1</td></tr><tr><td>magna studia et officia contuli, et quam meus frater in </td><td></td></tr><tr><td>primis colit atque diligit. Quae si civitas per viros bonos</td><td></td></tr><tr><td>gravisque homines querelas ad vos detulisset, paulo com-</td><td></td></tr><tr><td>moverer magis. Nunc vero quid putem? Trallianos</td><td>5</td></tr><tr><td>Maeandrio causam publicam commisisse, homini egenti, sor-</td><td></td></tr><tr><td>dido, sine honore, sine existumatione, sine censu? Vbi</td><td></td></tr><tr><td>erant illi Pythodori, Aetidemi, Lepisones, ceteri homines</td><td></td></tr><tr><td>apud nos noti, inter suos nobiles, ubi illa magnifica et</td><td></td></tr><tr><td>gloriosa ostentatio civitatis? Nonne esset puditum, si hanc</td><td>10</td></tr><tr><td>causam agerent severe, non modo legatum sed Trallianum</td><td></td></tr><tr><td>omnino dici Maeandrium? Huic illi legato, huic publico</td><td></td></tr><tr><td>testi patronum suum iam inde a patre atque maioribus,</td><td></td></tr><tr><td>L. Flaccum, mactandum civitatis testimonio tradidissent?</td><td></td></tr><tr><td>Non est ita, iudices, non est profecto. Vidi ego in quodam</td><td>53.1</td></tr><tr><td>iudicio nuper Philodorum testem Trallianum, vidi Parrha-</td><td></td></tr><tr><td>sium, vidi Archidemum, cum quidem idem hic mihi Maean-</td><td></td></tr><tr><td>drius quasi ministrator aderat subiciens quid in suos civis</td><td></td></tr><tr><td>civitatemque, si vellem, dicerem. Nihil enim illo homine</td><td>5</td></tr><tr><td>levius, nihil egentius, nihil inquinatius. Qua re, si hunc</td><td></td></tr><tr><td>habent auctorem Tralliani doloris sui, si hunc custodem</td><td></td></tr><tr><td>litterarum, si hunc testem iniuriae, si hunc actorem quere-</td><td></td></tr><tr><td>larum, remittant spiritus, comprimant animos suos, sedent</td><td></td></tr><tr><td>adrogantiam, fateantur in Maeandri persona esse expressam</td><td>10</td></tr><tr><td>speciem civitatis. Sin istum semper illi ipsi domi proteren-</td><td></td></tr><tr><td>dum et conculcandum putaverunt, desinant putare auctori-</td><td></td></tr><tr><td>tatem esse in eo testimonio cuius auctor inventus est nemo.</td><td></td></tr><tr><td>Sed exponam quid in re &lt;sit&gt; ut quam ob rem ista civitas</td><td></td></tr><tr><td>neque severe Flaccum oppugnarit neque benigne defen- </td><td>15</td></tr><tr><td>derit scire possitis. Erat ei Castriciano nomine irata, de</td><td>54.1</td></tr><tr><td>quo toto respondit Hortensius; invita solverat Castricio</td><td></td></tr><tr><td>pecuniam iam diu debitam. Hinc totum odium, hinc</td><td></td></tr><tr><td>omnis offensio. Quo cum venisset Laelius ad iratos et illud</td><td></td></tr><tr><td>Castricianum volnus dicendo refricuisset, siluerunt prin-</td><td>5</td></tr><tr><td>cipes neque in illa contione adfuerunt neque istius decreti</td><td></td></tr><tr><td>ac testimoni auctores esse voluerunt. Vsque adeo orba</td><td></td></tr><tr><td>fuit ab optimatibus illa contio ut princeps principum esset</td><td></td></tr><tr><td>Maeandrius; cuius lingua quasi flabello seditionis illa tum</td><td></td></tr><tr><td>est egentium contio ventilata. Itaque civitatis pudentis, ut</td><td>55.1</td></tr><tr><td>ego semper existimavi, et gravis, ut ipsi existimari volunt,</td><td></td></tr><tr><td>iustum dolorem querelasque cognoscite. Quae pecunia</td><td></td></tr><tr><td>fuerit apud se Flacci patris nomine a civitatibus, hanc a se</td><td></td></tr><tr><td>esse ablatam queruntur. Alio loco quaeram quid licuerit</td><td>5</td></tr><tr><td>Flacco; nunc tantum a Trallianis requiro, quam pecuniam</td><td></td></tr><tr><td>ab se ablatam querantur, suamne dicant, sibi a civitatibus</td><td></td></tr><tr><td>conlatam in usum suum. Cupio audire. 'Non,' inquit,</td><td></td></tr><tr><td>'dicimus.' Quid igitur? 'Delatam ad nos, creditam no-</td><td></td></tr><tr><td>bis L. Flacci patris nomine ad eius dies festos atque ludos.'</td><td>10</td></tr><tr><td>Quid tum? 'Hanc te,' inquit, 'capere non licuit.' Iam id</td><td>56.1</td></tr><tr><td>videro, sed primum illud tenebo. Queritur gravis, locuples,</td><td></td></tr><tr><td>ornata civitas, quod non retinet alienum; spoliatam se dicit,</td><td></td></tr><tr><td>quod id non habet quod eius non fuit. Quid hoc impuden-</td><td></td></tr><tr><td>tius dici aut fingi potest? Delectum est oppidum, quo in</td><td>5</td></tr><tr><td>oppido universa pecunia a tota Asia ad honores L. Flacci</td><td></td></tr><tr><td>poneretur. Haec pecunia tota ab honoribus translata est</td><td></td></tr><tr><td>in quaestum et faenerationem; recuperata est multis post</td><td></td></tr><tr><td>annis. Quae civitati facta est iniuria? At moleste fert </td><td>57.1</td></tr><tr><td>civitas. Credo; avolsum est enim praeter spem quod erat</td><td></td></tr><tr><td>spe devoratum lucrum. At queritur. Impudenter facit;</td><td></td></tr><tr><td>non enim omnia quae dolemus, eadem queri iure possumus.</td><td></td></tr><tr><td>At accusat verbis gravissimis. Non civitas, sed imperiti</td><td>5</td></tr><tr><td>homines a Maeandrio concitati. Quo loco etiam atque</td><td></td></tr><tr><td>etiam facite ut recordemini quae sit temeritas multitudinis,</td><td></td></tr><tr><td>quae levitas propria Graecorum, quid in contione sedi-</td><td></td></tr><tr><td>tiosa valeat oratio. Hic, in hac gravissima et moderatissima</td><td></td></tr><tr><td>civitate, cum est forum plenum iudiciorum, plenum magi-</td><td>10</td></tr><tr><td>stratuum, plenum optimorum virorum et civium, cum specu-</td><td></td></tr><tr><td>latur atque obsidet rostra vindex temeritatis et moderatrix</td><td></td></tr><tr><td>offici curia, tamen quantos fluctus excitari contionum vi-</td><td></td></tr><tr><td>detis! Quid vos fieri censetis Trallibus? an id quod</td><td></td></tr><tr><td>Pergami? Nisi forte hae civitates existimari volunt faci-</td><td>15</td></tr><tr><td>lius una se epistula Mithridatis moveri impellique potuisse</td><td></td></tr><tr><td>ut amicitiam populi Romani, fidem suam, iura omnia offici</td><td></td></tr><tr><td>humanitatisque violarent, quam ut filium testimonio laede-</td><td></td></tr><tr><td>rent cuius patrem armis pellendum a suis moenibus cen-</td><td></td></tr><tr><td>suissent. Qua re nolite mihi ista nomina civitatum nobilium</td><td>58.1</td></tr><tr><td>opponere; quos enim hostis haec familia contempsit, num-</td><td></td></tr><tr><td>quam eosdem testis pertimescet. Vobis autem est con-</td><td></td></tr><tr><td>fitendum, si consiliis principum vestrae civitates reguntur,</td><td></td></tr><tr><td>non multitudinis temeritate, sed optimatium consilio bellum</td><td>5</td></tr><tr><td>ab istis civitatibus cum populo Romano esse susceptum;</td><td></td></tr><tr><td>sin ille tum motus est temeritate imperitorum excitatus,</td><td></td></tr><tr><td>patimini me delicta volgi a publica causa separare. At</td><td>59.1</td></tr><tr><td>enim istam pecuniam huic capere non licuit. Vtrum voltis</td><td></td></tr><tr><td>patri Flacco licuisse necne? Si licuit &lt;uti&gt;, sicuti certe licuit,</td><td></td></tr><tr><td>ad eius honores conlata, ex quibus nihil ipse capiebat, </td><td></td></tr><tr><td>patris pecuniam recte abstulit filius; si non licuit, tamen</td><td>5</td></tr><tr><td>illo mortuo non modo filius sed quivis heres rectissime</td><td></td></tr><tr><td>potuit auferre. Ac tum quidem Tralliani cum ipsi gravi</td><td></td></tr><tr><td>faenore istam pecuniam multos annos occupavissent, a</td><td></td></tr><tr><td>Flacco tamen omnia quae voluerunt impetraverunt, neque</td><td></td></tr><tr><td>tam fuerunt impudentes ut id quod Laelius dixit dicere</td><td>10</td></tr><tr><td>auderent, hanc ab se pecuniam abstulisse Mithridatem.</td><td></td></tr><tr><td>Quis enim erat qui non sciret in ornandis studiosiorem</td><td></td></tr><tr><td>Mithridatem quam in spoliandis Trallianis fuisse? Quae</td><td>60.1</td></tr><tr><td>quidem a me si, ut dicenda sunt, dicerentur, gravius age-</td><td></td></tr><tr><td>rem, iudices, quam adhuc egi, quantam Asiaticis testibus</td><td></td></tr><tr><td>fidem habere vos conveniret; revocarem animos vestros ad</td><td></td></tr><tr><td>Mithridatici belli memoriam, ad illam universorum civium</td><td>5</td></tr><tr><td>Romanorum per tot urbis uno puncto temporis miseram</td><td></td></tr><tr><td>crudelemque caedem, praetores nostros deditos, legatos in</td><td></td></tr><tr><td>vincla coniectos, nominis prope Romani memoriam cum</td><td></td></tr><tr><td>vestigio &lt;omni&gt; imperi non modo ex sedibus Graecorum</td><td></td></tr><tr><td>verum etiam ex litteris esse deletam. Mithridatem domi-</td><td>10</td></tr><tr><td>num, illum patrem, illum conservatorem Asiae, illum Euhium,</td><td></td></tr><tr><td>Nysium, Bacchum, Liberum nominabant. Vnum atque</td><td>61.1</td></tr><tr><td>idem erat tempus cum L. Flacco consuli portas tota Asia</td><td></td></tr><tr><td>claudebat, Cappadocem autem illum non modo recipiebat</td><td></td></tr><tr><td>suis urbibus verum etiam ultro vocabat. Liceat haec nobis,</td><td></td></tr><tr><td>si oblivisci non possumus, at tacere, liceat mihi potius de</td><td>5</td></tr><tr><td>levitate Graecorum queri quam de crudelitate; auctori-</td><td></td></tr><tr><td>tatem isti habeant apud eos quos esse omnino noluerunt?</td><td></td></tr><tr><td>Nam, quoscumque potuerunt, togatos interemerunt, nomen</td><td></td></tr><tr><td>civium Romanorum quantum in ipsis fuit sustulerunt. In</td><td></td></tr><tr><td>hac igitur urbe se iactant quam oderunt, apud eos quos </td><td>10</td></tr><tr><td>inviti vident, in ea re publica ad quam opprimendam non</td><td></td></tr><tr><td>animus eis, sed vires defuerunt? Aspiciant hunc florem</td><td></td></tr><tr><td>legatorum laudatorumque Flacci ex vera atque integra</td><td></td></tr><tr><td>Graecia; tum se ipsi expendant, tum cum his comparent,</td><td></td></tr><tr><td>tum, si audebunt, dignitati horum anteponant suam. </td><td>15</td></tr>
        </table>