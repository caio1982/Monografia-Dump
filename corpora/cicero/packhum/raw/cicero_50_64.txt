<table>
          <script>targetHit=0;</script>
          <tr><td>  Tum Cotta 'Quam simile istud sit' inquit 'tu videris.</td><td>3.9.1</td></tr><tr><td>nam ego neque in causis, si quid est evidens de quo</td><td></td></tr><tr><td>inter omnis conveniat, argumentari soleo (perspicuitas</td><td></td></tr><tr><td>enim argumentatione elevatur) nec si id facerem in</td><td></td></tr><tr><td>causis forensibus idem facerem in hac suptilitate ser-</td><td>5</td></tr><tr><td>monis. cur coniveres autem altero oculo causa non</td><td></td></tr><tr><td>esset, cum idem obtutus esset amborum et cum rerum</td><td></td></tr><tr><td>natura, quam tu sapientem esse vis, duo lumina ab</td><td></td></tr><tr><td>animo ad oculos perforata nos habere voluisset. sed</td><td></td></tr><tr><td>quia non confidebas tam esse id perspicuum quam tu</td><td>10</td></tr><tr><td>velis, propterea multis argumentis deos esse docere</td><td></td></tr><tr><td>voluisti. mihi enim unum sat erat, ita nobis maioris</td><td></td></tr><tr><td>nostros tradidisse. sed tu auctoritates contemnis, ra-</td><td></td></tr><tr><td>tione pugnas; patere igitur rationem meam cum tua</td><td>10.1</td></tr><tr><td>ratione contendere. </td><td></td></tr><tr><td>  Adfers haec omnia argumenta cur dii sint, remque</td><td></td></tr><tr><td>mea sententia minime dubiam argumentando dubiam</td><td></td></tr><tr><td>facis; mandavi enim memoriae non numerum solum</td><td>5</td></tr><tr><td>sed etiam ordinem argumentorum tuorum. Primum</td><td></td></tr><tr><td>fuit, cum caelum suspexissemus statim nos intellegere</td><td></td></tr><tr><td>esse aliquod numen quo haec regantur. ex hoc illud</td><td></td></tr><tr><td>etiam &quot;aspice hoc sublime candens, quem invocant</td><td></td></tr><tr><td>omnes Iovem&quot;: quasi vero quisquam nostrum istum po-</td><td>11.1</td></tr><tr><td>tius quam Capitolinum Iovem appellet, aut hoc perspi-</td><td></td></tr><tr><td>cuum sit constetque inter omnes, eos esse deos quos</td><td></td></tr><tr><td>tibi Velleius multique praeterea ne animantis quidem</td><td></td></tr><tr><td>esse concedant. Grave etiam argumentum tibi videba-</td><td>5</td></tr><tr><td>tur, quod opinio de dis inmortalibus et omnium esset </td><td></td></tr><tr><td>et cottidie cresceret: placet igitur tantas res opinione</td><td></td></tr><tr><td>stultorum iudicari, vobis praesertim qui illos insanos</td><td></td></tr><tr><td>esse dicatis? &quot;At enim praesentis videmus deos, ut</td><td></td></tr><tr><td>apud Regillum Postumius, in Salaria Vatinius&quot;—nes-</td><td>10</td></tr><tr><td>cio quid etiam de Locrorum apud Sagram proelio.</td><td></td></tr><tr><td>quos igitur tu Tyndaridas appellabas id est homines</td><td></td></tr><tr><td>homine natos, et quos Homerus, qui recens ab illorum</td><td></td></tr><tr><td>aetate fuit, sepultos esse dicit Lacedaemone, eos tu</td><td></td></tr><tr><td>cum cantheriis albis nullis calonibus obviam Vatinio</td><td>15</td></tr><tr><td>venisse existimas et victoriam populi Romani Vatinio</td><td></td></tr><tr><td>potius homini rustico quam M. Catoni qui tum erat</td><td></td></tr><tr><td>princeps nuntiavisse? ergo et illud in silice quod hodie</td><td></td></tr><tr><td>apparet apud Regillum tamquam vestigium ungulae</td><td></td></tr><tr><td>Castoris equi credis esse? nonne mavis illud credere,</td><td>12.1</td></tr><tr><td>quod probari potest, animos praeclarorum hominum,</td><td></td></tr><tr><td>quales isti Tyndaridae fuerunt, divinos esse et aeter-</td><td></td></tr><tr><td>nos, quam eos qui semel cremati essent equitare et in</td><td></td></tr><tr><td>acie pugnare potuisse; aut si hoc fieri potuisse dicis,</td><td>5</td></tr><tr><td>doceas oportet quo modo, nec fabellas aniles proferas.' </td><td></td></tr>
        </table>