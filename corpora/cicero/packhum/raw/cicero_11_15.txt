<table>
          <script>targetHit=0;</script>
          <tr><td>  Atque in omnibus his agris aedificiisque vendendis per-</td><td>2.55.6</td></tr><tr><td>mittitur <span class="caps">x</span>viris ut vendant '<span class="caps">qvibvscvmqve in locis</span>.' O per- </td><td></td></tr><tr><td>turbatam rationem, o libidinem effrenatam, o consilia</td><td></td></tr><tr><td>dissoluta atque perdita! Vectigalia locare nusquam licet</td><td></td></tr><tr><td>nisi in hac urbe, hoc ex loco, hac vestrum frequentia.</td><td>10</td></tr><tr><td>Venire nostras res proprias et in perpetuum a nobis aba-</td><td></td></tr><tr><td>lienari in Paphlagoniae tenebris atque in Cappadociae</td><td></td></tr><tr><td>solitudine licebit? L. Sulla cum bona indemnatorum</td><td>56.1</td></tr><tr><td>civium funesta illa auctione sua venderet et se praedam</td><td></td></tr><tr><td>suam diceret vendere, tamen ex hoc loco vendidit nec,</td><td></td></tr><tr><td>quorum oculos offendebat, eorum ipsorum conspectum</td><td></td></tr><tr><td>fugere ausus est; <span class="caps">x</span>viri vestra vectigalia non modo non</td><td>5</td></tr><tr><td>vobis, Quirites, arbitris sed ne praecone quidem publico</td><td></td></tr><tr><td>teste vendent? </td><td></td></tr><tr><td>  Sequitur '<span class="caps">omnis agros extra Italiam</span>' infinito ex tem-</td><td></td></tr><tr><td>pore, non, ut antea, ab Sulla et Pompeio consulibus. Co-</td><td></td></tr><tr><td>gnitio <span class="caps">x</span>virum, privatus sit an publicus; eique agro pergrande</td><td>10</td></tr><tr><td>vectigal imponitur. Hoc quantum iudicium, quam intole-</td><td>57.1</td></tr><tr><td>randum, quam regium sit, quem praeterit, posse quibus-</td><td></td></tr><tr><td>cumque locis velint nulla disceptatione, nullo consilio</td><td></td></tr><tr><td>privata publicare, publica liberare? Excipitur hoc capite</td><td></td></tr><tr><td>ager &lt;in&gt; Sicilia Recentoricus; quem ego excipi et propter</td><td>5</td></tr><tr><td>hominum necessitudinem et propter &lt;rei&gt; aequitatem, Qui-</td><td></td></tr><tr><td>rites, ipse vehementer gaudeo. Sed quae &lt;est&gt; haec impu-</td><td></td></tr><tr><td>dentia! Qui agrum Recentoricum possident, vetustate</td><td></td></tr><tr><td>possessionis se, non iure, misericordia senatus, non agri</td><td></td></tr><tr><td>condicione defendunt. Nam illum agrum publicum esse</td><td>10</td></tr><tr><td>fatentur; se moveri possessionibus, antiquissimis sedibus, </td><td></td></tr><tr><td>ac dis penatibus negant oportere. Ac, si est privatus ager</td><td></td></tr><tr><td>Recentoricus, quid eum excipis? sin autem publicus, quae</td><td></td></tr><tr><td>est ista aequitas ceteros, etiam si privati sint, permittere ut</td><td></td></tr><tr><td>publici iudicentur, hunc excipere nominatim qui publicum</td><td>15</td></tr><tr><td>se esse fateatur? Ergo eorum ager excipitur qui apud</td><td></td></tr><tr><td>Rullum aliqua ratione valuerunt, ceteri agri omnes qui</td><td></td></tr><tr><td>ubique sunt sine ullo dilectu, sine populi Romani notione,</td><td></td></tr><tr><td>sine iudicio senatus <span class="caps">x</span>viris addicentur? Atque etiam est</td><td>58.1</td></tr><tr><td>alia superiore capite quo omnia veneunt quaestuosa exceptio,</td><td></td></tr><tr><td>quae teget eos agros de quibus foedere cautum est. Audivit</td><td></td></tr><tr><td>hanc rem non a me, sed ab aliis agitari saepe in senatu, non</td><td></td></tr><tr><td>numquam ex hoc loco, possidere agros in ora maritima</td><td>5</td></tr><tr><td>regem Hiempsalem quos P. Africanus populo Romano</td><td></td></tr><tr><td>adiudicarit; ei tamen postea per C. Cottam consulem</td><td></td></tr><tr><td>cautum esse foedere. Hoc quia vos foedus non iusseritis,</td><td></td></tr><tr><td>veretur Hiempsal ut satis firmum sit et ratum. Cuicuimodi</td><td></td></tr><tr><td>est illud, tollitur vestrum iudicium, foedus totum accipitur,</td><td>10</td></tr><tr><td>comprobatur. Quod minuit auctionem <span class="caps">x</span>viralem laudo,</td><td></td></tr><tr><td>quod regi amico cavet non reprehendo, quod non gratis</td><td></td></tr><tr><td>fit indico. Volitat enim ante oculos istorum Iuba, regis</td><td>59.1</td></tr><tr><td>filius, adulescens non minus bene nummatus quam bene</td><td></td></tr><tr><td>capillatus. </td><td></td></tr>
        </table>