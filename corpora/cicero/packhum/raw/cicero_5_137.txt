<table>
          <script>targetHit=0;</script>
          <tr><td>  Quot vultis esse in uno furto peccatorum gradus, ut, si</td><td>2.3.172.1</td></tr><tr><td>singulis insistere velim, progredi iste non possit? Improbas</td><td></td></tr><tr><td>frumentum Siculorum. Quid? ipse quod mittis? peculia-</td><td></td></tr><tr><td>rem habes aliquam Siciliam quae tibi ex alio genere fru-</td><td></td></tr><tr><td>mentum suppeditare possit? Cum senatus decernit ut</td><td>5</td></tr><tr><td>ematur in Sicilia frumentum, aut cum populus iubet, hoc, </td><td></td></tr><tr><td>ut opinor, intellegit, ex Sicilia Siculum frumentum apportari</td><td></td></tr><tr><td>oportere: tu cum civitatum Siciliae vulgo omne frumentum</td><td></td></tr><tr><td>improbas, num ex Aegypto aut Syria frumentum Romam</td><td></td></tr><tr><td>missurus es? Improbas Halaesinum, Thermitanum, Cepha-</td><td>10</td></tr><tr><td>loeditanum, Amestratinum, Tyndaritanum, Herbitense,</td><td></td></tr><tr><td>multarum praeterea civitatum! Quid accidit tandem ut</td><td></td></tr><tr><td>horum populorum agri frumentum eius modi te praetore</td><td></td></tr><tr><td>ferrent,—quod numquam antea,—ut neque tibi neque</td><td></td></tr><tr><td>populo Romano posset probari, praesertim cum ex isdem</td><td>15</td></tr><tr><td>agris eiusdem anni frumentum ex decumis Romam man-</td><td></td></tr><tr><td>cipes advexissent? Quid acciderat ut ex eodem horreo</td><td></td></tr><tr><td>decumanum probaretur, emptum improbaretur? Dubiumne</td><td></td></tr><tr><td>est quin ista omnis improbatio cogendae pecuniae causa</td><td></td></tr><tr><td>nata sit? Esto, improbas Halaesinum, habes ab alio populo</td><td>173.1</td></tr><tr><td>quod probes: eme illud quod placet, missos fac eos quorum</td><td></td></tr><tr><td>frumentum improbasti. Sed ab iis quos repudias exigis tan-</td><td></td></tr><tr><td>tum pecuniae quantum ad eum numerum frumenti satis</td><td></td></tr><tr><td>sit quem ei civitati imperas emendum. In medimna singula</td><td>5</td></tr><tr><td>video ex litteris publicis tibi Halaesinos HS quinos denos</td><td></td></tr><tr><td>dedisse. Ostendam ex tabulis locupletissimorum aratorum</td><td></td></tr><tr><td>eodem tempore neminem in Sicilia pluris frumentum</td><td></td></tr><tr><td>vendidisse. </td><td></td></tr><tr><td>  Quae est ergo ista ratio aut quae potius amentia, frumentum</td><td>10</td></tr><tr><td>improbare id quod ex eo loco sit ex quo senatus et populus</td><td></td></tr><tr><td>Romanus emi voluerit, et ex eo acervo ex quo partem tu idem</td><td></td></tr><tr><td>decumarum nomine probaris; deinde a civitatibus pecuniam</td><td></td></tr><tr><td>ad emendum frumentum cogere, cum ex aerario acceperis?</td><td></td></tr><tr><td>Vtrum enim te lex Terentia Siculorum pecunia frumentum </td><td>15</td></tr><tr><td>emere an populi Romani pecunia frumentum a Siculis emere</td><td></td></tr><tr><td>iussit? Iam vero ab isto omnem illam ex aerario pecuniam,</td><td>174.1</td></tr><tr><td>quam his oportuit civitatibus pro frumento dari, lucri factam</td><td></td></tr><tr><td>videtis. Accipis enim HS <span class="caps">xv</span> pro medimno; tanti enim est</td><td></td></tr><tr><td>illo tempore medimnum; retines HS <span class="caps">xxi</span>; tanti enim est</td><td></td></tr><tr><td>frumentum Siciliense ex lege aestimatum. Quid interest</td><td>5</td></tr><tr><td>utrum hoc feceris an frumentum Siciliense non improbaris,</td><td></td></tr><tr><td>sed frumento probato et accepto pecuniam publicam tenueris</td><td></td></tr><tr><td>omnem neque quicquam ulli dissolveris civitati? cum aesti-</td><td></td></tr><tr><td>matio legis eius modi sit ut ceteris temporibus tolerabilis</td><td></td></tr><tr><td>Siculis, te praetore etiam grata esse debuerit. Est enim</td><td>10</td></tr><tr><td>modius lege HS <span class="caps">iiis</span> aestimatus, fuit autem te praetore,</td><td></td></tr><tr><td>ut tu in multis epistulis ad amicos tuos gloriaris, HS <span class="caps">ii</span>.</td><td></td></tr><tr><td>Sed fuerit HS <span class="caps">iis</span>, quoniam tu tantum a civitatibus in</td><td></td></tr><tr><td>modios singulos exegisti; cum, si solveres Siculis tantum</td><td></td></tr><tr><td>quantum te populus Romanus iusserat, aratoribus fieri gra-</td><td>15</td></tr><tr><td>tissimum posset, tu non modo eos accipere quod oportebat</td><td></td></tr><tr><td>noluisti, sed etiam dare quod non debebant coegisti?</td><td></td></tr><tr><td>Atque haec ita gesta esse, iudices, cognoscite et ex litteris</td><td>175.1</td></tr><tr><td>publicis civitatum et ex testimoniis publicis, in quibus nihil</td><td></td></tr><tr><td>fictum, nihil ad tempus accommodatum intellegetis; omnia</td><td></td></tr><tr><td>quae dicimus rationibus populorum non interpositis neque</td><td></td></tr><tr><td>perturbatis neque repentinis, sed certis, institutis, ordine</td><td>5</td></tr><tr><td>relata atque confecta sunt. Recita. <span class="caps">Rationes Halae-</span></td><td></td></tr><tr><td><span class="caps">sinorvm.</span> Cui pecuniam datam dicit? Dic etiam clarius.</td><td></td></tr><tr><td><span class="caps">Volcatio, Timarchidi, Maevio.</span> </td><td></td></tr>
        </table>