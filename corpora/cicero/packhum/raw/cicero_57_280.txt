<table>
          <script>targetHit=0;</script>
          <tr class="title first  date"><td>xvi Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Legi Bruti epistulam eamque tibi remisi, sane non prudenter</td><td>12.21.1.1</td></tr><tr><td>rescriptam ad ea quae requisieras. sed ipse viderit. quamquam</td><td></td></tr><tr><td>illud turpiter ignorat: Catonem primum sententiam putat de</td><td></td></tr><tr><td>animadversione dixisse, quam omnes ante dixerant praeter</td><td></td></tr><tr><td>Caesarem, et, cum ipsius Caesaris tam severa fuerit qui tum</td><td>5</td></tr><tr><td>praetorio loco dixerit, consularium putat leniores fuisse, Catuli, </td><td></td></tr><tr><td>Servili, Lucullorum, Curionis, Torquati, Lepidi, Gelli, Vulcati,</td><td></td></tr><tr><td>Figuli, Cottae, L. Caesaris, C. Pisonis, M'. Glabrionis, etiam</td><td></td></tr><tr><td>Silani, Murenae, designatorum consulum. cur ergo in senten-</td><td></td></tr><tr><td>tiam Catonis? quia verbis luculentioribus et pluribus rem</td><td>10</td></tr><tr><td>eandem comprehenderat. me autem hic laudat quod rettulerim,</td><td></td></tr><tr><td>non quod patefecerim, cohortatus sim, quod denique ante</td><td></td></tr><tr><td>quam consulerem ipse iudicaverim. quae omnia quia Cato</td><td></td></tr><tr><td>laudibus extulerat in caelum perscribendaque censuerat, idcirco</td><td></td></tr><tr><td>in eius sententiam est facta discessio. hic autem se etiam tri-</td><td>15</td></tr><tr><td>buere multum mi putat quod scripserit 'optimum consulem'.</td><td></td></tr><tr><td>quis enim ieiunius dixit inimicus? ad cetera vero tibi quem ad</td><td></td></tr><tr><td>modum rescripsit! tantum rogat de senatus consulto ut corri-</td><td></td></tr><tr><td>gas. hoc quidem fecisset etiam si &lt;a lib&gt;rario admonitus esset.</td><td></td></tr><tr><td>sed haec iterum ipse viderit. </td><td>20</td></tr><tr><td>  Ad hortos, quoniam probas, effice aliquid. rationes meas</td><td>2.1</td></tr><tr><td>nosti. si vero etiam a Faberio aliquid recedit, nihil negoti est.</td><td></td></tr><tr><td>sed etiam sine eo posse videor contendere. venales certe sunt</td><td></td></tr><tr><td>Drusi, fortasse et Lamiani et Cassiani. sed coram. </td><td></td></tr><tr><td>  De Terentia, non possum commodius scribere quam tu</td><td>3.1</td></tr><tr><td>scribis. officium sit nobis antiquissimum. si quid nos fefellerit,</td><td></td></tr><tr><td>illius malo me quam mei paenitere. </td><td></td></tr><tr><td>  Oviae Lolli curanda sunt HS <span class="caps"><span class="ovl">c</span></span><span class="ovl"></span>. negat Eros posse sine me,</td><td>4.1</td></tr><tr><td>credo, quod accipienda aliqua sit et danda aestimatio. vellem</td><td></td></tr><tr><td>tibi dixisset. si enim res est ut mihi scribit parata nec in eo ipso</td><td></td></tr><tr><td>mentitur, per te confici potuit. id cognoscas et conficias velim.  </td><td></td></tr><tr><td>  Quod me in forum vocas, eo vocas unde etiam bonis meis</td><td>5.1</td></tr><tr><td>rebus fugiebam. quid enim mihi foro sine iudiciis, sine curia,</td><td></td></tr><tr><td>in oculos incurrentibus iis quos animo aequo videre non pos-</td><td></td></tr><tr><td>sum? quod autem a me homines postulare scribis &lt;ut Romae</td><td></td></tr><tr><td>sim neque mihi ut absim concedere&gt; aut &lt;ali&gt;quatenus eos mihi</td><td>5</td></tr><tr><td>concedere, iam pridem scito esse cum unum te pluris quam</td><td></td></tr><tr><td>omnis illos putem. ne me quidem contemno meoque iudicio</td><td></td></tr><tr><td>multo stare malo quam omnium reliquorum. neque tamen</td><td></td></tr><tr><td>progredior longius quam mihi doctissimi homines concedunt;</td><td></td></tr><tr><td>quorum scripta omnia quaecumque sunt in eam sententiam non</td><td>10</td></tr><tr><td>legi solum, quod ipsum erat fortis aegroti, accipere medicinam,</td><td></td></tr><tr><td>sed in mea etiam scripta transtuli, quod certe adflicti et fracti</td><td></td></tr><tr><td>animi non fuit. ab his me remediis noli in istam turbam vocare,</td><td></td></tr><tr><td>ne recidam.</td><td></td></tr>
        </table>