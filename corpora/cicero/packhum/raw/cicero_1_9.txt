<table>
          <script>targetHit=0;</script>
          <tr><td>  Quid si hoc ipsum quod nunc facit ostendo testimonio</td><td>42.1</td></tr><tr><td>esse nihil deberi? Quid enim nunc agit Sex. Naevius?</td><td></td></tr><tr><td>qua de re controversia est? quod est hoc iudicium in quo</td><td></td></tr><tr><td>iam biennium versamur? quid negoti geritur in quo ille tot</td><td></td></tr><tr><td>et talis viros defatigat? Pecuniam petit. Nunc denique?</td><td>5</td></tr><tr><td>verum tamen petat; audiamus. De rationibus et contro-</td><td>43.1</td></tr><tr><td>versiis societatis volt diiudicari. Sero, verum aliquando</td><td></td></tr><tr><td>tamen; concedamus. 'Non,' inquit, 'id ago, C. Aquili,</td><td></td></tr><tr><td>neque in eo nunc laboro. Pecunia mea tot annos utitur</td><td></td></tr><tr><td>P. Quinctius. Vtatur sane; non peto.' Quid igitur</td><td>5</td></tr><tr><td>pugnas? an, quod saepe multis in locis dixisti, ne in </td><td></td></tr><tr><td>civitate sit, ne locum suum quem adhuc honestissime</td><td></td></tr><tr><td>defendit obtineat, ne numeretur inter vivos, &lt;ut&gt; decernat</td><td></td></tr><tr><td>de vita et ornamentis suis omnibus, apud iudicem causam</td><td></td></tr><tr><td>priore loco dicat et, eam cum orarit, tum denique vocem</td><td>10</td></tr><tr><td>accusatoris audiat? Quid? hoc quo pertinet? ut ocius</td><td></td></tr><tr><td>ad tuum pervenias? At si id velles, iam pridem actum</td><td></td></tr><tr><td>esse poterat. Vt honestiore iudicio conflictere? At sine</td><td>44.1</td></tr><tr><td>summo scelere P. Quinctium, propinquum tuum, iugulare</td><td></td></tr><tr><td>non potes. Vt facilius iudicium sit? At neque C. Aquilius</td><td></td></tr><tr><td>de capite alterius libenter iudicat et Q. Hortensius contra</td><td></td></tr><tr><td>caput non didicit dicere. Quid a nobis autem, C. Aquili,</td><td>5</td></tr><tr><td>refertur? Pecuniam petit; negamus deberi. Iudicium</td><td></td></tr><tr><td>fiat statim; non recusamus. Num quid praeterea? Si vere-</td><td></td></tr><tr><td>tur ut res iudicio facto parata sit, iudicatum solvi satis</td><td></td></tr><tr><td>accipiat; quibus a me verbis satis acceperit, isdem ipse,</td><td></td></tr><tr><td>quod peto, satis det. Actum iam potest esse, C. Aquili;</td><td>10</td></tr><tr><td>iam tu potes liberatus discedere molestia prope dicam</td><td></td></tr><tr><td>non minore quam Quinctius. </td><td></td></tr>
        </table>