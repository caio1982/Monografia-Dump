<table>
          <script>targetHit=0;</script>
          <tr><td>  Quod aut totum aut aliqua ex parte propter se pe-</td><td>2.159.1</td></tr><tr><td>titur, honestum nominabimus. quare, cum eius duae</td><td></td></tr><tr><td>partes sint, quarum altera simplex, altera iuncta sit,</td><td></td></tr><tr><td>simplicem prius consideremus. est igitur in eo genere</td><td></td></tr><tr><td>omnes res una vi atque uno nomine amplexa virtus.</td><td>5</td></tr><tr><td>nam virtus est animi habitus naturae modo atque</td><td></td></tr><tr><td>rationi consentaneus. quamobrem omnibus eius par-</td><td></td></tr><tr><td>tibus cognitis tota vis erit simplicis honestatis con-</td><td></td></tr><tr><td>siderata. habet igitur partes quattuor: prudentiam,</td><td></td></tr><tr><td>iustitiam, fortitudinem, temperantiam. </td><td>10</td></tr><tr><td>  Prudentia est rerum bonarum et malarum neutra-</td><td>160.1</td></tr><tr><td>rumque scientia. partes eius: memoria, intellegentia,</td><td></td></tr><tr><td>providentia. memoria est, per quam animus repetit</td><td></td></tr><tr><td>illa, quae fuerunt; intellegentia, per quam ea perspi- </td><td></td></tr><tr><td>cit, quae sunt; providentia, per quam futurum aliquid</td><td>5</td></tr><tr><td>videtur ante quam factum est. </td><td></td></tr><tr><td>  Iustitia est habitus animi communi utilitate con-</td><td></td></tr><tr><td>servata suam cuique tribuens dignitatem. eius initium</td><td></td></tr><tr><td>est ab natura profectum; deinde quaedam in con-</td><td></td></tr><tr><td>suetudinem ex utilitatis ratione venerunt; postea res</td><td>10</td></tr><tr><td>et ab natura profectas et ab consuetudine probatas</td><td></td></tr><tr><td>legum metus et religio sanxit. naturae ius est, quod</td><td>161.1</td></tr><tr><td>non opinio genuit, sed quaedam in natura vis insevit,</td><td></td></tr><tr><td>ut religionem, pietatem, gratiam, vindicationem, ob-</td><td></td></tr><tr><td>servantiam, veritatem. religio est, quae superioris</td><td></td></tr><tr><td>cuiusdam naturae, quam divinam vocant, curam caeri-</td><td>5</td></tr><tr><td>moniamque affert; pietas, per quam sanguine con-</td><td></td></tr><tr><td>iunctis patriaeque benivolum officium et diligens tri-</td><td></td></tr><tr><td>buitur cultus; gratia, in qua amicitiarum et officiorum</td><td></td></tr><tr><td>alterius memoria et remunerandi voluntas continetur;</td><td></td></tr><tr><td>vindicatio, per quam vis aut iniuria et omnino omne,</td><td>10</td></tr><tr><td>quod obfuturum est, defendendo aut ulciscendo pro-</td><td></td></tr><tr><td>pulsatur; observantia, per quam homines aliqua digni-</td><td></td></tr><tr><td>tate antecedentes cultu quodam et honore dignantur;</td><td></td></tr><tr><td>veritas, per quam inmutata ea, quae sunt [ante] aut</td><td>162.1</td></tr><tr><td>fuerunt aut futura sunt, dicuntur. consuetudine ius</td><td></td></tr><tr><td>est, quod aut leviter a natura tractum aluit et maius</td><td></td></tr><tr><td>fecit usus, ut religionem, aut si quid eorum, quae</td><td></td></tr><tr><td>ante diximus, ab natura profectum maius factum</td><td>5</td></tr><tr><td>propter consuetudinem videmus, aut quod in morem</td><td></td></tr><tr><td>vetustas vulgi adprobatione perduxit; quod genus pac-</td><td></td></tr><tr><td>tum est, par, iudicatum. pactum est, quod inter ali-</td><td></td></tr><tr><td>quos convenit; par, quod in omnes aequabile est; iudi- </td><td></td></tr><tr><td>catum, de quo alicuius aut aliquorum iam senten-</td><td>10</td></tr><tr><td>tiis constitutum est. lege ius est, quod in eo scripto,</td><td></td></tr><tr><td>quod populo expositum est, ut observet, continetur. </td><td></td></tr>
        </table>