<table>
          <script>targetHit=0;</script>
          <tr class="title first  date"><td>x Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Siliano negotio, etsi mihi non est ignota condicio, tamen</td><td>12.27.1.1</td></tr><tr><td>hodie me ex Sicca arbitror omnia cogniturum. Cottae quod</td><td></td></tr><tr><td>negas te nosse, ultra Silianam villam est, quam puto tibi notam</td><td></td></tr><tr><td>esse, villula sordida et valde pusilla, nil agri, ad nullam rem loci</td><td></td></tr><tr><td>satis nisi ad eam quam quaero. sequor celebritatem. sed si</td><td>5</td></tr><tr><td>perficitur de hortis Sili, hoc est, si perficis (est enim totum</td><td></td></tr><tr><td>positum in te), nihil est scilicet quod de Cotta cogitemus. </td><td></td></tr><tr><td>  De Cicerone, ut scribis ita faciam; ipsi permittam de tem-</td><td>2.1</td></tr><tr><td>pore. nummorum quantum opus erit ut permutetur tu videbis.</td><td></td></tr><tr><td>ex Aledio quod scribas si quid inveneris, scribes. et ego ex tuis</td><td></td></tr><tr><td>animadverto litteris et profecto tu ex meis nihil habere nos</td><td></td></tr><tr><td>quod scribamus; eadem cottidie, quae iam iamque ipsa contrita</td><td>5</td></tr><tr><td>sunt. tamen facere non possum quin cottidie ad te mittam ut</td><td></td></tr><tr><td>tuas accipiam. de Bruto tamen, si quid habebis. sciri enim iam</td><td>3.1</td></tr><tr><td>puto ubi Pansam exspectet. si, ut consuetudo est, in prima</td><td></td></tr><tr><td>provincia, circiter Kalendas adfuturus videtur. vellem tardius;</td><td></td></tr><tr><td>valde enim urbem fugio multas ob causas. itaque id ipsum</td><td></td></tr><tr><td>dubito an excusationem aliquam ad illum parem; quod quidem</td><td>5</td></tr><tr><td>video facile esse. sed habemus satis temporis ad cogitandum.</td><td></td></tr><tr><td>Piliae et Atticae salutem. </td><td></td></tr>
        </table>