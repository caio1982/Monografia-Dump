<table>
          <script>targetHit=0;</script>
          <tr><td>  Hic ego, si Crassi omnes cum Antoniis exsistant, si tu,</td><td>80.6</td></tr><tr><td>L. Philippe, qui inter illos florebas, hanc causam voles cum</td><td></td></tr><tr><td>Hortensio dicere, tamen superior sim necesse est; non</td><td></td></tr><tr><td>enim, quem ad modum putatis, omnia sunt in eloquentia;</td><td></td></tr><tr><td>est quaedam tamen ita perspicua veritas ut eam infirmare</td><td>10</td></tr><tr><td>nulla res possit. An, ante quam postulasti ut bona possi-</td><td>81.1</td></tr><tr><td>deres, misisti qui curaret ut dominus de suo fundo a sua</td><td></td></tr><tr><td>familia vi deiceretur? Vtrumlibet elige; alterum incredi-</td><td></td></tr><tr><td>bile est, alterum nefarium, et ante hoc tempus utrumque</td><td></td></tr><tr><td>inauditum. <span class="caps">dcc</span> milia passuum vis esse decursa biduo?</td><td>5</td></tr><tr><td>dic. Negas? ante igitur misisti. Malo; si enim illud</td><td></td></tr><tr><td>diceres, improbe mentiri viderere; cum hoc confiteris, id</td><td></td></tr><tr><td>te admisisse concedis quod ne mendacio quidem tegere</td><td></td></tr><tr><td>possis. Hoc consilium Aquilio et talibus viris tam cupidum, </td><td></td></tr><tr><td>tam audax, tam temerarium probabitur? Quid haec amentia,</td><td>82.1</td></tr><tr><td>quid haec festinatio, quid haec immaturitas tanta significat?</td><td></td></tr><tr><td>non vim, non scelus, non latrocinium, non denique omnia</td><td></td></tr><tr><td>potius quam ius, quam officium, quam pudorem? Mittis</td><td></td></tr><tr><td>iniussu praetoris. Quo consilio? Iussurum sciebas. Quid?</td><td>5</td></tr><tr><td>cum iussisset, tum mittere nonne poteras? Postulaturus</td><td></td></tr><tr><td>eras. Quando? Post dies <span class="caps">xxx</span>. Nempe si te nihil impe-</td><td></td></tr><tr><td>diret, si voluntas eadem maneret, si valeres, denique si</td><td></td></tr><tr><td>viveres. Praetor scilicet iussisset. Opinor, si vellet, si</td><td></td></tr><tr><td>valeret, si ius diceret, si nemo recusaret, qui ex ipsius</td><td>10</td></tr><tr><td>decreto et satis daret et iudicium accipere vellet. Nam, per</td><td>83.1</td></tr><tr><td>deos immortalis! si Alfenus procurator P. Quincti tibi tum</td><td></td></tr><tr><td>satis daret et iudicium accipere vellet, denique omnia quae</td><td></td></tr><tr><td>postulares facere voluisset, quid ageres? revocares eum</td><td></td></tr><tr><td>quem in Galliam miseras? At hic quidem iam de fundo</td><td>5</td></tr><tr><td>expulsus, iam a suis dis penatibus praeceps eiectus, iam,</td><td></td></tr><tr><td>quod indignissimum est, suorum servorum manibus nuntio</td><td></td></tr><tr><td>atque imperio tuo violatus esset. Corrigeres haec scilicet</td><td></td></tr><tr><td>tu postea. De cuiusquam vita dicere audes qui hoc con-</td><td></td></tr><tr><td>cedas necesse est, ita te caecum cupiditate et avaritia fuisse</td><td>10</td></tr><tr><td>ut, cum postea quid futurum esset ignorares, accidere</td><td></td></tr><tr><td>autem multa possent, spem malefici praesentis in incerto</td><td></td></tr><tr><td>reliqui temporis eventu conlocares? Atque haec perinde</td><td></td></tr><tr><td>loquor, quasi ipso illo tempore, cum te praetor iussisset ex</td><td></td></tr><tr><td>edicto possidere, si in possessionem misisses, debueris aut</td><td>15</td></tr><tr><td>potueris P. Quinctium de possessione deturbare. </td><td></td></tr>
        </table>