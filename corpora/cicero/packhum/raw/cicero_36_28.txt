<table>
          <script>targetHit=0;</script>
          <tr><td>  Simili modo liquet alteram quoque approbationem</td><td>1.64.1</td></tr><tr><td>separatam esse ab assumptione. si quadam in argu-</td><td></td></tr><tr><td>mentatione satis est uti assumptione et non oportet</td><td></td></tr><tr><td>adiungere approbationem assumptioni, quadam autem</td><td></td></tr><tr><td>in argumentatione infirma est assumptio, nisi adiuncta</td><td>5</td></tr><tr><td>sit approbatio, separatum quiddam est extra assump-</td><td></td></tr><tr><td>tionem approbatio. est autem argumentatio quaedam,</td><td></td></tr><tr><td>in qua assumptio non indiget approbationis, quaedam</td><td></td></tr><tr><td>autem, in qua nihil valet sine approbatione, ut osten-</td><td></td></tr><tr><td>demus. separata igitur est ab adsumptione approbatio.</td><td>10</td></tr><tr><td>Ostendemus autem, quod polliciti sumus, hoc modo: </td><td></td></tr><tr><td>quae perspicuam omnibus veritatem continet assump-</td><td>65.1</td></tr><tr><td>tio, nihil indiget approbationis. ea est huiusmodi: 'si</td><td></td></tr><tr><td>oportet velle sapere, dare operam philosophiae con-</td><td></td></tr><tr><td>venit.' hic propositio indiget approbationis; non enim</td><td></td></tr><tr><td>perspicua est neque constat inter omnes, propterea</td><td>5</td></tr><tr><td>quod multi nihil prodesse philosophiam, plerique etiam</td><td></td></tr><tr><td>obesse arbitrantur; assumptio perspicua; est enim</td><td></td></tr><tr><td>haec: 'oportet autem velle sapere.' hoc quia ipsum ex</td><td></td></tr><tr><td>se perspicitur et verum esse intellegitur, nihil attinet</td><td></td></tr><tr><td>approbari. quare statim concludenda est argumentatio.</td><td>10</td></tr><tr><td>est ergo assumptio quaedam, quae approbationis non</td><td></td></tr><tr><td>indiget; nam quandam indigere perspicuum est. se-</td><td></td></tr><tr><td>parata est igitur ab adsumptione approbatio. falsum</td><td></td></tr><tr><td>ergo est non esse plus quam tripertitam argumenta-</td><td></td></tr><tr><td>tionem. Atque ex his illud iam perspicuum est, esse</td><td>66.1</td></tr><tr><td>quandam argumentationem, in qua neque propositio</td><td></td></tr><tr><td>neque assumptio indigeat approbationis, huiusmodi, ut</td><td></td></tr><tr><td>certum quiddam et breve exempli causa ponamus: 'si</td><td></td></tr><tr><td>summopere sapientia petenda est, summo opere stul-</td><td>5</td></tr><tr><td>titia vitanda est: summo autem opere sapientia pe-</td><td></td></tr><tr><td>tenda est: summo igitur opere stultitia vitanda est.'</td><td></td></tr><tr><td>hic et propositio et assumptio perspicua est; quare</td><td></td></tr><tr><td>neutra quoque indiget approbatione. ex hisce om-</td><td></td></tr><tr><td>nibus illud perspicuum est approbationem tum adiungi,</td><td>10</td></tr><tr><td>tum non adiungi. ex quo cognoscitur neque in pro-</td><td></td></tr><tr><td>positione neque in assumptione contineri approba-</td><td></td></tr><tr><td>tionem, sed utramque suo loco positam vim suam tam-</td><td></td></tr><tr><td>quam certam et propriam obtinere. quodsi ita est, </td><td></td></tr><tr><td>commode partiti sunt illi, qui in quinque partes tri-</td><td>15</td></tr><tr><td>buerunt argumentationem. </td><td></td></tr>
        </table>