<table>
          <script>targetHit=0;</script>
          <tr><td>  Satis multa de auctoribus. quamquam ex me quae-</td><td>76.7</td></tr><tr><td>sieras, nonne putarem post illos veteres tot saeculis</td><td></td></tr><tr><td>inveniri verum potuisse tot ingeniis tantisque studiis</td><td></td></tr><tr><td>quaerentibus. quid inventum sit paulo post videro,</td><td>10</td></tr><tr><td>te ipso quidem iudice. Arcesilan vero non obtrectandi</td><td></td></tr><tr><td>causa cum Zenone pugnavisse sed verum invenire</td><td></td></tr><tr><td>voluisse sic intellegitur. nemo umquam superiorum</td><td>77.1</td></tr><tr><td>non modo expresserat sed ne dixerat quidem posse</td><td></td></tr><tr><td>hominem nihil opinari, nec solum posse sed ita ne-</td><td></td></tr><tr><td>cesse esse sapienti. visa est Arcesilae cum vera sen-</td><td></td></tr><tr><td>tentia tum honesta et digna sapienti; quaesivit de</td><td>5</td></tr><tr><td>Zenone fortasse quid futurum esset si nec percipere</td><td></td></tr><tr><td>quicquam posset sapiens nec opinari sapientis esset.</td><td></td></tr><tr><td>ille credo nihil opinaturum, quoniam esset quod per-</td><td></td></tr><tr><td>cipi posset. quid ergo id esset. &quot;visum&quot; credo. &quot;quale</td><td></td></tr><tr><td>igitur visum?&quot; tum illum ita definisse: ex eo quod</td><td>10</td></tr><tr><td>esset sicut esset inpressum et signatum et effictum.</td><td></td></tr><tr><td>post requisitum etiamne si eius modi esset visum</td><td></td></tr><tr><td>verum quale vel falsum. hic Zenonem vidisse acute</td><td></td></tr><tr><td>nullum esse visum quod percipi posset, si id tale</td><td></td></tr><tr><td>esset ab eo quod est cuius modi ab eo quod non</td><td>15</td></tr><tr><td>est posset esse. recte consensit Arcesilas ad defini-</td><td></td></tr><tr><td>tionem additum, neque enim falsum percipi posse</td><td></td></tr><tr><td>neque verum si esset tale quale vel falsum; incu-</td><td></td></tr><tr><td>buit autem in eas disputationes ut doceret nullum </td><td></td></tr><tr><td>tale esse visum a vero ut non eiusdem modi etiam</td><td>20</td></tr><tr><td>a falso possit esse. Haec est una contentio quae adhuc</td><td>78.1</td></tr><tr><td>permanserit. nam illud, nulli rei adsensurum esse sa-</td><td></td></tr><tr><td>pientem, nihil ad hanc controversiam pertinebat. lice-</td><td></td></tr><tr><td>bat enim &quot;nihil percipere et tamen opinari&quot;; quod a</td><td></td></tr><tr><td>Carneade dicitur probatum: equidem Clitomacho plus</td><td>5</td></tr><tr><td>quam Philoni aut Metrodoro credens hoc magis ab</td><td></td></tr><tr><td>eo disputatum quam probatum puto. </td><td></td></tr>
        </table>