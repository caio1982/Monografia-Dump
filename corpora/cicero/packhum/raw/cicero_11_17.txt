<table>
          <script>targetHit=0;</script>
          <tr><td>  Parta sit pecunia, Quirites, <span class="caps">x</span>viris tanta quanta sit in</td><td>2.62.9</td></tr><tr><td>terris, nihil praetermissum sit, omnes urbes, agri, regna</td><td>10</td></tr><tr><td>denique, postremo etiam vectigalia vestra venierint, acces-</td><td></td></tr><tr><td>serint in cumulum manubiae vestrorum imperatorum;</td><td></td></tr><tr><td>quantae et quam immanes divitiae <span class="caps">x</span>viris in tantis auctioni-</td><td></td></tr><tr><td>bus, tot iudiciis, tam infinita potestate rerum omnium</td><td></td></tr><tr><td>quaerantur videtis. Cognoscite nunc alios immensos atque</td><td>63.1</td></tr><tr><td>intolerabilis quaestus, ut intellegatis ad certorum hominum</td><td></td></tr><tr><td>importunam avaritiam hoc populare legis agrariae nomen</td><td></td></tr><tr><td>esse quaesitum. Hac pecunia iubet agros emi quo dedu-</td><td></td></tr><tr><td>camini. Non consuevi homines appellare asperius, Quirites,</td><td>5</td></tr><tr><td>nisi lacessitus. Vellem fieri posset ut a me sine contumelia</td><td></td></tr><tr><td>nominarentur ei qui se <span class="caps">x</span>viros sperant futuros; iam videretis</td><td></td></tr><tr><td>quibus hominibus omnium rerum et vendendarum et emen-</td><td></td></tr><tr><td>darum potestatem permitteretis. Sed quod ego nondum</td><td>64.1</td></tr><tr><td>statuo mihi esse dicendum, vos tamen id potestis cum</td><td></td></tr><tr><td>animis vestris cogitare; unum hoc certe videor mihi veris- </td><td></td></tr><tr><td>sime posse dicere: tum cum haberet haec res publica</td><td></td></tr><tr><td>Luscinos, Calatinos, Acidinos, homines non solum honori-</td><td>5</td></tr><tr><td>bus populi rebusque gestis verum etiam patientia pauper-</td><td></td></tr><tr><td>tatis ornatos, et tum cum erant Catones, Phili, Laelii,</td><td></td></tr><tr><td>quorum sapientiam temperantiamque in publicis privatisque,</td><td></td></tr><tr><td>forensibus domesticisque rebus perspexeratis, tamen huiusce</td><td></td></tr><tr><td>modi res commissa nemini est ut idem iudicaret et venderet</td><td>10</td></tr><tr><td>et hoc faceret per quinquennium toto in orbe terrarum</td><td></td></tr><tr><td>idemque agros vectigalis populi Romani abalienaret et,</td><td></td></tr><tr><td>cum summam tantae pecuniae nullo teste sibi ipse ex sua</td><td></td></tr><tr><td>voluntate fecisset, tum denique emeret a quibus vellet quod</td><td></td></tr><tr><td>videretur. Committite vos nunc, Quirites, his hominibus</td><td>65.1</td></tr><tr><td>haec omnia quos odorari hunc <span class="caps">x</span>viratum suspicamini;</td><td></td></tr><tr><td>reperietis partem esse eorum quibus ad habendum, partem</td><td></td></tr><tr><td>quibus ad consumendum nihil satis esse videatur. Hic ego</td><td></td></tr><tr><td>iam illud quod expeditissimum est ne disputo quidem,</td><td>5</td></tr><tr><td>Quirites, non esse hanc nobis a maioribus relictam con-</td><td></td></tr><tr><td>suetudinem ut emantur agri a privatis quo plebes publice</td><td></td></tr><tr><td>deducatur; omnibus legibus agris publicis privatos esse</td><td></td></tr><tr><td>deductos. Huiusce modi me aliquid ab hoc horrido ac</td><td></td></tr><tr><td>truce tribuno plebis exspectasse &lt;confiteor&gt;; hanc vero emendi</td><td>10</td></tr><tr><td>et vendendi quaestuosissimam ac turpissimam mercaturam</td><td></td></tr><tr><td>alienam actione tribunicia, alienam dignitate populi Romani</td><td></td></tr><tr><td>semper putavi. Iubet agros emi. Primum quaero quos agros</td><td>66.1</td></tr><tr><td>et quibus in locis? Nolo suspensam et incertam plebem</td><td></td></tr><tr><td>Romanam obscura spe et caeca exspectatione pendere.</td><td></td></tr><tr><td>Albanus ager est, Setinus, Privernas, Fundanus, Vescinus,</td><td></td></tr><tr><td>Falernus, Literninus, Cumanus, Nucerinus. Audio. Ab alia </td><td>5</td></tr><tr><td>porta Capenas, Faliscus, Sabinus ager, Reatinus; &lt;ab alia&gt;</td><td></td></tr><tr><td>Venafranus, Allifanus, Trebulanus. Habes tantam pecu-</td><td></td></tr><tr><td>niam qua hosce omnis agros et ceteros horum similis non</td><td></td></tr><tr><td>modo emere verum etiam coacervare possis; cur eos non</td><td></td></tr><tr><td>definis neque nominas, ut saltem deliberare plebes Romana</td><td>10</td></tr><tr><td>possit quid intersit sua, quid expediat, quantum tibi in</td><td></td></tr><tr><td>emendis et in vendendis rebus committendum putet?</td><td></td></tr><tr><td>'Definio,' inquit, 'Italiam.' Satis certa regio. Etenim</td><td></td></tr><tr><td>quantulum interest utrum in Massici radices, an in Silam</td><td></td></tr><tr><td>silvam deducamini? Age, non definis locum; quid?</td><td>67.1</td></tr><tr><td>naturam agri? 'Vero,' inquit, '<span class="caps">qvi arari avt coli possit</span>.'</td><td></td></tr><tr><td>'Qui possit arari,' inquit, 'aut coli,' non qui aratus aut</td><td></td></tr><tr><td>cultus sit. Vtrum haec lex est, an tabula Veratianae</td><td></td></tr><tr><td>auctionis? in qua scriptum fuisse aiunt: '<span class="caps">Ivgera cc in</span></td><td>5</td></tr><tr><td><span class="caps">qvibvs olivetvm fieri potest, ivgera ccc vbi institvi</span></td><td></td></tr><tr><td><span class="caps">vineae possvnt</span>.' Hoc tu emes ista innumerabili pecunia</td><td></td></tr><tr><td>quod arari aut coli possit? Quod solum tam exile et</td><td></td></tr><tr><td>macrum est quod aratro perstringi non possit, aut quod</td><td></td></tr><tr><td>est tam asperum saxetum in quo agricolarum cultus non</td><td>10</td></tr><tr><td>elaboret? 'Idcirco,' inquit, 'agros nominare non possum</td><td></td></tr><tr><td>quia tangam nullum ab invito.' Hoc, Quirites, multo est</td><td></td></tr><tr><td>quaestuosius quam si ab invito sumeret; inibitur enim ratio</td><td></td></tr><tr><td>quaestus de vestra pecunia, et tum denique ager emetur</td><td></td></tr><tr><td>cum idem expediet emptori et venditori. </td><td>15</td></tr>
        </table>