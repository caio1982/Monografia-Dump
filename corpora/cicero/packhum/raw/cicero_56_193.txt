<table>
          <script>targetHit=0;</script>
          <tr class="title first  date"><td>iii Non<span class="snum">.</span> Mai<span class="snum">.</span> <span class="snum">43</span></td><td></td></tr><tr class="title last  "><td>CICERO PLANCO S.</td><td></td></tr><tr><td>O gratam famam biduo ante victoriam de subsidio tuo, de</td><td>10.14.1.1</td></tr><tr><td>studio, de celeritate, de copiis! atque etiam hostibus fusis </td><td></td></tr><tr><td>spes omnis est in te. fugisse enim ex proelio Mutinensi</td><td></td></tr><tr><td>dicuntur notissimi latronum duces. est autem non minus</td><td></td></tr><tr><td>gratum extrema delere quam prima depellere. </td><td>5</td></tr><tr><td>  Equidem &lt;ex&gt;spectabam iam tuas litteras, idque cum</td><td>2.1</td></tr><tr><td>multis, sperabamque etiam Lepidum rei publicae tempori-</td><td></td></tr><tr><td>bus admonitum tecum e re publica esse facturum. in illam</td><td></td></tr><tr><td>igitur curam incumbe, mi Plance, ut ne quae scintilla</td><td></td></tr><tr><td>taeterrimi belli relinquatur. quod si erit factum, et rem</td><td>5</td></tr><tr><td>publicam divino beneficio adfeceris et ipse aeternam</td><td></td></tr><tr><td>gloriam consequere.</td><td></td></tr><tr><td> D. III Non. Mai.</td><td></td></tr>
        </table>