<table>
          <script>targetHit=0;</script>
          <tr><td>  Dicta est a me causa, iudices, et perorata. Iam intelle-</td><td>70.1</td></tr><tr><td>gitis quantum iudicium sustineatis, quanta res sit commissa</td><td></td></tr><tr><td>vobis. De vi quaeritis. Quae lex ad imperium, ad maie-</td><td></td></tr><tr><td>statem, ad statum patriae, ad salutem omnium pertinet, quam</td><td></td></tr><tr><td>legem Q. Catulus armata dissensione civium rei publicae</td><td>5</td></tr><tr><td>paene extremis temporibus tulit, quaeque lex sedata illa</td><td></td></tr><tr><td>flamma consulatus mei fumantis reliquias coniurationis</td><td></td></tr><tr><td>exstinxit, hac nunc lege Caeli adulescentia non ad rei </td><td></td></tr><tr><td>publicae poenas sed ad mulieris libidines et delicias de-</td><td></td></tr><tr><td>poscitur. Atque hoc etiam loco M. Camurti et &lt;C.&gt; Caeserni</td><td>71.1</td></tr><tr><td>damnatio praedicatur. O stultitiam! stultitiamne dicam an</td><td></td></tr><tr><td>impudentiam singularem? Audetisne, cum ab ea muliere</td><td></td></tr><tr><td>veniatis, facere istorum hominum mentionem? audetis exci-</td><td></td></tr><tr><td>tare tanti flagiti memoriam, non exstinctam illam quidem</td><td>5</td></tr><tr><td>sed repressam vetustate? Quo enim illi crimine peccatoque</td><td></td></tr><tr><td>perierunt? Nempe quod eiusdem mulieris dolorem et iniu-</td><td></td></tr><tr><td>riam Vettiano nefario sunt stupro persecuti. Ergo ut audi-</td><td></td></tr><tr><td>retur Vetti nomen in causa, ut illa vetus aeraria fabula</td><td></td></tr><tr><td>referretur, idcirco Camurti et Caeserni est causa renovata?</td><td>10</td></tr><tr><td>qui quamquam lege de vi certe non tenebantur, eo maleficio</td><td></td></tr><tr><td>tamen erant implicati ut ex nullius legis laqueis eximendi</td><td></td></tr><tr><td>viderentur. M. vero Caelius cur in hoc iudicium vocatur?</td><td>72.1</td></tr><tr><td>cui neque proprium quaestionis crimen obicitur nec vero</td><td></td></tr><tr><td>aliquod eius modi quod sit a lege seiunctum, cum vestra</td><td></td></tr><tr><td>severitate coniunctum. Cuius prima aetas disciplinae dedita</td><td></td></tr><tr><td>fuit eisque artibus quibus instruimur ad hunc usum forensem,</td><td>5</td></tr><tr><td>ad capessendam rem publicam, ad honorem, gloriam, digni-</td><td></td></tr><tr><td>tatem. Eis autem fuit amicitiis maiorum natu quorum</td><td></td></tr><tr><td>imitari industriam continentiamque maxime vellet, eis stu-</td><td></td></tr><tr><td>diis aequalium ut eundem quem optimi ac nobilissimi</td><td></td></tr><tr><td>petere cursum laudis videretur. Cum autem paulum iam ro-</td><td>73.1</td></tr><tr><td>boris accessisset aetati, in Africam profectus est Q. Pompeio</td><td></td></tr><tr><td>pro consule contubernalis, castissimo homini atque omnis </td><td></td></tr><tr><td>offici diligentissimo; in qua provincia cum res erant et</td><td></td></tr><tr><td>possessiones paternae, tum etiam usus quidam provincialis</td><td>5</td></tr><tr><td>non sine causa a maioribus huic aetati tributus. Decessit</td><td></td></tr><tr><td>illinc Pompei iudicio probatissimus, ut ipsius testimonio</td><td></td></tr><tr><td>cognoscetis. Voluit vetere instituto et eorum adulescentium</td><td></td></tr><tr><td>exemplo qui post in civitate summi viri et clarissimi cives</td><td></td></tr><tr><td>exstiterunt industriam suam a populo Romano ex aliqua</td><td>10</td></tr><tr><td>inlustri accusatione cognosci. Vellem alio potius eum</td><td>74.1</td></tr><tr><td>cupiditas gloriae detulisset; sed abiit huius tempus que-</td><td></td></tr><tr><td>relae. Accusavit C. Antonium, conlegam meum, cui misero</td><td></td></tr><tr><td>praeclari in rem publicam benefici memoria nihil profuit,</td><td></td></tr><tr><td>nocuit opinio malefici cogitati. Postea nemini umquam</td><td>5</td></tr><tr><td>concessit aequalium plus ut in foro, plus ut in negotiis</td><td></td></tr><tr><td>versaretur causisque amicorum, plus ut valeret inter suos</td><td></td></tr><tr><td>gratia. Quae nisi vigilantes homines, nisi sobrii, nisi in-</td><td></td></tr><tr><td>dustrii consequi non possunt, omnia labore et diligentia est</td><td></td></tr><tr><td>consecutus. In hoc flexu quasi aetatis—nihil enim occul-</td><td>75.1</td></tr><tr><td>tabo fretus humanitate ac sapientia vestra—fama adule-</td><td></td></tr><tr><td>scentis paululum haesit ad metas notitia nova eius mulieris</td><td></td></tr><tr><td>et infelici vicinitate et insolentia voluptatum, quae, cum</td><td></td></tr><tr><td>inclusae diutius et prima aetate compressae et constrictae</td><td>5</td></tr><tr><td>fuerunt, subito se non numquam profundunt atque eiciunt</td><td></td></tr><tr><td>universae. Qua ex vita vel dicam quo ex sermone—nequa-</td><td></td></tr><tr><td>quam enim tantum erat quantum homines loquebantur—</td><td></td></tr><tr><td>verum ex eo quicquid erat emersit totumque se eiecit atque</td><td></td></tr><tr><td>extulit, tantumque abest ab illius familiaritatis infamia ut</td><td>10</td></tr><tr><td>eiusdem nunc ab sese inimicitias odiumque propulset.</td><td></td></tr><tr><td>Atque ut iste interpositus sermo deliciarum desidiaeque</td><td>76.1</td></tr><tr><td>moreretur—fecit me invito me hercule et multum repugnante </td><td></td></tr><tr><td>me, sed tamen fecit—nomen amici mei de ambitu detulit;</td><td></td></tr><tr><td>quem absolutum insequitur, revocat; nemini nostrum</td><td></td></tr><tr><td>obtemperat, est violentior quam vellem. Sed ego non</td><td>5</td></tr><tr><td>loquor de sapientia, quae non cadit in hanc aetatem; de</td><td></td></tr><tr><td>impetu animi loquor, de cupiditate vincendi, de ardore</td><td></td></tr><tr><td>mentis ad gloriam; quae studia in his iam aetatibus nostris</td><td></td></tr><tr><td>contractiora esse debent, in adulescentia vero tamquam in</td><td></td></tr><tr><td>herbis significant quae virtutis maturitas et quantae fruges</td><td>10</td></tr><tr><td>industriae sint futurae. Etenim semper magno ingenio</td><td></td></tr><tr><td>adulescentes refrenandi potius a gloria quam incitandi fue-</td><td></td></tr><tr><td>runt; amputanda plura sunt illi aetati, si quidem efflorescit</td><td></td></tr><tr><td>ingeni laudibus, quam inserenda. Qua re, si cui nimium</td><td>77.1</td></tr><tr><td>effervisse videtur huius vel in suscipiendis vel in gerendis</td><td></td></tr><tr><td>inimicitiis vis, ferocitas, pertinacia, si quem etiam mini-</td><td></td></tr><tr><td>morum horum aliquid offendit, si purpurae genus, si ami-</td><td></td></tr><tr><td>corum catervae, si splendor, si nitor, iam ista deferverint,</td><td>5</td></tr><tr><td>iam aetas omnia, iam res, iam dies mitigarit. </td><td></td></tr>
        </table>