<table>
          <script>targetHit=0;</script>
          <tr class="title first  date"><td><span class="snum">46</span> Romae</td><td></td></tr><tr class="title last  "><td>M. CICERO Q. PHILIPPO PRO COS. S.</td><td></td></tr><tr><td>Etsi non dubito pro tua in me observantia proque nostra</td><td>13.74.1.1</td></tr><tr><td>necessitudine quin commendationem meam memoria teneas,</td><td></td></tr><tr><td>tamen etiam atque etiam eundem tibi L. Oppium, familiarem</td><td></td></tr><tr><td>meum, praesentem et L. Egnati, familiarissimi mei, absentis</td><td></td></tr><tr><td>negotia commendo. tanta mihi cum eo necessitudo est </td><td>5</td></tr><tr><td>familiaritasque, ut, si mea res esset, non magis laborarem.</td><td></td></tr><tr><td>quapropter gratissimum mihi feceris si curaris ut is intellegat</td><td></td></tr><tr><td>me a te tantum amari quantum ipse existimo. hoc mihi</td><td></td></tr><tr><td>gratius facere nihil potes, idque ut facias te vehementer rogo.</td><td></td></tr>
        </table>