<table>
          <script>targetHit=0;</script>
          <tr><td>  Hunc tu igitur imperatorem esse defendis, Hortensi?</td><td>2.5.32.1</td></tr><tr><td>huius furta, rapinas, cupiditatem, crudelitatem, superbiam,</td><td></td></tr><tr><td>scelus, audaciam rerum gestarum magnitudine atque im-</td><td></td></tr><tr><td>peratoriis laudibus tegere conaris? Hic scilicet est metuen-</td><td></td></tr><tr><td>dum ne ad exitum defensionis tuae vetus illa Antoniana</td><td>5</td></tr><tr><td>dicendi ratio atque auctoritas proferatur, ne excitetur Verres,</td><td></td></tr><tr><td>ne denudetur a pectore, ne cicatrices populus Romanus </td><td></td></tr><tr><td>aspiciat, ex mulierum morsu vestigia libidinis atque ne-</td><td></td></tr><tr><td>quitiae. Di faciant ut rei militaris, ut belli mentionem</td><td>33.1</td></tr><tr><td>facere audeas! Cognoscentur enim omnia istius aera illa</td><td></td></tr><tr><td>vetera, ut non solum in imperio verum etiam in stipendiis</td><td></td></tr><tr><td>qualis fuerit intellegatis. Renovabitur prima illa militia,</td><td></td></tr><tr><td>cum iste e foro abduci, non, ut ipse praedicat, perduci</td><td>5</td></tr><tr><td>solebat; aleatoris Placentini castra commemorabuntur, in</td><td></td></tr><tr><td>quibus cum frequens fuisset tamen aere dirutus est; multa</td><td></td></tr><tr><td>eius in stipendiis damna proferentur, quae ab isto aetatis</td><td></td></tr><tr><td>fructu dissoluta et compensata sunt. Iam vero, cum in</td><td>34.1</td></tr><tr><td>eius modi patientia turpitudinis aliena non sua satietate</td><td></td></tr><tr><td>obduruisset, qui vir fuerit, quot praesidia, quam munita</td><td></td></tr><tr><td>pudoris et pudicitiae vi et audacia ceperit, quid me attinet</td><td></td></tr><tr><td>dicere aut coniungere cum istius flagitio cuiusquam prae-</td><td>5</td></tr><tr><td>terea dedecus? Non faciam, iudices; omnia vetera praeter-</td><td></td></tr><tr><td>mittam, duo sola recentia sine cuiusquam infamia ponam,</td><td></td></tr><tr><td>ex quibus coniecturam facere de omnibus possitis,—unum</td><td></td></tr><tr><td>illud, quod ita fuit inlustre notumque omnibus ut nemo</td><td></td></tr><tr><td>tam rusticanus homo L. Lucullo [et] M. Cotta consulibus</td><td>10</td></tr><tr><td>Romam ex ullo municipio vadimoni causa venerit, quin</td><td></td></tr><tr><td>sciret iura omnia praetoris urbani nutu atque arbitrio Cheli-</td><td></td></tr><tr><td>donis meretriculae gubernari, alterum quod, cum paludatus</td><td></td></tr><tr><td>exisset votaque pro imperio suo communique re publica</td><td></td></tr><tr><td>nuncupasset, noctu stupri causa lectica in urbem introferri</td><td>15</td></tr><tr><td>solitus est ad mulierem nuptam uni, propositam omnibus,</td><td></td></tr><tr><td>contra fas, contra auspicia, contra omnis divinas atque</td><td></td></tr><tr><td>humanas religiones! </td><td></td></tr>
        </table>