<table>
          <script>targetHit=0;</script>
          <tr><td>  Talis est igitur ordo actionum adhibendus, ut, quem-</td><td>1.144.1</td></tr><tr><td>admodum in oratione constanti, sic in vita omnia</td><td></td></tr><tr><td>sint apta inter se et convenientia; turpe enim valdeque</td><td></td></tr><tr><td>vitiosum in re severa convivio digna aut delicatum</td><td></td></tr><tr><td>aliquem inferre sermonem. Bene Pericles, cum ha-</td><td>5</td></tr><tr><td>beret collegam in praetura Sophoclem poetam iique</td><td></td></tr><tr><td>de communi officio convenissent et casu formosus</td><td></td></tr><tr><td>puer praeteriret dixissetque Sophocles &quot;o puerum pul-</td><td></td></tr><tr><td>chrum, Pericle&quot;! &quot;At enim praetorem, Sophocle, decet</td><td></td></tr><tr><td>non solum manus sed etiam oculos abstinentes ha-</td><td>10</td></tr><tr><td>bere.&quot; Atque hoc idem Sophocles si in athletarum</td><td></td></tr><tr><td>probatione dixisset, iusta reprehensione caruisset.</td><td></td></tr><tr><td>Tanta vis est et loci et temporis. Ut si qui, cum</td><td></td></tr><tr><td>causam sit acturus, in itinere aut in ambulatione se-</td><td></td></tr><tr><td>cum ipse meditetur, aut si quid aliud attentius cogitet,</td><td>15</td></tr><tr><td>non reprehendatur, at hoc idem si in convivio faciat,</td><td></td></tr><tr><td>inhumanus videatur inscitia temporis. Sed ea, quae</td><td>145.1</td></tr><tr><td>multum ab humanitate discrepant, ut si qui in foro</td><td></td></tr><tr><td>cantet aut si qua est alia magna perversitas, facile </td><td></td></tr><tr><td>apparet nec magnopere admonitionem et praecepta</td><td></td></tr><tr><td>desiderat; quae autem parva videntur esse delicta</td><td>5</td></tr><tr><td>neque a multis intellegi possunt, ab is est diligentius</td><td></td></tr><tr><td>declinandum. Ut in fidibus aut tibiis quamvis pau-</td><td></td></tr><tr><td>lum discrepent, tamen id a sciente animadverti solet,</td><td></td></tr><tr><td>sic videndum est in vita ne forte quid discrepet, vel</td><td></td></tr><tr><td>multo etiam magis, quo maior et melior actionum</td><td>10</td></tr><tr><td>quam sonorum concentus est. Itaque ut in fidibus</td><td>146.1</td></tr><tr><td>musicorum aures vel minima sentiunt, sic nos, si acres</td><td></td></tr><tr><td>ac diligentes iudices esse volumus animadversoresque</td><td></td></tr><tr><td>vitiorum, magna saepe intellegemus ex parvis. Ex</td><td></td></tr><tr><td>oculorum optutu, superciliorum aut remissione aut</td><td>5</td></tr><tr><td>contractione, ex maestitia, ex hilaritate, ex risu, ex lo-</td><td></td></tr><tr><td>cutione, ex reticentia, ex contentione vocis, ex sum-</td><td></td></tr><tr><td>missione, ex ceteris similibus facile iudicabimus, quid</td><td></td></tr><tr><td>eorum apte fiat, quid ab officio naturaque discrepet.</td><td></td></tr><tr><td>Quo in genere non est incommodum, quale quidque</td><td>10</td></tr><tr><td>eorum sit ex aliis iudicare, ut si quid non deceat illos,</td><td></td></tr><tr><td>vitemus ipsi. Fit enim nescio quomodo ut magis in</td><td></td></tr><tr><td>aliis cernamus, quam in nobismet ipsis, si quid delin-</td><td></td></tr><tr><td>quitur. Itaque facillume corriguntur in discendo, quo- </td><td></td></tr><tr><td>rum vitia imitantur emendandi causa magistri. Nec</td><td>147.1</td></tr><tr><td>vero alienum est ad ea deligenda, quae dubitationem</td><td></td></tr><tr><td>afferunt, adhibere doctos homines vel etiam usu peri-</td><td></td></tr><tr><td>tos et, quid iis de quoque officii genere placeat ex-</td><td></td></tr><tr><td>quirere. Maior enim pars eo fere deferri solet, quo</td><td>5</td></tr><tr><td>a natura ipsa deducitur. In quibus videndum est, non</td><td></td></tr><tr><td>modo quid quisque loquatur, sed etiam quid quisque</td><td></td></tr><tr><td>sentiat atque etiam de qua causa quisque sentiat. Ut</td><td></td></tr><tr><td>enim pictores et ii qui signa fabricantur et vero etiam</td><td></td></tr><tr><td>poetae suum quisque opus a vulgo considerari vult,</td><td>10</td></tr><tr><td>ut si quid reprehensum sit a pluribus, id corrigatur,</td><td></td></tr><tr><td>iique et secum et aliis quid in eo peccatum sit exqui-</td><td></td></tr><tr><td>runt, sic aliorum iudicio permulta nobis et facienda</td><td></td></tr><tr><td>et non facienda et mutanda et corrigenda sunt. Quae</td><td>148.1</td></tr><tr><td>vero more agentur institutisque civilibus, de his nihil</td><td></td></tr><tr><td>est praecipiendum; illa enim ipsa praecepta sunt, nec</td><td></td></tr><tr><td>quemquam hoc errore duci oportet, ut siquid Socrates</td><td></td></tr><tr><td>aut Aristippus contra morem consuetudinemque civi-</td><td>5</td></tr><tr><td>lem fecerint locutive sint, idem sibi arbitretur licere;</td><td></td></tr><tr><td>magnis illi et divinis bonis hanc licentiam assequeban-</td><td></td></tr><tr><td>tur. Cynicorum vero ratio tota est eicienda; est enim </td><td></td></tr><tr><td>inimica verecundiae, sine qua nihil rectum esse po-</td><td></td></tr><tr><td>test, nihil honestum. Eos autem, quorum vita per-</td><td>149.1</td></tr><tr><td>specta in rebus honestis atque magnis est, bene de re</td><td></td></tr><tr><td>publica sentientes ac bene meritos aut merentes sicut</td><td></td></tr><tr><td>aliquo honore aut imperio affectos observare et colere</td><td></td></tr><tr><td>debemus, tribuere etiam multum senectuti, cedere iis,</td><td>5</td></tr><tr><td>qui magistratum habebunt, habere dilectum civis et</td><td></td></tr><tr><td>peregrini in ipsoque peregrino privatimne an publice</td><td></td></tr><tr><td>venerit. Ad summam, ne agam de singulis, totius</td><td></td></tr><tr><td>generis hominum conciliationem et consociationem co-</td><td></td></tr><tr><td>lere, tueri, servare debemus. </td><td>10</td></tr>
        </table>