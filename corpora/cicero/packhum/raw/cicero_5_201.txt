<table>
          <script>targetHit=0;</script>
          <tr><td>  Quid dicis? an bello fugitivorum Siciliam virtute tua</td><td>2.5.5.1</td></tr><tr><td>liberatam? Magna laus et honesta oratio; sed tamen quo</td><td></td></tr><tr><td>bello? Nos enim, post illud bellum quod M'. Aquilius</td><td></td></tr><tr><td>confecit, sic accepimus, nullum in Sicilia fugitivorum bellum</td><td></td></tr><tr><td>fuisse. 'At in Italia fuit.' Fateor, et magnum quidem ac</td><td>5</td></tr><tr><td>vehemens. Num igitur ex eo bello partem aliquam laudis</td><td></td></tr><tr><td>appetere conaris? num tibi illius victoriae gloriam cum </td><td></td></tr><tr><td>M. Crasso aut Cn. Pompeio communicatam putas? Non</td><td></td></tr><tr><td>arbitror hoc etiam tuae deesse impudentiae, ut quicquam</td><td></td></tr><tr><td>eius modi dicere audeas. Obstitisti videlicet ne ex Italia</td><td>10</td></tr><tr><td>transire in Siciliam fugitivorum copiae possent. Vbi, quando,</td><td></td></tr><tr><td>qua ex parte? cum aut ratibus aut navibus conarentur</td><td></td></tr><tr><td>accedere? Nos enim nihil umquam prorsus audivimus, sed</td><td></td></tr><tr><td>illud audivimus, M. Crassi, fortissimi viri, virtute consilioque</td><td></td></tr><tr><td>factum ne ratibus coniunctis freto fugitivi ad Messanam</td><td>15</td></tr><tr><td>transire possent, a quo illi conatu non tanto opere</td><td></td></tr><tr><td>prohibendi fuissent, si ulla in Sicilia praesidia ad illorum</td><td></td></tr><tr><td>adventum opposita putarentur. </td><td></td></tr><tr><td>  At cum esset in Italia bellum tam prope a Sicilia, tamen</td><td>6.1</td></tr><tr><td>in Sicilia non fuit. Quid mirum? ne cum in Sicilia quidem</td><td></td></tr><tr><td>fuit eodem intervallo, pars eius belli in Italiam ulla pervasit.</td><td></td></tr><tr><td>Etenim propinquitas locorum ad utram partem hoc loco</td><td></td></tr><tr><td>profertur? utrum aditum facilem hostibus an contagionem</td><td>5</td></tr><tr><td>imitandi belli periculosam fuisse? Aditus omnis hominibus</td><td></td></tr><tr><td>sine ulla facultate navium non modo disiunctus sed etiam</td><td></td></tr><tr><td>clausus est, ut illis quibus Siciliam propinquam fuisse dicis</td><td></td></tr><tr><td>facilius fuerit ad Oceanum pervenire quam ad Peloridem</td><td></td></tr><tr><td>accedere. Contagio autem ista servilis belli cur abs te</td><td>7.1</td></tr><tr><td>potius quam ab iis omnibus qui ceteras provincias obtinue-</td><td></td></tr><tr><td>runt praedicatur? An quod in Sicilia iam antea bella fugi-</td><td></td></tr><tr><td>tivorum fuerunt? at ea ipsa causa est cur ista provincia</td><td></td></tr><tr><td>minimo in periculo sit et fuerit. Nam posteaquam illinc</td><td>5</td></tr><tr><td>M'. Aquilius decessit, omnium instituta atque edicta prae-</td><td></td></tr><tr><td>torum fuerunt eius modi ut ne quis cum telo servus esset.</td><td></td></tr><tr><td>Vetus est quod dicam, et propter severitatem exempli</td><td></td></tr><tr><td>nemini fortasse vestrum inauditum, L. Domitium praetorem</td><td></td></tr><tr><td>in Sicilia, cum aper ingens ad eum adlatus esset, admiratum</td><td>10</td></tr><tr><td>requisisse quis eum percussisset; cum audisset pastorem </td><td></td></tr><tr><td>cuiusdam fuisse, eum vocari ad se iussisse; illum cupide</td><td></td></tr><tr><td>ad praetorem quasi ad laudem atque ad praemium accucur-</td><td></td></tr><tr><td>risse; quaesisse Domitium qui tantam bestiam percussisset;</td><td></td></tr><tr><td>illum respondisse, venabulo; statim deinde iussu praetoris</td><td>15</td></tr><tr><td>in crucem esse sublatum. Durum hoc fortasse videatur,</td><td></td></tr><tr><td>neque ego ullam in partem disputo: tantum intellego,</td><td></td></tr><tr><td>maluisse Domitium crudelem in animadvertendo quam in</td><td></td></tr><tr><td>praetermittendo dissolutum videri. Ergo his institutis pro-</td><td>8.1</td></tr><tr><td>vinciae iam tum, cum bello sociorum tota Italia arderet,</td><td></td></tr><tr><td>homo non acerrimus nec fortissimus, C. Norbanus, in summo</td><td></td></tr><tr><td>otio fuit: perfacile enim sese Sicilia iam tuebatur, ut ne</td><td></td></tr><tr><td>quod ex ipsa bellum posset exsistere. Etenim cum nihil</td><td>5</td></tr><tr><td>tam coniunctum sit quam negotiatores nostri cum Siculis</td><td></td></tr><tr><td>usu, re, ratione, concordia, et cum ipsi Siculi res suas ita</td><td></td></tr><tr><td>constitutas habeant ut iis pacem expediat esse, imperium</td><td></td></tr><tr><td>autem populi Romani sic diligant ut id imminui aut com-</td><td></td></tr><tr><td>mutari minime velint, cumque haec a servorum bello pericula</td><td>10</td></tr><tr><td>et praetorum institutis et dominorum disciplina provisa sint,</td><td></td></tr><tr><td>nullum est malum domesticum quod ex ipsa provincia nasci</td><td></td></tr><tr><td>possit. </td><td></td></tr>
        </table>