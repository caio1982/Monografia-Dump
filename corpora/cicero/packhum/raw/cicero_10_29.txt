<table>
          <script>targetHit=0;</script>
          <tr><td>  Nunc, quoniam ad omnia quae abs te dicta sunt, T. Atti,</td><td>143.1</td></tr><tr><td>de Oppianici damnatione respondi, confiteare necesse est</td><td></td></tr><tr><td>te opinionem multum fefellisse, quod existimaris me causam</td><td></td></tr><tr><td>A. Cluenti non facto eius sed lege defensurum. Nam hoc</td><td></td></tr><tr><td>persaepe dixisti tibi sic renuntiari, me habere in animo</td><td>5</td></tr><tr><td>causam hanc praesidio legis defendere. Itane est? ab</td><td></td></tr><tr><td>amicis imprudentes videlicet prodimur, et est nescio quis</td><td></td></tr><tr><td>de eis quos amicos nobis arbitramur qui nostra consilia ad</td><td></td></tr><tr><td>adversarios deferat. Quisnam hoc tibi renuntiavit, quis</td><td></td></tr><tr><td>tam improbus fuit? cui ego autem narravi? Nemo, ut</td><td>10</td></tr><tr><td>opinor, in culpa est; nimirum tibi istud lex ipsa renunti-</td><td></td></tr><tr><td>avit. Sed num tibi ita defendisse videor ut tota in causa</td><td></td></tr><tr><td>mentionem ullam legis fecerim, num secus hanc causam</td><td></td></tr><tr><td>defendisse ac si lege Habitus teneretur? Certe, ut hominem </td><td></td></tr><tr><td>confirmare oportet, nullus est locus a me purgandi istius</td><td>15</td></tr><tr><td>invidiosi criminis praetermissus. Quid ergo est? quaeret</td><td>144.1</td></tr><tr><td>fortasse quispiam displiceatne mihi legum praesidio capitis</td><td></td></tr><tr><td>periculum propulsare. Mihi vero, iudices, non displicet,</td><td></td></tr><tr><td>sed utor instituto meo. In hominis honesti prudentisque</td><td></td></tr><tr><td>iudicio non solum meo consilio uti consuevi sed multum</td><td>5</td></tr><tr><td>etiam eius quem defendo et consilio et voluntati obtempero.</td><td></td></tr><tr><td>Nam ut haec ad me causa delata est, qui leges eas ad quas</td><td></td></tr><tr><td>adhibemur et in quibus versamur nosse deberem, dixi Habito</td><td></td></tr><tr><td>statim eo: '<span class="caps">Qvi coisset qvo qvis condemnaretvr</span>' illum</td><td></td></tr><tr><td>esse liberum, teneri autem nostrum ordinem. Atque ille</td><td>10</td></tr><tr><td>me orare atque obsecrare coepit ne sese lege defenderem.</td><td></td></tr><tr><td>Cum ego quae mihi videbantur dicerem, traduxit me ad</td><td></td></tr><tr><td>suam sententiam; adfirmabat enim lacrimans non se cupi-</td><td></td></tr><tr><td>diorem esse civitatis retinendae quam existimationis. Morem</td><td>145.1</td></tr><tr><td>homini gessi et tamen idcirco feci—neque enim id semper</td><td></td></tr><tr><td>facere debemus—quod videbam per se ipsam causam sine</td><td></td></tr><tr><td>lege copiosissime posse defendi. Videbam in hac defensione</td><td></td></tr><tr><td>qua iam sum usus plus dignitatis, in illa qua me hic uti</td><td>5</td></tr><tr><td>noluit minus laboris futurum. Quod si nihil aliud esset</td><td></td></tr><tr><td>actum nisi ut hanc causam obtineremus, lege recitata per-</td><td></td></tr><tr><td>orassem. </td><td></td></tr>
        </table>