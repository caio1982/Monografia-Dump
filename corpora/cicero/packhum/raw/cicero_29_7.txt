<table>
          <script>targetHit=0;</script>
          <tr><td>  &lt;anhe&gt;litu Aetnam ardere dicunt, sic Verrem obruissem</td><td>29.1</td></tr><tr><td>Sicilia teste tota. Tu vero comperendinasti uno teste pro-</td><td></td></tr><tr><td>ducto. At quo teste, di immortales! Non satis quod</td><td></td></tr><tr><td>uno, non quod ignoto, non quod levi; etiamne Valerio</td><td></td></tr><tr><td>teste primam actionem confecisti, qui patris tui beneficio</td><td>5</td></tr><tr><td>civitate donatus gratiam tibi non inlustribus officiis, sed</td><td></td></tr><tr><td>manifesto periurio rettulit? Quod si te omen nominis</td><td>30.1</td></tr><tr><td>vestri forte duxit, nos tamen id more maiorum, quia faustum</td><td></td></tr><tr><td>putamus, non ad perniciem, verum ad salutem interpretamur.</td><td></td></tr><tr><td>Sed omnis ista celeritas ac festinatio, quod inquisitionem,</td><td></td></tr><tr><td>quod priorem actionem totam sustulisti, illud patefecit et in-</td><td>5</td></tr><tr><td>lustravit quod occultum tamen non erat, non esse hoc iudicium</td><td></td></tr><tr><td>iudici, sed comitiorum consularium causa comparatum. </td><td></td></tr><tr><td>  Hic ego Appium Claudium, consulem fortissimum atque </td><td>31.1</td></tr><tr><td>ornatissimum virum mecumque, ut spero, fideli in gratiam</td><td></td></tr><tr><td>reditu firmoque coniunctum, nullo loco, iudices, vituperabo.</td><td></td></tr><tr><td>Fuerint enim eae partes aut eius quem id facere dolor et</td><td></td></tr><tr><td>suspicio sua coegit, aut eius qui has sibi partis depoposcit,</td><td>5</td></tr><tr><td>quod aut non animadvertebat quem violaret, aut facilem</td><td></td></tr><tr><td>sibi fore in gratiam reditum arbitrabatur; ego tantum dicam</td><td>32.1</td></tr><tr><td>quod et causae satis et in illum minime durum aut asperum</td><td></td></tr><tr><td>possit esse. Quid enim habet turpitudinis Appium Claudium</td><td></td></tr><tr><td>M. Scauro esse inimicum? Quid? avus eius P. Africano</td><td></td></tr><tr><td>non fuit, quid? mihi ipsi idem iste, quid? ego illi? Quae</td><td>5</td></tr><tr><td>inimicitiae dolorem utrique nostrum fortasse aliquando, de-</td><td></td></tr><tr><td>decus vero certe numquam attulerunt. Successori decessor</td><td>33.1</td></tr><tr><td>invidit, voluit eum quam maxime offensum quo magis ipsius</td><td></td></tr><tr><td>memoria excelleret; res non modo non abhorrens a con-</td><td></td></tr><tr><td>suetudine sed usitata etiam et valde pervagata. Neque vero</td><td></td></tr><tr><td>tam haec ipsa cotidiana res Appium Claudium illa humani-</td><td>5</td></tr><tr><td>tate et sapientia praeditum per se ipsa movisset, nisi hunc</td><td></td></tr><tr><td>C. Claudi, fratris sui, competitorem fore putasset. Qui sive</td><td>34.1</td></tr><tr><td>patricius sive plebeius esset—nondum enim certum consti-</td><td></td></tr><tr><td>tuerat—cum hoc sibi contentionem fore putabat, Appius</td><td></td></tr><tr><td>autem hoc maiorem etiam quod illum in pontificatus peti-</td><td></td></tr><tr><td>tione, in saliatu, in ceteris meminerat fuisse patricium.</td><td>5</td></tr><tr><td>Quam ob rem se consule neque repelli fratrem volebat</td><td></td></tr><tr><td>neque, iste si patricius esset, parem Scauro fore videbat, nisi</td><td></td></tr><tr><td>hunc aliquo aut metu aut infamia perculisset. Ego id fratri</td><td>35.1</td></tr><tr><td>in honore fratris amplissimo non concedendum putem,</td><td></td></tr><tr><td>praesertim qui quid amor fraternus valeat paene praeter </td><td></td></tr><tr><td>ceteros sentiam? At enim frater iam non petit. Quid tum?</td><td></td></tr><tr><td>Si ille retentus a cuncta Asia supplice, si a negotiatoribus,</td><td>5</td></tr><tr><td>si a publicanis, si ab omnibus sociis, civibus exoratus ante-</td><td></td></tr><tr><td>posuit honori suo commoda salutemque provinciae, pro-</td><td></td></tr><tr><td>pterea putas semel exulceratum animum tam facile potuisse</td><td></td></tr><tr><td>sanari? Quamquam in istis omnibus rebus, praesertim</td><td>36.1</td></tr><tr><td>apud homines barbaros, opinio plus valet saepe quam res</td><td></td></tr><tr><td>ipsa. Persuasum est Sardis se nihil Appio gratius esse fa-</td><td></td></tr><tr><td>cturos quam si de Scauri fama detraxerint; multorum etiam</td><td></td></tr><tr><td>spe commodorum praemiorumque ducuntur; omnia con-</td><td>5</td></tr><tr><td>sulem putant posse, praesertim ultro pollicentem. De quo</td><td></td></tr><tr><td>plura iam non dicam. Quamquam ea quae dixi non secus</td><td>37.1</td></tr><tr><td>dixi quam si eius frater essem, non is qui et est et qui</td><td></td></tr><tr><td>multa dixit, sed is qui ego esse in meum consuevi. Generi</td><td></td></tr><tr><td>igitur toti accusationis resistere, iudices, debetis, in quo nihil</td><td></td></tr><tr><td>more, nihil modo, nihil considerate, nihil integre, contra</td><td>5</td></tr><tr><td>improbe, turbide, festinanter, rapide omnia conspiratione,</td><td></td></tr><tr><td>imperio, auctoritate, spe, minis videtis esse suscepta. </td><td></td></tr>
        </table>