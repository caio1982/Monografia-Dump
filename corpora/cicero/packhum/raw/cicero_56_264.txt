<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Iun<span class="snum">.</span> <span class="snum">44</span> Athenis</td><td></td></tr><tr class="title last  "><td>TREBONIUS CICERONI S.</td><td></td></tr><tr><td>S. v. b. </td><td>12.16.1.1</td></tr><tr><td>  Athenas veni a. d. XI Kal. Iun. atque ibi, quod maxime</td><td></td></tr><tr><td>optabam, vidi filium tuum deditum optimis studiis sum-</td><td></td></tr><tr><td>maque modestiae fama. qua ex re quantam voluptatem</td><td></td></tr><tr><td>ceperim scire potes etiam me tacente. non enim nescis quanti</td><td>5</td></tr><tr><td>te faciam et quam pro nostro veterrimo verissimoque amore</td><td></td></tr><tr><td>omnibus tuis etiam minimis commodis, non modo tanto</td><td></td></tr><tr><td>bono, gaudeam. noli putare, mi Cicero, me hoc auribus tuis</td><td></td></tr><tr><td>dare. nihil adulescente tuo atque adeo nostro (nihil enim</td><td></td></tr><tr><td>tibi a me potest esse seiunctum) aut amabilius omnibus his</td><td>10</td></tr><tr><td>qui Athenis sunt est aut studiosius earum artium quas tu</td><td></td></tr><tr><td>maxime amas, hoc est optimarum. itaque tibi, quod vere</td><td></td></tr><tr><td>facere possum, libenter quoque gratulor nec minus etiam</td><td></td></tr><tr><td>nobis, quod eum quem necesse erat diligere qualiscumque</td><td></td></tr><tr><td>esset talem habemus ut libenter quoque diligamus. </td><td>15</td></tr><tr><td>  Qui cum mihi in sermone iniecisset se velle Asiam visere,</td><td>2.1</td></tr><tr><td>non modo invitatus sed etiam rogatus est a me ut id potissi-</td><td></td></tr><tr><td>mum nobis obtinentibus provinciam faceret. cui nos et</td><td></td></tr><tr><td>caritate et amore tuum officium praestaturos non debes</td><td></td></tr><tr><td>dubitare. illud quoque erit nobis curae ut Cratippus una cum</td><td>5</td></tr><tr><td>eo sit, ne putes in Asia feriatum illum ab iis studiis in quae</td><td></td></tr><tr><td>tua cohortatione incitatur futurum. nam illum paratum, ut</td><td></td></tr><tr><td>video, et ingressum pleno gradu cohortari non intermittemus,</td><td></td></tr><tr><td>quo in dies longius discendo exercendoque se procedat. </td><td></td></tr><tr><td>  Vos quid ageretis in re publica, cum has litteras dabam,</td><td>3.1</td></tr><tr><td>non sciebam. audiebam quaedam turbulenta, quae scilicet</td><td></td></tr><tr><td>cupio esse falsa, ut aliquando otiosa libertate fruamur; quod </td><td></td></tr><tr><td>vel minime mihi adhuc contigit. ego tamen nactus in</td><td></td></tr><tr><td>navigatione nostra pusillum laxamenti concinnavi tibi</td><td>5</td></tr><tr><td>munusculum ex instituto meo et dictum cum magno nostro</td><td></td></tr><tr><td>honore a te dictum conclusi et tibi infra subscripsi. in</td><td></td></tr><tr><td>quibus versiculis si tibi quibusdam verbis εὐθυρρημονέστερος</td><td></td></tr><tr><td>videbor, turpitudo personae eius in quam liberius invehimur</td><td></td></tr><tr><td>nos vindicabit. ignosces etiam iracundiae nostrae, quae iusta</td><td>10</td></tr><tr><td>est in eius modi et homines et civis. deinde qui magis hoc</td><td></td></tr><tr><td>Lucilio licuerit adsumere libertatis quam nobis? cum, etiam</td><td></td></tr><tr><td>si odio par fuerit in eos quos laesit, tamen certe non magis</td><td></td></tr><tr><td>dignos habuerit in quos tanta libertate verborum incurreret. </td><td></td></tr><tr><td>  Tu, sicut mihi pollicitus es, adiunges me quam primum ad</td><td>4.1</td></tr><tr><td>tuos sermones; namque illud non dubito quin, si quid de</td><td></td></tr><tr><td>interitu Caesaris scribas, non patiaris me minimam partem</td><td></td></tr><tr><td>et rei et amoris tui ferre. vale, et matrem meosque tibi com-</td><td></td></tr><tr><td>mendatos habe.</td><td>5</td></tr><tr><td> D. VIII Kal. Iun. Athenis.</td><td></td></tr>
        </table>