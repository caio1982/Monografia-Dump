<table>
          <script>targetHit=0;</script>
          <tr><td>  Loci autem communes idem utrisque fere, qui in</td><td>2.91.1</td></tr><tr><td>superioribus assumptivis, incident; hi tamen certissi-</td><td></td></tr><tr><td>me: accusatoris, facti indignatio; defensoris, cum in</td><td></td></tr><tr><td>alio culpa sit, [aut] in ipso non sit, supplicio se affici</td><td></td></tr><tr><td>non oportere. </td><td>5</td></tr><tr><td>  Ipsius autem rei fit remotio, cum id, quod datur</td><td></td></tr><tr><td>crimini, negat neque ad se neque ad officium suum</td><td></td></tr><tr><td>reus pertinuisse; nec, si quid in eo sit delictum, sibi</td><td></td></tr><tr><td>adtribui oportere. id causae genus est huiusmodi: in</td><td></td></tr><tr><td>eo foedere, quod factum est quondam cum Samnitibus,</td><td>10</td></tr><tr><td>quidam adulescens nobilis porcum sustinuit iussu im-</td><td></td></tr><tr><td>peratoris. foedere autem ab senatu inprobato et im-</td><td></td></tr><tr><td>peratore Samnitibus dedito quidam in senatu eum</td><td></td></tr><tr><td>quoque dicit, qui porcum tenuerit, dedi oportere. in-</td><td>92.1</td></tr><tr><td>tentio est: 'dedi oportet.' depulsio est: 'non oportet.'</td><td></td></tr><tr><td>quaestio est: oporteatne? ratio est: 'non enim meum</td><td></td></tr><tr><td>fuit officium nec mea potestas, cum et id aetatis et</td><td></td></tr><tr><td>privatus essem et esset summa cum auctoritate et</td><td>5</td></tr><tr><td>potestate imperator, qui videret, ut satis honestum</td><td></td></tr><tr><td>foedus feriretur.' infirmatio est: 'at enim quoniam par-</td><td></td></tr><tr><td>ticeps tu factus es in turpissimo foedere summae re-</td><td></td></tr><tr><td>ligionis, dedi te convenit.' iudicatio est: cum is, qui</td><td></td></tr><tr><td>potestatis nihil habuerit, iussu imperatoris in foedere</td><td>10</td></tr><tr><td>et in tanta religione interfuerit, dedendusne sit hosti-</td><td></td></tr><tr><td>bus necne? hoc genus causae cum superiore hoc</td><td></td></tr><tr><td>differt, quod in illo concedit se reus oportuisse facere</td><td></td></tr><tr><td>id, quod fieri dicat accusator oportuisse, sed alicui rei </td><td></td></tr><tr><td>aut homini causam attribuit, quae voluntati suae fuerit</td><td>15</td></tr><tr><td>inpedimento, sine concessionis partibus; nam earum</td><td></td></tr><tr><td>maior quaedam vis est, quod paulo post intellegetur.</td><td></td></tr><tr><td>in hoc autem non accusare alterum nec culpam in</td><td>93.1</td></tr><tr><td>alium transferre debet, sed demonstrare eam rem nihil</td><td></td></tr><tr><td>ad se nec ad potestatem neque ad officium suum per-</td><td></td></tr><tr><td>tinuisse aut pertinere. atque in hoc genere hoc ac-</td><td></td></tr><tr><td>cidit novi, quod accusator quoque saepe ex remo-</td><td>5</td></tr><tr><td>tione criminationem conficit, ut si quis eum accuset,</td><td></td></tr><tr><td>qui, cum praetor esset, in expeditionem ad arma</td><td></td></tr><tr><td>populum vocarit, cum consules essent. nam ut in su-</td><td></td></tr><tr><td>periore exemplo reus ab suo officio et a potestate</td><td></td></tr><tr><td>factum demovebat, sic in hoc ab eius officio ac po-</td><td>10</td></tr><tr><td>testate, qui accusatur, ipse accusator factum remo-</td><td></td></tr><tr><td>vendo hac ipsa ratione confirmat accusationem. in hac</td><td>94.1</td></tr><tr><td>ab utroque ex omnibus [partibus] honestatis et ex om-</td><td></td></tr><tr><td>nibus utilitatis partibus, exemplis, signis, ratiocinando,</td><td></td></tr><tr><td>quid cuiusque officii, iuris, potestatis sit, quaeri opor-</td><td></td></tr><tr><td>tebit et fueritne ei, quo de agetur, id iuris, officii,</td><td>5</td></tr><tr><td>potestatis attributum necne. </td><td></td></tr>
        </table>