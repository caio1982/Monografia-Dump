<table>
          <script>targetHit=0;</script>
          <tr><td>  Sed omnes perturbationes iudicio censent fieri et</td><td>4.14.9</td></tr><tr><td>opinione. itaque eas definiunt pressius, ut intelle-</td><td>10</td></tr><tr><td>gatur, non modo quam vitiosae, sed etiam quam in no-</td><td></td></tr><tr><td>stra sint potestate. est ergo aegritudo opinio recens</td><td></td></tr><tr><td>mali praesentis, in quo demitti contrahique animo</td><td></td></tr><tr><td>rectum esse videatur, laetitia opinio recens boni</td><td></td></tr><tr><td>praesentis, in quo ecferri rectum esse videatur, metus</td><td>15</td></tr><tr><td>opinio impendentis mali, quod intolerabile esse videa-</td><td></td></tr><tr><td>tur, libido opinio venturi boni, quod sit ex usu iam</td><td></td></tr><tr><td>praesens esse atque adesse. sed quae iudicia quasque</td><td>15.1</td></tr><tr><td>opiniones perturbationum esse dixi, non in eis per-</td><td></td></tr><tr><td>turbationes solum positas esse dicunt, verum illa etiam</td><td></td></tr><tr><td>quae efficiuntur perturbationibus, ut aegritudo quasi</td><td></td></tr><tr><td>morsum aliquem doloris efficiat, metus recessum quen-</td><td>5</td></tr><tr><td>dam animi et fugam, laetitia profusam hilaritatem,</td><td></td></tr><tr><td>libido effrenatam adpetentiam. opinationem autem,</td><td></td></tr><tr><td>quam in omnis definitiones superiores inclusimus, vo-</td><td></td></tr><tr><td>lunt esse inbecillam adsensionem. </td><td></td></tr><tr><td>  Sed singulis perturbationibus partes eiusdem gene-</td><td>16.1</td></tr><tr><td>ris plures subiciuntur, ut aegritudini invidentia— </td><td></td></tr><tr><td>utendum est enim docendi causa verbo minus usitato,</td><td></td></tr><tr><td>quoniam invidia non in eo qui invidet solum dicitur,</td><td></td></tr><tr><td>sed etiam in eo cui invidetur—, aemulatio, obtrectatio,</td><td>5</td></tr><tr><td>misericordia, angor, luctus, maeror, aerumna, dolor,</td><td></td></tr><tr><td>lamentatio, sollicitudo, molestia, adflictatio, desperatio,</td><td></td></tr><tr><td>et si quae sunt de genere eodem. sub metum autem</td><td></td></tr><tr><td>subiecta sunt pigritia, pudor, terror, timor, pavor, exa-</td><td></td></tr><tr><td>nimatio, conturbatio, formido, voluptati malivolen-</td><td>10</td></tr><tr><td>tia laetans malo alieno, delectatio, iactatio et similia,</td><td></td></tr><tr><td>lubidini ira, excandescentia, odium, inimicitia, dis-</td><td></td></tr><tr><td>cordia, indigentia, desiderium et cetera eius modi. Haec</td><td></td></tr><tr><td>autem definiunt hoc modo: invidentiam esse dicunt ae-</td><td></td></tr><tr><td>gritudinem susceptam propter alterius res secundas,</td><td>15</td></tr><tr><td>quae nihil noceant invidenti. (nam si qui doleat eius</td><td>17.1</td></tr><tr><td>rebus secundis a quo ipse laedatur, non recte dicatur</td><td></td></tr><tr><td>invidere, ut si Hectori Agamemno; qui autem, cui al-</td><td></td></tr><tr><td>terius commoda nihil noceant, tamen eum doleat is</td><td></td></tr><tr><td>frui, is invideat profecto.) aemulatio autem dupliciter</td><td>5</td></tr><tr><td>illa quidem dicitur, ut et in laude et in vitio nomen</td><td></td></tr><tr><td>hoc sit; nam et imitatio virtutis aemulatio dicitur—</td><td></td></tr><tr><td>sed ea nihil hoc loco utimur; est enim laudis—, et est</td><td></td></tr><tr><td>aemulatio aegritudo, si eo quod concupierit alius po-</td><td></td></tr><tr><td>tiatur, ipse careat. obtrectatio autem est, ea quam intel-</td><td>10</td></tr><tr><td>legi ζηλοτυπίαν volo, aegritudo ex eo, quod alter quo- </td><td></td></tr><tr><td>que potiatur eo quod ipse concupiverit. misericordia</td><td>18.1</td></tr><tr><td>est aegritudo ex miseria alterius iniuria laborantis</td><td></td></tr><tr><td>(nemo enim parricidae aut proditoris supplicio miseri-</td><td></td></tr><tr><td>cordia commovetur); angor aegritudo premens, luc-</td><td></td></tr><tr><td>tus aegritudo ex eius qui carus fuerit interitu acerbo,</td><td>5</td></tr><tr><td>maeror aegritudo flebilis, aerumna aegritudo laboriosa,</td><td></td></tr><tr><td>dolor aegritudo crucians, lamentatio aegritudo cum</td><td></td></tr><tr><td>eiulatu, sollicitudo aegritudo cum cogitatione, mole-</td><td></td></tr><tr><td>stia aegritudo permanens, adflictatio aegritudo cum</td><td></td></tr><tr><td>vexatione corporis, desperatio aegritudo sine ulla re-</td><td>10</td></tr><tr><td>rum expectatione meliorum. Quae autem subiecta</td><td></td></tr><tr><td>sunt sub metum, ea sic definiunt: pigritiam metum</td><td></td></tr><tr><td>consequentis laboris, . . . terrorem metum concutientem,</td><td>19.1</td></tr><tr><td>ex quo fit ut pudorem rubor, terrorem pallor et tremor</td><td></td></tr><tr><td>et dentium crepitus consequatur, timorem metum mali</td><td></td></tr><tr><td>adpropinquantis, pavorem metum mentem loco mo-</td><td></td></tr><tr><td>ventem, ex quo illud Ennius: 'tum pavor sapientiam</td><td>5</td></tr><tr><td>omnem mi exanimato expectorat', exanimationem me-</td><td></td></tr><tr><td>tum subsequentem et quasi comitem pavoris, contur-</td><td></td></tr><tr><td>bationem metum excutientem cogitata, formidinem me-</td><td></td></tr><tr><td>tum permanentem. Voluptatis autem partes hoc mo-</td><td>20.1</td></tr><tr><td>do describunt, ut malevolentia sit voluptas ex malo alte-</td><td></td></tr><tr><td>rius sine emolumento suo, delectatio voluptas suavitate </td><td></td></tr><tr><td>auditus animum deleniens; et qualis est haec aurium,</td><td></td></tr><tr><td>tales sunt oculorum et tactionum et odorationum et</td><td>5</td></tr><tr><td>saporum, quae sunt omnes unius generis ad perfun-</td><td></td></tr><tr><td>dendum animum tamquam inliquefactae voluptates.</td><td></td></tr><tr><td>iactatio est voluptas gestiens et se efferens insolen-</td><td></td></tr><tr><td>tius. Quae autem libidini subiecta sunt, ea sic defi-</td><td>21.1</td></tr><tr><td>niuntur, ut ira sit libido poeniendi eius qui videatur</td><td></td></tr><tr><td>laesisse iniuria, excandescentia autem sit ira nascens</td><td></td></tr><tr><td>et modo existens, quae θύμωσις Graece dicitur, odium</td><td></td></tr><tr><td>ira inveterata, inimicitia ira ulciscendi tempus ob-</td><td>5</td></tr><tr><td>servans, discordia ira acerbior intimo animo et cor-</td><td></td></tr><tr><td>de concepta, indigentia libido inexplebilis, deside-</td><td></td></tr><tr><td>rium libido eius, qui nondum adsit, videndi. distin-</td><td></td></tr><tr><td>guunt illud etiam, ut libido sit earum rerum, quae</td><td></td></tr><tr><td>dicuntur de quodam aut quibusdam, quae κατηγο-</td><td>10</td></tr><tr><td>ρήματα dialectici appellant, ut habere divitias, capere</td><td></td></tr><tr><td>honores, indigentia rerum ipsarum sit, ut honorum, ut</td><td></td></tr><tr><td>pecuniae. </td><td></td></tr>
        </table>