<table>
          <script>targetHit=0;</script>
          <tr><td>  Loci autem qui ad quasque quaestiones</td><td>87.1</td></tr><tr><td>accommodati sint deinceps est videndum. Omnes</td><td></td></tr><tr><td>illi quidem ad plerasque, sed alii ad alias, ut dixi,</td><td></td></tr><tr><td>aptiores. Ad coniecturam igitur maxime apta quae</td><td></td></tr><tr><td>ex causis, quae ex effectis, quae ex coniunctis sumi</td><td>5</td></tr><tr><td>possunt. Ad definitionem autem pertinet ratio </td><td></td></tr><tr><td>et scientia definiendi. Atque huic generi finitimum</td><td></td></tr><tr><td>est illud quod appellari de eodem et de altero dixi-</td><td></td></tr><tr><td>mus, quod genus forma quaedam definitionis est; si</td><td></td></tr><tr><td>enim quaeratur idemne sit pertinacia et perse-</td><td>10</td></tr><tr><td>verantia, definitionibus iudicandum est. Loci autem</td><td>88.1</td></tr><tr><td>convenient in eius generis quaestionem consequentis,</td><td></td></tr><tr><td>antecedentis, repugnantis; adiuncti etiam eis qui</td><td></td></tr><tr><td>sumuntur ex causis et effectis. Nam si hanc rem</td><td></td></tr><tr><td>illa sequitur, hanc autem non sequitur; aut si huic</td><td>5</td></tr><tr><td>rei illa antecedit, huic non antecedit; aut si huic</td><td></td></tr><tr><td>rei repugnat, illi non repugnat; aut si huius rei</td><td></td></tr><tr><td>haec, illius alia causa est; aut si ex alio hoc, ex alio</td><td></td></tr><tr><td>illud effectum est: ex quovis horum id de quo</td><td></td></tr><tr><td>quaeritur idemne an aliud sit inveniri potest. </td><td>10</td></tr><tr><td>  Ad tertium genus quaestionis, in quo quale sit</td><td>89.1</td></tr><tr><td>quaeritur, in comparationem ea cadunt quae paulo</td><td></td></tr><tr><td>ante in comparationis loco enumerata sunt. In</td><td></td></tr><tr><td>illud autem genus in quo de expetendo fugiendoque</td><td></td></tr><tr><td>quaeritur adhibentur ea quae sunt aut animi aut</td><td>5</td></tr><tr><td>corporis aut externa vel commoda vel incommoda.</td><td></td></tr><tr><td>Itemque cum de honesto turpique quaeritur, ad</td><td></td></tr><tr><td>animi bona aut mala omnis oratio dirigenda est.</td><td></td></tr><tr><td>Cum autem de aequo et iniquo disseritur, aequitatis</td><td>90.1</td></tr><tr><td>loci colligentur. Hi cernuntur bipertito, et natura</td><td></td></tr><tr><td>et instituto. Natura partes habet duas, tributionem </td><td></td></tr><tr><td>sui cuique et ulciscendi ius. Institutio autem</td><td></td></tr><tr><td>aequitatis tripertita est: una pars legitima est,</td><td>5</td></tr><tr><td>altera conveniens, tertia moris vetustate firmata.</td><td></td></tr><tr><td>Atque etiam aequitas tripertita dicitur esse: una</td><td></td></tr><tr><td>ad superos deos, altera ad manes, tertia ad homines</td><td></td></tr><tr><td>pertinere. Prima pietas, secunda sanctitas, tertia</td><td></td></tr><tr><td>iustitia aut aequitas nominatur. De pro-</td><td>10</td></tr><tr><td>posito satis multa, deinceps de causa pauciora</td><td></td></tr><tr><td>dicenda sunt. Pleraque enim sunt ei cum proposito</td><td></td></tr><tr><td>communia. </td><td></td></tr>
        </table>