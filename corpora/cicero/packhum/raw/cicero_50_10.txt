<table>
          <script>targetHit=0;</script>
          <tr><td>  Quaeritur primum in ea quaestione quae est de na-</td><td>1.61.4</td></tr><tr><td>tura deorum, sintne dei necne sint. &quot;Difficile est ne-</td><td>5</td></tr><tr><td>gare.&quot; Credo si in contione quaeratur, sed in huius</td><td></td></tr><tr><td>modi sermone et in consessu &lt;familiari&gt; facillimum.</td><td></td></tr><tr><td>itaque ego ipse pontifex, qui caerimonias religiones-</td><td></td></tr><tr><td>que publicas sanctissime tuendas arbitror, is hoc quod</td><td></td></tr><tr><td>primum est, esse deos, persuaderi mihi non opinione</td><td>10</td></tr><tr><td>solum sed etiam ad veritatem plane velim. multa enim</td><td></td></tr><tr><td>occurrunt quae conturbent, ut interdum nulli esse vide-</td><td></td></tr><tr><td>antur. Sed vide quam tecum agam liberaliter: quae</td><td>62.1</td></tr><tr><td>communia sunt vobis cum ceteris philosophis non</td><td></td></tr><tr><td>attingam, ut hoc ipsum; placet enim omnibus fere</td><td></td></tr><tr><td>mihique ipsi in primis deos esse. itaque non pugno; ra-</td><td></td></tr><tr><td>tionem tamen eam quae a te adfertur non satis firmam</td><td>5</td></tr><tr><td>puto. Quod enim omnium gentium generumque ho-</td><td></td></tr><tr><td>minibus ita videretur, id satis magnum argumentum</td><td></td></tr><tr><td>esse dixisti cur esse deos confiteremur. quod cum leve</td><td></td></tr><tr><td>per se tum etiam falsum est. Primum enim unde tibi</td><td></td></tr><tr><td>notae sunt opiniones nationum? equidem arbitror</td><td>10</td></tr><tr><td>multas esse gentes sic inmanitate efferatas, ut apud</td><td></td></tr><tr><td>eas nulla suspicio deorum sit. Quid Diagoras, Atheos </td><td>63.1</td></tr><tr><td>qui dictus est, posteaque Theodorus nonne aperte deo-</td><td></td></tr><tr><td>rum naturam sustulerunt? nam Abderites quidem Pro-</td><td></td></tr><tr><td>tagoras, cuius a te modo mentio facta est, sophistes</td><td></td></tr><tr><td>temporibus illis vel maximus, cum in principio libri sic</td><td>5</td></tr><tr><td>posuisset &quot;de divis neque ut sint neque ut non sint</td><td></td></tr><tr><td>habeo dicere&quot;, Atheniensium iussu urbe atque agro est</td><td></td></tr><tr><td>exterminatus librique eius in contione combusti; ex</td><td></td></tr><tr><td>quo equidem existimo tardioris ad hanc sententiam</td><td></td></tr><tr><td>profitendam multos esse factos, quippe cum poenam</td><td>10</td></tr><tr><td>ne dubitatio quidem effugere potuisset. Quid de sacri-</td><td></td></tr><tr><td>legis, quid de impiis periurisque dicemus?</td><td></td></tr><tr><td>    &quot;Tubulus si Lucius umquam,</td><td></td></tr><tr><td>    si Lupus aut Carbo aut Neptuni filius&quot;,</td><td></td></tr><tr><td>ut ait Lucilius, putasset esse deos, tam periurus aut</td><td>15</td></tr><tr><td>tam inpurus fuisset? Non est igitur tam explorata ista</td><td>64.1</td></tr><tr><td>ratio ad id quod vultis confirmandum quam videtur.</td><td></td></tr><tr><td>sed quia commune hoc est argumentum aliorum etiam</td><td></td></tr><tr><td>philosophorum, omittam hoc tempore; ad vestra pro-</td><td></td></tr><tr><td>pria venire malo. </td><td>5</td></tr>
        </table>