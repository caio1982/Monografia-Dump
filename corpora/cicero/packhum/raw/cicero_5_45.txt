<table>
          <script>targetHit=0;</script>
          <tr><td>  Hic etiam priore actione Q. Hortensius pupillum Iunium</td><td>2.1.151.1</td></tr><tr><td>praetextatum venisse in vestrum conspectum et stetisse cum</td><td></td></tr><tr><td>patruo testimonium dicente questus est, et me populariter</td><td></td></tr><tr><td>agere atque invidiam commovere, quod puerum producerem,</td><td></td></tr><tr><td>clamitavit. Quid erat, Hortensi, tandem in illo puero</td><td>5</td></tr><tr><td>populare, quid invidiosum? Gracchi, credo, aut Saturnini</td><td></td></tr><tr><td>aut alicuius hominis eius modi produxeram filium, ut nomine</td><td></td></tr><tr><td>ipso et memoria patris animos imperitae multitudinis com-</td><td></td></tr><tr><td>moverem. P. Iuni erat, hominis de plebe Romana, filius,</td><td></td></tr><tr><td>quem pater moriens cum tutoribus et propinquis, tum legibus</td><td>10</td></tr><tr><td>tum aequitati magistratuum, tum iudiciis vestris commenda-</td><td></td></tr><tr><td>tum putavit. Hic istius scelerato nefarioque latrocinio</td><td>152.1</td></tr><tr><td>bonis patriis fortunisque omnibus spoliatus venit in iudicium,</td><td></td></tr><tr><td>si nihil aliud, saltem ut eum cuius opera ipse multos annos</td><td></td></tr><tr><td>esset in sordibus paulo tamen obsoletius vestitum videret.</td><td></td></tr><tr><td>Itaque tibi, Hortensi, non illius aetas, sed causa, non vesti-</td><td>5</td></tr><tr><td>tus, sed fortuna popularis videbatur, neque te tam com- </td><td></td></tr><tr><td>movebat quod ille cum toga praetexta, quam quod sine</td><td></td></tr><tr><td>bulla venerat. Vestitus enim neminem commovebat is quem</td><td></td></tr><tr><td>illi mos et ius ingenuitatis dabat; quod ornamentum pueritiae</td><td></td></tr><tr><td>pater dederat, indicium atque insigne fortunae, hoc ab isto</td><td>10</td></tr><tr><td>praedone ereptum esse graviter tum et acerbe homines</td><td></td></tr><tr><td>ferebant. Neque erant illae lacrimae populares magis quam</td><td>153.1</td></tr><tr><td>nostrae, quam tuae, Q. Hortensi, quam horum qui senten-</td><td></td></tr><tr><td>tiam laturi sunt, ideo quod communis est causa, commune</td><td></td></tr><tr><td>periculum; communi praesidio talis improbitas tamquam</td><td></td></tr><tr><td>aliquod incendium restinguendum est. Habemus enim</td><td>5</td></tr><tr><td>liberos parvos; incertum est quam longa cuiusque nostrum</td><td></td></tr><tr><td>vita futura sit; consulere vivi ac prospicere debemus ut</td><td></td></tr><tr><td>illorum solitudo et pueritia quam firmissimo praesidio</td><td></td></tr><tr><td>munita sit. Quis est enim qui tueri possit liberum nostro-</td><td></td></tr><tr><td>rum pueritiam contra improbitatem magistratuum? Mater,</td><td>10</td></tr><tr><td>credo. Scilicet magno praesidio fuit Anniae pupillae mater,</td><td></td></tr><tr><td>femina primaria: minus illa deos hominesque implorante</td><td></td></tr><tr><td>iste infanti pupillae fortunas patrias ademit. Tutoresne</td><td></td></tr><tr><td>defendent? Perfacile vero apud istius modi praetorem,</td><td></td></tr><tr><td>a quo M. Marcelli tutoris in causa pupilli Iuni et oratio et</td><td>15</td></tr><tr><td>voluntas et auctoritas repudiata est! </td><td></td></tr>
        </table>