<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA QVARTA </td><td></td></tr><tr><td>  Frequentia vestrum incredibilis, Quirites, contioque</td><td>4.1.1</td></tr><tr><td>tanta quantam meminisse non videor et alacritatem mihi</td><td></td></tr><tr><td>summam defendendae rei publicae adfert et spem recu-</td><td></td></tr><tr><td>perandae. Quamquam animus mihi quidem numquam</td><td></td></tr><tr><td>defuit: tempora defuerunt, quae simul ac primum aliquid</td><td>5</td></tr><tr><td>lucis ostendere visa sunt, princeps vestrae libertatis defen-</td><td></td></tr><tr><td>dendae fui. Quod si id ante facere conatus essem, nunc</td><td></td></tr><tr><td>facere non possem. Hodierno enim die, Quirites, ne me-</td><td></td></tr><tr><td>diocrem rem actam arbitremini, fundamenta iacta sunt</td><td></td></tr><tr><td>reliquarum actionum. Nam est hostis a senatu nondum</td><td>10</td></tr><tr><td>verbo appellatus, sed re iam iudicatus Antonius. Nunc</td><td>2.1</td></tr><tr><td>vero multo sum erectior quod vos quoque illum hostem</td><td></td></tr><tr><td>esse tanto consensu tantoque clamore approbavistis. Neque</td><td></td></tr><tr><td>enim, Quirites, fieri potest ut non aut ei sint impii qui</td><td></td></tr><tr><td>contra consulem exercitus comparaverunt, aut ille hostis</td><td>5</td></tr><tr><td>contra quem iure arma sumpta sunt. Hanc igitur dubita-</td><td></td></tr><tr><td>tionem, quamquam nulla erat, tamen ne qua posset esse</td><td></td></tr><tr><td>senatus hodierno die sustulit. C. Caesar qui rem publi-</td><td></td></tr><tr><td>cam libertatemque vestram suo studio, consilio, patrimonio </td><td></td></tr><tr><td>denique tutatus est et tutatur maximis senatus laudibus</td><td>10</td></tr><tr><td>ornatus est. Laudo, laudo vos, Quirites, quod gratissimis</td><td>3.1</td></tr><tr><td>animis prosequimini nomen clarissimi adulescentis vel pueri</td><td></td></tr><tr><td>potius; sunt enim facta eius immortalitatis, nomen aetatis.</td><td></td></tr><tr><td>Multa memini, multa audivi, multa legi, Quirites: nihil ex</td><td></td></tr><tr><td>omnium saeculorum memoria tale cognovi: qui cum servi-</td><td>5</td></tr><tr><td>tute premeremur, in dies malum cresceret, praesidi nihil</td><td></td></tr><tr><td>haberemus, capitalem et pestiferum a Brundisio tum M. An-</td><td></td></tr><tr><td>toni reditum timeremus, hoc insperatum omnibus consilium,</td><td></td></tr><tr><td>incognitum certe ceperit, ut exercitum invictum ex paternis</td><td></td></tr><tr><td>militibus conficeret Antonique furorem crudelissimis con-</td><td>10</td></tr><tr><td>siliis incitatum a pernicie rei publicae averteret. Quis est</td><td>4.1</td></tr><tr><td>enim qui hoc non intellegat, nisi Caesar exercitum para-</td><td></td></tr><tr><td>visset, non sine exitio nostro futurum Antoni reditum</td><td></td></tr><tr><td>fuisse? Ita enim se recipiebat ardens odio vestri, cruentus</td><td></td></tr><tr><td>sanguine civium Romanorum quos Suessae, quos Brundisi</td><td>5</td></tr><tr><td>occiderat ut nihil nisi de pernicie populi Romani cogitaret.</td><td></td></tr><tr><td>Quod autem praesidium erat salutis libertatisque vestrae,</td><td></td></tr><tr><td>si C. Caesaris fortissimorum sui patris militum exercitus</td><td></td></tr><tr><td>non fuisset? Cuius de laudibus et honoribus qui ei pro</td><td></td></tr><tr><td>divinis et immortalibus meritis divini immortalesque de-</td><td>10</td></tr><tr><td>bentur mihi senatus adsensus paulo ante decrevit ut primo</td><td></td></tr><tr><td>quoque tempore referretur. Quo decreto quis non perspicit</td><td>5.1</td></tr><tr><td>hostem esse Antonium iudicatum? Quem enim possumus</td><td></td></tr><tr><td>appellare eum contra quem qui exercitus ducunt, eis senatus</td><td></td></tr><tr><td>arbitratur singularis exquirendos honores? Quid? legio</td><td></td></tr><tr><td>Martia, quae mihi videtur divinitus ab eo deo traxisse</td><td>5</td></tr><tr><td>nomen a quo populum Romanum generatum accepimus,</td><td></td></tr><tr><td>non ipsa suis decretis prius quam senatus hostem iudicavit </td><td></td></tr><tr><td>Antonium? Nam si ille non hostis, hos qui consulem</td><td></td></tr><tr><td>reliquerunt hostis necesse est iudicemus. Praeclare et</td><td></td></tr><tr><td>loco, Quirites, reclamatione vestra factum pulcherrimum</td><td>10</td></tr><tr><td>Martialium comprobavistis: qui se ad senatus auctoritatem,</td><td></td></tr><tr><td>ad libertatem vestram, ad universam rem publicam con-</td><td></td></tr><tr><td>tulerunt, hostem illum et latronem et parricidam patriae</td><td></td></tr><tr><td>reliquerunt. Nec solum id animose et fortiter sed consi-</td><td>6.1</td></tr><tr><td>derate etiam sapienterque fecerunt: Albae constiterunt, in</td><td></td></tr><tr><td>urbe opportuna, munita, propinqua, fortissimorum virorum,</td><td></td></tr><tr><td>fidelissimorum civium atque optimorum. Huius legionis</td><td></td></tr><tr><td>legio quarta imitata virtutem, duce L. Egnatuleio, quem</td><td>5</td></tr><tr><td>senatus merito paulo ante laudavit, C. Caesaris exercitum</td><td></td></tr><tr><td>persecuta est. Quae exspectas, M. Antoni, iudicia graviora?</td><td></td></tr><tr><td>Caesar fertur in caelum qui contra te exercitum comparavit;</td><td></td></tr><tr><td>laudantur exquisitissimis verbis legiones quae te reliquerunt,</td><td></td></tr><tr><td>quae a te arcessitae sunt, quae essent, si te consulem quam</td><td>10</td></tr><tr><td>hostem maluisses, tuae: quarum legionum fortissimum veris-</td><td></td></tr><tr><td>simumque iudicium confirmat senatus, comprobat universus</td><td></td></tr><tr><td>populus Romanus, nisi forte vos, Quirites, consulem, non</td><td></td></tr><tr><td>hostem iudicatis Antonium. Sic arbitrabar, Quirites, vos</td><td>7.1</td></tr><tr><td>iudicare ut ostenditis. Quid? municipia, colonias, prae-</td><td></td></tr><tr><td>fecturas num aliter iudicare censetis? Omnes mortales</td><td></td></tr><tr><td>una mente consentiunt; omnia arma eorum qui haec salva</td><td></td></tr><tr><td>velint contra illam pestem esse capienda. Quid? D. Bruti</td><td>5</td></tr><tr><td>iudicium, Quirites, quod ex hodierno eius edicto perspicere</td><td></td></tr><tr><td>potuistis, num cui tandem contemnendum videtur? Recte</td><td></td></tr><tr><td>et vere negatis, Quirites. Est enim quasi deorum immor-</td><td></td></tr><tr><td>talium beneficio et munere datum rei publicae Brutorum</td><td></td></tr><tr><td>genus et nomen ad libertatem populi Romani vel con-</td><td>10</td></tr><tr><td>stituendam vel recipiendam. Quid igitur D. Brutus de</td><td>8.1</td></tr><tr><td>M. Antonio iudicavit? Excludit provincia; exercitu obsistit; </td><td></td></tr><tr><td>Galliam totam hortatur ad bellum, ipsam sua sponte</td><td></td></tr><tr><td>suoque iudicio excitatam. Si consul Antonius, Brutus</td><td></td></tr><tr><td>hostis: si conservator rei publicae Brutus, hostis Antonius.</td><td>5</td></tr><tr><td>Num igitur utrum horum sit dubitare possumus? Atque</td><td></td></tr><tr><td>ut vos una mente unaque voce dubitare vos negatis, sic</td><td></td></tr><tr><td>modo decrevit senatus, D. Brutum optime de re publica</td><td></td></tr><tr><td>mereri, cum senatus auctoritatem populique Romani liber-</td><td></td></tr><tr><td>tatem imperiumque defenderet. A quo defenderet? Nempe</td><td>10</td></tr><tr><td>ab hoste: quae est enim alia laudanda defensio? Deinceps</td><td>9.1</td></tr><tr><td>laudatur provincia Gallia meritoque ornatur verbis amplis-</td><td></td></tr><tr><td>simis ab senatu quod resistat Antonio. Quem si consulem</td><td></td></tr><tr><td>illa provincia putaret neque eum reciperet, magno scelere</td><td></td></tr><tr><td>se astringeret: omnes enim in consulis iure et imperio</td><td>5</td></tr><tr><td>debent esse provinciae. Negat hoc D. Brutus imperator,</td><td></td></tr><tr><td>consul designatus, natus rei publicae civis; negat Gallia,</td><td></td></tr><tr><td>negat cuncta Italia, negat senatus, negatis vos. Quis illum</td><td></td></tr><tr><td>igitur consulem nisi latrones putant? Quamquam ne ei</td><td></td></tr><tr><td>quidem ipsi, quod loquuntur, id sentiunt nec ab iudicio</td><td>10</td></tr><tr><td>omnium mortalium, quamvis impii nefariique sint, sicut</td><td></td></tr><tr><td>sunt, dissentire possunt. Sed spes rapiendi atque prae-</td><td></td></tr><tr><td>dandi occaecat animos eorum quos non bonorum donatio,</td><td></td></tr><tr><td>non agrorum adsignatio, non illa infinita hasta satiavit;</td><td></td></tr><tr><td>qui sibi urbem, qui bona et fortunas civium ad praedam</td><td>15</td></tr><tr><td>proposuerunt; qui, dum hic sit quod rapiant, quod aufe-</td><td></td></tr><tr><td>rant, nihil sibi defuturum arbitrantur; quibus M. Antonius</td><td></td></tr><tr><td>—o di immortales, avertite et detestamini, quaeso, hoc</td><td></td></tr><tr><td>omen!—urbem se divisurum esse promisit. Ita vero,</td><td>10.1</td></tr><tr><td>Quirites, ei ut precamini eveniat atque huius amentiae</td><td></td></tr><tr><td>poena in ipsum familiamque eius recidat! Quod ita </td><td></td></tr><tr><td>futurum esse confido. Iam enim non solum homines sed</td><td></td></tr><tr><td>etiam deos immortalis ad rem publicam conservandam</td><td>5</td></tr><tr><td>arbitror consensisse. Sive enim prodigiis atque portentis</td><td></td></tr><tr><td>di immortales nobis futura praedicunt, ita sunt aperte pro-</td><td></td></tr><tr><td>nuntiata ut et illi poena et nobis libertas appropinquet;</td><td></td></tr><tr><td>sive tantus consensus omnium sine impulsu deorum esse</td><td></td></tr><tr><td>non potuit, quid est quod de voluntate caelestium dubitare</td><td>10</td></tr><tr><td>possimus? </td><td></td></tr><tr><td>  Reliquum est, Quirites, ut vos in ista sententia quam prae</td><td>11.1</td></tr><tr><td>vobis fertis perseveretis. Faciam igitur ut imperatores</td><td></td></tr><tr><td>instructa acie solent, quamquam paratissimos milites ad</td><td></td></tr><tr><td>proeliandum videant, ut eos tamen adhortentur, sic ego vos</td><td></td></tr><tr><td>ardentis et erectos ad libertatem recuperandam cohortabor.</td><td>5</td></tr><tr><td>Non est vobis, Quirites, cum eo hoste certamen cum quo</td><td></td></tr><tr><td>aliqua pacis condicio esse possit. Neque enim ille servitu-</td><td></td></tr><tr><td>tem vestram, ut antea, sed iam iratus sanguinem concupiscit.</td><td></td></tr><tr><td>Nullus ei ludus videtur esse iucundior quam cruor, quam</td><td></td></tr><tr><td>caedes, quam ante oculos trucidatio civium. Non est vobis</td><td>12.1</td></tr><tr><td>res, Quirites, cum scelerato homine ac nefario, sed cum</td><td></td></tr><tr><td>immani taetraque belua quae, quoniam in foveam incidit,</td><td></td></tr><tr><td>obruatur. Si enim illim emerserit, nullius supplici crude-</td><td></td></tr><tr><td>litas erit recusanda. Sed tenetur, premitur, urgetur nunc</td><td>5</td></tr><tr><td>eis copiis quas iam habemus, mox eis quas paucis diebus</td><td></td></tr><tr><td>novi consules comparabunt. Incumbite in causam, Quirites,</td><td></td></tr><tr><td>ut facitis. Numquam maior consensus vester in ulla causa</td><td></td></tr><tr><td>fuit; numquam tam vehementer cum senatu consociati</td><td></td></tr><tr><td>fuistis. Nec mirum: agitur enim non qua condicione</td><td>10</td></tr><tr><td>victuri, sed victurine simus an cum supplicio ignominiaque</td><td></td></tr><tr><td>perituri. Quamquam mortem quidem natura omnibus pro-</td><td>13.1</td></tr><tr><td>posuit; crudelitatem mortis et dedecus virtus propulsare</td><td></td></tr><tr><td>solet, quae propria est Romani generis et seminis. Hanc </td><td></td></tr><tr><td>retinete, quaeso, Quirites, quam vobis tamquam hereditatem</td><td></td></tr><tr><td>maiores vestri reliquerunt. Alia omnia falsa, incerta sunt,</td><td>5</td></tr><tr><td>caduca, mobilia: virtus est una altissimis defixa radicibus,</td><td></td></tr><tr><td>quae numquam vi ulla labefactari potest, numquam demo-</td><td></td></tr><tr><td>veri loco. Hac maiores vestri primum universam Italiam</td><td></td></tr><tr><td>devicerunt, deinde Karthaginem exciderunt, Numantiam</td><td></td></tr><tr><td>everterunt, potentissimos reges, bellicosissimas gentis in di-</td><td>10</td></tr><tr><td>cionem huius imperi redegerunt. Ac maioribus quidem</td><td>14.1</td></tr><tr><td>vestris, Quirites, cum eo hoste res erat qui haberet rem</td><td></td></tr><tr><td>publicam, curiam, aerarium, consensum et concordiam</td><td></td></tr><tr><td>civium, rationem aliquam, si ita res tulisset, pacis et foederis:</td><td></td></tr><tr><td>hic vester hostis vestram rem publicam oppugnat, ipse habet</td><td>5</td></tr><tr><td>nullam; senatum, id est orbis terrae consilium, delere gestit,</td><td></td></tr><tr><td>ipse consilium publicum nullum habet; aerarium vestrum</td><td></td></tr><tr><td>exhausit, suum non habet. Nam concordiam civium qui</td><td></td></tr><tr><td>habere potest, nullam cum habeat civitatem? pacis vero</td><td></td></tr><tr><td>quae potest esse cum eo ratio in quo est incredibilis crude-</td><td>10</td></tr><tr><td>litas, fides nulla? Est igitur, Quirites, populo Romano,</td><td>15.1</td></tr><tr><td>victori omnium gentium, omne certamen cum percussore,</td><td></td></tr><tr><td>cum latrone, cum Spartaco. Nam quod se similem esse</td><td></td></tr><tr><td>Catilinae gloriari solet, scelere par est illi, industria inferior.</td><td></td></tr><tr><td>Ille cum exercitum nullum habuisset, repente conflavit: hic</td><td>5</td></tr><tr><td>eum exercitum quem accepit amisit. Vt igitur Catilinam</td><td></td></tr><tr><td>diligentia mea, senatus auctoritate, vestro studio et virtute</td><td></td></tr><tr><td>fregistis, sic Antoni nefarium latrocinium vestra cum senatu</td><td></td></tr><tr><td>concordia tanta quanta numquam fuit, felicitate et virtute</td><td></td></tr><tr><td>exercituum ducumque vestrorum brevi tempore oppressum </td><td>10</td></tr><tr><td>audietis. Equidem quantum cura, labore, vigiliis, auctori-</td><td>16.1</td></tr><tr><td>tate, consilio eniti atque efficere potero, nihil praetermittam</td><td></td></tr><tr><td>quod ad libertatem vestram pertinere arbitrabor; neque</td><td></td></tr><tr><td>enim id pro vestris amplissimis in me beneficiis sine scelere</td><td></td></tr><tr><td>facere possum. Hodierno autem die primum referente viro</td><td>5</td></tr><tr><td>fortissimo vobisque amicissimo, hoc M. Servilio, conlegisque</td><td></td></tr><tr><td>eius, ornatissimis viris, optimis civibus, longo intervallo me</td><td></td></tr><tr><td>auctore et principe ad spem libertatis exarsimus. </td><td></td></tr>
        </table>