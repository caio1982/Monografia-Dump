<table>
          <script>targetHit=0;</script>
          <tr class="title first  date"><td>viii Id<span class="snum">.</span> Iun<span class="snum">.</span> <span class="snum">43</span> Cularone</td><td></td></tr><tr class="title last  "><td>PLANCUS CICERONI</td><td></td></tr><tr><td>Numquam mehercules, mi Cicero, me paenitebit maxima</td><td>10.23.1.1</td></tr><tr><td>pericula pro patria subire dum, si quid acciderit mihi,</td><td></td></tr><tr><td>a reprehensione temeritatis absim. confiterer imprudentia</td><td></td></tr><tr><td>me lapsum si umquam Lepido ex animo credidissem;</td><td></td></tr><tr><td>credulitas enim error est magis quam culpa, et quidem in</td><td>5</td></tr><tr><td>optimi cuiusque mentem facillime irrepit. sed ego non hoc</td><td></td></tr><tr><td>vitio paene sum deceptus; Lepidum enim pulchre noram.</td><td></td></tr><tr><td>quid ergo est? pudor me, qui in bello maxime est pericu-</td><td></td></tr><tr><td>losus, hunc casum co&lt;e&gt;git subire. nam si uno loco</td><td></td></tr><tr><td>essem, verebar ne cui obtrectatorum viderer et nimium</td><td>10</td></tr><tr><td>pertinaciter Lepido offensus et mea patientia etiam alere</td><td></td></tr><tr><td>bellum. </td><td></td></tr><tr><td>  Itaque copias prope in conspectum Lepidi Antonique</td><td>2.1</td></tr><tr><td>adduxi quadragintaque millium passuum spatio relicto</td><td></td></tr><tr><td>consedi, eo consilio ut vel celeriter accedere vel salutariter</td><td></td></tr><tr><td>recipere me possem. adiunxi haec in loco eligendo, flumen</td><td></td></tr><tr><td>oppositum ut haberem in quo mora transitus esset, Vocontii</td><td>5</td></tr><tr><td>sub manu ut essent per quorum loca fideliter mihi pateret</td><td></td></tr><tr><td>iter. Lepidus desperato adventu meo, quem non mediocriter</td><td></td></tr><tr><td>captabat, se cum Antonio coniunxit a. d. IIII Kal. Iun.,</td><td></td></tr><tr><td>eodemque die ad me castra moverunt. viginti millia passuum</td><td></td></tr><tr><td>cum abessent, res mihi nuntiata est. dedi operam deum</td><td>3.1</td></tr><tr><td>benignitate ut et celeriter me reciperem et hic discessus nihil</td><td></td></tr><tr><td>fugae simile haberet, non miles ullus, non eques, non quic-</td><td></td></tr><tr><td>quam impedimentorum amitteretur aut ab illis ferventibus</td><td></td></tr><tr><td>latronibus interciperetur. itaque prid. Non. Iun. omnis</td><td>5</td></tr><tr><td>copias Isaram traieci pontisque quos feceram interrupi, ut </td><td></td></tr><tr><td>spatium ad colligendum se homines haberent et ego me interea</td><td></td></tr><tr><td>cum collega coniungerem; quem triduo, cum has dabam</td><td></td></tr><tr><td>litteras, exspectabam. </td><td></td></tr><tr><td>  Laterensis nostri et fidem et animum singularem in re&lt;m&gt;</td><td>4.1</td></tr><tr><td>publicam semper fatebor. sed certe nimia eius indulgentia in</td><td></td></tr><tr><td>Lepidum ad haec pericula perspicienda fecit eum minus</td><td></td></tr><tr><td>sagacem. qui quidem, cum in fraudem se deductum videret,</td><td></td></tr><tr><td>manus, quas iustius in Lepidi perniciem armasset, sibi</td><td>5</td></tr><tr><td>adferre conatus est. in quo casu tamen interpellatus et adhuc</td><td></td></tr><tr><td>vivit et dicitur victurus; sed tamen de hoc parum mihi</td><td></td></tr><tr><td>certum est. </td><td></td></tr><tr><td>  Magno cum dolore parricidarum elapsus sum iis. veniebant</td><td>5.1</td></tr><tr><td>enim eodem furore in me quo in patriam incitati, iracundias</td><td></td></tr><tr><td>autem harum rerum recentis habebant, quod Lepidum</td><td></td></tr><tr><td>castigare non destiteram ut exstingueret bellum, quod</td><td></td></tr><tr><td>colloquia facta improbabam, quod legatos fide Lepidi missos</td><td>5</td></tr><tr><td>ad me in conspectum venire vetueram, quod C. Catium</td><td></td></tr><tr><td>Vestinum, tribunum militum, missum ab Antonio ad me cum</td><td></td></tr><tr><td>litteris exceperam numeroque hostis habueram. in quo hanc</td><td></td></tr><tr><td>capio voluptatem quod certe, quo magis me petiverunt,</td><td></td></tr><tr><td>tanto maiorem iis frustratio dolorem attulit. </td><td>10</td></tr><tr><td>  Tu, mi Cicero, quod adhuc fecisti, idem praesta ut</td><td>6.1</td></tr><tr><td>vigilanter nervoseque nos qui stamus in acie subornes. veniat</td><td></td></tr><tr><td>Caesar cum copiis quas habet firmissimas, aut, si ipsum</td><td></td></tr><tr><td>aliqua res impedit, exercitus mittatur; cuius ipsius magnum</td><td></td></tr><tr><td>periculum agitur. quicquid aliquando futurum fuit in castris</td><td>5</td></tr><tr><td>perditorum contra patriam, hoc omne iam convenit. pro</td><td></td></tr><tr><td>urbis vero salute cur non omnibus facultatibus quas habemus</td><td></td></tr><tr><td>utamur? quod si vos istic non defueritis, profecto, quod ad</td><td></td></tr><tr><td>me attinet, omnibus rebus abunde rei publicae satis faciam. </td><td></td></tr><tr><td>  Te quidem, mi Cicero, in dies mehercules habeo cariorem</td><td>7.1</td></tr><tr><td>sollicitudinesque meas cottidie magis tua merita exacuunt, </td><td></td></tr><tr><td>ne quid aut ex amore aut ex iudicio tuo perdam. opto ut</td><td></td></tr><tr><td>mihi liceat iam praesenti pietate meorum officiorum tua</td><td></td></tr><tr><td>beneficia tibi facere iucundiora.</td><td>5</td></tr><tr><td> VIII Id. Iun. Cularone ex finibus Allobrogum.</td><td></td></tr>
        </table>