<table>
          <script>targetHit=0;</script>
          <tr><td>  Ex hoc illud est natum, quod postulabat Hortensius,</td><td>28.1</td></tr><tr><td>ut id ipsum saltem perceptum a sapiente diceretis,</td><td></td></tr><tr><td>nihil posse percipi. Sed Antipatro hoc idem postulanti,</td><td></td></tr><tr><td>cum diceret ei qui adfirmaret nihil posse percipi [con-</td><td></td></tr><tr><td>sentaneum esse] unum tamen illud dicere percipi posse</td><td>5</td></tr><tr><td>consentaneum esse ut alia non possent, Carneades</td><td></td></tr><tr><td>acutius resistebat. nam tantum abesse dicebat ut id</td><td></td></tr><tr><td>consentaneum esset, ut maxime etiam repugnaret. qui</td><td></td></tr><tr><td>enim negaret quicquam esse quod perciperetur, eum</td><td></td></tr><tr><td>nihil excipere; ita necesse esse ne id ipsum quidem</td><td>10</td></tr><tr><td>quod exceptum non esset conprendi et percipi ullo</td><td></td></tr><tr><td>modo posse. Antiochus ad istum locum pressius vide-</td><td>29.1</td></tr><tr><td>batur accedere. quoniam enim id haberent Academici</td><td></td></tr><tr><td>decretum (sentitis enim iam hoc me δόγμα dicere),</td><td></td></tr><tr><td>nihil posse percipi, non debere eos in suo decreto</td><td></td></tr><tr><td>sicut in ceteris rebus fluctuari, praesertim cum in eo</td><td>5</td></tr><tr><td>summa consisteret: hanc enim esse regulam totius</td><td></td></tr><tr><td>philosophiae, constitutionem veri falsi cogniti incogniti;</td><td></td></tr><tr><td>quam rationem quoniam susciperent docereque vellent</td><td></td></tr><tr><td>quae visa accipi oporteret quae repudiari, certe hoc</td><td></td></tr><tr><td>ipsum, ex quo omne veri falsique iudicium esset,</td><td>10</td></tr><tr><td>percipere eos debuisse; etenim duo esse haec maxima</td><td></td></tr><tr><td>in philosophia, iudicium veri et finem bonorum, nec</td><td></td></tr><tr><td>sapientem posse esse qui aut cognoscendi esse initium</td><td></td></tr><tr><td>ignoret aut extremum expetendi, ut aut unde pro-</td><td></td></tr><tr><td>ficiscatur aut quo perveniendum sit nesciat; haec autem</td><td>15</td></tr><tr><td>habere dubia nec is ita confidere ut moveri non possint</td><td></td></tr><tr><td>abhorrere a sapientia plurimum. hoc igitur modo</td><td></td></tr><tr><td>potius erat ab his postulandum ut hoc unum saltem, </td><td></td></tr><tr><td>percipi nihil posse, perceptum esse dicerent. Sed de</td><td></td></tr><tr><td>inconstantia totius illorum sententiae—si ulla senten-</td><td>20</td></tr><tr><td>tia cuiusquam esse potest nihil adprobantis—sit ut</td><td></td></tr><tr><td>opinor dictum satis. </td><td></td></tr>
        </table>