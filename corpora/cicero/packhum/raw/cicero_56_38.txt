<table>
          <script>targetHit=0;</script>
          <tr class="title first  date"><td>paulo post x Kal<span class="snum">.</span> Febr<span class="snum">.</span> <span class="snum">50</span> Laodiceae</td><td></td></tr><tr class="title last  "><td>CICERO APPIO PULCHRO S.</td><td></td></tr><tr><td>Vix tandem legi litteras dignas Ap. Claudio, plenas humani-</td><td>3.9.1.1</td></tr><tr><td>tatis, offici, diligentiae. aspectus videlicet urbis tibi tuam</td><td></td></tr><tr><td>pristinam urbanitatem reddidit. nam quas ex itinere ante</td><td></td></tr><tr><td>quam ex Asia egressus es ad me litteras misisti, unas de legatis</td><td></td></tr><tr><td>a me prohibitis proficisci, alteras de Appi&lt;an&gt;orum aedifi-</td><td>5</td></tr><tr><td>catione impedita, legi perinvitus. itaque conscientia meae</td><td></td></tr><tr><td>constantis erga te voluntatis rescripsi tibi subiratus. iis vero</td><td></td></tr><tr><td>litteris lectis quas Philotimo, liberto meo, dedisti cognovi </td><td></td></tr><tr><td>intellexique in provincia multos fuisse qui nos quo animo</td><td></td></tr><tr><td>inter nos sumus esse nollent, ad urbem vero ut accesseris, vel</td><td>10</td></tr><tr><td>potius ut primum tuos videris, cognosse te ex iis qua in te</td><td></td></tr><tr><td>absentem fide, qua in omnibus officiis tuendis erga te obser-</td><td></td></tr><tr><td>vantia et constantia fuissem. itaque quanti illud me aestimare</td><td></td></tr><tr><td>putas quod est in tuis litteris scriptum, si quid inciderit quod</td><td></td></tr><tr><td>ad meam dignitatem pertineat, etsi vix fieri possit, tamen te</td><td>15</td></tr><tr><td>parem mihi gratiam relaturum? tu vero facile facies; nihil</td><td></td></tr><tr><td>est enim quod studio et benevolentia, vel amore potius,</td><td></td></tr><tr><td>effici non possit. </td><td></td></tr><tr><td>  Ego, etsi et ipse ita iudicabam et fiebam crebro a meis per</td><td>2.1</td></tr><tr><td>litteras certior, tamen maximam laetitiam cepi ex tuis litteris</td><td></td></tr><tr><td>de spe minime dubia et plane explorata triumphi tui, neque</td><td></td></tr><tr><td>vero ob eam causam, quo ipse facilius consequerer (nam id</td><td></td></tr><tr><td>quidem Ἐπικούρειον est), sed mehercule quod tua dignitas</td><td>5</td></tr><tr><td>atque amplitudo mihi est ipsa cara per se. qua re, quoniam</td><td></td></tr><tr><td>pluris tu habes quam ceteri quos scias in hanc provinciam</td><td></td></tr><tr><td>proficisci, quod te adeunt fere omnes, si quid velis, gratissi-</td><td></td></tr><tr><td>mum mihi feceris si ad me, simul atque adeptus eris quod et tu</td><td></td></tr><tr><td>confidis et ego opto, litteras miseris. longi subselli, ut noster</td><td>10</td></tr><tr><td>Pompeius appellat, iudicatio et mora si quem tibi item unum</td><td></td></tr><tr><td>alterumve diem abstulerit (quid enim potest amplius?), tua</td><td></td></tr><tr><td>tamen dignitas suum locum obtinebit. sed si me diligis, si a me</td><td></td></tr><tr><td>diligi vis, ad me litteras, ut quam primum laetitia adficiar,</td><td></td></tr><tr><td>mittito. </td><td>15</td></tr><tr><td>  Et velim, reliquum quod est promissi ac muneris tui, mihi</td><td>3.1</td></tr><tr><td>persolvas. cum ipsam cognitionem iuris auguri consequi</td><td></td></tr><tr><td>cupio tum mehercule tuis incredibiliter studiis erga me</td><td></td></tr><tr><td>muneribusque delector. quod autem a me tale quiddam</td><td></td></tr><tr><td>desideras, sane mihi considerandum est quonam te remunerer</td><td>5</td></tr><tr><td>potissimum genere. nam profecto non est meum, qui in</td><td></td></tr><tr><td>scribendo, ut soles admirari, tantum industriae ponam,</td><td></td></tr><tr><td>committere ut neglegens &lt;non&gt; scribendo fuisse videar, </td><td></td></tr><tr><td>praesertim cum id non modo neglegentis sed etiam ingrati</td><td></td></tr><tr><td>animi crimen futurum sit. </td><td>10</td></tr><tr><td>  Verum haec videbimus. illud quod polliceris velim pro tua</td><td>4.1</td></tr><tr><td>fide diligentiaque et pro nostra non instituta sed iam invete-</td><td></td></tr><tr><td>rata amicitia cures &lt;et&gt; enitare, ut supplicatio nobis quam</td><td></td></tr><tr><td>honorificentissime quam primumque decernatur. omnino</td><td></td></tr><tr><td>serius misi litteras quam vellem (in quo cum difficultas</td><td>5</td></tr><tr><td>navigandi fuit odiosa tum &lt;in&gt; ipsum discessum senatus</td><td></td></tr><tr><td>incidisse credo meas litteras), sed id feci adductus auctoritate</td><td></td></tr><tr><td>et consilio tuo, idque a me recte factum puto quod non statim</td><td></td></tr><tr><td>ut appellatus imperator sim sed aliis rebus additis aestivisque</td><td></td></tr><tr><td>confectis litteras miserim. haec igitur tibi erunt curae, quem</td><td>10</td></tr><tr><td>ad modum ostendis, meque totum et mea et meos com-</td><td></td></tr><tr><td>mendatos habebis.</td><td></td></tr>
        </table>