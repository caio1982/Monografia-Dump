<table>
          <script>targetHit=0;</script>
          <tr><td>  Quaeramus igitur causam, quae inpulerit eum, qui</td><td>9.1</td></tr><tr><td>haec machinatus sit, ut originem rerum et molitionem</td><td></td></tr><tr><td>novam quaereret. Probitate videlicet praestabat; pro-</td><td></td></tr><tr><td>bus autem invidet nemini; itaque omnia sui similia</td><td></td></tr><tr><td>generavit. Haec nimirum gignendi mundi causa iustis-</td><td>5</td></tr><tr><td>sima. Nam cum constituisset deus bonis omnibus</td><td></td></tr><tr><td>explere mundum, mali nihil admiscere, quoad natura</td><td></td></tr><tr><td>pateretur, quicquid erat, quod in cernendi sensum ca-</td><td></td></tr><tr><td>deret, id sibi adsumpsit non tranquillum et quietum,</td><td></td></tr><tr><td>sed inmoderate agitatum et fluitans, idque ex inordi-</td><td>10</td></tr><tr><td>nato in ordinem adduxit; hoc enim iudicabat esse</td><td></td></tr><tr><td>praestantius. Fas autem nec est nec umquam fuit</td><td>10.1</td></tr><tr><td>quicquam nisi pulcherrimum facere ei, qui esset op-</td><td></td></tr><tr><td>tumus. Cum rationem igitur habuisset, reperiebat nihil</td><td></td></tr><tr><td>esse eorum, quae natura cernerentur, inintellegens in-</td><td></td></tr><tr><td>tellegente in toto genere praestantius. Quocirca intel-</td><td>5</td></tr><tr><td>legentiam in animo, animum inclusit in corpore. Sic</td><td></td></tr><tr><td>ratus est opus illud effectum esse pulcherrimum. Quam</td><td></td></tr><tr><td>ob causam non est cunctandum profiteri, si modo in-</td><td></td></tr><tr><td>vestigari aliquid coniectura potest, hunc mundum animal</td><td></td></tr><tr><td>esse, idque intellegens et divina providentia constitutum. </td><td>10</td></tr><tr><td>  Hoc posito, quod sequitur, videndum est, cuiusnam</td><td>11.1</td></tr><tr><td>animantium deus in fingendo mundo similitudinem secu-</td><td></td></tr><tr><td>tus sit. Nullius profecto id quidem, quae sunt nobis nota </td><td></td></tr><tr><td>animantia; sunt enim omnia in quaedam genera partita</td><td></td></tr><tr><td>aut inchoata nulla ex parte perfecta; imperfecto autem</td><td>5</td></tr><tr><td>nec absoluto simile pulchrum esse nihil potest. Cuius</td><td></td></tr><tr><td>ergo omne animal quasi particula quaedam est, sive in</td><td></td></tr><tr><td>singulis sive in universo genere cernatur, eius similem</td><td></td></tr><tr><td>mundum esse dicamus. Omnes igitur, qui animo cernun-</td><td></td></tr><tr><td>tur et ratione intelleguntur, animantes conplexu rationis</td><td>10</td></tr><tr><td>et intellegentiae sicut homines hoc mundo et pecudes</td><td></td></tr><tr><td>et omnia, quae sub aspectum cadunt, conprehenduntur.</td><td></td></tr><tr><td>Quod enim pulcherrimum in rerum natura intellegi</td><td>12.1</td></tr><tr><td>potest, et quod ex omni parte absolutissimum est, cum</td><td></td></tr><tr><td>deus &lt;eius&gt; similem mundum efficere vellet, animal</td><td></td></tr><tr><td>unum aspectabile, in quo omnia animalia contineren-</td><td></td></tr><tr><td>tur, effecit. Rectene igitur unum mundum diximus,</td><td>5</td></tr><tr><td>an fuit pluris aut innumerabilis dictu melius et ve-</td><td></td></tr><tr><td>rius? Unus profecto, siquidem factus est ad exemplum.</td><td></td></tr><tr><td>Quod enim omnis animantis eos, qui ratione intelle-</td><td></td></tr><tr><td>guntur, complectitur, id non potest esse cum altero.</td><td></td></tr><tr><td>Rursus enim alius animans, qui eum contineat, sit</td><td>10</td></tr><tr><td>necesse est, cuius partes sint animantes superiores,</td><td></td></tr><tr><td>caelumque hoc simulacrum illius ultimi sit, non pro-</td><td></td></tr><tr><td>ximi. Quorum ne quid accideret, atque ut hic mun-</td><td></td></tr><tr><td>dus esset animanti absoluto simillimus, hoc ipso, quod</td><td></td></tr><tr><td>solus atque unus esset, idcirco singularem deus hunc</td><td>15</td></tr><tr><td>mundum atque unigenam procreavit. </td><td></td></tr>
        </table>