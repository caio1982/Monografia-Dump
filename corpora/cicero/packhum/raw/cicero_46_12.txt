<table>
          <script>targetHit=0;</script>
          <tr><td>  Sequitur disputatio copiosa illa quidem sed paulo</td><td>30.1</td></tr><tr><td>abstrusior—habet enim aliquantum a physicis, ut</td><td></td></tr><tr><td>verear ne maiorem largiar ei qui contra dicturus</td><td></td></tr><tr><td>est libertatem et licentiam; nam quid eum facturum</td><td></td></tr><tr><td>putem de abditis rebus et obscuris, qui lucem eripere</td><td>5</td></tr><tr><td>conetur?—sed disputari poterat subtiliter quanto</td><td></td></tr><tr><td>quasi artificio natura fabricata esset primum animal</td><td></td></tr><tr><td>omne deinde hominem maxime, quae vis esset in</td><td></td></tr><tr><td>sensibus, quem ad modum prima visa nos pellerent,</td><td></td></tr><tr><td>deinde adpetitio ab his pulsa sequeretur, tum ut</td><td>10</td></tr><tr><td>sensus ad res percipiendas intenderemus. Mens enim</td><td></td></tr><tr><td>ipsa, quae sensuum fons est atque etiam ipsa sensus</td><td></td></tr><tr><td>est, naturalem vim habet, quam intendit ad ea qui-</td><td></td></tr><tr><td>bus movetur. itaque alia visa sic arripit ut iis statim</td><td></td></tr><tr><td>utatur, alia quasi recondit, e quibus memoria oritur;</td><td>15</td></tr><tr><td>cetera autem similitudinibus construit, ex quibus effi-</td><td></td></tr><tr><td>ciuntur notitiae rerum, quas Graeci tum ἐννοίας tum</td><td></td></tr><tr><td>προλήμψεις vocant; eo cum accessit ratio argumentique</td><td></td></tr><tr><td>conclusio rerumque innumerabilium multitudo, tum et</td><td></td></tr><tr><td>perceptio eorum omnium apparet et eadem ratio per-</td><td>20</td></tr><tr><td>fecta is gradibus ad sapientiam pervenit. ad rerum</td><td>31.1</td></tr><tr><td>igitur scientiam vitaeque constantiam aptissima cum</td><td></td></tr><tr><td>sit mens hominis amplectitur maxime cognitionem et</td><td></td></tr><tr><td>istam κατάλημψιν, quam ut dixi verbum e verbo ex-</td><td></td></tr><tr><td>primentes conprensionem dicemus, cum ipsam per se</td><td>5</td></tr><tr><td>amat (nihil enim est ei veritatis luce dulcius) tum</td><td></td></tr><tr><td>etiam propter usum. quocirca et sensibus utitur et</td><td></td></tr><tr><td>artes efficit quasi sensus alteros et usque eo philoso-</td><td></td></tr><tr><td>phiam ipsam corroborat ut virtutem efficiat, ex qua </td><td></td></tr><tr><td>re una vita omnis apta sit. Ergo i qui negant quic-</td><td>10</td></tr><tr><td>quam posse conprendi haec ipsa eripiunt vel instru-</td><td></td></tr><tr><td>menta vel ornamenta vitae, vel potius etiam totam</td><td></td></tr><tr><td>vitam evertunt funditus ipsumque animal orbant animo,</td><td></td></tr><tr><td>ut difficile sit de temeritate eorum perinde ut causa</td><td></td></tr><tr><td>postulat dicere. </td><td>15</td></tr>
        </table>