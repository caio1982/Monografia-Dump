<table>
          <script>targetHit=0;</script>
          <tr class="title first  date"><td>vi Kal<span class="snum">.</span> Dec<span class="snum">.</span> <span class="snum">50(?)</span> <span class="snum">(</span>§<span class="snum">1)</span> Brundisi</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Brundisium venimus <span class="caps">vii</span> Kal. Dec. usi tua felicitate navigandi;</td><td>7.2.1.1</td></tr><tr><td>ita belle nobis 'flavit ab Epiro lenissimus Onchesmites' (hunc</td><td></td></tr><tr><td>σπονδειάζοντα si cui voles τῶν νεωτέρων pro tuo vendito). </td><td></td></tr><tr><td>  Valetudo tua me valde conturbat; significant enim tuae lit-</td><td>2.1</td></tr><tr><td>terae te prorsus laborare. ego autem, cum sciam quam sis fortis,</td><td></td></tr><tr><td>vehementius esse quiddam suspicor quod te cogat cedere et</td><td></td></tr><tr><td>prope modum infringat. etsi alteram quartanam Pamphilus</td><td></td></tr><tr><td>tuus mihi dixit decessisse et alteram leviorem accedere.</td><td>5</td></tr><tr><td>Terentia vero, quae quidem eodem tempore ad portam</td><td></td></tr><tr><td>Brundisinam venit quo ego in portum mihique obvia in foro</td><td></td></tr><tr><td>fuit, L. Pontium sibi in Trebulano dixisse narrabat etiam eam</td><td></td></tr><tr><td>decessisse; quod si ita est, quod maxime mehercule opto,</td><td></td></tr><tr><td>&lt;gaudeo,&gt; idque spero tua prudentia et temperantia te con-</td><td>10</td></tr><tr><td>secutum. </td><td></td></tr><tr><td>  Venio ad epistulas tuas; quas ego sescentas uno tempore</td><td>3.1</td></tr><tr><td>accepi, aliam alia iucundiorem, quae quidem erant tua manu;</td><td></td></tr><tr><td>nam Alexidis manum amabam quod tam prope accedebat ad</td><td></td></tr><tr><td>similitudinem tuae, [litterae manum] non amabam quod</td><td></td></tr><tr><td>indicabat te non valere. cuius quoniam mentio facta est,</td><td>5</td></tr><tr><td>Tironem Patris aegrum reliqui, adulescentem &lt;doctum et</td><td></td></tr><tr><td>diligentem&gt;, ut nosti, et adde, si quid vis, probum; nihil vidi</td><td></td></tr><tr><td>melius. itaque careo aegre et, quamquam videbatur se non</td><td></td></tr><tr><td>graviter habere, tamen sum sollicitus maximamque spem habeo</td><td></td></tr><tr><td>in M'. Curi diligentia, de qua ad me scripsit Tiro et multi </td><td>10</td></tr><tr><td>nuntiarunt. Curius autem ipse sensit quam tu velles se a me</td><td></td></tr><tr><td>diligi, et eo sum admodum delectatus. et mehercule est quem</td><td></td></tr><tr><td>facile diligas; αὐτόχθων in homine urbanitas est. eius testamen-</td><td></td></tr><tr><td>tum deporto trium Ciceronum signis obsignatum cohortisque</td><td></td></tr><tr><td>praetoriae; fecit palam te ex libella, me ex terruncio. in Actio</td><td>15</td></tr><tr><td>Corcyrae Alexio me opipare muneratus est. Q. Ciceroni obsisti</td><td></td></tr><tr><td>non potuit quo minus Thyamim videret. </td><td></td></tr><tr><td>  Filiola tua te delectari laetor et probari tibi φυσικὴν esse</td><td>4.1</td></tr><tr><td>τὴν &lt;στοργὴν τὴν&gt; πρὸς τὰ τέκνα. etenim si hoc non est, nulla</td><td></td></tr><tr><td>potest homini esse ad hominem naturae adiunctio; qua sublata</td><td></td></tr><tr><td>vitae societas tollitur. 'bene eveniat!' inquit Carneades, spurce,</td><td></td></tr><tr><td>sed tamen prudentius quam Lucius noster et Patron, qui, cum</td><td>5</td></tr><tr><td>omnia ad se referant &lt;nec&gt; quicquam alterius causa fieri putent</td><td></td></tr><tr><td>et cum ea re bonum virum esse oportere dicant ne malum</td><td></td></tr><tr><td>habeat, non quo&lt;d&gt; id natura rectum sit, non intellegunt se de</td><td></td></tr><tr><td>callido homine loqui, non de bono viro. sed haec, opinor, sunt</td><td></td></tr><tr><td>in iis libris quos tu laudando animos mihi addidisti. </td><td>10</td></tr><tr><td>  Redeo ad rem. quo modo exspectabam epistulam quam</td><td>5.1</td></tr><tr><td>Philoxeno dedisses! scripseras enim in ea esse de sermone</td><td></td></tr><tr><td>Pompei Neapolitano. eam mihi Patron Brundisi reddidit;</td><td></td></tr><tr><td>Corcyrae, ut opinor, acceperat. nihil potuit esse iucundius; erat</td><td></td></tr><tr><td>enim de re publica, de opinione quam is vir haberet integritatis</td><td>5</td></tr><tr><td>meae, de benevolentia quam ostendit eo sermone quem habuit</td><td></td></tr><tr><td>de triumpho. sed tamen hoc iucundissimum, quod intellexi te </td><td></td></tr><tr><td>ad eum venisse ut eius animum erga me perspiceres; hoc mihi,</td><td></td></tr><tr><td>inquam, accidit iucundissimum. </td><td></td></tr><tr><td>  De triumpho autem nulla me cupiditas umquam tenuit ante</td><td>6.1</td></tr><tr><td>Bibuli impudentissimas litteras quas amplissima supplicatio</td><td></td></tr><tr><td>consecuta est. a quo si ea gesta essent quae scripsit, gauderem</td><td></td></tr><tr><td>et honori faverem; nunc illum, qui pedem porta quoad hostis</td><td></td></tr><tr><td>cis Euphratem fuit non extulerit, honore augeri, me, in cuius</td><td>5</td></tr><tr><td>exercitu spem illius exercitus habuit, idem non adsequi dedecus</td><td></td></tr><tr><td>est nostrum—nostrum, inquam, te coniungens. itaque omnia</td><td></td></tr><tr><td>experiar et, ut spero, adsequar. quod si tu valeres, iam mihi</td><td></td></tr><tr><td>quaedam explorata essent; sed, ut spero, valebis. </td><td></td></tr><tr><td>  De raudusculo Numeriano multum te amo. Hortensius quid</td><td>7.1</td></tr><tr><td>egerit aveo scire, Cato quid agat; qui quidem in me turpiter</td><td></td></tr><tr><td>fuit malevolus. dedit integritatis, iustitiae, clementiae, fidei</td><td></td></tr><tr><td>mihi testimonium, quod non quaerebam; quod postulabam</td><td></td></tr><tr><td>negavit. [id] itaque Caesar iis litteris quibus mihi gratulatur et</td><td>5</td></tr><tr><td>omnia pollicetur quo modo exsultat Catonis in me ingratissimi</td><td></td></tr><tr><td>iniuria! at hic idem Bibulo dierum <span class="caps">xx</span>. ignosce mihi: non</td><td></td></tr><tr><td>possum haec ferre nec feram. </td><td></td></tr><tr><td>  Cupio ad omnis tuas epistulas, sed nihil necesse est; iam enim</td><td>8.1</td></tr><tr><td>te videbo. illud tamen de Chrysippo (nam de altero illo minus</td><td></td></tr><tr><td>sum admiratus, operario homine; sed tamen ne illo quidem</td><td></td></tr><tr><td>quicquam improbius)—Chrysippum vero, quem ego propter</td><td></td></tr><tr><td>litterularum nescio quid libenter vidi, in honore habui, disce-</td><td>5</td></tr><tr><td>dere a puero insciente me! mitto alia quae audio multa, mitto</td><td></td></tr><tr><td>furta; fugam non fero, qua mihi nihil visum est sceleratius. </td><td></td></tr><tr><td>itaque usurpavi vetus illud Drusi, ut ferunt, praetoris in eo qui</td><td></td></tr><tr><td>eadem liber non iuraret, me istos liberos non addixisse, prae-</td><td></td></tr><tr><td>sertim cum adesset nemo a quo recte vindicarentur. id tu, ut</td><td>10</td></tr><tr><td>videbitur, ita accipies; ego tibi adsentiar. </td><td></td></tr><tr><td>  Vni tuae disertissimae epistulae non rescripsi, in qua est de</td><td></td></tr><tr><td>periculis rei publicae. quid rescriberem? valde eram perturbatus.</td><td></td></tr><tr><td>sed ut nihil magno opere metuam Parthi faciunt, qui repente</td><td></td></tr><tr><td>Bibulum semivivum reliquerunt.</td><td>15</td></tr>
        </table>