<table>
          <script>targetHit=0;</script>
          <tr class="title first  date"><td>in Vescino</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td><span class="caps">xv</span> Kal. e Sinuessano proficiscens cum dedissem ad te litteras</td><td>15.2.1.1</td></tr><tr><td>devertissemque †acutius† in Vescino accepi a tabellario tuas</td><td></td></tr><tr><td>litteras; in quibus nimis multa de Buthroto. non enim tibi ea</td><td></td></tr><tr><td>res maiori curae aut est aut erit quam mihi; sic enim decet te </td><td></td></tr><tr><td>mea curare, tua me. quam ob rem id quidem sic susceptum est</td><td>5</td></tr><tr><td>mihi ut nihil sim habiturus antiquius. </td><td></td></tr><tr><td>  L. Antonium contionatum esse cognovi tuis litteris et aliis</td><td>2.1</td></tr><tr><td>sordide, sed id quale fuerit nescio; nihil enim scripti. de</td><td></td></tr><tr><td>Menedemo probe. Quintus certe ea dictitat quae scribis.</td><td></td></tr><tr><td>consilium meum a te probari quod ea non scribam quae tu a</td><td></td></tr><tr><td>me postularis facile patior, multoque magis id probabis si</td><td>5</td></tr><tr><td>orationem eam de qua hodie ad te scripsi legeris. quae de</td><td></td></tr><tr><td>legionibus scribis, ea vera sunt. sed non satis hoc mihi videris</td><td></td></tr><tr><td>tibi persuasisse qui de Buthrotiis nostris per senatum speres</td><td></td></tr><tr><td>confici posse †quod puto tantum enim video non videmur esse</td><td></td></tr><tr><td>victori† sed, ut iam nos hoc fallat, de Buthroto te non fallet.</td><td>10</td></tr><tr><td>de Octavi contione idem sentio quod tu, ludorumque eius</td><td>3.1</td></tr><tr><td>apparatus et Matius ac Postumus mihi procuratores non placent;</td><td></td></tr><tr><td>Saserna collega dignus. sed isti omnes, quem ad modum sentis,</td><td></td></tr><tr><td>non minus otium timent quam nos arma. Balbum levari invidia</td><td></td></tr><tr><td>per nos velim, sed ne ipse quidem id fieri posse confidit.</td><td>5</td></tr><tr><td>itaque alia cogitat. </td><td></td></tr><tr><td>  Quod prima disputatio Tusculana te confirmat sane gaudeo;</td><td>4.1</td></tr><tr><td>neque enim ullum est perfugium aut melius aut paratius.</td><td></td></tr><tr><td>Flamma quod bene loquitur non moleste fero. Tyndaritanorum</td><td></td></tr><tr><td>causa, de qua †causa† laborat, quae sit ignoro. †hos tamen†</td><td></td></tr><tr><td>Πεντέλοιπον movere ista videntur, in primis erogatio pecuniae.</td><td>5</td></tr><tr><td>de Alexione doleo, sed quoniam inciderat in tam gravem </td><td></td></tr><tr><td>morbum, bene actum cum illo arbitror. quos tamen secundos</td><td></td></tr><tr><td>heredes scire velim et diem testamenti.</td><td></td></tr>
        </table>