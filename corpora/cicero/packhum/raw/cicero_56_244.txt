<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Quint<span class="snum">.</span> <span class="snum">43</span></td><td></td></tr><tr class="title last  "><td>M. CICERO S. D. D. BRUTO</td><td></td></tr><tr><td>Exspectanti mihi tuas cottidie litteras Lupus noster subito</td><td>11.25.1.1</td></tr><tr><td>denuntiavit ut ad te scriberem si quid vellem. ego autem,</td><td></td></tr><tr><td>etsi quid scriberem non habebam (acta enim ad te mitti</td><td></td></tr><tr><td>sciebam, inanem autem sermonem litterarum tibi iniucun-</td><td></td></tr><tr><td>dum esse audiebam), &lt;nihil tamen scribere nolebam,&gt;</td><td>5</td></tr><tr><td>brevitatem secutus sum te magistro. </td><td></td></tr><tr><td>  Scito igitur in te et in collega spem omnem esse. de Bruto</td><td>2.1</td></tr><tr><td>autem nihil adhuc certi; quem ego, quem ad modum</td><td></td></tr><tr><td>praecipis, privatis litteris ad bellum commune vocare non</td><td></td></tr><tr><td>desino. qui utinam iam adesset! intestinum urbis malum,</td><td></td></tr><tr><td>quod est non mediocre, minus timeremus. sed quid ago? non</td><td>5</td></tr><tr><td>imitor λακωνισμὸν tuum; altera iam pagella procedit. </td><td></td></tr><tr><td>  Vince et vale.</td><td></td></tr><tr><td> XIIII Kal. Quint. </td><td></td></tr>
        </table>