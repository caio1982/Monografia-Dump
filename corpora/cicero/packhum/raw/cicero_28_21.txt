<table>
          <script>targetHit=0;</script>
          <tr><td>  Atque etiam clamitas, Laterensis: 'quo usque ista dicis?</td><td>75.1</td></tr><tr><td>nihil in Cispio profecisti; obsoletae iam sunt preces tuae.'</td><td></td></tr><tr><td>De Cispio mihi igitur obicies, quem ego de me bene meritum,</td><td></td></tr><tr><td>quia te teste cognoram, te eodem auctore defendi? et ei</td><td></td></tr><tr><td>dices 'quo usque?' quem negas, quod pro Cispio contend-</td><td>5</td></tr><tr><td>erim, impetrare potuisse? Nam istius verbi 'quo usque'</td><td></td></tr><tr><td>haec poterat esse invidia: 'datus est tibi ille, condonatus</td><td></td></tr><tr><td>est ille; non facis finem; ferre non possumus.' Ei quidem </td><td></td></tr><tr><td>qui pro uno laborarit &lt;et&gt; id ipsum non obtinuerit dici 'quo</td><td></td></tr><tr><td>usque?' inridentis magis est quam reprehendentis; nisi forte</td><td>10</td></tr><tr><td>ego unus ita me gessi in iudiciis, ita et cum his et inter hos</td><td></td></tr><tr><td>vixi, is in causis patronus, is in re publica civis et sum et</td><td></td></tr><tr><td>semper fui, solus ut a te constituar qui nihil a iudicibus</td><td></td></tr><tr><td>debeam umquam impetrare. Et mihi lacrimulam Cispiani</td><td>76.1</td></tr><tr><td>iudici obiectas. Sic enim dixisti: 'vidi ego tuam lacrimulam.'</td><td></td></tr><tr><td>Vide quam me verbi tui paeniteat. Non modo lacrimulam</td><td></td></tr><tr><td>sed multas lacrimas et fletum cum singultu videre potuisti.</td><td></td></tr><tr><td>An ego, qui meorum lacrimis me absente commotus simul-</td><td>5</td></tr><tr><td>tates, quas mecum habebat, deposuisset meaeque salutis non</td><td></td></tr><tr><td>modo non oppugnator, ut inimici mei putarant, sed etiam</td><td></td></tr><tr><td>defensor fuisset, huius in periculo non significarem dolorem</td><td></td></tr><tr><td>meum? Tu autem, Laterensis, qui tum lacrimas meas gratas</td><td>77.1</td></tr><tr><td>esse dicebas, nunc easdem vis invidiosas videri. </td><td></td></tr><tr><td>  Negas tribunatum Planci quicquam attulisse adiumenti</td><td></td></tr><tr><td>dignitati meae, atque hoc loco, quod verissime facere potes,</td><td></td></tr><tr><td>L. Racili, fortissimi et constantissimi viri, divina in me merita</td><td>5</td></tr><tr><td>commemoras. Cui quidem ego, sicut Cn. Plancio, numquam</td><td></td></tr><tr><td>dissimulavi me plurimum debere semperque prae me feram;</td><td></td></tr><tr><td>nullas enim sibi ille neque contentiones neque inimicitias</td><td></td></tr><tr><td>neque vitae dimicationes nec pro re publica nec pro me de-</td><td></td></tr><tr><td>fugiendas putavit. Atque utinam quam ego sum in illum</td><td>10</td></tr><tr><td>gratus, tam licuisset per hominum vim et iniuriam populo</td><td></td></tr><tr><td>Romano ei gratiam referre! Sed si non eadem contendit in</td><td></td></tr><tr><td>tribunatu Plancius, existimare debes non huic voluntatem</td><td></td></tr><tr><td>defuisse sed me, cum tantum iam Plancio deberem, Racili </td><td></td></tr><tr><td>beneficiis fuisse contentum. An vero putas idcirco minus</td><td>78.1</td></tr><tr><td>libenter iudices mea causa esse facturos quod me esse gratum</td><td></td></tr><tr><td>crimineris? An, cum patres conscripti illo senatus consulto</td><td></td></tr><tr><td>quod in monumento Mari factum est, quo mea salus omnibus</td><td></td></tr><tr><td>est gentibus commendata, uni Cn. Plancio gratias egerint—</td><td>5</td></tr><tr><td>unus enim fuit de magistratibus defensor salutis meae—cui</td><td></td></tr><tr><td>senatus pro me gratias agendas putavit, ei ego a me referen-</td><td></td></tr><tr><td>dam gratiam non putem? Atque haec cum vides, quo me</td><td></td></tr><tr><td>tandem in te animo putas esse, Laterensis? ullum esse tan-</td><td></td></tr><tr><td>tum periculum, tantum laborem, tantam contentionem quam</td><td>10</td></tr><tr><td>ego non modo pro salute tua sed etiam pro dignitate defuge-</td><td></td></tr><tr><td>rim? Quo quidem etiam magis sum non dicam miser—nam</td><td></td></tr><tr><td>hoc quidem abhorret a virtute verbum—sed certe exercitus,</td><td></td></tr><tr><td>non quia multis debeo—leve enim est onus benefici gratia—,</td><td></td></tr><tr><td>sed quia &lt;nomina&gt; saepe concurrunt, propter aliquorum bene</td><td>15</td></tr><tr><td>de me meritorum inter ipsos contentiones, ut eodem tempore</td><td></td></tr><tr><td>in omnis verear ne vix possim gratus videri. </td><td></td></tr>
        </table>