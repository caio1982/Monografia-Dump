<table>
          <script>targetHit=0;</script>
          <tr><td>  Vellem id quidem, sed habeo paulum, quod requi-</td><td>5.21.1</td></tr><tr><td>ram. ego enim adsentior eorum quae posuisti alterum</td><td></td></tr><tr><td>alteri consequens esse, ut, quem ad modum, si, quod</td><td></td></tr><tr><td>honestum sit, id solum sit bonum, sequatur vitam bea-</td><td></td></tr><tr><td>tam virtute confici, sic, si vita beata in virtute sit,</td><td>5</td></tr><tr><td>nihil esse nisi virtutem bonum. sed Brutus tuus auctore</td><td></td></tr><tr><td>Aristo et Antiocho non sentit hoc; putat enim, etiamsi</td><td></td></tr><tr><td>sit bonum aliquod praeter virtutem. </td><td></td></tr><tr><td>  Quid igitur? contra Brutumne me dicturum putas? </td><td>22.1</td></tr><tr><td>  Tu vero, ut videtur; nam praefinire non est meum. </td><td></td></tr><tr><td>  Quid cuique igitur consentaneum sit, alio loco. nam</td><td></td></tr><tr><td>ista mihi et cum Antiocho saepe et cum Aristo nuper,</td><td></td></tr><tr><td>cum Athenis imperator apud eum deversarer, dissen-</td><td>5</td></tr><tr><td>sio fuit. mihi enim non videbatur quisquam esse beatus</td><td></td></tr><tr><td>posse, cum in malis esset; in malis autem sapientem</td><td></td></tr><tr><td>esse posse, si essent ulla corporis aut fortunae mala.</td><td></td></tr><tr><td>dicebantur haec, quae scripsit etiam Antiochus locis</td><td></td></tr><tr><td>pluribus, virtutem ipsam per se beatam vitam efficere</td><td>10</td></tr><tr><td>posse neque tamen beatissimam; deinde ex maiore</td><td></td></tr><tr><td>parte plerasque res nominari, etiamsi quae pars abes-</td><td></td></tr><tr><td>set, ut vires, ut valetudinem, ut divitias, ut honorem,</td><td></td></tr><tr><td>ut gloriam, quae genere, non numero cernerentur; item</td><td></td></tr><tr><td>beatam vitam, etiamsi ex aliqua parte clauderet, tamen</td><td>15</td></tr><tr><td>ex multo maiore parte optinere nomen suum. haec </td><td>23.1</td></tr><tr><td>nunc enucleare non ita necesse est, quamquam non</td><td></td></tr><tr><td>constantissime dici mihi videntur. nam et, qui beatus</td><td></td></tr><tr><td>est, non intellego quid requirat, ut sit beatior—si est</td><td></td></tr><tr><td>enim quod desit, ne beatus quidem est—, et quod ex</td><td>5</td></tr><tr><td>maiore parte unam quamque rem appellari spectari-</td><td></td></tr><tr><td>que dicunt, est ubi id isto modo valeat; cum vero tria</td><td></td></tr><tr><td>genera malorum esse dicant, qui duorum generum ma-</td><td></td></tr><tr><td>lis omnibus urgeatur, ut omnia advorsa sint in fortuna,</td><td></td></tr><tr><td>omnibus oppressum corpus et confectum doloribus,</td><td>10</td></tr><tr><td>huic paulumne ad beatam vitam deesse dicemus, non</td><td></td></tr><tr><td>modo ad beatissimam? </td><td></td></tr>
        </table>