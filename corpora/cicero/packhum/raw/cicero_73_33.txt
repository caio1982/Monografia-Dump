<table>
          <script>targetHit=0;</script>
          <tr><td>  Quoniam satis ostendisse videamur, quibus argu-</td><td>2.27.1</td></tr><tr><td>mentationibus in uno quoque genere causae iudicialis</td><td></td></tr><tr><td>uti conveniret, consequi videtur, ut doceamus, quem-</td><td></td></tr><tr><td>admodum ipsas argumentationes ornate et ab-</td><td></td></tr><tr><td>solute tractare possimus. Nam fere non difficile in-</td><td>5</td></tr><tr><td>venire, quid sit causae adiumento; difficillimum vero est</td><td></td></tr><tr><td>inventum expolire et expedite pronuntiare. Haec enim</td><td></td></tr><tr><td>res facit, ut neque diutius, quam satis sit, in eisdem</td><td></td></tr><tr><td>locis commoremur, nec eodem identidem revolvamur,</td><td></td></tr><tr><td>neque incoatam argumentationem relinquamus, neque</td><td>10</td></tr><tr><td>incommode ad aliam deinceps transeamus. Itaque hac</td><td></td></tr><tr><td>ratione et ipse&lt;i&gt; meminisse poterimus, quid quoque</td><td></td></tr><tr><td>loco dixerimus, et auditor cum totius causae tum unius</td><td></td></tr><tr><td>cuiusque argumentationis distributionem percipere et</td><td></td></tr><tr><td>meminisse poterit.  </td><td>15</td></tr><tr><td>  Ergo absolutissima et perfectissima est argumen-</td><td>28.1</td></tr><tr><td>tatio ea, quae in quinque partes est distributa: propo-</td><td></td></tr><tr><td>sitionem, rationem, rationis confirmationem, exorna-</td><td></td></tr><tr><td>tionem, conplexionem. </td><td></td></tr><tr><td>  Propositio est, per quam ostendimus summatim,</td><td>5</td></tr><tr><td>quid sit quod probari volumus. </td><td></td></tr><tr><td>  Ratio est quae causam demonstrat, verum esse id,</td><td></td></tr><tr><td>quod intendimus, brevi subiectione. </td><td></td></tr><tr><td>  Rationis confirmatio est ea, quae pluribus ar-</td><td></td></tr><tr><td>gumentis conroborat breviter expositam rationem. </td><td>10</td></tr><tr><td>  Exornatio est, qua utimur rei honestandae et</td><td></td></tr><tr><td>conlocupletandae causa, confirmata argumentatione. </td><td></td></tr><tr><td>  Conplexio est, quae concludit breviter, conligens</td><td></td></tr><tr><td>partes argumentationis. </td><td></td></tr><tr><td>  Hisce igitur quinque partibus ut absolutissime uta-</td><td>15</td></tr><tr><td>mur, hoc modo tractabimus argumentationem:</td><td></td></tr><tr><td>      'Causam ostendemus Ulixi fuisse, quare interfecerit</td><td></td></tr><tr><td>    Aiacen.</td><td></td></tr><tr><td>      Inimicum enim acerrimum de medio tollere volebat,</td><td></td></tr><tr><td>    a quo sibi non iniuria summum periculum metuebat.</td><td>20</td></tr><tr><td>      Videbat illo incolumi se incolumem non futurum;</td><td></td></tr><tr><td>    sperabat illius morte se salutem sibi conparare; con-</td><td></td></tr><tr><td>    sueverat, si iure non potuerat, iniuria quavis inimico</td><td></td></tr><tr><td>    exitium machinari: cui rei mors indigna Palamedi</td><td></td></tr><tr><td>    testimonium dat. Ergo et metus periculi hortabatur</td><td>25</td></tr><tr><td>    eum interimere, a quo supplicium verebatur; et</td><td></td></tr><tr><td>    consuetudo peccandi maleficii suscipiendi removebat</td><td></td></tr><tr><td>    dubitationem.</td><td></td></tr><tr><td>      Omnes enim cum minima peccata cum causa sus- </td><td>29.1</td></tr><tr><td>    cipiunt, tum vero illa, quae multo maxima sunt ma-</td><td></td></tr><tr><td>    leficia, aliquo certo emolumento inducti suscipere</td><td></td></tr><tr><td>    conantur. Si multos induxit in peccatum pecuniae</td><td></td></tr><tr><td>    spes, si conplures scelere se contaminarunt imperii</td><td>5</td></tr><tr><td>    cupiditate, si multi leve conpendium fraude maxima</td><td></td></tr><tr><td>    commutarunt, cui mirum videbitur, istum a maleficio</td><td></td></tr><tr><td>    propter acerrimam formidinem non temperasse? Vi-</td><td></td></tr><tr><td>    rum fortissimum, integerrimum, inimicitiarum perse-</td><td></td></tr><tr><td>    quentissimum, iniuria lacessitum, ira exsuscitatum</td><td>10</td></tr><tr><td>    homo timidus, nocens, conscius sui peccati, insidiosus</td><td></td></tr><tr><td>    * * * inimicum incolumem esse noluit: qui tandem</td><td></td></tr><tr><td>    hoc mirum videbitur? Nam cum feras bestias videa-</td><td></td></tr><tr><td>    mus alacres et erectas vadere, ut alteri bestiae no-</td><td></td></tr><tr><td>    ceant, non est incredibile putandum istius quoque</td><td>15</td></tr><tr><td>    animum ferum, crudelem atque inhumanum cupide</td><td></td></tr><tr><td>    ad inimici perniciem profectum; praesertim cum in</td><td></td></tr><tr><td>    bestiis nullam neque bonam neque malam rationem</td><td></td></tr><tr><td>    videamus, in isto plurimas et pessumas rationes sem-</td><td></td></tr><tr><td>    per fuisse intellegamus.</td><td>20</td></tr><tr><td>      Si ergo pollicitus sum me daturum causam, qua</td><td>30.1</td></tr><tr><td>    inductus Ulixes accesserit ad maleficium, et si inimi-</td><td></td></tr><tr><td>    citiarum acerrimam rationem et periculi metum inter-</td><td></td></tr><tr><td>    cessisse demonstravi, non est dubium quin confitea-</td><td></td></tr><tr><td>    tur causam maleficii fuisse.' </td><td>5</td></tr>
        </table>