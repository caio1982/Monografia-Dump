<table>
          <script>targetHit=0;</script>
          <tr><td>  Iam duae partes causae sunt confectae; adnumerasse</td><td>13.5</td></tr><tr><td>sese negat, expensum tulisse non dicit, cum tabulas non</td><td></td></tr><tr><td>recitat. Reliquum est ut stipulatum se esse dicat; prae-</td><td></td></tr><tr><td>terea enim quem ad modum certam pecuniam petere possit</td><td></td></tr><tr><td>non reperio. Stipulatus es—ubi, quo die, quo tempore,</td><td></td></tr><tr><td>quo praesente? quis spopondisse me dicit? Nemo. Hic</td><td>14.1</td></tr><tr><td>ego si finem faciam dicendi, satis fidei et diligentiae meae,</td><td></td></tr><tr><td>satis causae et controversiae, satis formulae et sponsioni,</td><td></td></tr><tr><td>satis etiam iudici fecisse videar cur secundum Roscium</td><td></td></tr><tr><td>iudicari debeat. Pecunia petita est certa; cum tertia parte</td><td>5</td></tr><tr><td>sponsio facta est. Haec pecunia necesse est aut data aut</td><td></td></tr><tr><td>expensa lata aut stipulata sit. Datam non esse Fannius</td><td></td></tr><tr><td>confitetur, expensam latam non esse codices Fanni con-</td><td></td></tr><tr><td>firmant, stipulatam non esse taciturnitas testium concedit.</td><td></td></tr><tr><td>Quid ergo est? Quod et reus is est cui et pecunia levissima </td><td>15.1</td></tr><tr><td>et existimatio sanctissima fuit semper, et iudex est is quem</td><td></td></tr><tr><td>nos non minus bene de nobis existimare quam secundum</td><td></td></tr><tr><td>nos iudicare velimus, et advocatio ea est quam propter</td><td></td></tr><tr><td>eximium splendorem ut iudicem unum vereri debeamus,</td><td>5</td></tr><tr><td>perinde ac si in hanc formulam omnia iudicia legitima,</td><td></td></tr><tr><td>omnia arbitria honoraria, omnia officia domestica conclusa</td><td></td></tr><tr><td>et comprehensa sint, perinde dicemus. Illa superior fuit</td><td></td></tr><tr><td>oratio necessaria, haec erit voluntaria, illa ad iudicem, haec</td><td></td></tr><tr><td>ad C. Pisonem, illa pro reo, haec pro Roscio, illa victoriae,</td><td>10</td></tr><tr><td>haec bonae existimationis causa comparata. </td><td></td></tr><tr><td>  Pecuniam petis, Fanni, a Roscio. Quam? dic audacter</td><td>16.1</td></tr><tr><td>et aperte. Vtrum &lt;quae&gt; tibi ex societate debeatur, an quae</td><td></td></tr><tr><td>ex liberalitate huius promissa sit et ostentata? Quorum</td><td></td></tr><tr><td>alterum est gravius et odiosius, alterum levius et facilius.</td><td></td></tr><tr><td>Quae ex societate debeatur? Quid ais? Hoc iam neque</td><td>5</td></tr><tr><td>leviter ferendum est neque neglegenter defendendum. Si</td><td></td></tr><tr><td>qua enim sunt privata iudicia summae existimationis et</td><td></td></tr><tr><td>paene dicam capitis, tria haec sunt, fiduciae, tutelae, socie-</td><td></td></tr><tr><td>tatis. Aeque enim perfidiosum et nefarium est fidem</td><td></td></tr><tr><td>frangere quae continet vitam, et pupillum fraudare qui in</td><td>10</td></tr><tr><td>tutelam pervenit, et socium fallere qui se in negotio coniunxit.</td><td></td></tr><tr><td>Quae cum ita sint, quis sit qui socium fraudarit et fefellerit</td><td>17.1</td></tr><tr><td>consideremus; dabit enim nobis iam tacite vita acta in</td><td></td></tr><tr><td>alterutram partem firmum et grave testimonium. Q. Roscius?</td><td></td></tr><tr><td>Quid ais? nonne, ut ignis in aquam coniectus continuo</td><td></td></tr><tr><td>restinguitur et refrigeratur, sic refervens falsum crimen in</td><td>5</td></tr><tr><td>purissimam et castissimam vitam conlatum statim concidit</td><td></td></tr><tr><td>et exstinguitur? Roscius socium fraudavit! Potest hoc</td><td></td></tr><tr><td>homini huic haerere peccatum? qui me dius fidius—au-</td><td></td></tr><tr><td>dacter dico—plus fidei quam artis, plus veritatis quam</td><td></td></tr><tr><td>disciplinae possidet in se, quem populus Romanus meliorem </td><td>10</td></tr><tr><td>virum quam histrionem esse arbitratur, qui ita dignissimus</td><td></td></tr><tr><td>est scaena propter artificium ut dignissimus sit curia propter</td><td></td></tr><tr><td>abstinentiam. Sed quid ego ineptus de Roscio apud Pisonem</td><td>18.1</td></tr><tr><td>dico? Ignotum hominem scilicet pluribus verbis com-</td><td></td></tr><tr><td>mendo. Estne quisquam omnium mortalium de quo melius</td><td></td></tr><tr><td>existimes tu? estne quisquam qui tibi purior, pudentior,</td><td></td></tr><tr><td>humanior, officiosior liberaliorque videatur? Quid? tu,</td><td>5</td></tr><tr><td>Saturi, qui contra hunc venis, existimas aliter? nonne, quo-</td><td></td></tr><tr><td>tienscumque in causa in nomen huius incidisti, totiens hunc</td><td></td></tr><tr><td>et virum bonum esse dixisti et honoris causa appellasti?</td><td></td></tr><tr><td>quod nemo nisi aut honestissimo aut amicissimo facere</td><td></td></tr><tr><td>consuevit. Qua in re mihi ridicule es visus esse inconstans</td><td>19.1</td></tr><tr><td>qui eundem et laederes et laudares, et virum optimum</td><td></td></tr><tr><td>et hominem improbissimum esse diceres. Eundem tu et</td><td></td></tr><tr><td>honoris causa appellabas et virum primarium esse dicebas</td><td></td></tr><tr><td>et socium fraudasse arguebas? Sed, ut opinor, laudem</td><td>5</td></tr><tr><td>veritati tribuebas, crimen gratiae concedebas; de hoc, ut</td><td></td></tr><tr><td>existimabas, praedicabas, Chaereae arbitratu causam agebas. </td><td></td></tr>
        </table>