<table>
          <script>targetHit=0;</script>
          <tr class="title first  date"><td>c<span class="snum">.</span> Kal<span class="snum">.</span> Quint<span class="snum">.</span> <span class="snum">54</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Occupationum mearum vel hoc signum erit quod epistula</td><td>4.16.1.1</td></tr><tr><td>librari manu est. de epistularum frequentia te nihil accuso, sed</td><td></td></tr><tr><td>pleraeque tantum modo mihi nuntiabant ubi esses quod erant</td><td></td></tr><tr><td>abs te, vel etiam significabant recte esse. quo in genere maxime </td><td></td></tr><tr><td>delectarunt duae fere eodem tempore abs te Buthroto datae; scire</td><td>5</td></tr><tr><td>enim volebam te commode navigasse. sed haec epistularum</td><td></td></tr><tr><td>frequentia non tam ubertate sua quam crebritate delectavit: illa</td><td></td></tr><tr><td>fuit gravis et plena rerum quam mihi M. Paccius, hospes tuus,</td><td></td></tr><tr><td>reddidit. ad eam rescribam igitur, et hoc quidem primum.</td><td></td></tr><tr><td>Paccio et verbis et re ostendi quid tua commendatio ponderis</td><td>10</td></tr><tr><td>haberet. itaque in intimis est meis, cum antea notus non fuisset. </td><td></td></tr><tr><td>  Nunc pergam ad cetera. Varro, de quo ad me scribis, in-</td><td>2.1</td></tr><tr><td>cludetur in aliquem locum, si modo erit locus. sed nosti genus</td><td></td></tr><tr><td>dialogorum meorum. ut in oratoriis, quos tu in caelum fers,</td><td></td></tr><tr><td>non potuit mentio fieri cuiusquam ab iis qui disputant nisi eius</td><td></td></tr><tr><td>qui illis notus aut auditus esset, &lt;ita&gt; hanc ego de re publica</td><td>5</td></tr><tr><td>quam institui disputationem in Africani personam et Phili et</td><td></td></tr><tr><td>Laeli &lt;et&gt; Manili contuli. adiunxi adulescentis Q. Tuberonem,</td><td></td></tr><tr><td>P. Rutilium, duo Laeli generos, Scaevolam et Fannium. itaque</td><td></td></tr><tr><td>cogitabam, quoniam in singulis libris utor prohoemiis ut</td><td></td></tr><tr><td>Aristoteles in iis quos ἐξωτερικοὺς vocat, aliquid efficere ut non</td><td>10</td></tr><tr><td>sine causa istum appellarem, id quod intellego tibi placere.</td><td></td></tr><tr><td>utinam modo conata efficere possim! rem enim, quod te non</td><td></td></tr><tr><td>fugit, magnam complexus sum et plurimi oti, quo ego maxime</td><td></td></tr><tr><td>egeo. </td><td></td></tr><tr><td>  Quod in iis libris quos laudas personam desideras Scaevolae,</td><td>3.1</td></tr><tr><td>non eam temere dimovi, sed feci idem quod in πολιτείᾳ deus</td><td></td></tr><tr><td>ille noster Plato. cum in Piraeum Socrates venisset ad Cepha-</td><td></td></tr><tr><td>lum, locupletem et festivum senem, quoad primus ille sermo </td><td></td></tr><tr><td>habe[re]tur, adest in disputando senex; deinde, cum ipse quo-</td><td>5</td></tr><tr><td>que commodissime locutus esset, ad rem divinam dicit se velle</td><td></td></tr><tr><td>discedere neque postea revertitur. credo Platonem vix putasse</td><td></td></tr><tr><td>satis consonum fore si hominem id aetatis in tam longo sermone</td><td></td></tr><tr><td>diutius retinuisset. multo ego magis hoc mihi cavendum putavi</td><td></td></tr><tr><td>in Scaevola, qui et aetate et valetudine erat ea qua esse memi-</td><td>10</td></tr><tr><td>nisti et iis honoribus ut vix satis decorum videretur eum pluris</td><td></td></tr><tr><td>dies esse in Crassi Tusculano. et erat primi libri sermo non</td><td></td></tr><tr><td>alienus a Scaevolae studiis; reliqui libri τεχνολογίαν habent, ut</td><td></td></tr><tr><td>scis. huic ioculatorem senem illum, ut noras, interesse sane</td><td></td></tr><tr><td>nolui. </td><td>15</td></tr><tr><td>  De re Piliae quod scribis, erit mihi curae. etenim est luculenta</td><td>4.1</td></tr><tr><td>res Aureliani, ut scribis, indiciis, et in eo me etiam Tulliae meae</td><td></td></tr><tr><td>venditabo. Vestorio non desum; gratum enim tibi id esse</td><td></td></tr><tr><td>intellego et ut ille intellegat curo. sed scis qui; cum habeat duo</td><td></td></tr><tr><td>facilis, nihil difficilius. </td><td>5</td></tr><tr><td>  Nunc ad ea &lt;quae&gt; quaeris de C. Catone. lege Iunia et</td><td>5.1</td></tr><tr><td>Licinia scis absolutum; Fufia ego tibi nuntio absolutum iri,</td><td></td></tr><tr><td>neque patronis suis tam libentibus quam accusatoribus. is</td><td></td></tr><tr><td>tamen et mecum et cum Milone in gratiam rediit. Drusus reus</td><td></td></tr><tr><td>est factus a Lucretio. iudicibus reiciendis &lt;dies&gt; a. d. <span class="caps">v</span> Non.</td><td>5</td></tr><tr><td>Quint. de Procilio rumores non boni; sed iudicia nosti. Hirrus</td><td></td></tr><tr><td>cum Domitio in gratia est. senatus consultum quod hi consules </td><td></td></tr><tr><td>de provinciis fecerunt, 'quicumque posthac . . . ', non mihi</td><td></td></tr><tr><td>videtur esse valiturum. </td><td></td></tr><tr><td>  De Messalla quod quaeris, quid scribam nescio. numquam</td><td>6.1</td></tr><tr><td>ego vidi tam paris candidatos. Messallae copias nosti. Scaurum</td><td></td></tr><tr><td>Triarius reum fecit. si quaeris, nulla est magnopere commota</td><td></td></tr><tr><td>συμπάθεια, sed tamen habet aedilitas eius memoriam non in-</td><td></td></tr><tr><td>gratam et est pondus apud rusticos in patris memoria. reliqui</td><td>5</td></tr><tr><td>duo plebeii sic exaequantur [ut] Domitius ut valeat amicis,</td><td></td></tr><tr><td>adiuvetur tamen non gratissimo munere, Memmius Caesaris</td><td></td></tr><tr><td>commendetur militibus, Pompei gratia nitatur. quibus si non</td><td></td></tr><tr><td>valuerit, putant fore aliquem qui comitia in adventum Caesaris</td><td></td></tr><tr><td>detrudat, Catone praesertim absoluto. </td><td>10</td></tr><tr><td>  Paccianae epistulae respondi; cognosce cetera. ex fratris</td><td>7.1</td></tr><tr><td>litteris incredibilia quaedam de Caesaris in me amore cognovi,</td><td></td></tr><tr><td>eaque sunt ipsius Caesaris uberrimis litteris confirmata. Britan-</td><td></td></tr><tr><td>nici belli exitus exspectatur; constat enim aditus insulae esse</td><td></td></tr><tr><td>muratos mirificis molibus. etiam illud iam cognitum est, neque</td><td>5</td></tr><tr><td>argenti scrupulum esse ullum in illa insula neque ullam spem</td><td></td></tr><tr><td>praedae nisi ex mancipiis; ex quibus nullos puto te litteris aut</td><td></td></tr><tr><td>musicis eruditos exspectare. </td><td></td></tr><tr><td>  Paulus in medio foro basilicam iam paene texerat isdem</td><td>8.1</td></tr><tr><td>antiquis columnis. illam autem quam locavit facit magnificen-</td><td></td></tr><tr><td>tissimam. quid quaeris? nihil gratius illo monumento, nihil</td><td></td></tr><tr><td>gloriosius. itaque Caesaris amici, me dico et Oppium dirum-</td><td></td></tr><tr><td>paris licet, &lt;in&gt; monumentum illud quod tu tollere laudibus </td><td>5</td></tr><tr><td>solebas, ut forum laxaremus et usque ad atrium Libertatis</td><td></td></tr><tr><td>explicaremus, contempsimus sescenties sestertium; cum privatis</td><td></td></tr><tr><td>non poterat transigi minore pecunia. efficiemus rem glorio-</td><td></td></tr><tr><td>sissimam. nam in campo Martio saepta tributis comitiis mar-</td><td></td></tr><tr><td>morea sumus et tecta facturi eaque cingemus excelsa porticu ut</td><td>10</td></tr><tr><td>mille passuum conficiatur. simul adiungetur huic operi villa</td><td></td></tr><tr><td>etiam publica. dices 'quid mihi hoc monumentum proderit?'</td><td></td></tr><tr><td>at quid id laboramus? &lt;habes&gt; res Romanas. non enim te puto</td><td></td></tr><tr><td>de lustro, quod iam desperatum est, aut de iudiciis quae lege</td><td></td></tr><tr><td>Clodia fiunt quaerere. </td><td>15</td></tr><tr><td>  Nunc te obiurgari patere, si iure. scribis enim in ea epistula</td><td>9.1</td></tr><tr><td>quam C. Decimius mihi reddidit Buthroto datam in Asiam tibi</td><td></td></tr><tr><td>eundum esse te arbitrari. mihi mehercule nihil videbatur esse</td><td></td></tr><tr><td>in quo tantulum interesset utrum per procuratores ageres an</td><td></td></tr><tr><td>per te ipsum ut a nobis totiens et tam longe abesses. sed haec</td><td>5</td></tr><tr><td>mallem integra re tecum egisse; profecto enim aliquid egissem.</td><td></td></tr><tr><td>nunc reprimam susceptam obiurgationem. hoc quod dixi</td><td></td></tr><tr><td>tantum utinam valeat ad celeritatem reditus tui! </td><td></td></tr><tr><td>  Ego ad te propterea minus saepe scribo quod certum non</td><td></td></tr><tr><td>habeo ubi sis aut ubi futurus sis; huic tamen nescio cui, quod</td><td>10</td></tr><tr><td>videbatur is te visurus esse, putavi dandas esse litteras. tu</td><td></td></tr><tr><td>quoniam iturum te in Asiam esse putas, ad quae tempora te</td><td></td></tr><tr><td>exspectemus facias me certiorem velim, et de Eutychide quid</td><td></td></tr><tr><td>egeris. </td><td></td></tr>
        </table>