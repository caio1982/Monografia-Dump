<table>
          <script>targetHit=0;</script>
          <tr class="title first  date"><td>vi Id<span class="snum">.</span> Febr<span class="snum">.</span> <span class="snum">49</span> <span class="snum">(</span>§<span class="snum">1)</span> Calibus</td><td></td></tr><tr class="title last  "><td>CICERO ATTICO SAL.</td><td></td></tr><tr><td>De malis nostris tu prius audis quam ego; istinc enim emanant.</td><td>7.21.1.1</td></tr><tr><td>boni autem hinc quod exspectes nihil est. veni Capuam ad</td><td></td></tr><tr><td>Non. Febr., ita ut iusserant consules. eo die Lentulus venit</td><td></td></tr><tr><td>sero. alter consul omnino non venerat <span class="caps">vii</span> Id.; eo enim die</td><td></td></tr><tr><td>ego Capua discessi et mansi Calibus. inde has litteras postridie </td><td>5</td></tr><tr><td>ante lucem dedi. haec Capuae dum fui cognovi: nihil in con-</td><td></td></tr><tr><td>sulibus, nullum usquam dilectum; nec enim conquisitores</td><td></td></tr><tr><td>φαινοπροσωπεῖν audent, cum ille adsit, contraque noster</td><td></td></tr><tr><td>dux nusquam sit, nihil agat, nec nomina dant; deficit enim</td><td></td></tr><tr><td>non voluntas sed spes. Gnaeus autem noster (o rem miseram</td><td>10</td></tr><tr><td>et incredibilem!) ut totus iacet! non animus est, non consilium,</td><td></td></tr><tr><td>non copiae, non diligentia. mittam illa, fugam ab urbe tur-</td><td></td></tr><tr><td>pissimam, timidissimas in oppidis contiones, ignorationem</td><td></td></tr><tr><td>non solum adversari sed etiam suarum copiarum: hoc cuius</td><td></td></tr><tr><td>modi est? <span class="caps">vii</span> Id. Febr. Capuam C. Cassius tribunus pl. venit,</td><td>2.1</td></tr><tr><td>attulit mandata ad consules ut Romam venirent, pecuniam</td><td></td></tr><tr><td>de sanctiore aerario auferrent, statim exirent. urbe relicta</td><td></td></tr><tr><td>redeant; quo praesidio? deinde exeant; quis sinat? consul</td><td></td></tr><tr><td>ei rescripsit ut prius ipse in Picenum. at illud totum erat</td><td>5</td></tr><tr><td>amissum; sciebat nemo praeter me ex litteris Dolabellae. mihi</td><td></td></tr><tr><td>dubium non erat quin ille iam iamque foret in Apulia,</td><td></td></tr><tr><td>Gnaeus noster in navi. </td><td></td></tr><tr><td>  Ego quid agam σκέμμα magnum, neque mehercule mihi</td><td>3.1</td></tr><tr><td>quidem ullum, nisi omnia essent acta turpissime neque ego</td><td></td></tr><tr><td>ullius consili particeps—sed tamen, quid me deceat. ipse</td><td></td></tr><tr><td>me Caesar ad pacem hortatur, sed antiquiores litterae quam</td><td></td></tr><tr><td>ruere coepit. Dolabella, Caelius me illi valde satis facere.</td><td>5</td></tr><tr><td>mira me ἀπορία torquet. iuva me consilio si potes, et tamen</td><td></td></tr><tr><td>ista quantum potes provide. nihil habeo tanta rerum per-</td><td></td></tr><tr><td>turbatione quod scribam; tuas litteras exspecto. </td><td></td></tr>
        </table>