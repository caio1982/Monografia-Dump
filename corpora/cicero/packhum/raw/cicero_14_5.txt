<table>
          <script>targetHit=0;</script>
          <tr><td>  'Quaesturam una petiit et sum ego factus prior.' Non</td><td>18.3</td></tr><tr><td>est respondendum ad omnia. Neque enim vestrum quem-</td><td></td></tr><tr><td>quam fugit, cum multi pares dignitate fiant, unus autem</td><td>5</td></tr><tr><td>primum solus possit obtinere, non eundem esse ordinem</td><td></td></tr><tr><td>dignitatis et renuntiationis, propterea quod renuntiatio</td><td></td></tr><tr><td>gradus habeat, dignitas autem sit persaepe eadem omnium.</td><td></td></tr><tr><td>Sed quaestura utriusque prope modum pari momento sortis</td><td></td></tr><tr><td>fuit. Habuit hic lege Titia provinciam tacitam et quietam, </td><td>10</td></tr><tr><td>tu illam cui, cum quaestores sortiuntur, etiam adclamari</td><td></td></tr><tr><td>solet, Ostiensem, non tam gratiosam et inlustrem quam</td><td></td></tr><tr><td>negotiosam et molestam. Consedit utriusque nomen in</td><td></td></tr><tr><td>quaestura. Nullum enim vobis sors campum dedit in quo</td><td></td></tr><tr><td>excurrere virtus cognoscique posset. Reliqui temporis spa-</td><td>19.1</td></tr><tr><td>tium in contentionem vocatur. Ab utroque dissimillima</td><td></td></tr><tr><td>ratione tractatum est. Servius hic nobiscum hanc urba-</td><td></td></tr><tr><td>nam militiam respondendi, scribendi, cavendi plenam sollici-</td><td></td></tr><tr><td>tudinis ac stomachi secutus est; ius civile didicit, multum</td><td>5</td></tr><tr><td>vigilavit, laboravit, praesto multis fuit, multorum stultitiam</td><td></td></tr><tr><td>perpessus est, adrogantiam pertulit, difficultatem exsorbuit;</td><td></td></tr><tr><td>vixit ad aliorum arbitrium, non ad suum. Magna laus et</td><td></td></tr><tr><td>grata hominibus unum hominem elaborare in ea scientia</td><td></td></tr><tr><td>quae sit multis profutura. Quid Murena interea? For-</td><td>20.1</td></tr><tr><td>tissimo et sapientissimo viro, summo imperatori legatus,</td><td></td></tr><tr><td>L. Lucullo, fuit; qua in legatione duxit exercitum, signa</td><td></td></tr><tr><td>contulit, manum conseruit, magnas copias hostium fudit,</td><td></td></tr><tr><td>urbis partim vi, partim obsidione cepit, Asiam istam refer-</td><td>5</td></tr><tr><td>tam et eandem delicatam sic obiit ut in ea neque avaritiae</td><td></td></tr><tr><td>neque luxuriae vestigium reliquerit, maximo in bello sic est</td><td></td></tr><tr><td>versatus ut hic multas res et magnas sine imperatore ges-</td><td></td></tr><tr><td>serit, nullam sine hoc imperator. Atque haec quamquam</td><td></td></tr><tr><td>praesente L. Lucullo loquor, tamen ne ab ipso propter</td><td>10</td></tr><tr><td>periculum nostrum concessam videamur habere licentiam</td><td></td></tr><tr><td>fingendi, publicis litteris testata sunt omnia, quibus L. Lu-</td><td></td></tr><tr><td>cullus tantum laudis impertiit quantum neque ambitiosus</td><td></td></tr><tr><td>imperator neque invidus tribuere alteri in communicanda</td><td></td></tr><tr><td>gloria debuit. Summa in utroque est honestas, summa</td><td>21.1</td></tr><tr><td>dignitas; quam ego, si mihi per Servium liceat, pari at-</td><td></td></tr><tr><td>que eadem in laude ponam. Sed non licet; agitat rem </td><td></td></tr><tr><td>militarem, insectatur totam hanc legationem, adsiduitatis</td><td></td></tr><tr><td>et operarum harum cotidianarum putat esse consulatum.</td><td>5</td></tr><tr><td>'Apud exercitum mihi fueris' inquit; 'tot annos forum non</td><td></td></tr><tr><td>attigeris; afueris tam diu et, cum longo intervallo veneris,</td><td></td></tr><tr><td>cum his qui in foro habitarint de dignitate contendas?'</td><td></td></tr><tr><td>Primum ista nostra adsiduitas, Servi, nescis quantum inter-</td><td></td></tr><tr><td>dum adferat hominibus fastidi, quantum satietatis. Mihi</td><td>10</td></tr><tr><td>quidem vehementer expediit positam in oculis esse gratiam;</td><td></td></tr><tr><td>sed tamen ego mei satietatem magno meo labore superavi</td><td></td></tr><tr><td>et tu item fortasse; verum tamen utrique nostrum deside-</td><td></td></tr><tr><td>rium nihil obfuisset. Sed ut hoc omisso ad studiorum atque</td><td>22.1</td></tr><tr><td>artium contentionem revertamur, qui potest dubitari quin</td><td></td></tr><tr><td>ad consulatum adipiscendum multo plus adferat dignitatis</td><td></td></tr><tr><td>rei militaris quam iuris civilis gloria? Vigilas tu de nocte</td><td></td></tr><tr><td>ut tuis consultoribus respondeas, ille ut eo quo intendit</td><td>5</td></tr><tr><td>mature cum exercitu perveniat; te gallorum, illum buci-</td><td></td></tr><tr><td>narum cantus exsuscitat; tu actionem instituis, ille aciem</td><td></td></tr><tr><td>instruit; tu caves ne tui consultores, ille ne urbes aut</td><td></td></tr><tr><td>castra capiantur; ille tenet et scit ut hostium copiae, tu</td><td></td></tr><tr><td>ut aquae pluviae arceantur; ille exercitatus est in propa-</td><td>10</td></tr><tr><td>gandis finibus, tuque in regendis. Ac nimirum—dicen-</td><td></td></tr><tr><td>dum est enim quod sentio—rei militaris virtus praestat</td><td></td></tr><tr><td>ceteris omnibus. Haec nomen populo Romano, haec huic</td><td></td></tr><tr><td>urbi aeternam gloriam peperit, haec orbem terrarum pa-</td><td></td></tr><tr><td>rere huic imperio coegit; omnes urbanae res, omnia haec</td><td>15</td></tr><tr><td>nostra praeclara studia et haec forensis laus et industria</td><td></td></tr><tr><td>latet in tutela ac praesidio bellicae virtutis. Simul atque</td><td></td></tr><tr><td>increpuit suspicio tumultus, artes ilico nostrae conticiscunt.  </td><td></td></tr>
        </table>