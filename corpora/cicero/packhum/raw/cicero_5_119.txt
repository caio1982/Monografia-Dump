<table>
          <script>targetHit=0;</script>
          <tr><td>  Si ostendam minus tribus medimnis in iugerum neminem</td><td>2.3.114.1</td></tr><tr><td>dedisse decumae, concedes, opinor, ut cum decumo fructus</td><td></td></tr><tr><td>arationis perceptus sit, neminem minus tribus decumis</td><td></td></tr><tr><td>dedisse. Atque hoc in benefici loco petitum est ab Apro-</td><td></td></tr><tr><td>nio, ut in iugera singula ternis medimnis decidere liceret.</td><td>5</td></tr><tr><td>Nam cum a multis quaterna, etiam quina exigerentur, multis</td><td></td></tr><tr><td>autem non modo granum nullum, sed ne paleae quidem</td><td></td></tr><tr><td>ex omni fructu atque ex annuo labore relinquerentur, tum</td><td></td></tr><tr><td>aratores Centuripini, qui numerus in agro Leontino maximus</td><td></td></tr><tr><td>est, unum in locum convenerunt, hominem suae civitatis in</td><td>10</td></tr><tr><td>primis honestum ac nobilem, Andronem Centuripinum, lega-</td><td></td></tr><tr><td>runt ad Apronium, (eundem quem hoc tempore ad hoc</td><td></td></tr><tr><td>iudicium legatum et testem Centuripina civitas misit), ut is</td><td></td></tr><tr><td>apud eum causam aratorum ageret, ab eoque peteret ut ab</td><td></td></tr><tr><td>aratoribus Centuripinis ne amplius in iugera singula quam</td><td>15</td></tr><tr><td>terna medimna exigeret. Hoc vix ab Apronio in summo</td><td>115.1</td></tr><tr><td>beneficio pro iis qui etiam tum incolumes erant impetratum</td><td></td></tr><tr><td>est. Id cum impetrabatur, hoc videlicet impetrabatur, ut </td><td></td></tr><tr><td>pro singulis decumis ternas decumas dare liceret. Quodsi</td><td></td></tr><tr><td>tua res non ageretur, a te potius postularent ne amplius quam</td><td>5</td></tr><tr><td>singulas, quam ab Apronio ut ne plus quam ternas decumas</td><td></td></tr><tr><td>darent. Nunc ut hoc tempore ea quae regie seu potius</td><td></td></tr><tr><td>tyrannice statuit in aratores Apronius praetermittam, neque</td><td></td></tr><tr><td>eos appellem a quibus omne frumentum eripuit, et quibus</td><td></td></tr><tr><td>nihil non modo de fructu sed ne de bonis quidem suis reli-</td><td>10</td></tr><tr><td>qui fecit, ex hisce ternis medimnis, quod benefici gratiaeque</td><td></td></tr><tr><td>causa concessit, quid lucri fiat cognoscite. </td><td></td></tr><tr><td>  Professio est agri Leontini ad iugerum <span class="caps"><span class="ovl">xxx</span></span><span class="ovl"></span>; haec sunt</td><td>116.1</td></tr><tr><td>ad tritici medimnum <span class="caps"><span class="ovl">xc</span></span><span class="ovl"></span>, id est mod. <span class="caps"><span class="ovl">dxxxx</span></span><span class="ovl"></span>; deductis</td><td></td></tr><tr><td>tritici mod. <span class="caps"><span class="ovl">ccxvi</span></span><span class="ovl"></span>, quanti decumae venierunt, reliqua sunt</td><td></td></tr><tr><td>tritici <span class="caps"><span class="ovl">cccxxiiii</span></span><span class="ovl"></span>. Adde totius summae <span class="caps">dxxxx</span> milium mod.</td><td></td></tr><tr><td>tris quinquagesimas; fit tritici mod. <span class="caps"><span class="ovl">xxxii</span>cccc</span> (ab omnibus</td><td>5</td></tr><tr><td>enim ternae praeterea quinquagesimae exigebantur); sunt</td><td></td></tr><tr><td>haec iam ad <span class="caps"><span class="ovl">ccclx</span></span><span class="ovl"></span> mod. tritici. At ego <span class="caps"><span class="ovl">cccc</span></span><span class="ovl"></span> lucri facta</td><td></td></tr><tr><td>esse dixeram; non enim duco in hac ratione eos quibus</td><td></td></tr><tr><td>ternis medimnis non est licitum decidere. Verum ut hac</td><td></td></tr><tr><td>ipsa ratione summam mei promissi compleam, ad singula</td><td>10</td></tr><tr><td>medimna multi HS binos, multi HS singulos semis acces-</td><td></td></tr><tr><td>sionis cogebantur dare, qui minimum, singulos nummos.</td><td></td></tr><tr><td>Minimum ut sequamur, quoniam <span class="caps"><span class="ovl">xc</span></span><span class="ovl"></span> med. duximus, acce-</td><td></td></tr><tr><td>dant eo novo pessimoque exemplo HS <span class="caps"><span class="ovl">xc</span></span><span class="ovl"></span>. Hic mihi etiam</td><td>117.1</td></tr><tr><td>dicere audebit magno se decumas vendidisse, cum ex eodem</td><td></td></tr><tr><td>agro dimidio ipse plus abstulerit quam populo Romano</td><td></td></tr><tr><td>miserit? <span class="caps"><span class="ovl">ccxvi</span></span><span class="ovl"></span> decumas agri Leontini vendidisti; si ex</td><td></td></tr><tr><td>lege, magno; si ut lex esset libido tua, si ut quae dimidiae</td><td>5</td></tr><tr><td>essent decumae vocarentur, parvo vendidisti; multo enim</td><td></td></tr><tr><td>pluris fructus annui Siciliae venire potuerunt, si id te sena-</td><td></td></tr><tr><td>tus aut populus Romanus facere voluisset. Etenim decumae</td><td></td></tr><tr><td>saepe tanti venierunt, cum lege Hieronica venirent, quanti </td><td></td></tr><tr><td>nunc lege Verria venierunt. Cedo mihi C. Norbani decu-</td><td>10</td></tr><tr><td>mas venditas. <span class="caps">C. Norbani decvmae venditae agri Leon-</span></td><td></td></tr><tr><td><span class="caps">tini.</span> Atqui tum neque iudicium de modo iugerum dabatur,</td><td></td></tr><tr><td>neque erat Artemidorus Cornelius recuperator, neque ab</td><td></td></tr><tr><td>aratore magistratus Siculus tantum exigebat quantum decu-</td><td></td></tr><tr><td>manus ediderat, nec beneficium petebatur a decumano, ut</td><td>15</td></tr><tr><td>in iugera singula ternis medimnis decidere liceret, nec</td><td></td></tr><tr><td>nummorum accessionem cogebatur arator dare nec ternas</td><td></td></tr><tr><td>quinquagesimas frumenti addere: et tamen populo Romano</td><td></td></tr><tr><td>magnus frumenti numerus mittebatur. </td><td></td></tr>
        </table>