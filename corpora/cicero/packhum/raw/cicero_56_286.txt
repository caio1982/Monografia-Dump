<table>
          <script>targetHit=0;</script>
          <tr class="title first last  "><td>CICERO S. D. Q. VALERIO LEG. PRO PR.</td><td></td></tr><tr><td>Non moleste fero eam necessitudinem quae mihi tecum est</td><td>13.5.1.1</td></tr><tr><td>notam esse quam plurimis, neque tamen ob eam causam</td><td></td></tr><tr><td>(quod tu optime existimare potes) te impedi&lt;i&gt; quo minus</td><td></td></tr><tr><td>susceptum negotium pro tua fide et diligentia ex voluntate</td><td></td></tr><tr><td>Caesaris, qui tibi rem magnam difficilemque commisit,</td><td>5</td></tr><tr><td>gerere possis. nam cum multi a me petant multa, quod de</td><td></td></tr><tr><td>tua erga me voluntate non dubitent, non committo ut</td><td></td></tr><tr><td>ambitione mea conturbem officium tuum. </td><td></td></tr><tr><td>  C. Curtio ab ineunte aetate familiarissime sum usus. eius</td><td>2.1</td></tr><tr><td>et Sullani temporis iniustissima calamitate dolui et, cum iis</td><td></td></tr><tr><td>qui similem iniuriam acceperant amissis omnibus fortunis</td><td></td></tr><tr><td>reditus tamen in patriam voluntate omnium concedi</td><td></td></tr><tr><td>videretur, adiutor incolumitatis fui. is habet in Volaterrano</td><td>5</td></tr><tr><td>possessionem, cum in eam tamquam e naufragio reliquias</td><td></td></tr><tr><td>contulisset. hoc autem tempore eum Caesar in senatum</td><td></td></tr><tr><td>legit; quem ordinem ille ista possessione amissa tueri vix</td><td></td></tr><tr><td>potest. gravissimum autem est, cum superior factus sit</td><td></td></tr><tr><td>ordine, inferiorem esse fortuna, minimeque convenit ex eo</td><td>10</td></tr><tr><td>agro qui Caesaris iussu dividatur eum moveri qui Caesaris</td><td></td></tr><tr><td>beneficio senator sit. sed mihi minus libet multa de aequitate</td><td>3.1</td></tr><tr><td>rei scribere ne causa potius apud te valuisse videar quam</td><td></td></tr><tr><td>gratia. quam ob rem te in maiorem modum rogo ut C. Curti</td><td></td></tr><tr><td>rem meam putes esse; quicquid mea causa faceres, ut, id </td><td></td></tr><tr><td>C. Curti causa cum feceris, existimes quod ille per me</td><td>5</td></tr><tr><td>habuerit id me habere abs te. hoc te vehementer etiam atque</td><td></td></tr><tr><td>etiam rogo.</td><td></td></tr>
        </table>