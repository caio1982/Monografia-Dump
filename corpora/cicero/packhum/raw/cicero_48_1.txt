<table>
          <script>targetHit=0;</script>
          <tr><td>  Iis igitur est difficilius satis facere, qui se Latina</td><td>1.4.1</td></tr><tr><td>scripta dicunt contemnere. in quibus hoc primum est</td><td></td></tr><tr><td>in quo admirer, cur in gravissimis rebus non delectet</td><td></td></tr><tr><td>eos sermo patrius, cum idem fabellas Latinas ad ver-</td><td></td></tr><tr><td>bum e Graecis expressas non inviti legant. quis enim</td><td>5</td></tr><tr><td>tam inimicus paene nomini Romano est, qui Ennii Me-</td><td></td></tr><tr><td>deam aut Antiopam Pacuvii spernat aut reiciat, quod</td><td></td></tr><tr><td>se isdem Euripidis fabulis delectari dicat, Latinas litte-</td><td></td></tr><tr><td>ras oderit? Synephebos ego, inquit, potius Caecilii aut</td><td></td></tr><tr><td>Andriam Terentii quam utramque Menandri legam?</td><td>10</td></tr><tr><td>A quibus tantum dissentio, ut, cum Sophocles vel op-</td><td>5.1</td></tr><tr><td>time scripserit Electram, tamen male conversam Atilii</td><td></td></tr><tr><td>mihi legendam putem, de quo Lucilius: 'ferreum scrip-</td><td></td></tr><tr><td>torem', verum, opinor, scriptorem tamen, ut legendus</td><td></td></tr><tr><td>sit. rudem enim esse omnino in nostris poëtis aut in- </td><td>5</td></tr><tr><td>ertissimae segnitiae est aut fastidii delicatissimi. mihi</td><td></td></tr><tr><td>quidem nulli satis eruditi videntur, quibus nostra ignota</td><td></td></tr><tr><td>sunt. an 'Utinám ne in nemore . . . ' nihilo minus legimus</td><td></td></tr><tr><td>quam hoc idem Graecum, quae autem de bene beate-</td><td></td></tr><tr><td>que vivendo a Platone disputata sunt, haec explicari</td><td>10</td></tr><tr><td>non placebit Latine? Quid? si nos non interpretum</td><td>6.1</td></tr><tr><td>fungimur munere, sed tuemur ea, quae dicta sunt ab iis,</td><td></td></tr><tr><td>quos probamus, eisque nostrum iudicium et nostrum</td><td></td></tr><tr><td>scribendi ordinem adiungimus, quid habent, cur Graeca</td><td></td></tr><tr><td>anteponant iis, quae et splendide dicta sint neque sint</td><td>5</td></tr><tr><td>conversa de Graecis? nam si dicent ab illis has res esse</td><td></td></tr><tr><td>tractatas, ne ipsos quidem Graecos est cur tam multos</td><td></td></tr><tr><td>legant, quam legendi sunt. quid enim est a Chrysippo</td><td></td></tr><tr><td>praetermissum in Stoicis? legimus tamen Diogenem,</td><td></td></tr><tr><td>Antipatrum, Mnesarchum, Panaetium, multos alios in</td><td>10</td></tr><tr><td>primisque familiarem nostrum Posidonium. quid? Theo-</td><td></td></tr><tr><td>phrastus mediocriterne delectat, cum tractat locos ab</td><td></td></tr><tr><td>Aristotele ante tractatos? quid? Epicurei num desistunt</td><td></td></tr><tr><td>de isdem, de quibus et ab Epicuro scriptum est et ab</td><td></td></tr><tr><td>antiquis, ad arbitrium suum scribere? quodsi Graeci le-</td><td>15</td></tr><tr><td>guntur a Graecis isdem de rebus alia ratione compo-</td><td></td></tr><tr><td>sitis, quid est, cur nostri a nostris non legantur? </td><td></td></tr>
        </table>