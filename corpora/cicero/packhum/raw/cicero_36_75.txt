<table>
          <script>targetHit=0;</script>
          <tr><td>  Nunc in alteram concessionis partem consideratio-</td><td>2.103.8</td></tr><tr><td>nem iam intendemus. Deprecatio est, in qua non de-</td><td>104.1</td></tr><tr><td>fensio facti, sed ignoscendi postulatio continetur. hoc</td><td></td></tr><tr><td>genus vix in iudicio probari potest, ideo quod con-</td><td></td></tr><tr><td>cesso peccato difficile est ab eo, qui peccatorum vindex</td><td></td></tr><tr><td>esse debet, ut ignoscat, impetrare. quare parte eius </td><td>5</td></tr><tr><td>generis, cum causam non in eo constitueris, uti licebit;</td><td></td></tr><tr><td>ut si pro aliquo claro aut forti viro, cuius in rem publi-</td><td></td></tr><tr><td>cam multa sunt beneficia, diceres, posses, cum videaris</td><td></td></tr><tr><td>non uti deprecatione, uti tamen, ad hunc modum:</td><td></td></tr><tr><td>'quodsi, iudices, hic pro suis beneficiis, pro suo studio,</td><td>10</td></tr><tr><td>quod in vos semper habuit, tali suo tempore multorum</td><td></td></tr><tr><td>suorum recte factorum causa uni delicto ut ignosce-</td><td></td></tr><tr><td>retis postularet, tamen dignum vestra mansuetudine,</td><td></td></tr><tr><td>dignum virtute huius esset, iudices, a vobis hanc rem</td><td></td></tr><tr><td>hoc postulante impetrari.' deinde augere beneficia</td><td>15</td></tr><tr><td>licebit et iudices per locum communem ad ignoscendi</td><td></td></tr><tr><td>voluntatem ducere. quare hoc genus quamquam in</td><td>105.1</td></tr><tr><td>iudiciis non versatur nisi quadam ex parte, tamen,</td><td></td></tr><tr><td>quia et pars haec ipsa inducenda nonnumquam est</td><td></td></tr><tr><td>et in senatu aut in consilio saepe omni in genere</td><td></td></tr><tr><td>tractanda, in id quoque praecepta ponemus. nam in</td><td>5</td></tr><tr><td>senatu [aut in consilio] de Syphace diu deliberatum</td><td></td></tr><tr><td>est, et de Q. Numitorio Pullo apud L. Opimium et</td><td></td></tr><tr><td>eius consilium diu dictum est, et magis in hoc qui-</td><td></td></tr><tr><td>dem ignoscendi quam cognoscendi postulatio valuit.</td><td></td></tr><tr><td>nam semper animo bono se in populum Romanum</td><td>10</td></tr><tr><td>fuisse non tam facile probabat, cum coniecturali con-</td><td></td></tr><tr><td>stitutione uteretur, quam ut propter posterius bene-</td><td></td></tr><tr><td>ficium sibi ignosceretur, cum deprecationis partes ad-</td><td></td></tr><tr><td>iungeret. </td><td></td></tr>
        </table>