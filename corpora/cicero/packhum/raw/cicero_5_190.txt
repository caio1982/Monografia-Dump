<table>
          <script>targetHit=0;</script>
          <tr><td>  Vnius etiam urbis omnium pulcherrimae atque ornatis-</td><td>2.4.115.6</td></tr><tr><td>simae, Syracusarum, direptionem commemorabo et in</td><td></td></tr><tr><td>medium proferam, iudices, ut aliquando totam huius</td><td></td></tr><tr><td>generis orationem concludam atque definiam. Nemo fere</td><td></td></tr><tr><td>vestrum est quin quem ad modum captae sint a M. Mar-</td><td>10</td></tr><tr><td>cello Syracusae saepe audierit, non numquam etiam in</td><td></td></tr><tr><td>annalibus legerit. Conferte hanc pacem cum illo bello,</td><td></td></tr><tr><td>huius praetoris adventum cum illius imperatoris victoria,</td><td></td></tr><tr><td>huius cohortem impuram cum illius exercitu invicto, huius</td><td></td></tr><tr><td>libidines cum illius continentia: ab illo qui cepit conditas,</td><td>15</td></tr><tr><td>ab hoc qui constitutas accepit captas dicetis Syracusas. Ac</td><td>116.1</td></tr><tr><td>iam illa omitto quae disperse a me multis in locis dicentur</td><td></td></tr><tr><td>ac dicta sunt, forum Syracusanorum, quod introitu Marcelli</td><td></td></tr><tr><td>purum a caede servatum est, id adventu Verris Siculorum</td><td></td></tr><tr><td>innocentium sanguine redundasse, portum Syracusanorum,</td><td>5</td></tr><tr><td>qui tum et nostris classibus et Carthaginiensium clausus</td><td></td></tr><tr><td>fuisset, eum isto praetore Cilicum myoparoni praedonibusque</td><td></td></tr><tr><td>patuisse; mitto adhibitam vim ingenuis, matres familias</td><td></td></tr><tr><td>violatas, quae tum in urbe capta commissa non sunt neque</td><td></td></tr><tr><td>odio hostili neque licentia militari neque more belli neque</td><td>10</td></tr><tr><td>iure victoriae; mitto, inquam, haec omnia, quae ab isto per</td><td></td></tr><tr><td>triennium perfecta sunt; ea quae coniuncta cum illis rebus</td><td></td></tr><tr><td>sunt de quibus antea dixi cognoscite. </td><td></td></tr><tr><td>  Vrbem Syracusas maximam esse Graecarum, pulcher-</td><td>117.1</td></tr><tr><td>rimam omnium saepe audistis. Est, iudices, ita ut dicitur.</td><td></td></tr><tr><td>Nam et situ est cum munito tum ex omni aditu vel terra</td><td></td></tr><tr><td>vel mari praeclaro ad aspectum, et portus habet prope in</td><td></td></tr><tr><td>aedificatione amplexuque urbis inclusos; qui cum diversos</td><td>5</td></tr><tr><td>inter se aditus habeant, in exitu coniunguntur et confluunt.</td><td></td></tr><tr><td>Eorum coniunctione pars oppidi quae appellatur Insula, </td><td></td></tr><tr><td>mari disiuncta angusto, ponte rursus adiungitur et conti-</td><td></td></tr><tr><td>netur. Ea tanta est urbs ut ex quattuor urbibus maximis</td><td>118.1</td></tr><tr><td>constare dicatur; quarum una est ea quam dixi Insula,</td><td></td></tr><tr><td>quae duobus portibus cincta in utriusque portus ostium</td><td></td></tr><tr><td>aditumque proiecta est; in qua domus est quae Hieronis</td><td></td></tr><tr><td>regis fuit, qua praetores uti solent. In ea sunt aedes sacrae</td><td>5</td></tr><tr><td>complures, sed duae quae longe ceteris antecellant, Dianae,</td><td></td></tr><tr><td>et altera, quae fuit ante istius adventum ornatissima, Mi-</td><td></td></tr><tr><td>nervae. In hac insula extrema est fons aquae dulcis, cui</td><td></td></tr><tr><td>nomen Arethusa est, incredibili magnitudine, plenissimus</td><td></td></tr><tr><td>piscium, qui fluctu totus operiretur nisi munitione ac mole</td><td>10</td></tr><tr><td>lapidum diiunctus esset a mari. Altera autem est urbs Syra-</td><td>119.1</td></tr><tr><td>cusis, cui nomen Achradina est; in qua forum maximum,</td><td></td></tr><tr><td>pulcherrimae porticus, ornatissimum prytanium, amplissima</td><td></td></tr><tr><td>est curia templumque egregium Iovis Olympii ceteraeque</td><td></td></tr><tr><td>urbis partes, quae una via lata perpetua multisque trans-</td><td>5</td></tr><tr><td>versis divisae privatis aedificiis continentur. Tertia est</td><td></td></tr><tr><td>urbs quae, quod in ea parte Fortunae fanum antiquum</td><td></td></tr><tr><td>fuit, Tycha nominata est; in qua gymnasium amplissimum</td><td></td></tr><tr><td>est et complures aedes sacrae, coliturque ea pars et habi-</td><td></td></tr><tr><td>tatur frequentissime. Quarta autem est quae, quia postrema</td><td>10</td></tr><tr><td>coaedificata est, Neapolis nominatur; quam ad summam</td><td></td></tr><tr><td>theatrum maximum, praeterea duo templa sunt egregia,</td><td></td></tr><tr><td>Cereris unum, alterum Liberae, signumque Apollinis, qui</td><td></td></tr><tr><td>Temenites vocatur, pulcherrimum et maximum; quod iste</td><td></td></tr><tr><td>si portare potuisset, non dubitasset auferre. </td><td>15</td></tr>
        </table>