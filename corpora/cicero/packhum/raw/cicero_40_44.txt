<table>
          <script>targetHit=0;</script>
          <tr><td>  Sequitur ergo ut qui maxume cadant in orationem</td><td>191.1</td></tr><tr><td>aptam numeri videndum sit. sunt enim qui iambicum</td><td></td></tr><tr><td>putent, quod sit orationis simillimus; qua de causa</td><td></td></tr><tr><td>fieri, ut is potissimum propter similitudinem veritatis</td><td></td></tr><tr><td>adhibeatur in fabulis, quod ille dactylicus numerus</td><td>5</td></tr><tr><td>hexametrorum magniloquentiae sit accommodatior.</td><td></td></tr><tr><td>Ephorus autem, levis ipse orator et profectus ex op- </td><td></td></tr><tr><td>tuma disciplina, paeana sequitur aut dactylum, fugit</td><td></td></tr><tr><td>autem spondeum et trochaeum. quod enim paean</td><td></td></tr><tr><td>habeat tris brevis, dactylus autem duas, brevitate et</td><td>10</td></tr><tr><td>celeritate syllabarum labi putat verba proclivius con-</td><td></td></tr><tr><td>traque accidere in spondeo et trochaeo: quod alter e</td><td></td></tr><tr><td>longis constet, alter e brevibus, fieri alteram nimis</td><td></td></tr><tr><td>incitatam, alteram nimis tardam orationem, neutram</td><td></td></tr><tr><td>temperatam. sed et illi priores errant et Ephorus in</td><td>192.1</td></tr><tr><td>culpa est. nam et qui paeana praetereunt non vident</td><td></td></tr><tr><td>mollissimum a sese numerum eundemque amplissi-</td><td></td></tr><tr><td>mum praeteriri. quod longe Aristoteli videtur secus, qui</td><td></td></tr><tr><td>iudicat heroum numerum grandiorem quam desideret</td><td>5</td></tr><tr><td>soluta oratio, iambum autem nimis e volgari esse</td><td></td></tr><tr><td>sermone. ita neque humilem et abiectam orationem</td><td></td></tr><tr><td>nec nimis altam et exaggeratam probat, plenam tamen</td><td></td></tr><tr><td>eam volt esse gravitatis, ut eos qui audient ad ma-</td><td></td></tr><tr><td>iorem admirationem possit traducere. trochaeum autem,</td><td>193.1</td></tr><tr><td>qui est eodem spatio quo choreus, cordacem appellat,</td><td></td></tr><tr><td>quia contractio et brevitas dignitatem non habeat. ita</td><td></td></tr><tr><td>paeana probat eoque ait uti omnis, sed ipsos non sen-</td><td></td></tr><tr><td>tire, cum utantur. esse autem tertium ac medium inter</td><td>5</td></tr><tr><td>illos et ita factos eos pedes esse, ut in iis singulis mo-</td><td></td></tr><tr><td>dus insit aut sesquiplex aut duplex aut par. itaque</td><td></td></tr><tr><td>illi de quibus ante dixi tantummodo commoditatis</td><td></td></tr><tr><td>habuerunt rationem, nullam dignitatis. iambus enim et</td><td>194.1</td></tr><tr><td>dactylus in versum cadunt maxume; itaque ut versum</td><td></td></tr><tr><td>fugimus in oratione, sic hi sunt evitandi continuati</td><td></td></tr><tr><td>pedes; aliud enim quiddam est oratio nec quicquam</td><td></td></tr><tr><td>inimicius quam illa versibus; paean autem minime est</td><td>5</td></tr><tr><td>aptus ad versum, quo lubentius eum recepit oratio. </td><td></td></tr><tr><td>Ephorus vero ne spondeum quidem quem fugit in-</td><td></td></tr><tr><td>tellegit esse aequalem dactylo quem probat. syllabis</td><td></td></tr><tr><td>enim metiundos pedes, non intervallis existimat; quod</td><td></td></tr><tr><td>idem facit in trochaeo, qui temporibus et intervallis</td><td>10</td></tr><tr><td>est par iambo sed eo vitiosus in oratione, si ponatur</td><td></td></tr><tr><td>extremus, quod verba melius in syllabas longiores ca-</td><td></td></tr><tr><td>dunt. atque haec, quae sunt apud Aristotelen, eadem</td><td></td></tr><tr><td>a Theophrasto Theodecteque de paeane dicuntur. ego</td><td>195.1</td></tr><tr><td>autem sentio omnis in oratione esse quasi permixtos</td><td></td></tr><tr><td>et confusos pedes. nec enim effugere possemus anim-</td><td></td></tr><tr><td>adversionem, si semper isdem uteremur, quia nec</td><td></td></tr><tr><td>numerosa esse ut poema neque extra numerum ut</td><td>5</td></tr><tr><td>sermo volgi esse debet oratio—alterum nimis est</td><td></td></tr><tr><td>vinctum, ut de industria factum appareat, alterum</td><td></td></tr><tr><td>nimis dissolutum, ut pervagatum ac volgare videatur;</td><td></td></tr><tr><td>ut ab altero non delectere, alterum oderis—sit</td><td>196.1</td></tr><tr><td>igitur, ut supra dixi, permixta et temperata numeris</td><td></td></tr><tr><td>nec dissoluta nec tota numerosa, paeane maxume, quo-</td><td></td></tr><tr><td>niam optumus auctor ita censet, sed reliquis etiam</td><td></td></tr><tr><td>numeris, quos ille praeterit, temperata. </td><td>5</td></tr>
        </table>