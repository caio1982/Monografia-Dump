<table>
          <script>targetHit=0;</script>
          <tr class="title first  date"><td>c<span class="snum">.</span> iii Kal<span class="snum">.</span> Mai<span class="snum">.</span> <span class="snum">59</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Vt scribis ita video, non minus incerta in re publica quam in</td><td>2.15.1.1</td></tr><tr><td>epistula tua, sed tamen ista ipsa me varietas sermonum opinio-</td><td></td></tr><tr><td>numque delectat. Romae enim videor esse cum tuas litteras</td><td></td></tr><tr><td>lego et, ut fit in tantis rebus, modo hoc modo illud audire.</td><td></td></tr><tr><td>illud tamen explicare non possum quidnam inveniri possit</td><td>5</td></tr><tr><td>nullo recusante ad facultatem agrariam. Bibuli autem ista</td><td>2.1</td></tr><tr><td>magnitudo animi in comitiorum dilatione quid habet nisi ipsius</td><td></td></tr><tr><td>iudicium, sine ulla correctione rei publicae? nimirum in Publio</td><td></td></tr><tr><td>spes est. fiat, fiat tribunus pl., si nihil aliud ut eo citius tu ex</td><td></td></tr><tr><td>Epiro revertare. nam ut illo tu careas non video posse fieri,</td><td>5</td></tr><tr><td>praesertim si mecum aliquid volet disputare. sed id quidem</td><td></td></tr><tr><td>non dubium est quin, si quid erit eius modi, sis advolaturus.</td><td></td></tr><tr><td>verum ut hoc non sit, tamen, sive ruet †get† rem publicam,</td><td></td></tr><tr><td>praeclarum spectaculum mihi propono, modo te consessore</td><td></td></tr><tr><td>spectare liceat. </td><td>10</td></tr><tr><td>  Cum haec maxime scribebam, ecce tibi Sebosus! nondum</td><td>3.1</td></tr><tr><td>plane ingemueram, 'salve' inquit Arrius. hoc est Roma</td><td></td></tr><tr><td>decedere? quos ego homines effugi, cum in hos incidi? ego</td><td></td></tr><tr><td>vero 'in montis patrios et ad incunabula nostra' pergam.</td><td></td></tr><tr><td>denique, si solus non potuero, cum rusticis potius quam cum</td><td>5</td></tr><tr><td>his perurbanis, ita tamen ut, quoniam tu nihil certi scribis, in</td><td></td></tr><tr><td>Formiano tibi praestoler usque ad <span class="caps">iii</span> Non. Mai. </td><td></td></tr><tr><td>  Terentiae pergrata est adsiduitas tua et diligentia in contro-</td><td>4.1</td></tr><tr><td>versia Mulviana. nescit omnino te communem causam </td><td></td></tr><tr><td>defendere eorum qui agros publicos possideant. sed tamen tu</td><td></td></tr><tr><td>aliquid publicanis pendis, haec etiam id recusat. ea tibi igitur et</td><td></td></tr><tr><td>Κικέρων, ἀριστοκρατικώτατος παῖς, salutem dicunt.</td><td>5</td></tr>
        </table>