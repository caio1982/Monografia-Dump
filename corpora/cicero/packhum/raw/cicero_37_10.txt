<table>
          <script>targetHit=0;</script>
          <tr><td>  Haec cum Crassus dixisset, silentium est consecutum;</td><td>1.160.1</td></tr><tr><td>sed quamquam satis eis, qui aderant, ad id, quod erat pro-</td><td></td></tr><tr><td>positum, dictum videbatur, tamen sentiebant celerius esse</td><td></td></tr><tr><td>multo quam ipsi vellent ab eo peroratum. Tum Scaevola</td><td></td></tr><tr><td>'quid est, Cotta?' inquit 'quid tacetis? Nihilne vobis in</td><td>5</td></tr><tr><td>mentem venit, quod praeterea ab Crasso requiratis?' 'Id</td><td>161.1</td></tr><tr><td>me hercule' inquit 'ipsum attendo: tantus enim cursus ver-</td><td></td></tr><tr><td>borum fuit et sic evolavit oratio, ut eius vim et incitationem</td><td></td></tr><tr><td>aspexerim, vestigia ingressumque vix viderim, et tamquam</td><td></td></tr><tr><td>in aliquam locupletem ac refertam domum venerim, non</td><td>5</td></tr><tr><td>explicata veste neque proposito argento neque tabulis et</td><td></td></tr><tr><td>signis propalam conlocatis, sed his omnibus multis magnifi-</td><td></td></tr><tr><td>cisque rebus constructis ac reconditis; sic modo in oratione</td><td></td></tr><tr><td>Crassi divitias atque ornamenta eius ingeni per quaedam</td><td></td></tr><tr><td>involucra atque integumenta perspexi, sed ea contemplari</td><td>10</td></tr><tr><td>cum cuperem, vix aspiciendi potestas fuit; itaque nec hoc</td><td></td></tr><tr><td>possum dicere, me omnino ignorare, quid possideat, neque</td><td></td></tr><tr><td>plane nosse atque vidisse.' 'Quin tu igitur facis idem,'</td><td>162.1</td></tr><tr><td>inquit Scaevola 'quod faceres, si in aliquam domum plenam</td><td></td></tr><tr><td>ornamentorum villamve venisses? Si ea seposita, ut dicis, </td><td></td></tr><tr><td>essent, tu, qui valde spectandi cupidus esses, non dubitares</td><td></td></tr><tr><td>rogare dominum, ut proferri iuberet, praesertim si esset</td><td>5</td></tr><tr><td>familiaris: similiter nunc petes a Crasso, ut illam copiam</td><td></td></tr><tr><td>ornamentorum suorum, quam constructam uno in loco quasi</td><td></td></tr><tr><td>per transennam praetereuntes strictim aspeximus, in lucem</td><td></td></tr><tr><td>proferat et suo quidque in loco conlocet.' 'Ego vero' inquit</td><td>163.1</td></tr><tr><td>Cotta 'a te peto, Scaevola:—me enim et hunc Sulpicium</td><td></td></tr><tr><td>impedit pudor ab homine omnium gravissimo, qui genus</td><td></td></tr><tr><td>huius modi disputationis semper contempserit, haec, quae</td><td></td></tr><tr><td>isti forsitan puerorum elementa videantur, exquirere:—sed</td><td>5</td></tr><tr><td>tu hanc nobis veniam, Scaevola, da, et perfice, ut Crassus</td><td></td></tr><tr><td>haec, quae coartavit et peranguste refersit in oratione sua,</td><td></td></tr><tr><td>dilatet nobis atque explicet.' 'Ego me hercule' inquit Mucius</td><td>164.1</td></tr><tr><td>'antea vestra magis hoc causa volebam, quam mea; neque</td><td></td></tr><tr><td>enim tanto opere hanc a Crasso disputationem desiderabam,</td><td></td></tr><tr><td>quanto opere eius in causis oratione delector; nunc vero,</td><td></td></tr><tr><td>Crasse, mea quoque te iam causa rogo, ut, quoniam tantum</td><td>5</td></tr><tr><td>habemus oti, quantum iam diu nobis non contigit, ne gra-</td><td></td></tr><tr><td>veris exaedificare id opus, quod instituisti: formam enim</td><td></td></tr><tr><td>totius negoti opinione meliorem maioremque video, quam</td><td></td></tr><tr><td>vehementer probo.' 'Enimvero' inquit Crassus 'mirari satis</td><td>165.1</td></tr><tr><td>non queo etiam te haec, Scaevola, desiderare, quae neque</td><td></td></tr><tr><td>ego ita teneo, uti ei, qui docent, neque sunt eius generis,</td><td></td></tr><tr><td>ut, si optime tenerem, digna essent ista sapientia ac tuis</td><td></td></tr><tr><td>auribus.' 'Ain tu?' inquit ille: 'si de istis communibus et</td><td>5</td></tr><tr><td>pervagatis vix huic aetati audiendum putas, etiamne illa</td><td></td></tr><tr><td>neglegere possumus, quae tu oratori cognoscenda esse dixisti,</td><td></td></tr><tr><td>de naturis hominum, de moribus, de rationibus eis, quibus</td><td></td></tr><tr><td>hominum mentes et incitarentur et reprimerentur, de historia,</td><td></td></tr><tr><td>de antiquitate, de administratione rei publicae, denique de</td><td>10</td></tr><tr><td>nostro ipso iure civili? Hanc enim ego omnem scientiam </td><td></td></tr><tr><td>et copiam rerum in tua prudentia sciebam inesse; in ora-</td><td></td></tr><tr><td>toris vero instrumento tam lautam supellectilem numquam</td><td></td></tr><tr><td>videram.' 'Potes igitur,' inquit Crassus 'ut alia omittam</td><td>166.1</td></tr><tr><td>innumerabilia et immensa et ad ipsum tuum ius civile</td><td></td></tr><tr><td>veniam, oratores putare eos, quos multas horas exspectavit,</td><td></td></tr><tr><td>cum in campum properaret, et ridens et stomachans P. Scae-</td><td></td></tr><tr><td>vola, cum Hypsaeus maxima voce, plurimis verbis a M. Crasso</td><td>5</td></tr><tr><td>praetore contenderet, ut ei, quem defendebat, causa cadere</td><td></td></tr><tr><td>liceret, Cn. autem Octavius, homo consularis, non minus</td><td></td></tr><tr><td>longa oratione recusaret, ne adversarius causa caderet ac ne</td><td></td></tr><tr><td>is, pro quo ipse diceret, turpi tutelae iudicio atque omni</td><td></td></tr><tr><td>molestia stultitia adversarii liberaretur?' 'Ego vero istos,'</td><td>167.1</td></tr><tr><td>inquit—'memini enim mihi narrare Mucium—non modo</td><td></td></tr><tr><td>oratoris nomine sed ne foro quidem dignos vix putarim.'</td><td></td></tr><tr><td>'Atqui non defuit illis patronis' inquit Crassus 'eloquentia</td><td></td></tr><tr><td>neque dicendi ratio aut copia, sed iuris civilis scientia: quod</td><td>5</td></tr><tr><td>alter plus lege agendo petebat, quam quantum lex in <span class="caps">xii</span></td><td></td></tr><tr><td>tabulis permiserat, quod cum impetrasset, causa caderet;</td><td></td></tr><tr><td>alter iniquum putabat plus secum agi, quam quod erat in</td><td></td></tr><tr><td>actione; neque intellegebat, si ita esset actum, litem adver-</td><td></td></tr><tr><td>sarium perditurum. Quid? in his paucis diebus nonne</td><td>168.1</td></tr><tr><td>nobis in tribunali Q. Pompei praetoris urbani familiaris</td><td></td></tr><tr><td>nostri sedentibus homo ex numero disertorum postulabat,</td><td></td></tr><tr><td>ut illi, unde peteretur, vetus atque usitata exceptio daretur</td><td></td></tr><tr><td><span class="caps">cvivs pecvniae dies fvisset</span>? quod petitoris causa com-</td><td>5</td></tr><tr><td>paratum esse non intellegebat, ut, si ille infitiator probasset</td><td></td></tr><tr><td>iudici ante petitam esse pecuniam, quam esset coepta deberi,</td><td></td></tr><tr><td>petitor rursus cum peteret, ne exceptione excluderetur, <span class="caps">qvod</span></td><td></td></tr><tr><td><span class="caps">ea res in ivdicivm ante venisset</span>. Quid ergo hoc fieri</td><td>169.1</td></tr><tr><td>turpius aut dici potest, quam eum, qui hanc personam susce-</td><td></td></tr><tr><td>perit, ut amicorum controversias causasque tueatur, labo-</td><td></td></tr><tr><td>rantibus succurrat, aegris medeatur, adflictos excitet, hunc </td><td></td></tr><tr><td>in minimis tenuissimisque rebus ita labi, ut aliis miserandus,</td><td>5</td></tr><tr><td>aliis inridendus esse videatur? Equidem propinquum no-</td><td>170.1</td></tr><tr><td>strum P. Crassum [illum Divitem] cum multis aliis rebus</td><td></td></tr><tr><td>elegantem hominem et ornatum tum praecipue in hoc effe-</td><td></td></tr><tr><td>rendum et laudandum puto, quod, cum P. Scaevolae frater</td><td></td></tr><tr><td>esset, solitus est ei persaepe dicere neque illum in iure civili</td><td>5</td></tr><tr><td>satis [illi arti] facere posse, nisi dicendi copiam adsumpsisset</td><td></td></tr><tr><td>—quod quidem hic, qui mecum consul fuit, filius eius est</td><td></td></tr><tr><td>consecutus—neque se ante causas amicorum tractare atque</td><td></td></tr><tr><td>agere coepisse, quam ius civile didicisset. Quid vero ille</td><td>171.1</td></tr><tr><td>[M.] Cato? Nonne et eloquentia tanta fuit, quantam illa</td><td></td></tr><tr><td>tempora atque illa aetas in hac civitate ferre maximam</td><td></td></tr><tr><td>potuit, et iuris civilis omnium peritissimus? Verecundius</td><td></td></tr><tr><td>hac de re iam dudum loquor, quod adest vir in dicendo</td><td>5</td></tr><tr><td>summus, quem ego unum oratorem maxime admiror; sed</td><td></td></tr><tr><td>tamen idem hoc semper ius civile contempsit. Verum,</td><td>172.1</td></tr><tr><td>quoniam sententiae atque opinionis meae voluistis esse par-</td><td></td></tr><tr><td>ticipes, nihil occultabo et, quoad potero, vobis exponam,</td><td></td></tr><tr><td>quid de quaque re sentiam. Antoni incredibilis quae-</td><td></td></tr><tr><td>dam et prope singularis et divina vis ingeni videtur, etiam si</td><td>5</td></tr><tr><td>hac scientia iuris nudata sit, posse se facile ceteris armis</td><td></td></tr><tr><td>prudentiae tueri atque defendere; quam ob rem hic nobis</td><td></td></tr><tr><td>sit exceptus; ceteros vero non dubitabo primum inertiae</td><td></td></tr><tr><td>condemnare sententia mea, post etiam impudentiae; nam</td><td>173.1</td></tr><tr><td>volitare in foro, haerere in iure ac praetorum tribunalibus,</td><td></td></tr><tr><td>iudicia privata magnarum rerum obire, in quibus saepe non</td><td></td></tr><tr><td>de facto, sed de aequitate ac iure certetur, iactare se in</td><td></td></tr><tr><td>causis centumviralibus, in quibus usucapionum, tutelarum,</td><td>5</td></tr><tr><td>gentilitatum, agnationum, adluvionum, circumluvionum, nex-</td><td></td></tr><tr><td>orum, mancipiorum, parietum, luminum, stillicidiorum, tes-</td><td></td></tr><tr><td>tamentorum ruptorum aut ratorum, ceterarumque rerum </td><td></td></tr><tr><td>innumerabilium iura versentur, cum omnino, quid suum,</td><td></td></tr><tr><td>quid alienum, qua re denique civis aut peregrinus, servus</td><td>10</td></tr><tr><td>aut liber quispiam sit, ignoret, insignis est impudentiae.</td><td></td></tr><tr><td>Illa vero deridenda adrogantia est, in minoribus navigiis</td><td>174.1</td></tr><tr><td>rudem esse se confiteri, quinqueremis autem aut etiam</td><td></td></tr><tr><td>maiores gubernare didicisse. Tu mihi cum in circulo de-</td><td></td></tr><tr><td>cipiare adversari stipulatiuncula et cum obsignes tabellas</td><td></td></tr><tr><td>clientis tui, quibus in tabellis id sit scriptum, quo ille capi-</td><td>5</td></tr><tr><td>atur, ego tibi ullam causam maiorem committendam putem?</td><td></td></tr><tr><td>Citius hercule is, qui duorum scalmorum naviculam in portu</td><td></td></tr><tr><td>everterit, in Euxino ponto Argonautarum navem gubernarit.</td><td></td></tr><tr><td>Quid? si ne parvae quidem causae sunt, sed saepe maximae,</td><td>175.1</td></tr><tr><td>in quibus certatur de iure civili, quod tandem os est eius</td><td></td></tr><tr><td>patroni, qui ad eas causas sine ulla scientia iuris audet acce-</td><td></td></tr><tr><td>dere? Quae potuit igitur esse causa maior, quam illius</td><td></td></tr><tr><td>militis? de cuius morte cum domum falsus ab exercitu</td><td>5</td></tr><tr><td>nuntius venisset et pater eius re credita testamentum mu-</td><td></td></tr><tr><td>tasset et, quem ei visum esset, fecisset heredem essetque</td><td></td></tr><tr><td>ipse mortuus, res delata est ad centumviros, cum miles</td><td></td></tr><tr><td>domum revenisset egissetque lege in hereditatem paternam</td><td></td></tr><tr><td>testamento exheres filius. [Nempe] in ea causa quaesitum</td><td>10</td></tr><tr><td>est de iure civili, possetne paternorum bonorum exheres esse</td><td></td></tr><tr><td>filius, quem pater testamento neque heredem neque ex-</td><td></td></tr><tr><td>heredem scripsisset nominatim. Quid? qua de re inter</td><td>176.1</td></tr><tr><td>Marcellos et Claudios patricios centumviri iudicarunt, cum</td><td></td></tr><tr><td>Marcelli ab liberti filio stirpe, Claudii patricii eiusdem homi-</td><td></td></tr><tr><td>nis hereditatem gente ad se redisse dicerent, nonne in ea</td><td></td></tr><tr><td>causa fuit oratoribus de toto stirpis et gentilitatis iure dicen-</td><td>5</td></tr><tr><td>dum? Quid? quod item in centumvirali iudicio certatum</td><td>177.1</td></tr><tr><td>esse accepimus, cum Romam in exsilium venisset, cui Romae</td><td></td></tr><tr><td>exsulare ius esset, si se ad aliquem quasi patronum appli-</td><td></td></tr><tr><td>cavisset, intestatoque esset mortuus, nonne in ea causa ius </td><td></td></tr><tr><td>applicationis obscurum sane et ignotum patefactum in iudicio</td><td>5</td></tr><tr><td>atque inlustratum est a patrono? Quid? nuper, cum ego</td><td>178.1</td></tr><tr><td>C. Sergi Oratae contra hunc nostrum Antonium iudicio</td><td></td></tr><tr><td>privato causam defenderem, nonne omnis nostra in iure</td><td></td></tr><tr><td>versata defensio est? Cum enim M. Marius Gratidianus</td><td></td></tr><tr><td>aedis Oratae vendidisset neque servire quandam earum</td><td>5</td></tr><tr><td>aedium partem in mancipi lege dixisset, defendebamus,</td><td></td></tr><tr><td>quicquid fuisset incommodi in mancipio, id si venditor</td><td></td></tr><tr><td>scisset neque declarasset, praestare debere. Quo quidem in</td><td>179.1</td></tr><tr><td>genere familiaris noster M. Buculeius, homo neque meo</td><td></td></tr><tr><td>iudicio stultus et suo valde sapiens et ab iuris studio non</td><td></td></tr><tr><td>abhorrens, simili [in re] quodam modo nuper erravit: nam</td><td></td></tr><tr><td>cum aedis L. Fufio venderet, in mancipio lumina, uti tum</td><td>5</td></tr><tr><td>essent, ita recepit; Fufius autem, simul atque aedificari</td><td></td></tr><tr><td>coeptum est in quadam parte urbis, quae modo ex illis</td><td></td></tr><tr><td>aedibus conspici posset, egit statim cum Buculeio, quod,</td><td></td></tr><tr><td>cuicumque particulae caeli officeretur, quamvis esset procul,</td><td></td></tr><tr><td>mutari lumina putabat. Quid vero? clarissima M'. Curi</td><td>180.1</td></tr><tr><td>causa Marcique Coponi nuper apud centumviros quo</td><td></td></tr><tr><td>concursu hominum, qua exspectatione defensa est? Cum</td><td></td></tr><tr><td>Q. Scaevola, aequalis et conlega meus, homo omnium et</td><td></td></tr><tr><td>disciplina iuris civilis eruditissimus et ingenio prudentiaque</td><td>5</td></tr><tr><td>acutissimus et oratione maxime limatus atque subtilis atque,</td><td></td></tr><tr><td>ut ego soleo dicere, iuris peritorum eloquentissimus, elo-</td><td></td></tr><tr><td>quentium iuris peritissimus, ex scripto testamentorum iura</td><td></td></tr><tr><td>defenderet negaretque, nisi postumus et natus et, ante quam</td><td></td></tr><tr><td>in suam tutelam veniret, mortuus esset, heredem eum esse</td><td>10</td></tr><tr><td>posse, qui esset secundum postumum et natum et mortuum</td><td></td></tr><tr><td>heres institutus; ego autem defenderem eum hac tum mente</td><td></td></tr><tr><td>fuisse, qui testamentum fecisset, ut, si filius non esset, qui in</td><td></td></tr><tr><td>suam tutelam veniret, M'. Curius esset heres, num destitit</td><td></td></tr><tr><td>uterque nostrum in ea causa in auctoritatibus, in exemplis, </td><td>15</td></tr><tr><td>in testamentorum formulis, hoc est, in medio iure civili</td><td></td></tr><tr><td>versari? Omitto iam plura exempla causarum amplissi-</td><td>181.1</td></tr><tr><td>marum, quae sunt innumerabilia: capitis nostri saepe potest</td><td></td></tr><tr><td>accidere ut causae versentur in iure. Etenim si C. Manci-</td><td></td></tr><tr><td>num, nobilissimum atque optimum virum atque consularem,</td><td></td></tr><tr><td>cum eum propter invidiam Numantini foederis pater patratus</td><td>5</td></tr><tr><td>ex s. c. Numantinis dedidisset eumque illi non recepissent</td><td></td></tr><tr><td>posteaque Mancinus domum revenisset neque in senatum</td><td></td></tr><tr><td>introire dubitasset, P. Rutilius, M. filius, tribunus plebis,</td><td></td></tr><tr><td>iussit educi, quod eum civem negaret esse, quia memoria sic</td><td></td></tr><tr><td>esset proditum, quem pater suus aut populus vendidisset aut</td><td>10</td></tr><tr><td>pater patratus dedidisset, ei nullum esse postliminium, quam</td><td>182.1</td></tr><tr><td>possumus reperire ex omnibus rebus civilibus causam con-</td><td></td></tr><tr><td>tentionemque maiorem quam de ordine, de civitate, de liber-</td><td></td></tr><tr><td>tate, de capite hominis consularis, praesertim cum haec non</td><td></td></tr><tr><td>in crimine aliquo, quod ille posset infitiari, sed in civili iure</td><td>5</td></tr><tr><td>consisteret? Similique in genere, inferiore ordine, si quis</td><td></td></tr><tr><td>apud nos servisset ex populo foederato seseque liberasset</td><td></td></tr><tr><td>et postea domum revenisset, quaesitum est apud maiores</td><td></td></tr><tr><td>nostros, num is ad suos postliminio redisset et amisisset</td><td></td></tr><tr><td>hanc civitatem. Quid? de libertate, quo iudicium gravius</td><td>183.1</td></tr><tr><td>esse nullum potest, nonne ex iure civili potest esse con-</td><td></td></tr><tr><td>tentio, cum quaeritur, is, qui domini voluntate census sit,</td><td></td></tr><tr><td>continuone, an, ubi lustrum sit conditum, liber sit? Quid?</td><td></td></tr><tr><td>quod usu memoria patrum venit, ut paterfamilias, qui ex</td><td>5</td></tr><tr><td>Hispania Romam venisset, cum uxorem praegnantem in</td><td></td></tr><tr><td>provincia reliquisset, Romae alteram duxisset neque nuntium</td><td></td></tr><tr><td>priori remisisset, mortuusque esset intestato et ex utraque</td><td></td></tr><tr><td>filius natus esset, mediocrisne res in contentionem adducta</td><td></td></tr><tr><td>est, cum quaereretur de duobus civium capitibus et de</td><td>10</td></tr><tr><td>puero, qui ex posteriore natus erat, et de eius matre, quae,</td><td></td></tr><tr><td>si iudicaretur certis quibusdam verbis, non novis nuptiis </td><td></td></tr><tr><td>fieri cum superiore divortium, in concubinae locum duce-</td><td></td></tr><tr><td>retur? Haec igitur et horum similia iura suae civitatis</td><td>184.1</td></tr><tr><td>ignorantem erectum et celsum, alacri et prompto ore atque</td><td></td></tr><tr><td>vultu, huc atque illuc intuentem vagari cum magna caterva</td><td></td></tr><tr><td>toto foro, praesidium clientibus atque opem amicis et prope</td><td></td></tr><tr><td>cunctis civibus lucem ingeni et consili sui porrigentem atque</td><td>5</td></tr><tr><td>tendentem, nonne in primis flagitiosum putandum est? </td><td></td></tr>
        </table>