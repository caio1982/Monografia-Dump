<table>
          <script>targetHit=0;</script>
          <tr><td>  At multa falsa. Immo obscura fortasse nobis. Sed</td><td>1.60.1</td></tr><tr><td>sint falsa quaedam; contra vera quid dicimus? Quae</td><td></td></tr><tr><td>quidem multo plura evenirent, si ad quietem integri</td><td></td></tr><tr><td>iremus. Nunc onusti cibo et vino perturbata et con-</td><td></td></tr><tr><td>fusa cernimus. Vide, quid Socrates in Platonis Politia</td><td>5</td></tr><tr><td>loquatur. Dicit enim: 'Cum dormientibus ea pars</td><td></td></tr><tr><td>animi, quae mentis et rationis sit particeps,</td><td></td></tr><tr><td>sopita langueat, illa autem, in qua feritas quae-</td><td></td></tr><tr><td>dam sit atque agrestis inmanitas, cum sit in-</td><td></td></tr><tr><td>moderato obstupefacta potu atque pastu, ex-</td><td>10</td></tr><tr><td>sultare eam in somno inmoderateque iactari.</td><td></td></tr><tr><td>Itaque huic omnia visa obiciuntur a mente ac</td><td></td></tr><tr><td>ratione vacua, ut aut cum matre corpus mi-</td><td></td></tr><tr><td>scere videatur aut cum quovis alio vel homine</td><td></td></tr><tr><td>vel deo, saepe belua, atque etiam trucidare</td><td>15</td></tr><tr><td>aliquem et impie cruentari multaque facere</td><td></td></tr><tr><td>inpure atque taetre cum temeritate et inpu-</td><td></td></tr><tr><td>dentia. At qui salubri et moderato cultu at-</td><td>61.1</td></tr><tr><td>que victu quieti se tradiderit ea parte animi,</td><td></td></tr><tr><td>quae mentis et consilii est, agitata et erecta </td><td></td></tr><tr><td>saturataque bonarum cogitationum epulis, ea-</td><td></td></tr><tr><td>que parte animi, quae voluptate alitur, nec</td><td>5</td></tr><tr><td>inopia enecta nec satietate affluenti (quorum</td><td></td></tr><tr><td>utrumque praestringere aciem mentis solet,</td><td></td></tr><tr><td>sive deest naturae quippiam sive abundat at-</td><td></td></tr><tr><td>que affluit), illa etiam tertia parte animi, in</td><td></td></tr><tr><td>qua irarum existit ardor, sedata atque re-</td><td>10</td></tr><tr><td>stincta, tum eveniet duabus animi temerariis</td><td></td></tr><tr><td>partibus compressis, ut illa tertia pars ratio-</td><td></td></tr><tr><td>nis et mentis eluceat et se vegetam ad som-</td><td></td></tr><tr><td>niandum acremque praebeat, tum ei visa quie-</td><td></td></tr><tr><td>tis occurrent tranquilla atque veracia.' Haec</td><td>15</td></tr><tr><td>verba ipsa Platonis expressi. </td><td></td></tr>
        </table>