<table>
          <script>targetHit=0;</script>
          <tr><td>  Iam vero coniectura omnis, in qua nititur divina-</td><td>2.55.8</td></tr><tr><td>tio, ingeniis hominum in multas aut diversas aut etiam</td><td></td></tr><tr><td>contrarias partis saepe diducitur. Ut enim in causis</td><td>10</td></tr><tr><td>iudicialibus alia coniectura est accusatoris, alia defen-</td><td></td></tr><tr><td>soris et tamen utriusque credibilis, sic in omnibus iis</td><td></td></tr><tr><td>rebus, quae coniectura investigari videntur, anceps</td><td></td></tr><tr><td>reperitur oratio. Quas autem res tum natura, tum casus</td><td></td></tr><tr><td>adfert, non numquam etiam errorem creat similitudo,</td><td>15</td></tr><tr><td>magna stultitia est earum rerum deos facere effecto-</td><td></td></tr><tr><td>res, causas rerum non quaerere. Tu vates Boeotios</td><td>56.1</td></tr><tr><td>credis Lebadiae vidisse ex gallorum gallinaceorum</td><td></td></tr><tr><td>cantu victoriam esse Thebanorum, quia galli victi si-</td><td></td></tr><tr><td>lere solerent, canere victores. Hoc igitur per gallinas</td><td></td></tr><tr><td>Iuppiter tantae civitati signum dabat? An illae aves,</td><td>5</td></tr><tr><td>nisi cum vicerunt, canere non solent? At tum cane-</td><td></td></tr><tr><td>bant nec vicerant. Id enim est, inquies, ostentum.</td><td></td></tr><tr><td>Magnum vero! quasi pisces, non galli cecinerint! Quod</td><td></td></tr><tr><td>autem est tempus, quo illi non cantent, vel noctur-</td><td></td></tr><tr><td>num vel diurnum? Quodsi victores alacritate et quasi</td><td>10</td></tr><tr><td>laetitia ad canendum excitantur, potuit accidisse alia</td><td></td></tr><tr><td>quoque laetitia, qua ad cantum moverentur. Demo-</td><td>57.1</td></tr><tr><td>critus quidem optumis verbis causam explicat, cur</td><td></td></tr><tr><td>ante lucem galli canant; depulso enim de pectore et</td><td></td></tr><tr><td>in omne corpus diviso et mitificato cibo cantus edere</td><td></td></tr><tr><td>quiete satiatos; qui quidem 'silentio noctis', ut ait</td><td>5</td></tr><tr><td>Ennius,</td><td></td></tr><tr><td>    . . . . favent faucíbus russis</td><td></td></tr><tr><td>    Cantú plausuque premúnt alas. </td><td></td></tr><tr><td>Cum igitur hoc animal tam sit canorum sua sponte,</td><td></td></tr><tr><td>quid in mentem venit Callistheni dicere deos gallis</td><td>10</td></tr><tr><td>signum dedisse cantandi, cum id vel natura vel casus</td><td></td></tr><tr><td>efficere potuisset? </td><td></td></tr>
        </table>