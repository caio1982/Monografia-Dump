<table>
          <script>targetHit=0;</script>
          <tr class="title first last  "><td>M. CICERO PRO COS. S. D. C. MARCELLO COLLEGAE</td><td></td></tr><tr><td>Marcellum tuum consulem factum teque ea laetitia adfectum</td><td>15.8.1.1</td></tr><tr><td>esse quam maxime optasti mirandum in modum gaudeo,</td><td></td></tr><tr><td>idque cum ipsius causa tum quod te omnibus secundissimis</td><td></td></tr><tr><td>rebus dignissimum iudico, cuius erga me singularem</td><td></td></tr><tr><td>benevolentiam vel in labore meo vel in honore perspexi,</td><td>5</td></tr><tr><td>totam denique domum vestram vel salutis vel dignitatis meae</td><td></td></tr><tr><td>studiosissimam cupidissimamque cognovi. qua re gratum</td><td></td></tr><tr><td>mihi feceris si uxori tuae Iuniae, gravissimae atque optimae</td><td></td></tr><tr><td>feminae, meis verbis eris gratulatus. a te, id quod consuesti,</td><td></td></tr><tr><td>peto me absentem diligas atque defendas. </td><td>10</td></tr>
        </table>