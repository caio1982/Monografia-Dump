<table>
          <script>targetHit=0;</script>
          <tr><td>  Sed haec hactenus; alia videamus. Concludit enim</td><td>20.8</td></tr><tr><td>Chrysippus hoc modo: 'Si est motus sine causa,</td><td></td></tr><tr><td>non omnis enuntiatio, quod ἀξίωμα dialectici</td><td>10</td></tr><tr><td>appellant, aut vera aut falsa erit; causas enim</td><td></td></tr><tr><td>efficientis quod non habebit, id nec verum nec</td><td></td></tr><tr><td>falsum erit; omnis autem enuntiatio aut vera</td><td></td></tr><tr><td>aut falsa est; motus ergo sine causa nullus est.</td><td></td></tr><tr><td>Quod si ita est, omnia, quae fiunt, causis fiunt</td><td>21.1</td></tr><tr><td>antegressis; id si ita est, fato omnia fiunt; ef-</td><td></td></tr><tr><td>ficitur igitur fato fieri, quaecumque fiant.' Hic </td><td></td></tr><tr><td>primum si mihi libeat adsentiri Epicuro et negare</td><td></td></tr><tr><td>omnem enuntiationem aut veram esse aut falsam, eam</td><td>5</td></tr><tr><td>plagam potius accipiam quam fato omnia fieri con-</td><td></td></tr><tr><td>probem; illa enim sententia habet aliquid disputatio-</td><td></td></tr><tr><td>nis, haec vero non est tolerabilis. Itaque contendit</td><td></td></tr><tr><td>omnis nervos Chrysippus, ut persuadeat omne ἀξίωμα</td><td></td></tr><tr><td>aut verum esse aut falsum. Ut enim Epicurus vere-</td><td>10</td></tr><tr><td>tur, ne, si hoc concesserit, concedendum sit fato fieri,</td><td></td></tr><tr><td>quaecumque fiant, (si enim alterum utrum ex aeterni-</td><td></td></tr><tr><td>tate verum sit, esse id etiam certum et, si certum,</td><td></td></tr><tr><td>etiam necessarium; ita et necessitatem et fatum con-</td><td></td></tr><tr><td>firmari putat) sic Chrysippus metuit, ne, si non ob-</td><td>15</td></tr><tr><td>tinuerit omne, quod enuntietur, aut verum esse aut</td><td></td></tr><tr><td>falsum, non teneat omnia fato fieri et ex causis ae-</td><td></td></tr><tr><td>ternis rerum futurarum. Sed Epicurus declinatione</td><td>22.1</td></tr><tr><td>atomi vitari necessitatem fati putat. Itaque tertius</td><td></td></tr><tr><td>quidam motus oritur extra pondus et plagam, cum</td><td></td></tr><tr><td>declinat atomus intervallo minimo (id appellat ἐλά-</td><td></td></tr><tr><td>χιστον); quam declinationem sine causa fieri si minus</td><td>5</td></tr><tr><td>verbis, re cogitur confiteri. Non enim atomus ab</td><td></td></tr><tr><td>atomo pulsa declinat. Nam qui potest pelli alia ab</td><td></td></tr><tr><td>alia, si gravitate feruntur ad perpendiculum corpora</td><td></td></tr><tr><td>individua rectis lineis, ut Epicuro placet? Sequitur</td><td></td></tr><tr><td>enim, ut, si alia ab alia numquam depellatur, ne</td><td>10</td></tr><tr><td>contingat quidem alia aliam. Ex quo efficitur, etiamsi</td><td></td></tr><tr><td>sit atomus eaque declinet, declinare sine causa. Hanc</td><td>23.1</td></tr><tr><td>Epicurus rationem induxit ob eam rem, quod veritus</td><td></td></tr><tr><td>est, ne, si semper atomus gravitate ferretur naturali</td><td></td></tr><tr><td>ac necessaria, nihil liberum nobis esset, cum ita mo-</td><td></td></tr><tr><td>veretur animus, ut atomorum motu cogeretur. Id</td><td>5</td></tr><tr><td>Democritus, auctor atomorum, accipere maluit, neces-</td><td></td></tr><tr><td>sitate omnia fieri, quam a corporibus individuis natu-</td><td></td></tr><tr><td>ralis motus avellere. Acutius Carneades, qui docebat</td><td></td></tr><tr><td>posse Epicureos suam causam sine hac commenticia</td><td></td></tr><tr><td>declinatione defendere. Nam cum docerent esse posse</td><td>10</td></tr><tr><td>quendam animi motum voluntarium, id fuit defendi</td><td></td></tr><tr><td>melius quam introducere declinationem, cuius prae- </td><td></td></tr><tr><td>sertim causam reperire non possent; quo defenso fa-</td><td></td></tr><tr><td>cile Chrysippo possent resistere. Cum enim conces-</td><td></td></tr><tr><td>sissent motum nullum esse sine causa, non concede-</td><td>15</td></tr><tr><td>rent omnia, quae fierent, fieri causis antecedentibus;</td><td></td></tr><tr><td>voluntatis enim nostrae non esse causas externas et</td><td></td></tr><tr><td>antecedentis. Communi igitur consuetudine sermonis</td><td>24.1</td></tr><tr><td>abutimur, cum ita dicimus, velle aliquid quempiam</td><td></td></tr><tr><td>aut nolle sine causa; ita enim dicimus 'sine causa',</td><td></td></tr><tr><td>ut dicamus: sine externa et antecedente causa, non</td><td></td></tr><tr><td>sine aliqua; ut, cum vas inane dicimus, non ita loqui-</td><td>5</td></tr><tr><td>mur, ut physici, quibus inane esse nihil placet, sed</td><td></td></tr><tr><td>ita, ut verbi causa sine aqua, sine vino, sine oleo vas</td><td></td></tr><tr><td>esse dicamus, sic, cum sine causa animum dicimus</td><td></td></tr><tr><td>moveri, sine antecedente et externa causa moveri, non</td><td></td></tr><tr><td>omnino sine causa dicimus. De ipsa atomo dici po-</td><td>10</td></tr><tr><td>test, cum per inane moveatur gravitate et pondere,</td><td></td></tr><tr><td>sine causa moveri, quia nulla causa accedat extrinse-</td><td></td></tr><tr><td>cus. Rursus autem, ne omnes physici inrideant nos,</td><td>25.1</td></tr><tr><td>si dicamus quicquam fieri sine causa, distinguendum</td><td></td></tr><tr><td>est et ita dicendum, ipsius individui hanc esse natu-</td><td></td></tr><tr><td>ram, ut pondere et gravitate moveatur, eamque ipsam</td><td></td></tr><tr><td>esse causam, cur ita feratur. Similiter ad animorum</td><td>5</td></tr><tr><td>motus voluntarios non est requirenda externa causa;</td><td></td></tr><tr><td>motus enim voluntarius eam naturam in se ipse con-</td><td></td></tr><tr><td>tinet, ut sit in nostra potestate nobisque pareat, nec</td><td></td></tr><tr><td>id sine causa; eius rei enim causa ipsa natura est.</td><td></td></tr><tr><td>Quod cum ita sit, quid est, cur non omnis pronuntia-</td><td>26.1</td></tr><tr><td>tio aut vera aut falsa sit, nisi concesserimus fato fieri,</td><td></td></tr><tr><td>quaecumque fiant? Quia futura vera, inquit, non possunt</td><td></td></tr><tr><td>esse ea, quae causas, cur futura sint, non habent; ha-</td><td></td></tr><tr><td>beant igitur causas necesse est ea, quae vera sunt;</td><td>5</td></tr><tr><td>ita, cum evenerint, fato evenerint. Confectum negotium,</td><td></td></tr><tr><td>siquidem concedendum tibi est aut fato omnia fieri,</td><td></td></tr><tr><td>aut quicquam fieri posse sine causa. An aliter haec</td><td>27.1</td></tr><tr><td>enuntiatio vera esse non potest: 'Capiet Numantiam</td><td></td></tr><tr><td>Scipio', nisi ex aeternitate causa causam serens hoc</td><td></td></tr><tr><td>erit effectura? An hoc falsum potuisset esse, si esset </td><td></td></tr><tr><td>sescentis saeculis ante dictum? Et si tum non esset</td><td>5</td></tr><tr><td>vera haec enuntiatio: 'Capiet Numantiam Scipio', ne</td><td></td></tr><tr><td>illa quidem eversa vera est haec enuntiatio: 'Cepit</td><td></td></tr><tr><td>Numantiam Scipio.' Potest igitur quicquam factum</td><td></td></tr><tr><td>esse, quod non verum fuerit futurum esse? Nam ut</td><td></td></tr><tr><td>praeterita ea vera dicimus, quorum superiore tempore</td><td>10</td></tr><tr><td>vera fuerit instantia, sic futura, quorum consequenti</td><td></td></tr><tr><td>tempore vera erit instantia, ea vera dicemus. Nec, si</td><td>28.1</td></tr><tr><td>omne enuntiatum aut verum aut falsum est, sequitur</td><td></td></tr><tr><td>ilico esse causas inmutabilis, easque aeternas, quae</td><td></td></tr><tr><td>prohibeant quicquam secus cadere, atque casurum sit;</td><td></td></tr><tr><td>fortuitae sunt causae, quae efficiant, ut vere dicantur,</td><td>5</td></tr><tr><td>quae ita dicentur: 'Veniet in senatum Cato', non in-</td><td></td></tr><tr><td>clusae in rerum natura atque mundo; et tamen tam</td><td></td></tr><tr><td>est inmutabile venturum, cum est verum, quam ve-</td><td></td></tr><tr><td>nisse, nec ob eam causam fatum aut necessitas ex-</td><td></td></tr><tr><td>timescenda est. Etenim erit confiteri necesse: 'Si hoc</td><td>10</td></tr><tr><td>enuntiatum: &quot;Veniet in Tusculanum Hortensius&quot; ve-</td><td></td></tr><tr><td>rum non est, sequitur, ut falsum sit.' Quorum isti</td><td></td></tr><tr><td>neutrum volunt; quod fieri non potest. </td><td></td></tr>
        </table>