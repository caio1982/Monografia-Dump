<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA QVINTA </td><td></td></tr><tr><td>  Nihil umquam longius his Kalendis Ianuariis mihi visum</td><td>5.1.1</td></tr><tr><td>est, patres conscripti: quod idem intellegebam per hos dies</td><td></td></tr><tr><td>uni cuique vestrum videri. Qui enim bellum cum re publica</td><td></td></tr><tr><td>gerunt, hunc diem non exspectabant; nos autem, tum cum</td><td></td></tr><tr><td>maxime consilio nostro subvenire communi saluti oporteret,</td><td>5</td></tr><tr><td>in senatum non vocabamur. Sed querelam praeteritorum</td><td></td></tr><tr><td>dierum sustulit oratio consulum, qui ita locuti sunt ut</td><td></td></tr><tr><td>magis exoptatae Kalendae quam serae esse videantur.</td><td></td></tr><tr><td>Atque ut oratio consulum animum meum erexit spemque</td><td></td></tr><tr><td>attulit non modo salutis conservandae verum etiam digni-</td><td>10</td></tr><tr><td>tatis pristinae recuperandae, sic me perturbasset eius</td><td></td></tr><tr><td>sententia qui primus rogatus est, nisi vestrae virtuti con-</td><td></td></tr><tr><td>stantiaeque confiderem. Hic enim dies vobis, patres</td><td>2.1</td></tr><tr><td>conscripti, inluxit, haec potestas data est ut quantum</td><td></td></tr><tr><td>virtutis, quantum constantiae, quantum gravitatis in huius</td><td></td></tr><tr><td>ordinis consilio esset, populo Romano declarare possetis.</td><td></td></tr><tr><td>Recordamini qui dies nudius tertius decimus fuerit, quantus</td><td>5</td></tr><tr><td>consensus vestrum, quanta virtus, quanta constantia; quan-</td><td></td></tr><tr><td>tam sitis a populo Romano laudem, quantam gloriam, </td><td></td></tr><tr><td>quantam gratiam consecuti. Atque illo die, patres con-</td><td></td></tr><tr><td>scripti, ea constituistis ut vobis iam nihil sit integrum nisi</td><td></td></tr><tr><td>aut honesta pax aut bellum necessarium. Pacem volt</td><td>3.1</td></tr><tr><td>M. Antonius? arma deponat, roget, deprecetur. Neminem</td><td></td></tr><tr><td>aequiorem reperiet quam me cui, dum se civibus impiis</td><td></td></tr><tr><td>commendat, inimicus quam amicus esse maluit. Nihil est</td><td></td></tr><tr><td>profecto quod possit dari bellum gerenti; erit fortasse</td><td>5</td></tr><tr><td>aliquid quod concedi possit roganti; legatos vero ad eum</td><td></td></tr><tr><td>mittere de quo gravissimum et severissimum iudicium</td><td></td></tr><tr><td>nudius tertius decimus feceritis, non iam levitatis est, sed,</td><td></td></tr><tr><td>ut quod sentio dicam, dementiae. Primum duces eos</td><td></td></tr><tr><td>laudavistis qui contra illum bellum privato consilio su-</td><td>10</td></tr><tr><td>scepissent; deinde milites veteranos qui, cum ab Antonio in</td><td></td></tr><tr><td>colonias essent deducti, illius beneficio libertatem populi</td><td></td></tr><tr><td>Romani anteposuerunt. Quid? legio Martia: quid? quarta,</td><td>4.1</td></tr><tr><td>cur laudantur? si enim consulem suum reliquerunt, vitu-</td><td></td></tr><tr><td>perandae sunt; si inimicum rei publicae, iure laudantur.</td><td></td></tr><tr><td>Atqui cum consules nondum haberetis, decrevistis ut et de</td><td></td></tr><tr><td>praemiis militum et de honoribus imperatorum primo quo-</td><td>5</td></tr><tr><td>que tempore referretur. Placet eodem tempore praemia</td><td></td></tr><tr><td>constituere eis qui contra Antonium arma ceperint et</td><td></td></tr><tr><td>legatos ad Antonium mittere? ut iam pudendum sit hone-</td><td></td></tr><tr><td>stiora decreta esse legionum quam senatus: si quidem</td><td></td></tr><tr><td>legiones decreverunt senatum defendere contra Antonium,</td><td>10</td></tr><tr><td>senatus decernit legatos ad Antonium. Vtrum hoc est</td><td></td></tr><tr><td>confirmare militum animos an debilitare virtutem? Hoc</td><td>5.1</td></tr><tr><td>dies duodecim profecerunt ut, quem nemo praeter Coty-</td><td></td></tr><tr><td>lonem inventus sit qui defenderet, is habeat iam patronos</td><td></td></tr><tr><td>etiam consularis? Qui utinam omnes ante me sententiam</td><td></td></tr><tr><td>rogarentur!—quamquam suspicor quid dicturi sint quidam </td><td>5</td></tr><tr><td>eorum, qui post me rogabuntur—facilius contra dicerem</td><td></td></tr><tr><td>si quid videretur. Est enim opinio decreturum aliquem</td><td></td></tr><tr><td>M. Antonio illam ultimam Galliam quam Plancus obtinet.</td><td></td></tr><tr><td>Quid est aliud omnia ad bellum civile hosti arma largiri,</td><td></td></tr><tr><td>primum nervos belli, pecuniam infinitam qua nunc eget,</td><td>10</td></tr><tr><td>deinde equitatum quantum velit? Equitatum dico?</td><td></td></tr><tr><td>Dubitabit, credo, gentis barbaras secum adducere. Hoc</td><td></td></tr><tr><td>qui non videt, excors, qui cum videt decernit, impius &lt;est&gt;.</td><td></td></tr><tr><td>Tu civem sceleratum et perditum Gallorum et Germanorum</td><td>6.1</td></tr><tr><td>pecunia, peditatu, equitatu, copiis instrues? Nullae istae</td><td></td></tr><tr><td>excusationes sunt: 'Meus amicus est.' Sit patriae prius.</td><td></td></tr><tr><td>'Meus cognatus.' An potest cognatio propior ulla esse</td><td></td></tr><tr><td>quam patriae in qua parentes etiam continentur? 'Mihi</td><td>5</td></tr><tr><td>pecuniam tribuit.' Cupio videre qui id audeat dicere.</td><td></td></tr><tr><td>Quid autem agatur cum aperuero, facile erit statuere quam</td><td></td></tr><tr><td>sententiam dicatis aut quam sequamini. Agitur utrum</td><td></td></tr><tr><td>M. Antonio facultas detur opprimendae rei publicae, caedis</td><td></td></tr><tr><td>faciendae bonorum, urbis, agrorum suis latronibus condo-</td><td>10</td></tr><tr><td>nandi, populum Romanum servitute opprimendi, an horum</td><td></td></tr><tr><td>ei facere nihil liceat. Dubitate quid agatis. 'At non</td><td></td></tr><tr><td>cadunt haec in Antonium.' Hoc ne Cotylo quidem dicere</td><td>7.1</td></tr><tr><td>auderet. Quid enim in eum non cadit qui, cuius acta se</td><td></td></tr><tr><td>defendere dicit, eius eas leges pervertit quas maxime laudare</td><td></td></tr><tr><td>poteramus? Ille paludes siccare voluit; hic omnem Italiam</td><td></td></tr><tr><td>moderato homini, L. Antonio, dividendam dedit. Quid?</td><td>5</td></tr><tr><td>hanc legem populus Romanus accepit? quid? per auspicia</td><td></td></tr><tr><td>ferri potuit? Sed augur verecundus sine conlegis de auspiciis.</td><td></td></tr><tr><td>Quamquam illa auspicia non egent interpretatione augurum; </td><td></td></tr><tr><td>Iove enim tonante cum populo agi non esse fas quis</td><td></td></tr><tr><td>ignorat? Tribuni plebis tulerunt de provinciis contra acta</td><td>10</td></tr><tr><td>C. Caesaris: ille biennium, hi sexennium. Etiam hanc</td><td></td></tr><tr><td>legem populus Romanus accepit? quid? promulgata fuit?</td><td></td></tr><tr><td>quid? non ante lata quam scripta est? quid? non ante</td><td></td></tr><tr><td>factum vidimus quam futurum quisquam est suspicatus?</td><td></td></tr><tr><td>Vbi lex Caecilia et Didia, ubi promulgatio trinum nundinum,</td><td>8.1</td></tr><tr><td>ubi poena recenti lege Iunia et Licinia? Possuntne hae</td><td></td></tr><tr><td>leges esse ratae sine interitu legum reliquarum? Eccui</td><td></td></tr><tr><td>potestas in forum insinuandi fuit? Quae porro illa tonitrua,</td><td></td></tr><tr><td>quae tempestas! ut, si auspicia M. Antonium non move-</td><td>5</td></tr><tr><td>rent, sustinere tamen eum ac ferre posse tantam vim</td><td></td></tr><tr><td>tempestatis, imbris, turbinum mirum videretur. Quam</td><td></td></tr><tr><td>legem igitur se augur dicit tulisse non modo tonante Iove</td><td></td></tr><tr><td>sed prope caelesti clamore prohibente, hanc dubitabit contra</td><td></td></tr><tr><td>auspicia latam confiteri? Quid? quod cum eo conlega</td><td>9.1</td></tr><tr><td>tulit quem ipse fecit sua nuntiatione vitiosum, nihilne ad</td><td></td></tr><tr><td>auspicia bonus augur pertinere arbitratus est? Sed au-</td><td></td></tr><tr><td>spiciorum nos fortasse erimus interpretes qui sumus eius</td><td></td></tr><tr><td>conlegae: num ergo etiam armorum interpretes quaerimus?</td><td>5</td></tr><tr><td>Primum omnes fori aditus ita saepti ut, etiam si nemo</td><td></td></tr><tr><td>obstaret armatus, tamen nisi saeptis revolsis introiri in</td><td></td></tr><tr><td>forum nullo modo posset; sic vero erant disposita praesidia</td><td></td></tr><tr><td>ut quo modo hostium aditus urbe prohibentur castellis et</td><td></td></tr><tr><td>operibus, ita ab ingressione fori populum tribunosque plebis</td><td>10</td></tr><tr><td>propulsari videres. Quibus de causis eas leges quas</td><td>10.1</td></tr><tr><td>M. Antonius tulisse dicitur omnis censeo per vim et contra</td><td></td></tr><tr><td>auspicia latas eisque legibus populum non teneri. Si quam</td><td></td></tr><tr><td>legem de actis Caesaris confirmandis deve dictatura in </td><td></td></tr><tr><td>perpetuum tollenda deve coloniis in agros deducendis</td><td>5</td></tr><tr><td>tulisse M. Antonius dicitur, easdem leges de integro ut</td><td></td></tr><tr><td>populum teneant salvis auspiciis ferri placet. Quamvis</td><td></td></tr><tr><td>enim res bonas vitiose per vimque tulerit, tamen eae leges</td><td></td></tr><tr><td>non sunt habendae, omnisque audacia gladiatoris amentis</td><td></td></tr><tr><td>auctoritate nostra repudianda est. Illa vero dissipatio</td><td>11.1</td></tr><tr><td>pecuniae publicae ferenda nullo modo est per quam sester-</td><td></td></tr><tr><td>tium septiens miliens falsis perscriptionibus donationibusque</td><td></td></tr><tr><td>avertit, ut portenti simile videatur tantam pecuniam populi</td><td></td></tr><tr><td>Romani tam brevi tempore perire potuisse. Quid? illi</td><td>5</td></tr><tr><td>tot immanes quaestus ferendine quos M. Antoni exhausit</td><td></td></tr><tr><td>domus? Decreta falsa vendebat, regna, civitates, immuni-</td><td></td></tr><tr><td>tates in aes accepta pecunia iubebat incidi. Haec se ex</td><td></td></tr><tr><td>commentariis C. Caesaris, quorum ipse auctor erat, agere</td><td></td></tr><tr><td>dicebat. Calebant in interiore aedium parte totius rei</td><td>10</td></tr><tr><td>publicae nundinae; mulier sibi felicior quam viris au-</td><td></td></tr><tr><td>ctionem provinciarum regnorumque faciebat; restituebantur</td><td></td></tr><tr><td>exsules quasi lege sine lege; quae nisi auctoritate senatus</td><td></td></tr><tr><td>rescinduntur, quoniam ingressi in spem rei publicae re-</td><td></td></tr><tr><td>cuperandae sumus, imago nulla liberae civitatis relinquetur.</td><td>15</td></tr><tr><td>Neque solum commentariis commenticiis chirographisque</td><td>12.1</td></tr><tr><td>venalibus innumerabilis pecunia congesta in illam domum</td><td></td></tr><tr><td>est, cum, quae vendebat Antonius, ea se ex actis Caesaris</td><td></td></tr><tr><td>agere diceret, sed senatus etiam consulta pecunia accepta</td><td></td></tr><tr><td>falsa referebat; syngraphae obsignabantur; senatus con-</td><td>5</td></tr><tr><td>sulta numquam facta ad aerarium deferebantur. Huius</td><td></td></tr><tr><td>turpitudinis testes erant etiam exterae nationes. Foedera</td><td></td></tr><tr><td>interea facta, regna data, populi provinciaeque liberatae,</td><td></td></tr><tr><td>ipsarumque rerum falsae tabulae gemente populo Romano</td><td></td></tr><tr><td>toto Capitolio figebantur. Quibus rebus tanta pecunia </td><td>10</td></tr><tr><td>una in domo coacervata est ut, si hoc genus pecuniae</td><td></td></tr><tr><td>iure redigatur, non sit pecunia rei publicae defutura.</td><td></td></tr><tr><td>Legem etiam iudiciariam tulit, homo castus atque integer,</td><td></td></tr><tr><td>iudiciorum et iuris auctor. In quo nos fefellit. Ante-</td><td></td></tr><tr><td>signanos et manipularis et Alaudas iudices se constituisse</td><td>15</td></tr><tr><td>dicebat: at ille legit aleatores, legit exsules, legit Graecos</td><td></td></tr><tr><td>—o consessum iudicum praeclarum! o dignitatem consili</td><td></td></tr><tr><td>admirandam! Avet animus apud consilium illud pro reo</td><td>13.1</td></tr><tr><td>dicere! Cydam &lt;amo&gt; Cretensem, portentum insulae, homi-</td><td></td></tr><tr><td>nem audacissimum et perditissimum. Sed fac non esse:</td><td></td></tr><tr><td>num Latine scit? num est ex iudicum genere et forma?</td><td></td></tr><tr><td>num, quod maximum est, leges nostras moresve novit? num</td><td>5</td></tr><tr><td>denique homines? Est enim Creta vobis notior quam</td><td></td></tr><tr><td>Roma Cydae. Dilectus autem et notatio iudicum etiam in</td><td></td></tr><tr><td>nostris civibus haberi solet; Cortynium vero iudicem quis</td><td></td></tr><tr><td>novit aut quis nosse potuit? Nam Lysiaden Atheniensem</td><td></td></tr><tr><td>plerique novimus; est enim Phaedri, philosophi nobilis,</td><td>10</td></tr><tr><td>filius; homo praeterea festivus, ut ei cum M'. Curio con-</td><td></td></tr><tr><td>sessore eodemque conlusore facillime possit convenire.</td><td></td></tr><tr><td>Quaero igitur, si Lysiades citatus iudex non responderit</td><td>14.1</td></tr><tr><td>excuseturque Areopagites esse nec debere eodem tempore</td><td></td></tr><tr><td>Romae et Athenis res iudicare, accipietne excusationem</td><td></td></tr><tr><td>is qui quaestioni praeerit Graeculi iudicis, modo pal-</td><td></td></tr><tr><td>liati, modo togati? An Atheniensium antiquissimas</td><td>5</td></tr><tr><td>leges negleget? Qui porro ille consessus, di boni! Cre-</td><td></td></tr><tr><td>tensis iudex isque nequissimus. Quem ad modum ad</td><td></td></tr><tr><td>hunc reus adleget, quo modo accedat? Dura natio est.</td><td></td></tr><tr><td>At Athenienses misericordes. Puto ne Curium quidem </td><td></td></tr><tr><td>esse crudelem qui periculum fortunae cotidie facit. Sunt</td><td>10</td></tr><tr><td>item lecti iudices qui fortasse excusabuntur; habent enim</td><td></td></tr><tr><td>legitimam excusationem, exsili causa solum vertisse nec</td><td></td></tr><tr><td>esse postea restitutos. Hos ille demens iudices legisset,</td><td>15.1</td></tr><tr><td>horum nomina ad aerarium detulisset, his magnam partem</td><td></td></tr><tr><td>rei publicae credidisset, si ullam speciem rei publicae</td><td></td></tr><tr><td>cogitavisset? Atque ego de notis iudicibus dixi: quos</td><td></td></tr><tr><td>minus nostis nolui nominare: saltatores, citharistas, totum</td><td>5</td></tr><tr><td>denique comissationis Antonianae chorum in tertiam de-</td><td></td></tr><tr><td>curiam iudicum scitote esse coniectum. En causam cur</td><td></td></tr><tr><td>lex tam egregia tamque praeclara maximo imbri, tempestate,</td><td></td></tr><tr><td>ventis, procellis, turbinibus, inter fulmina et tonitrua ferretur,</td><td></td></tr><tr><td>ut eos iudices haberemus quos hospites habere nemo velit.</td><td>10</td></tr><tr><td>Scelerum magnitudo, conscientia maleficiorum, direptio eius</td><td></td></tr><tr><td>pecuniae cuius ratio in aede Opis confecta est hanc tertiam</td><td></td></tr><tr><td>decuriam excogitavit; nec ante turpes iudices quaesiti quam</td><td></td></tr><tr><td>honestis iudicibus nocentium salus desperata est. Sed illud</td><td>16.1</td></tr><tr><td>os, illam impuritatem caeni fuisse ut hos iudices legere</td><td></td></tr><tr><td>auderet! quorum lectione duplex imprimeretur rei publicae</td><td></td></tr><tr><td>dedecus: unum, quod tam turpes iudices essent; alterum,</td><td></td></tr><tr><td>quod patefactum cognitumque esset quam multos in civitate</td><td>5</td></tr><tr><td>turpis haberemus. Hanc ergo et reliquas eius modi leges,</td><td></td></tr><tr><td>etiam si sine vi salvis auspiciis essent rogatae, censerem</td><td></td></tr><tr><td>tamen abrogandas: nunc vero cur abrogandas censeam,</td><td></td></tr><tr><td>quas iudico non rogatas? An illa non gravissimis ignomi-</td><td>17.1</td></tr><tr><td>niis monumentisque huius ordinis ad posteritatis memoriam</td><td></td></tr><tr><td>sunt notanda, quod unus M. Antonius in hac urbe post con-</td><td></td></tr><tr><td>ditam urbem palam secum habuerit armatos? quod neque</td><td></td></tr><tr><td>reges nostri fecerunt neque ei qui regibus exactis regnum</td><td>5</td></tr><tr><td>occupare voluerunt. Cinnam memini; vidi Sullam; modo </td><td></td></tr><tr><td>Caesarem: hi enim tres post civitatem a L. Bruto liberatam</td><td></td></tr><tr><td>plus potuerunt quam universa res publica. Non possum</td><td></td></tr><tr><td>adfirmare nullis telis eos stipatos fuisse; hoc dico: nec</td><td></td></tr><tr><td>multis et occultis. At hanc pestem agmen armatorum</td><td>18.1</td></tr><tr><td>sequebatur; Crassicius, Mustela, Tiro, gladios ostentantes,</td><td></td></tr><tr><td>sui similis greges ducebant per forum; certum agminis</td><td></td></tr><tr><td>locum tenebant barbari sagittarii. Cum autem erat ventum</td><td></td></tr><tr><td>ad aedem Concordiae, gradus complebantur, lecticae con-</td><td>5</td></tr><tr><td>locabantur, non quo ille scuta occulta esse vellet, sed ne</td><td></td></tr><tr><td>familiares, si scuta ipsi ferrent, laborarent. Illud vero</td><td></td></tr><tr><td>taeterrimum non modo aspectu sed etiam auditu, in cella</td><td></td></tr><tr><td>Concordiae conlocari armatos, latrones, sicarios; de templo</td><td></td></tr><tr><td>carcerem fieri; opertis valvis Concordiae, cum inter sub-</td><td>10</td></tr><tr><td>sellia senatus versarentur latrones, patres conscriptos sen-</td><td></td></tr><tr><td>tentias dicere. Huc nisi venirem Kalendis Septembribus,</td><td>19.1</td></tr><tr><td>etiam fabros se missurum et domum meam disturbaturum</td><td></td></tr><tr><td>esse dixit. Magna res, credo, agebatur: de supplicatione</td><td></td></tr><tr><td>referebat. Veni postridie: ipse non venit. Locutus sum</td><td></td></tr><tr><td>de re publica, minus equidem libere quam mea consuetudo,</td><td>5</td></tr><tr><td>liberius tamen quam periculi minae postulabant. At ille</td><td></td></tr><tr><td>homo vehemens et violentus, qui hanc consuetudinem libere</td><td></td></tr><tr><td>dicendi excluderet—fecerat enim hoc idem maxima cum</td><td></td></tr><tr><td>laude L. Piso <span class="caps">xxx</span> diebus ante—inimicitias mihi denun-</td><td></td></tr><tr><td>tiavit; adesse in senatum iussit a. d. <span class="caps">xiii</span>. Kalendas Octo-</td><td>10</td></tr><tr><td>bris. Ipse interea <span class="caps">xvii</span> dies de me in Tiburtino Scipionis</td><td></td></tr><tr><td>declamitavit, sitim quaerens; haec enim ei causa esse</td><td></td></tr><tr><td>declamandi solet. Cum is dies quo me adesse iusserat,</td><td>20.1</td></tr><tr><td>venisset, tum vero agmine quadrato in aedem Concordiae</td><td></td></tr><tr><td>venit atque in me absentem orationem ex ore impurissimo </td><td></td></tr><tr><td>evomuit. Quo die, si per amicos mihi cupienti in senatum</td><td></td></tr><tr><td>venire licuisset, caedis initium fecisset a me; sic enim</td><td>5</td></tr><tr><td>statuerat; cum autem semel gladium scelere imbuisset,</td><td></td></tr><tr><td>nulla res ei finem caedendi nisi defetigatio et satietas attu-</td><td></td></tr><tr><td>lisset. Etenim aderat Lucius frater, gladiator Asiaticus, qui</td><td></td></tr><tr><td>myrmillo Mylasis depugnarat; sanguinem nostrum sitiebat,</td><td></td></tr><tr><td>suum in illa gladiatoria pugna multum profuderat. Hic</td><td>10</td></tr><tr><td>pecunias vestras aestimabat; possessiones notabat et ur-</td><td></td></tr><tr><td>banas et rusticas; huius mendicitas aviditate coniuncta in</td><td></td></tr><tr><td>fortunas nostras imminebat; dividebat agros quibus et quos</td><td></td></tr><tr><td>volebat; nullus aditus erat privato, nulla aequitatis depre-</td><td></td></tr><tr><td>catio. Tantum quisque habebat possessor quantum re-</td><td>15</td></tr><tr><td>liquerat divisor Antonius. Quae quamquam, si leges inritas</td><td>21.1</td></tr><tr><td>feceritis, rata esse non possunt, tamen separatim suo nomine</td><td></td></tr><tr><td>notanda censeo, iudicandumque nullos <span class="caps">vii</span> viros fuisse, nihil</td><td></td></tr><tr><td>placere ratum esse quod ab eis actum diceretur. M. vero</td><td></td></tr><tr><td>Antonium quis est qui civem possit iudicare potius quam</td><td>5</td></tr><tr><td>taeterrimum et crudelissimum hostem, qui pro aede Castoris</td><td></td></tr><tr><td>sedens audiente populo Romano dixerit nisi victorem victu-</td><td></td></tr><tr><td>rum neminem? Num putatis, patres conscripti, dixisse</td><td></td></tr><tr><td>eum minacius quam facturum fuisse? Quid vero quod in</td><td></td></tr><tr><td>contione dicere ausus est, se, cum magistratu abisset, ad</td><td>10</td></tr><tr><td>urbem futurum cum exercitu, introiturum quotienscumque</td><td></td></tr><tr><td>vellet, quid erat aliud nisi denuntiare populo Romano</td><td></td></tr><tr><td>servitutem? Quod autem eius iter Brundisium, quae festi-</td><td>22.1</td></tr><tr><td>natio, quae spes, nisi ad urbem vel in urbem potius exercitum</td><td></td></tr><tr><td>maximum adduceret? Qui autem dilectus centurionum,</td><td></td></tr><tr><td>quae effrenatio impotentis animi! cum eius promissis</td><td></td></tr><tr><td>legiones fortissimae reclamassent, domum ad se venire</td><td>5</td></tr><tr><td>iussit centuriones quos bene sentire de re publica cogno- </td><td></td></tr><tr><td>verat eosque ante pedes suos uxorisque suae, quam secum</td><td></td></tr><tr><td>gravis imperator ad exercitum duxerat, iugulari coegit.</td><td></td></tr><tr><td>Quo animo hunc futurum fuisse censetis in nos quos</td><td></td></tr><tr><td>oderat, cum in eos quos numquam viderat tam crudelis</td><td>10</td></tr><tr><td>fuisset, et quam avidum in pecuniis locupletium qui</td><td></td></tr><tr><td>pauperum sanguinem concupisset? quorum ipsorum bona,</td><td></td></tr><tr><td>quantacumque erant, statim suis comitibus compotoribusque</td><td></td></tr><tr><td>discripsit. Atque ille furens infesta iam patriae signa</td><td>23.1</td></tr><tr><td>a Brundisio inferebat; cum C. Caesar deorum immortalium</td><td></td></tr><tr><td>beneficio, divina animi, ingeni, consili magnitudine, quam-</td><td></td></tr><tr><td>quam sua sponte eximiaque virtute, tamen approbatione</td><td></td></tr><tr><td>auctoritatis meae colonias patris adiit, veteranos milites</td><td>5</td></tr><tr><td>convocavit, paucis diebus exercitum fecit, incitatos latronum</td><td></td></tr><tr><td>impetus retardavit. Postea vero quam legio Martia ducem</td><td></td></tr><tr><td>praestantissimum vidit, nihil egit aliud nisi ut aliquando</td><td></td></tr><tr><td>liberi essemus; quam est imitata quarta legio. Quo ille</td><td></td></tr><tr><td>nuntio audito cum senatum vocasset adhibuissetque con-</td><td>10</td></tr><tr><td>sularem qui sua sententia C. Caesarem hostem iudicaret,</td><td></td></tr><tr><td>repente concidit. Post autem neque sacrificiis sollemnibus</td><td>24.1</td></tr><tr><td>factis neque votis nuncupatis non profectus est, sed profugit</td><td></td></tr><tr><td>paludatus. At quo? In provinciam firmissimorum et for-</td><td></td></tr><tr><td>tissimorum civium qui illum, ne si ita quidem venisset ut</td><td></td></tr><tr><td>nullum bellum inferret, ferre potuissent, impotentem, iracun-</td><td>5</td></tr><tr><td>dum, contumeliosum, superbum, semper poscentem, semper</td><td></td></tr><tr><td>rapientem, semper ebrium. At ille cuius ne pacatam</td><td></td></tr><tr><td>quidem nequitiam quisquam ferre posset bellum intulit</td><td></td></tr><tr><td>provinciae Galliae; circumsedet Mutinam, firmissimam et</td><td></td></tr><tr><td>splendidissimam populi Romani coloniam; oppugnat D.</td><td>10</td></tr><tr><td>Brutum, imperatorem, consulem designatum, civem non </td><td></td></tr><tr><td>sibi, sed nobis et rei publicae natum. Ergo Hannibal</td><td>25.1</td></tr><tr><td>hostis, civis Antonius? Quid ille fecit hostiliter quod hic</td><td></td></tr><tr><td>non aut fecerit aut faciat aut moliatur et cogitet? Totum</td><td></td></tr><tr><td>iter Antoniorum quid habuit nisi depopulationes, vastationes,</td><td></td></tr><tr><td>caedis, rapinas? quas non faciebat Hannibal, quia multa ad</td><td>5</td></tr><tr><td>usum suum reservabat: at hi, qui in horam viverent, non</td><td></td></tr><tr><td>modo de fortunis et de bonis civium, sed ne de utilitate</td><td></td></tr><tr><td>quidem sua cogitaverunt. </td><td></td></tr><tr><td>  Ad hunc, di boni! legatos mitti placet? Norunt isti</td><td></td></tr><tr><td>homines formam rei publicae, iura belli, exempla maiorum,</td><td>10</td></tr><tr><td>cogitant quid populi Romani maiestas, quid senatus severitas</td><td></td></tr><tr><td>postulet? Legatos decernis? Si, ut deprecere, contemnet;</td><td></td></tr><tr><td>si, ut imperes, non audiet; denique quamvis severa legatis</td><td></td></tr><tr><td>mandata dederimus, nomen ipsum legatorum hunc quem</td><td></td></tr><tr><td>videmus populi Romani restinguet ardorem, municipiorum</td><td>15</td></tr><tr><td>atque Italiae franget animos. Vt omittam haec quae</td><td></td></tr><tr><td>magna sunt, certe ista legatio moram et tarditatem adferet</td><td></td></tr><tr><td>bello. Quamvis dicant quod quosdam audio dicturos:</td><td>26.1</td></tr><tr><td>'Legati proficiscantur: bellum nihilo minus paretur,' tamen</td><td></td></tr><tr><td>legatorum nomen ipsum et animos molliet et belli celeri-</td><td></td></tr><tr><td>tatem morabitur. Minimis momentis, patres conscripti,</td><td></td></tr><tr><td>maximae inclinationes temporum fiunt, cum in omni casu</td><td>5</td></tr><tr><td>rei publicae tum in bello et maxime civili quod opinione</td><td></td></tr><tr><td>plerumque et fama gubernatur. Nemo quaeret quibuscum</td><td></td></tr><tr><td>mandatis legatos miserimus: nomen ipsum legationis ultro</td><td></td></tr><tr><td>missae timoris esse signum videbitur. Recedat a Mutina,</td><td></td></tr><tr><td>desinat oppugnare Brutum, decedat ex Gallia; non est</td><td>10</td></tr><tr><td>verbis rogandus, cogendus est armis. Non enim ad Hanni-</td><td>27.1</td></tr><tr><td>balem mittimus ut a Sagunto recedat, ad quem miserat </td><td></td></tr><tr><td>olim senatus P. Valerium Flaccum et Q. Baebium Tam-</td><td></td></tr><tr><td>pilum—qui, si Hannibal non pareret, Carthaginem ire</td><td></td></tr><tr><td>iussi sunt: nostros quo iubemus ire, si non paruerit Anto-</td><td>5</td></tr><tr><td>nius?—ad nostrum civem mittimus, ne imperatorem, ne</td><td></td></tr><tr><td>coloniam populi Romani oppugnet. Itane vero? hoc per</td><td></td></tr><tr><td>legatos rogandum est? Quid interest, per deos immortalis,</td><td></td></tr><tr><td>utrum hanc urbem oppugnet an huius urbis propugnaculum,</td><td></td></tr><tr><td>coloniam populi Romani praesidi causa conlocatam? Belli</td><td>10</td></tr><tr><td>Punici secundi quod contra maiores nostros Hannibal</td><td></td></tr><tr><td>gessit causa fuit Sagunti oppugnatio. Recte ad eum legati</td><td></td></tr><tr><td>missi: mittebantur ad Poenum, mittebantur pro Hannibalis</td><td></td></tr><tr><td>hostibus, nostris sociis. Quid simile tandem? Nos ad civem</td><td></td></tr><tr><td>mittimus ne imperatorem populi Romani, ne exercitum,</td><td>15</td></tr><tr><td>ne coloniam circumsedeat, ne oppugnet, ne agros depopule-</td><td></td></tr><tr><td>tur, ne sit hostis? Age, si paruerit, hoc civi uti aut volumus</td><td>28.1</td></tr><tr><td>aut possumus? Ante diem <span class="caps">xiii</span>. Kalendas Ianuarias de-</td><td></td></tr><tr><td>cretis vestris eum concidistis; constituistis ut haec ad vos</td><td></td></tr><tr><td>Kalendis Ianuariis referrentur quae referri videtis, de hono-</td><td></td></tr><tr><td>ribus et praemiis bene de re publica meritorum et merentium:</td><td>5</td></tr><tr><td>quorum principem iudicastis eum qui fuit C. Caesarem,</td><td></td></tr><tr><td>qui M. Antoni impetus nefarios ab urbe in Galliam avertit,</td><td></td></tr><tr><td>tum milites veteranos qui primi Caesarem secuti sunt, tum</td><td></td></tr><tr><td>illas caelestis divinasque legiones, Martiam et quartam com-</td><td></td></tr><tr><td>probastis quibus, cum consulem suum non modo reliquissent,</td><td>10</td></tr><tr><td>sed bello etiam persequerentur honores et praemia spopon-</td><td></td></tr><tr><td>distis; eodemque die D. Bruti, praestantissimi civis, edicto</td><td></td></tr><tr><td>adlato atque proposito factum eius conlaudastis, quodque</td><td></td></tr><tr><td>ille bellum privato consilio susceperat, id vos auctoritate</td><td></td></tr><tr><td>publica comprobastis. Quid igitur illo die aliud egistis nisi </td><td>29.1</td></tr><tr><td>ut hostem iudicaretis Antonium? His vestris decretis aut</td><td></td></tr><tr><td>ille vos aequo animo aspicere poterit aut vos illum sine</td><td></td></tr><tr><td>dolore summo videbitis? Exclusit illum a re publica,</td><td></td></tr><tr><td>distraxit, segregavit non solum scelus ipsius sed etiam, ut</td><td>5</td></tr><tr><td>mihi videtur, fortuna quaedam rei publicae. Qui si legatis</td><td></td></tr><tr><td>paruerit Romamque redierit, num umquam perditis civibus</td><td></td></tr><tr><td>vexillum quo concurrant defuturum putatis? Sed hoc</td><td></td></tr><tr><td>minus vereor: sunt alia quae magis timeam et cogitem.</td><td></td></tr><tr><td>Numquam parebit ille legatis. Novi hominis insaniam,</td><td>10</td></tr><tr><td>adrogantiam; novi perdita consilia amicorum, quibus ille</td><td></td></tr><tr><td>est deditus. Lucius quidem frater eius, utpote qui peregre</td><td>30.1</td></tr><tr><td>depugnarit, familiam ducit. Sit per se ipse sanus, quod</td><td></td></tr><tr><td>numquam erit: per hos esse ei tamen non licebit. Teretur</td><td></td></tr><tr><td>interea tempus; belli apparatus refrigescent. Vnde est</td><td></td></tr><tr><td>adhuc bellum tractum nisi ex retardatione et mora? Vt</td><td>5</td></tr><tr><td>primum post discessum latronis vel potius desperatam fugam</td><td></td></tr><tr><td>libere senatus haberi potuit, semper flagitavi ut convocare-</td><td></td></tr><tr><td>mur. Quo die primum convocati sumus, adfui ipse, cum</td><td></td></tr><tr><td>designati consules non adessent, ieci sententia mea maximo</td><td></td></tr><tr><td>vestro consensu fundamenta rei publicae, serius omnino quam</td><td>10</td></tr><tr><td>decuit—nec enim ante potui—sed tamen si ex eo tempore</td><td></td></tr><tr><td>dies nullus intermissus esset, bellum profecto nullum habere-</td><td></td></tr><tr><td>mus. Omne malum nascens facile opprimitur: invetera-</td><td>31.1</td></tr><tr><td>tum fit plerumque robustius. Sed tum exspectabantur</td><td></td></tr><tr><td>Kalendae Ianuariae, fortasse non recte. Verum praeterita</td><td></td></tr><tr><td>omittamus: etiamne hanc moram, dum proficiscantur legati,</td><td></td></tr><tr><td>dum revertantur? quorum exspectatio dubitationem belli</td><td>5</td></tr><tr><td>adfert. Bello autem dubio quod potest studium esse</td><td></td></tr><tr><td>dilectus?  </td><td></td></tr><tr><td>  Quam ob rem, patres conscripti, legatorum mentionem</td><td></td></tr><tr><td>nullam censeo faciendam; rem administrandam arbitror</td><td></td></tr><tr><td>sine ulla mora et confestim gerendam; tumultum decerni,</td><td>10</td></tr><tr><td>iustitium edici, saga sumi dico oportere, dilectum haberi</td><td></td></tr><tr><td>sublatis vacationibus in urbe et in Italia praeter Galliam</td><td></td></tr><tr><td>tota. Quae si erunt facta, opinio ipsa et fama nostrae</td><td>32.1</td></tr><tr><td>severitatis obruet scelerati gladiatoris amentiam. Sentiet</td><td></td></tr><tr><td>sibi bellum cum re publica esse susceptum; experietur con-</td><td></td></tr><tr><td>sentientis senatus nervos atque viris; nam nunc quidem</td><td></td></tr><tr><td>partium contentionem esse dictitat. Quarum partium?</td><td>5</td></tr><tr><td>Alteri victi sunt, alteri sunt e mediis C. Caesaris partibus;</td><td></td></tr><tr><td>nisi forte Caesaris partis a Pansa et Hirtio consulibus et</td><td></td></tr><tr><td>a filio C. Caesaris oppugnari putamus. Hoc vero bellum</td><td></td></tr><tr><td>non &lt;est&gt; ex dissensione partium, sed ex nefaria spe perditissi-</td><td></td></tr><tr><td>morum civium excitatum, quibus bona fortunaeque nostrae</td><td>10</td></tr><tr><td>notatae sunt et iam ad cuiusque optionem distributae. Legi</td><td>33.1</td></tr><tr><td>epistulam Antoni quam ad quendam <span class="caps">vii</span> virum, capitalem</td><td></td></tr><tr><td>hominem, conlegam suum, miserat. 'Quid concupiscas tu</td><td></td></tr><tr><td>videris: quod concupiveris certe habebis.' En ad quem</td><td></td></tr><tr><td>legatos mittamus, cui bellum moremur inferre: qui ne sorti</td><td>5</td></tr><tr><td>quidem fortunas nostras destinavit, sed libidini cuiusque</td><td></td></tr><tr><td>nos ita addixit ut ne sibi quidem quicquam integrum quod</td><td></td></tr><tr><td>non alicui promissum iam sit reliquerit. Cum hoc, patres</td><td></td></tr><tr><td>conscripti, bello, inquam, decertandum est, idque confestim;</td><td></td></tr><tr><td>legatorum tarditas repudianda est. Quapropter ne multa</td><td>34.1</td></tr><tr><td>nobis cotidie decernenda sint, consulibus totam rem publi-</td><td></td></tr><tr><td>cam commendandam censeo eisque permittendum ut rem</td><td></td></tr><tr><td>publicam defendant provideantque ne quid res publica</td><td></td></tr><tr><td>detrimenti accipiat, censeoque ut eis qui in exercitu M. An- </td><td>5</td></tr><tr><td>toni sunt ne sit ea res fraudi, si ante Kalendas Februarias</td><td></td></tr><tr><td>ab eo discesserint. Haec si censueritis, patres conscripti,</td><td></td></tr><tr><td>brevi tempore libertatem populi Romani auctoritatemque</td><td></td></tr><tr><td>vestram recuperabitis. Si autem lenius agetis, tamen eadem,</td><td></td></tr><tr><td>sed fortasse serius decernetis. De re publica quoad rettulistis</td><td>10</td></tr><tr><td>satis decrevisse videor. </td><td></td></tr><tr><td>  Altera res est de honoribus: de quibus deinceps intellego</td><td>35.1</td></tr><tr><td>esse dicendum. Sed qui ordo in sententiis rogandis servari</td><td></td></tr><tr><td>solet, eundem tenebo in viris fortibus honorandis. A Bruto</td><td></td></tr><tr><td>igitur, consule designato, more maiorum capiamus exordium.</td><td></td></tr><tr><td>Cuius ut superiora omittam, quae sunt maxima illa quidem</td><td>5</td></tr><tr><td>sed adhuc hominum magis iudiciis quam publice laudata,</td><td></td></tr><tr><td>quibusnam verbis eius laudes huius ipsius temporis con-</td><td></td></tr><tr><td>sequi possumus? Neque enim ullam mercedem tanta virtus</td><td></td></tr><tr><td>praeter hanc laudis gloriaeque desiderat; qua etiam si</td><td></td></tr><tr><td>careat, tamen sit se ipsa contenta: quamquam in memoria</td><td>10</td></tr><tr><td>gratorum civium tamquam in luce posita laetetur. Laus igitur</td><td></td></tr><tr><td>iudici testimonique nostri tribuenda Bruto est. Quam ob</td><td>36.1</td></tr><tr><td>rem his verbis, patres conscripti, senatus consultum faci-</td><td></td></tr><tr><td>endum censeo: 'cum D. Brutus, imperator, consul desi-</td><td></td></tr><tr><td>gnatus, provinciam Galliam in senatus populique Romani</td><td></td></tr><tr><td>potestate teneat, cumque exercitum tantum tam brevi tem-</td><td>5</td></tr><tr><td>pore summo studio municipiorum coloniarumque provinciae</td><td></td></tr><tr><td>Galliae, optime de re publica meritae merentisque, conscri-</td><td></td></tr><tr><td>pserit, compararit, id eum recte et ordine exque re publica</td><td></td></tr><tr><td>fecisse, idque D. Bruti praestantissimum meritum in rem</td><td></td></tr><tr><td>publicam senatui populoque Romano gratum esse et fore:</td><td>10</td></tr><tr><td>itaque senatum populumque Romanum existimare, D. Bruti</td><td></td></tr><tr><td>imperatoris, consulis designati, opera, consilio, virtute incre-</td><td></td></tr><tr><td>dibilique studio et consensu provinciae Galliae rei publicae</td><td></td></tr><tr><td>difficillimo tempore esse subventum.' Huic tanto merito</td><td>37.1</td></tr><tr><td>Bruti, patres conscripti, tantoque in rem publicam beneficio </td><td></td></tr><tr><td>quis est tantus honos qui non debeatur? Nam si M. An-</td><td></td></tr><tr><td>tonio patuisset Gallia, si oppressis municipiis et coloniis</td><td></td></tr><tr><td>imparatis in illam ultimam Galliam penetrare potuisset,</td><td>5</td></tr><tr><td>quantus rei publicae terror impenderet? Dubitaret, credo,</td><td></td></tr><tr><td>homo amentissimus atque in omnibus consiliis praeceps et</td><td></td></tr><tr><td>devius non solum cum exercitu suo sed etiam cum omni</td><td></td></tr><tr><td>immanitate barbariae bellum inferre nobis, ut eius furorem</td><td></td></tr><tr><td>ne Alpium quidem muro cohibere possemus. Haec igitur</td><td>10</td></tr><tr><td>habenda gratia est D. Bruto qui illum, nondum interposita</td><td></td></tr><tr><td>auctoritate vestra, suo consilio atque iudicio, non ut con-</td><td></td></tr><tr><td>sulem recepit, sed ut hostem arcuit Gallia seque obsideri</td><td></td></tr><tr><td>quam hanc urbem maluit. Habeat ergo huius tanti facti</td><td></td></tr><tr><td>tamque praeclari decreto nostro testimonium sempiternum;</td><td>15</td></tr><tr><td>Galliaque quae semper praesidet atque praesedit huic im-</td><td></td></tr><tr><td>perio libertatique communi merito vereque laudetur, quod</td><td></td></tr><tr><td>se suasque viris non tradidit, sed opposuit Antonio. </td><td></td></tr><tr><td>  Atque etiam M. Lepido pro eius egregiis in rem publi-</td><td>38.1</td></tr><tr><td>cam meritis decernendos honores quam amplissimos censeo.</td><td></td></tr><tr><td>Semper ille populum Romanum liberum voluit maximum-</td><td></td></tr><tr><td>que signum illo die dedit voluntatis et iudici sui, cum</td><td></td></tr><tr><td>Antonio diadema Caesari imponente se avertit gemituque</td><td>5</td></tr><tr><td>et maestitia declaravit quantum haberet odium servitutis,</td><td></td></tr><tr><td>quam populum Romanum liberum cuperet, quam illa quae</td><td></td></tr><tr><td>tulerat temporum magis necessitate quam iudicio tulisset.</td><td></td></tr><tr><td>Quanta vero is moderatione usus sit in illo tempore civitatis</td><td></td></tr><tr><td>quod post mortem Caesaris consecutum est, quis nostrum</td><td>10</td></tr><tr><td>oblivisci potest? Magna haec, sed ad maiora properat</td><td></td></tr><tr><td>oratio. Quid enim, o di immortales! admirabilius omnibus</td><td>39.1</td></tr><tr><td>gentibus, quid optatius populo Romano accidere potuit</td><td></td></tr><tr><td>quam, cum bellum civile maximum esset, cuius belli exitum</td><td></td></tr><tr><td>omnes timeremus, sapientia et misericordia id potius exstingui </td><td></td></tr><tr><td>quam armis et ferro rem in discrimen adducere? Quod si</td><td>5</td></tr><tr><td>eadem ratio Caesaris fuisset in illo taetro miseroque bello,</td><td></td></tr><tr><td>ut omittam patrem, duos Cn. Pompei, summi et singularis</td><td></td></tr><tr><td>viri, filios incolumis haberemus: quibus certe pietas fraudi</td><td></td></tr><tr><td>esse non debuit. Vtinam omnis M. Lepidus servare potu-</td><td></td></tr><tr><td>isset! facturum fuisse declaravit in eo quod potuit, cum</td><td>10</td></tr><tr><td>Sex. Pompeium restituit civitati, maximum ornamentum</td><td></td></tr><tr><td>rei publicae, clarissimum monumentum clementiae suae.</td><td></td></tr><tr><td>Gravis illa fortuna populi Romani, grave fatum. Pompeio</td><td></td></tr><tr><td>enim patre, quod imperi populi Romani lumen fuit, ex-</td><td></td></tr><tr><td>stincto interfectus est patris simillimus filius. Sed omnia</td><td>40.1</td></tr><tr><td>mihi videntur deorum immortalium iudicio expiata Sex.</td><td></td></tr><tr><td>Pompeio rei publicae conservato. Quam ob causam iustam</td><td></td></tr><tr><td>atque magnam et quod periculosissimum civile bellum maxi-</td><td></td></tr><tr><td>mumque humanitate et sapientia sua M. Lepidus ad pacem</td><td>5</td></tr><tr><td>concordiamque convertit, senatus consultum his verbis cen-</td><td></td></tr><tr><td>seo perscribendum: 'cum a M. Lepido imperatore, pontifice</td><td></td></tr><tr><td>maximo, saepe numero res publica et bene et feliciter gesta</td><td></td></tr><tr><td>sit, populusque Romanus intellexerit ei dominatum regium</td><td></td></tr><tr><td>maxime displicere, cumque eius opera, virtute, consilio</td><td>10</td></tr><tr><td>singularique clementia et mansuetudine bellum acerbissi-</td><td></td></tr><tr><td>mum civile sit restinctum, Sextusque Pompeius, Gnaei filius,</td><td>41.1</td></tr><tr><td>Magnus, huius ordinis auctoritate ab armis discesserit et a</td><td></td></tr><tr><td>M. Lepido imperatore, pontifice maximo, summa senatus</td><td></td></tr><tr><td>populique Romani voluntate civitati restitutus sit, senatum</td><td></td></tr><tr><td>populumque Romanum pro maximis plurimisque in rem</td><td>5</td></tr><tr><td>publicam M. Lepidi meritis magnam spem in eius virtute,</td><td></td></tr><tr><td>auctoritate, felicitate reponere oti, pacis, concordiae, liber-</td><td></td></tr><tr><td>tatis, eiusque in rem publicam meritorum senatum popu-</td><td></td></tr><tr><td>lumque Romanum memorem fore, eique statuam equestrem</td><td></td></tr><tr><td>inauratam in rostris aut quo alio loco in foro vellet ex huius </td><td>10</td></tr><tr><td>ordinis sententia statui placere.' Qui honos, patres con-</td><td></td></tr><tr><td>scripti, mihi maximus videtur, primum quia iustus est; non</td><td></td></tr><tr><td>enim solum datur propter spem temporum reliquorum sed</td><td></td></tr><tr><td>pro amplissimis meritis redditur; nec vero cuiquam possu-</td><td></td></tr><tr><td>mus commemorare hunc honorem a senatu tributum iudicio</td><td>15</td></tr><tr><td>senatus soluto et libero. </td><td></td></tr><tr><td>  Venio ad C. Caesarem, patres conscripti, qui nisi fuisset,</td><td>42.1</td></tr><tr><td>quis nostrum esse potuisset? Advolabat ad urbem a Brun-</td><td></td></tr><tr><td>disio homo impotentissimus, ardens odio, animo hostili in</td><td></td></tr><tr><td>omnis bonos cum exercitu Antonius. Quid huius audaciae</td><td></td></tr><tr><td>et sceleri poterat opponi? Nondum ullos duces habebamus,</td><td>5</td></tr><tr><td>non copias; nullum erat consilium publicum, nulla libertas;</td><td></td></tr><tr><td>dandae cervices erant crudelitati nefariae; fugam quaere-</td><td></td></tr><tr><td>bamus omnes, quae ipsa exitum non habebat. Quis tum</td><td>43.1</td></tr><tr><td>nobis, quis populo Romano obtulit hunc divinum adule-</td><td></td></tr><tr><td>scentem deus? qui, cum omnia ad perniciem nostram pesti-</td><td></td></tr><tr><td>fero illi civi paterent, subito praeter spem omnium exortus</td><td></td></tr><tr><td>prius confecit exercitum quem furori M. Antoni opponeret</td><td>5</td></tr><tr><td>quam quisquam hoc eum cogitare suspicaretur. Magni</td><td></td></tr><tr><td>honores habiti Cn. Pompeio, cum esset adulescens, et qui-</td><td></td></tr><tr><td>dem iure. Subvenit enim rei publicae, sed aetate multo</td><td></td></tr><tr><td>robustior et militum ducem quaerentium studio paratior et</td><td></td></tr><tr><td>in alio genere belli. Non enim omnibus Sullae causa grata.</td><td>10</td></tr><tr><td>Declarat multitudo proscriptorum, tot municipiorum maxi-</td><td></td></tr><tr><td>mae calamitates. Caesar autem annis multis minor veteranos</td><td>44.1</td></tr><tr><td>cupientis iam requiescere armavit; eam complexus est</td><td></td></tr><tr><td>causam quae esset senatui, quae populo, quae cunctae</td><td></td></tr><tr><td>Italiae, quae dis hominibusque gratissima. Et Pompeius</td><td></td></tr><tr><td>ad L. Sullae maximum imperium victoremque exercitum</td><td>5</td></tr><tr><td>accessit: Caesar se ad neminem adiunxit, ipse princeps</td><td></td></tr><tr><td>exercitus faciendi et praesidi comparandi fuit. Ille adver- </td><td></td></tr><tr><td>sariorum partibus agrum Picenum habuit inimicum: hic ex</td><td></td></tr><tr><td>Antoni amicis sed amicioribus libertatis contra Antonium</td><td></td></tr><tr><td>confecit exercitum. Illius opibus Sulla regnavit: huius</td><td>10</td></tr><tr><td>praesidio Antoni dominatus oppressus est. Demus igitur</td><td>45.1</td></tr><tr><td>imperium Caesari sine quo res militaris administrari, teneri</td><td></td></tr><tr><td>exercitus, bellum geri non potest: sit pro praetore eo iure</td><td></td></tr><tr><td>quo qui optimo. Qui honos quamquam est magnus illi</td><td></td></tr><tr><td>aetati, tamen ad necessitatem rerum gerendarum, non solum</td><td>5</td></tr><tr><td>ad dignitatem valet. Itaque illa quaeramus quae vix</td><td></td></tr><tr><td>hodierno die consequemur. Sed saepe spero fore huius</td><td></td></tr><tr><td>adulescentis ornandi et nobis et populo Romano pote-</td><td></td></tr><tr><td>statem; hoc autem tempore ita censeo decernendum: 'quod</td><td>46.1</td></tr><tr><td>C. Caesar, Gai filius, pontifex, pro praetore, summo rei</td><td></td></tr><tr><td>publicae tempore milites veteranos ad libertatem populi</td><td></td></tr><tr><td>Romani cohortatus sit eosque conscripserit, quodque legio</td><td></td></tr><tr><td>Martia quartaque summo studio optimoque in rem pu-</td><td>5</td></tr><tr><td>blicam consensu C. Caesare duce et auctore rem publicam,</td><td></td></tr><tr><td>libertatem populi Romani defendant, defenderint, et quod</td><td></td></tr><tr><td>C. Caesar pro praetore Galliae provinciae cum exercitu sub-</td><td></td></tr><tr><td>sidio profectus sit, equites, sagittarios, elephantos in suam</td><td></td></tr><tr><td>populique Romani potestatem redegerit, difficillimoque rei</td><td>10</td></tr><tr><td>publicae tempore saluti dignitatique populi Romani sub-</td><td></td></tr><tr><td>venerit, ob eas causas senatui placere, C. Caesarem, Gai</td><td></td></tr><tr><td>filium, pontificem, pro praetore, senatorem esse sententiam-</td><td></td></tr><tr><td>que loco praetorio dicere, eiusque rationem, quemcumque</td><td></td></tr><tr><td>magistratum petet, ita haberi ut haberi per leges liceret, si</td><td>15</td></tr><tr><td>anno superiore quaestor fuisset.' Quid est enim, patres</td><td>47.1</td></tr><tr><td>conscripti, cur eum non quam primum amplissimos honores </td><td></td></tr><tr><td>capere cupiamus? Legibus enim annalibus cum grandiorem</td><td></td></tr><tr><td>aetatem ad consulatum constituebant, adulescentiae temeri-</td><td></td></tr><tr><td>tatem verebantur: C. Caesar ineunte aetate docuit ab excel-</td><td>5</td></tr><tr><td>lenti eximiaque virtute progressum aetatis exspectari non</td><td></td></tr><tr><td>oportere. Itaque maiores nostri veteres illi admodum</td><td></td></tr><tr><td>antiqui leges annalis non habebant, quas multis post annis</td><td></td></tr><tr><td>attulit ambitio, ut gradus essent petitionis inter aequalis.</td><td></td></tr><tr><td>Ita saepe magna indoles virtutis, prius quam rei publicae</td><td>10</td></tr><tr><td>prodesse potuisset, exstincta est. At vero apud antiquos</td><td>48.1</td></tr><tr><td>Rulli, Decii, Corvini multique alii, recentiore autem me-</td><td></td></tr><tr><td>moria superior Africanus, T. Flamininus admodum adu-</td><td></td></tr><tr><td>lescentes consules facti tantas res gesserunt ut populi</td><td></td></tr><tr><td>Romani imperium auxerint, nomen ornarint. Quid? Ma-</td><td>5</td></tr><tr><td>cedo Alexander, cum ab ineunte aetate res maximas gerere</td><td></td></tr><tr><td>coepisset, nonne tertio et tricesimo anno mortem obiit?</td><td></td></tr><tr><td>quae est aetas nostris legibus decem annis minor quam</td><td></td></tr><tr><td>consularis. Ex quo iudicari potest virtutis esse quam aetatis</td><td></td></tr><tr><td>cursum celeriorem. Nam quod ei qui Caesari invident</td><td>10</td></tr><tr><td>simulant se timere, ne verendum quidem est ut tenere se</td><td></td></tr><tr><td>possit, ut moderari, ne honoribus nostris elatus intempe-</td><td></td></tr><tr><td>rantius suis opibus utatur. Ea natura rerum est, patres</td><td>49.1</td></tr><tr><td>conscripti, ut qui sensum verae gloriae ceperit quique se ab</td><td></td></tr><tr><td>senatu, ab equitibus Romanis populoque Romano universo</td><td></td></tr><tr><td>senserit civem carum haberi salutaremque rei publicae, nihil</td><td></td></tr><tr><td>cum hac gloria comparandum putet. Vtinam C. Caesari,</td><td>5</td></tr><tr><td>patri dico, contigisset adulescenti ut esset senatui atque</td><td></td></tr><tr><td>optimo cuique carissimus! Quod cum consequi neglexisset,</td><td></td></tr><tr><td>omnem vim ingeni, quae summa fuit in illo, in populari</td><td></td></tr><tr><td>levitate consumpsit. Itaque cum respectum ad senatum et</td><td></td></tr><tr><td>ad bonos non haberet, eam sibi viam ipse patefecit ad opes</td><td>10</td></tr><tr><td>suas amplificandas quam virtus liberi populi ferre non </td><td></td></tr><tr><td>posset. Eius autem fili longissime diversa ratio est: qui cum</td><td></td></tr><tr><td>omnibus &lt;carus&gt; est, tum optimo cuique carissimus. In hoc</td><td></td></tr><tr><td>spes libertatis posita est; ab hoc accepta iam salus; huic</td><td></td></tr><tr><td>summi honores et exquiruntur et parati sunt. Cuius igitur</td><td>50.1</td></tr><tr><td>singularem prudentiam admiramur, eius stultitiam timemus?</td><td></td></tr><tr><td>Quid enim stultius quam inutilem potentiam, invidiosas</td><td></td></tr><tr><td>opes, cupiditatem dominandi praecipitem et lubricam ante-</td><td></td></tr><tr><td>ferre verae, gravi, solidae gloriae? An hoc vidit puer: si</td><td>5</td></tr><tr><td>aetate processerit, non videbit? 'At est quibusdam inimicus</td><td></td></tr><tr><td>clarissimis atque optimis civibus.' Nullus iste timor esse</td><td></td></tr><tr><td>debet. Omnis Caesar inimicitias rei publicae condonavit;</td><td></td></tr><tr><td>hanc sibi iudicem constituit, hanc moderatricem omnium</td><td></td></tr><tr><td>&lt;consiliorum&gt; atque factorum. Ita enim ad rem publicam</td><td>10</td></tr><tr><td>accessit ut eam confirmaret, non ut everteret. Omnis habeo</td><td></td></tr><tr><td>cognitos sensus adulescentis. Nihil est illi re publica</td><td></td></tr><tr><td>carius, nihil vestra auctoritate gravius, nihil bonorum viro-</td><td></td></tr><tr><td>rum iudicio optatius, nihil vera gloria dulcius. Quam ob</td><td>51.1</td></tr><tr><td>rem ab eo non modo nihil timere sed maiora et meliora</td><td></td></tr><tr><td>exspectare debetis, neque in eo qui ad D. Brutum obsidione</td><td></td></tr><tr><td>liberandum profectus sit timere ne memoria maneat do-</td><td></td></tr><tr><td>mestici doloris quae plus apud eum possit quam salus</td><td>5</td></tr><tr><td>civitatis. Audeo etiam obligare fidem meam, patres con-</td><td></td></tr><tr><td>scripti, vobis populoque Romano reique publicae; quod</td><td></td></tr><tr><td>profecto, cum me nulla vis cogeret, facere non auderem</td><td></td></tr><tr><td>pertimesceremque in maxima re periculosam opinionem</td><td></td></tr><tr><td>temeritatis. Promitto, recipio, spondeo, patres conscripti,</td><td>10</td></tr><tr><td>C. Caesarem talem semper fore civem qualis hodie sit qua-</td><td></td></tr><tr><td>lemque eum maxime velle esse et optare debemus. </td><td></td></tr><tr><td>  Quae cum ita sint, de Caesare satis hoc tempore dictum </td><td>52.1</td></tr><tr><td>habebo. Nec vero de L. Egnatuleio, fortissimo et constan-</td><td></td></tr><tr><td>tissimo civi amicissimoque rei publicae, silendum arbitror;</td><td></td></tr><tr><td>sed tribuendum testimonium virtutis egregiae, quod is</td><td></td></tr><tr><td>legionem quartam ad Caesarem adduxerit, quae praesidio</td><td>5</td></tr><tr><td>consulibus, senatui populoque Romano reique publicae</td><td></td></tr><tr><td>esset: ob eam causam placere uti L. Egnatuleio triennio</td><td></td></tr><tr><td>ante legitimum tempus magistratus petere, capere, gerere</td><td></td></tr><tr><td>liceat. In quo, patres conscripti, non tantum commodum</td><td></td></tr><tr><td>tribuitur L. Egnatuleio quantus honos: in tali enim re satis</td><td>10</td></tr><tr><td>est nominari. </td><td></td></tr><tr><td>  De exercitu autem C. Caesaris ita censeo decernendum:</td><td>53.1</td></tr><tr><td>'senatui placere, militibus veteranis qui Caesaris pontificis</td><td></td></tr><tr><td>&lt;pro praetore auctoritatem secuti libertatem populi Romani&gt;</td><td></td></tr><tr><td>auctoritatemque huius ordinis defenderint atque defendant</td><td></td></tr><tr><td>ipsis liberisque eorum militiae vacationem esse, utique</td><td>5</td></tr><tr><td>C. Pansa A. Hirtius consules, alter ambove, si eis videretur,</td><td></td></tr><tr><td>cognoscerent qui ager eis coloniis esset quo milites veterani</td><td></td></tr><tr><td>deducti essent, qui contra legem Iuliam possideretur, ut is</td><td></td></tr><tr><td>militibus veteranis divideretur; de agro Campano sepa-</td><td></td></tr><tr><td>ratim cognoscerent inirentque rationem de commodis mili-</td><td>10</td></tr><tr><td>tum veteranorum augendis, legionique Martiae et legioni</td><td></td></tr><tr><td>quartae et eis militibus qui de legione secunda, tricesima</td><td></td></tr><tr><td>quinta ad C. Pansam A. Hirtium consules venissent suaque</td><td></td></tr><tr><td>nomina edidissent, quod eis auctoritas senatus populique</td><td></td></tr><tr><td>Romani libertas carissima sit et fuerit, vacationem militiae</td><td>15</td></tr><tr><td>ipsis liberisque eorum esse placere extra tumultum Gallicum</td><td></td></tr><tr><td>Italicumque: easque legiones bello confecto missas fieri</td><td></td></tr><tr><td>placere; quantamque pecuniam militibus earum legionum</td><td></td></tr><tr><td>in singulos C. Caesar, pontifex, pro praetore pollicitus sit,</td><td></td></tr><tr><td>tantam dari placere; utique C. Pansa A. Hirtius consules, </td><td>20</td></tr><tr><td>alter ambove, si eis videretur, rationem agri haberent qui</td><td></td></tr><tr><td>sine iniuria privatorum dividi posset, eisque militibus,</td><td></td></tr><tr><td>legioni Martiae et legioni quartae ita darent, adsignarent</td><td></td></tr><tr><td>ut quibus militibus amplissime dati, adsignati essent.' Dixi</td><td></td></tr><tr><td>ad ea omnia, consules, de quibus rettulistis: quae si erunt</td><td>25</td></tr><tr><td>sine mora matureque decreta, facilius apparabitis ea quae</td><td></td></tr><tr><td>tempus et necessitas flagitat. Celeritate autem opus est:</td><td></td></tr><tr><td>qua si essemus usi, bellum, ut saepe dixi, nullum habe-</td><td></td></tr><tr><td>remus. </td><td></td></tr>
        </table>