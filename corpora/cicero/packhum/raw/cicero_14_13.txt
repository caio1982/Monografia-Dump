<table>
          <script>targetHit=0;</script>
          <tr><td>  <span class="caps">De Postvmi criminibvs, de Servi advlescentis.</span> </td><td>57.8</td></tr><tr><td>  Venio nunc ad M. Catonem, quod est fundamentum ac</td><td>58.1</td></tr><tr><td>robur totius accusationis; qui tamen ita gravis est accusator</td><td></td></tr><tr><td>et vehemens ut multo magis eius auctoritatem quam crimi-</td><td></td></tr><tr><td>nationem pertimescam. In quo ego accusatore, iudices,</td><td></td></tr><tr><td>primum illud deprecabor ne quid L. Murenae dignitas illius,</td><td>5</td></tr><tr><td>ne quid exspectatio tribunatus, ne quid totius vitae splendor</td><td></td></tr><tr><td>et gravitas noceat, denique ne ea soli huic obsint bona</td><td></td></tr><tr><td>M. Catonis quae ille adeptus est ut multis prodesse possit.</td><td></td></tr><tr><td>Bis consul fuerat P. Africanus et duos terrores huius imperi,</td><td></td></tr><tr><td>Carthaginem Numantiamque, deleverat cum accusavit L.</td><td>10</td></tr><tr><td>Cottam. Erat in &lt;eo&gt; summa eloquentia, summa fides, summa</td><td></td></tr><tr><td>integritas, auctoritas tanta quanta in imperio populi Romani</td><td></td></tr><tr><td>quod illius opera tenebatur. Saepe hoc maiores natu dicere</td><td></td></tr><tr><td>audivi, hanc accusatoris eximiam vim &lt;et&gt; dignitatem plurimum</td><td></td></tr><tr><td>L. Cottae profuisse. Noluerunt sapientissimi homines qui</td><td>15</td></tr><tr><td>tum rem illam iudicabant ita quemquam cadere in iudicio</td><td></td></tr><tr><td>ut nimiis adversarii viribus abiectus videretur. Quid? </td><td>59.1</td></tr><tr><td>Ser. Galbam—nam traditum memoriae &lt;est&gt;—nonne proavo</td><td></td></tr><tr><td>tuo, fortissimo atque florentissimo viro, M. Catoni, incumbenti</td><td></td></tr><tr><td>ad eius perniciem populus Romanus eripuit? Semper in</td><td></td></tr><tr><td>hac civitate nimis magnis accusatorum opibus et populus</td><td>5</td></tr><tr><td>universus et sapientes ac multum in posterum prospicientes</td><td></td></tr><tr><td>iudices restiterunt. Nolo accusator in iudicium potentiam</td><td></td></tr><tr><td>adferat, non vim maiorem aliquam, non auctoritatem</td><td></td></tr><tr><td>excellentem, non nimiam gratiam. Valeant haec omnia ad</td><td></td></tr><tr><td>salutem innocentium, ad opem impotentium, ad auxilium</td><td>10</td></tr><tr><td>calamitosorum, in periculo vero et in pernicie civium repu-</td><td></td></tr><tr><td>dientur. Nam si quis hoc forte dicet, Catonem descensurum</td><td>60.1</td></tr><tr><td>ad accusandum non fuisse, nisi prius de causa iudicasset,</td><td></td></tr><tr><td>iniquam legem, iudices, et miseram condicionem instituet</td><td></td></tr><tr><td>periculis hominum, si existimabit iudicium accusatoris in</td><td></td></tr><tr><td>reum pro aliquo praeiudicio valere oportere. </td><td>5</td></tr>
        </table>