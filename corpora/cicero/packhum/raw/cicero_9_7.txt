<table>
          <script>targetHit=0;</script>
          <tr><td>  Iam vero virtuti Cn. Pompei quae potest oratio par</td><td>29.1</td></tr><tr><td>inveniri? Quid est quod quisquam aut illo dignum aut</td><td></td></tr><tr><td>vobis novum aut cuiquam inauditum possit adferre? Neque</td><td></td></tr><tr><td>enim solae sunt virtutes imperatoriae quae volgo existi-</td><td></td></tr><tr><td>mantur, labor in negotiis, fortitudo in periculis, industria in</td><td>5</td></tr><tr><td>agendo, celeritas in conficiendo, consilium in providendo,</td><td></td></tr><tr><td>quae tanta sunt in hoc uno quanta in omnibus reliquis</td><td></td></tr><tr><td>imperatoribus quos aut vidimus aut audivimus non fuerunt.</td><td></td></tr><tr><td>Testis est Italia quam ille ipse victor L. Sulla huius virtute</td><td>30.1</td></tr><tr><td>et subsidio confessus est liberatam; testis Sicilia quam</td><td></td></tr><tr><td>multis undique cinctam periculis non terrore belli sed</td><td></td></tr><tr><td>consili celeritate explicavit; testis Africa quae magnis op-</td><td></td></tr><tr><td>pressa hostium copiis eorum ipsorum sanguine redundavit;</td><td>5</td></tr><tr><td>testis Gallia per quam legionibus nostris iter in Hispaniam</td><td></td></tr><tr><td>Gallorum internicione patefactum est; testis Hispania quae</td><td></td></tr><tr><td>saepissime plurimos hostis ab hoc superatos prostratosque</td><td></td></tr><tr><td>conspexit; testis iterum et saepius Italia quae, cum servili</td><td></td></tr><tr><td>bello taetro periculosoque premeretur, ab hoc auxilium</td><td>10</td></tr><tr><td>absente expetivit, quod bellum exspectatione eius attenuatum</td><td></td></tr><tr><td>atque imminutum est, adventu sublatum ac sepultum. Testes</td><td>31.1</td></tr><tr><td>nunc vero iam omnes orae atque omnes terrae gentes</td><td></td></tr><tr><td>nationes, maria denique omnia cum universa tum in singulis</td><td></td></tr><tr><td>oris omnes sinus atque portus. Quis enim toto mari locus </td><td></td></tr><tr><td>per hos annos aut tam firmum habuit praesidium ut tutus</td><td>5</td></tr><tr><td>esset, aut tam fuit abditus ut lateret? Quis navigavit qui</td><td></td></tr><tr><td>non se aut mortis aut servitutis periculo committeret, cum</td><td></td></tr><tr><td>aut hieme aut referto praedonum mari navigaret? Hoc</td><td></td></tr><tr><td>tantum bellum, tam turpe, tam vetus, tam late divisum</td><td></td></tr><tr><td>atque dispersum quis umquam arbitraretur aut ab omnibus</td><td>10</td></tr><tr><td>imperatoribus uno anno aut omnibus annis ab uno impera-</td><td></td></tr><tr><td>tore confici posse? Quam provinciam tenuistis a praedoni-</td><td>32.1</td></tr><tr><td>bus liberam per hosce annos? quod vectigal vobis tutum</td><td></td></tr><tr><td>fuit? quem socium defendistis? cui praesidio classibus</td><td></td></tr><tr><td>vestris fuistis? quam multas existimatis insulas esse desertas,</td><td></td></tr><tr><td>quam multas aut metu relictas aut a praedonibus captas</td><td>5</td></tr><tr><td>urbis esse sociorum? Sed quid ego longinqua commemoro?</td><td></td></tr><tr><td>Fuit hoc quondam, fuit proprium populi Romani longe</td><td></td></tr><tr><td>a domo bellare et propugnaculis imperi sociorum fortunas,</td><td></td></tr><tr><td>non sua tecta defendere. Sociis ego vestris mare per hosce</td><td></td></tr><tr><td>annos clausum fuisse dicam, cum exercitus vestri numquam</td><td>10</td></tr><tr><td>Brundisio nisi hieme summa transmiserint? Qui ad vos ab</td><td></td></tr><tr><td>exteris nationibus venirent, captos querar, cum legati populi</td><td></td></tr><tr><td>Romani redempti sint? Mercatoribus mare tutum non</td><td></td></tr><tr><td>fuisse dicam, cum duodecim secures in praedonum potesta-</td><td></td></tr><tr><td>tem pervenerint? Cnidum aut Colophonem aut Samum,</td><td>33.1</td></tr><tr><td>nobilissimas urbis, innumerabilisque alias captas esse com-</td><td></td></tr><tr><td>memorem, cum vestros portus atque eos portus quibus</td><td></td></tr><tr><td>vitam ac spiritum ducitis in praedonum fuisse potestate</td><td></td></tr><tr><td>sciatis? An vero ignoratis portum Caietae celeberrimum</td><td>5</td></tr><tr><td>et plenissimum navium inspectante praetore a praedonibus</td><td></td></tr><tr><td>esse direptum, ex Miseno autem eius ipsius liberos qui cum </td><td></td></tr><tr><td>praedonibus antea bellum gesserat a praedonibus esse sub-</td><td></td></tr><tr><td>latos? Nam quid ego Ostiense incommodum atque illam</td><td></td></tr><tr><td>labem atque ignominiam rei publicae querar, cum prope</td><td>10</td></tr><tr><td>inspectantibus vobis classis ea cui consul populi Romani</td><td></td></tr><tr><td>praepositus esset a praedonibus capta atque depressa est?</td><td></td></tr><tr><td>Pro di immortales! tantamne unius hominis incredibilis ac</td><td></td></tr><tr><td>divina virtus tam brevi tempore lucem adferre rei publicae</td><td></td></tr><tr><td>potuit ut vos, qui modo ante ostium Tiberinum classem</td><td>15</td></tr><tr><td>hostium videbatis, ei nunc nullam intra Oceani ostium</td><td></td></tr><tr><td>praedonum navem esse audiatis? Atque haec qua celeri-</td><td>34.1</td></tr><tr><td>tate gesta sint, quamquam videtis, tamen a me in dicendo</td><td></td></tr><tr><td>praetereunda non sunt. Quis enim umquam aut obeundi</td><td></td></tr><tr><td>negoti aut consequendi quaestus studio tam brevi tempore</td><td></td></tr><tr><td>tot loca adire, tantos cursus conficere potuit, quam celeriter</td><td>5</td></tr><tr><td>Cn. Pompeio duce tanti belli impetus navigavit? qui non-</td><td></td></tr><tr><td>dum tempestivo ad navigandum mari Siciliam adiit, Africam</td><td></td></tr><tr><td>exploravit, inde Sardiniam cum classe venit atque haec</td><td></td></tr><tr><td>tria frumentaria subsidia rei publicae firmissimis praesidiis</td><td></td></tr><tr><td>classibusque munivit. Inde cum se in Italiam recepisset,</td><td>35.1</td></tr><tr><td>duabus Hispaniis et Gallia Transalpina praesidiis ac navibus</td><td></td></tr><tr><td>confirmata, missis item in oram Illyrici maris et in Achaiam</td><td></td></tr><tr><td>omnemque Graeciam navibus Italiae duo maria maximis</td><td></td></tr><tr><td>classibus firmissimisque praesidiis adornavit, ipse autem ut</td><td>5</td></tr><tr><td>Brundisio profectus est, undequinquagesimo die totam ad</td><td></td></tr><tr><td>imperium populi Romani Ciliciam adiunxit; omnes qui</td><td></td></tr><tr><td>ubique praedones fuerunt partim capti interfectique sunt,</td><td></td></tr><tr><td>partim unius huius se imperio ac potestati dediderunt. </td><td></td></tr><tr><td>Idem Cretensibus, cum ad eum usque in Pamphyliam</td><td>10</td></tr><tr><td>legatos deprecatoresque misissent, spem deditionis non</td><td></td></tr><tr><td>ademit obsidesque imperavit. Ita tantum bellum, tam</td><td></td></tr><tr><td>diuturnum, tam longe lateque dispersum, quo bello omnes</td><td></td></tr><tr><td>gentes ac nationes premebantur, Cn. Pompeius extrema</td><td></td></tr><tr><td>hieme apparavit, ineunte vere suscepit, media aestate con-</td><td>15</td></tr><tr><td>fecit. </td><td></td></tr>
        </table>