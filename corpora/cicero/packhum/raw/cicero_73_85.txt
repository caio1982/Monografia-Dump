<table>
          <script>targetHit=0;</script>
          <tr><td>  Membrum orationis appellatur res breviter abso-</td><td>4.26.8</td></tr><tr><td>luta sine totius sententiae demonstratione, quae denuo</td><td></td></tr><tr><td>alio membro orationis excipitur, hoc pacto:</td><td>10</td></tr><tr><td>    'Et inimico proderas.'  </td><td></td></tr><tr><td>  Id est unum, quod appellamus membrum; deinde</td><td></td></tr><tr><td>hoc excipiatur oportet altero:</td><td></td></tr><tr><td>    'Et amicum laedebas.' </td><td></td></tr><tr><td>  Ex duobus membris suis haec exornatio potest con-</td><td>15</td></tr><tr><td>stare; sed commodissima et absolutissima est, quae</td><td></td></tr><tr><td>ex tribus constat, hoc pacto:</td><td></td></tr><tr><td>      'Et inimico proderas et amicum laedebas et tibi</td><td></td></tr><tr><td>    non consulebas.'</td><td></td></tr><tr><td>Item: 'Nec rei p. consuluisti nec amicis profuisti nec</td><td>20</td></tr><tr><td>    inimicis restitisti.' </td><td></td></tr><tr><td>  Articulus dicitur, cum singula verba intervallis</td><td></td></tr><tr><td>distinguentur caesa oratione, hoc modo:</td><td></td></tr><tr><td>      'Acrimonia, voce, voltu adversarios perterruisti.'</td><td></td></tr><tr><td>Item: 'Inimicos invidia, iniuriis, potentia, perfidia su-</td><td>25</td></tr><tr><td>    stulisti.' </td><td></td></tr><tr><td>  Inter huius generis et illius superioris vehementiam</td><td></td></tr><tr><td>hoc interest: illud tardius et rarius venit, hoc crebrius</td><td></td></tr><tr><td>et celerius pervenit. Itaque in illo genere ex remo-</td><td></td></tr><tr><td>tione brachii et contortione dexterae gladius ad cor-</td><td>30</td></tr><tr><td>pus adferri, in hoc autem crebro et celeri corpus vul-</td><td></td></tr><tr><td>nere consauciare&lt;i&gt; videtur. </td><td></td></tr><tr><td>  Continuatio est et densa et continens frequen-</td><td>27.1</td></tr><tr><td>tatio verborum cum absolutione sententiarum. Ea ute-</td><td></td></tr><tr><td>mur commodissime tripertito: in sententia, in con-</td><td></td></tr><tr><td>trario, in conclusione. In sententia hoc pacto:</td><td></td></tr><tr><td>      'Ei non multum potest obesse fortuna, qui sibi</td><td>5</td></tr><tr><td>    firmius in virtute, quam in casu praesidium con-</td><td></td></tr><tr><td>    locavit.'  </td><td></td></tr>
        </table>