<table>
          <script>targetHit=0;</script>
          <tr><td>  Dicit etiam causam Heracleus Segestanus, homo domi suae</td><td>2.5.111.1</td></tr><tr><td>nobilissimo loco natus. Audite, ut vestra humanitas postulat,</td><td></td></tr><tr><td>iudices; audietis enim de magnis incommodis iniuriisque</td><td></td></tr><tr><td>sociorum. Hunc scitote fuisse Heracleum in ea causa, qui</td><td></td></tr><tr><td>propter gravem morbum oculorum tum non navigarit, et</td><td>5</td></tr><tr><td>iussu eius qui potestatem habuit in commeatu Syracusis </td><td></td></tr><tr><td>remanserit! Is certe neque classem prodidit neque metu</td><td></td></tr><tr><td>perterritus fugit neque exercitum deseruit; etenim tum esset</td><td></td></tr><tr><td>hoc animadvertendum cum classis Syracusis proficiscebatur.</td><td></td></tr><tr><td>Is tamen in eadem causa fuit, quasi esset in aliquo mani-</td><td>10</td></tr><tr><td>festo scelere deprehensus, in quem ne falsi quidem causa</td><td></td></tr><tr><td>conferri criminis potuit. Fuit in illis nauarchis Heraclien-</td><td>112.1</td></tr><tr><td>sis quidam Furius,—nam habent illi non nulla huiusce</td><td></td></tr><tr><td>modi Latina nomina,—homo, quam diu vixit, non domi</td><td></td></tr><tr><td>suae solum, post mortem tota Sicilia clarus et nobilis. In</td><td></td></tr><tr><td>quo homine tantum animi fuit non solum ut istum libere</td><td>5</td></tr><tr><td>laederet,—nam id quidem, quoniam moriundum videbat,</td><td></td></tr><tr><td>sine periculo se facere intellegebat,—verum morte proposita,</td><td></td></tr><tr><td>cum lacrimans in carcere mater noctes diesque adsideret,</td><td></td></tr><tr><td>defensionem causae suae scripsit; quam nunc nemo est in</td><td></td></tr><tr><td>Sicilia quin habeat, quin legat, quin tui sceleris et crudeli-</td><td>10</td></tr><tr><td>tatis ex illa oratione commonefiat. In qua docet quot</td><td></td></tr><tr><td>a civitate sua nautas acceperit, quot et quanti quemque</td><td></td></tr><tr><td>dimiserit, quot secum habuerit; item de ceteris navibus</td><td></td></tr><tr><td>dicit; quae cum apud te diceret, virgis oculi verberabantur.</td><td></td></tr><tr><td>Ille morte proposita facile dolorem corporis patiebatur;</td><td>15</td></tr><tr><td>clamabat, id quod scriptum reliquit, facinus esse indignum</td><td></td></tr><tr><td>plus impudicissimae mulieris apud te de Cleomenis salute</td><td></td></tr><tr><td>quam de sua vita lacrimas matris valere. Deinde etiam</td><td>113.1</td></tr><tr><td>illud video esse dictum quod, si recte vos populus Romanus</td><td></td></tr><tr><td>cognovit, non falso ille de vobis iam in morte ipsa praedi-</td><td></td></tr><tr><td>cavit, non posse Verrem testis interficiendo &lt;testimonium&gt; </td><td></td></tr><tr><td>exstinguere; graviorem apud sapientis iudices se fore ab</td><td>5</td></tr><tr><td>inferis testem quam si vivus in iudicium produceretur; tum</td><td></td></tr><tr><td>avaritiae solum, si viveret, nunc, cum ita esset necatus, sce-</td><td></td></tr><tr><td>leris audaciae crudelitatis testem fore. Iam illa praeclara:</td><td></td></tr><tr><td>non testium modo catervas, cum tua res ageretur, sed ab</td><td></td></tr><tr><td>dis manibus innocentium Poenas sceleratorumque Furias</td><td>10</td></tr><tr><td>in tuum iudicium esse venturas; sese ideo leviorem suum</td><td></td></tr><tr><td>casum fingere, quod iam ante aciem securium tuarum</td><td></td></tr><tr><td>Sextique, tui carnificis, vultum et manum vidisset, cum in</td><td></td></tr><tr><td>conventu civium Romanorum iussu tuo securi cives Ro-</td><td></td></tr><tr><td>mani ferirentur. Ne multa, iudices, libertate quam vos</td><td>114.1</td></tr><tr><td>sociis dedistis, hac ille in acerbissimo supplicio miserrimae</td><td></td></tr><tr><td>servitutis abusus est. </td><td></td></tr>
        </table>