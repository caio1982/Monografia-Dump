<table>
          <script>targetHit=0;</script>
          <tr><td>  Quid? illa caedes Asuvi Larinatis, adulescentis pecuniosi,</td><td>36.1</td></tr><tr><td>quam clara tum recenti re fuit et quam omnium sermone</td><td></td></tr><tr><td>celebrata! Fuit Avillius quidam Larino perdita nequitia et</td><td></td></tr><tr><td>summa egestate, arte quadam praeditus ad libidines adule-</td><td></td></tr><tr><td>scentulorum excitandas accommodata. Qui ut se blanditiis</td><td>5</td></tr><tr><td>et adsentationibus in Asuvi consuetudinem penitus immersit,</td><td></td></tr><tr><td>Oppianicus continuo sperare coepit hoc se Avillio tamquam</td><td></td></tr><tr><td>aliqua machina admota capere Asuvi adulescentiam et for- </td><td></td></tr><tr><td>tunas eius patrias expugnare posse. Ratio excogitata</td><td></td></tr><tr><td>Larini est, res translata Romam; inire enim consilium</td><td>10</td></tr><tr><td>facilius in solitudine, perficere rem eius modi commodius in</td><td></td></tr><tr><td>turba posse arbitrati sunt. Asuvius cum Avillio Romam</td><td></td></tr><tr><td>est profectus. Hos vestigiis Oppianicus consecutus est.</td><td></td></tr><tr><td>Iam ut Romae vixerint, quibus conviviis, quibus flagitiis,</td><td></td></tr><tr><td>quantis et quam profusis sumptibus non modo conscio sed</td><td>15</td></tr><tr><td>etiam conviva et adiutore Oppianico longum est dicere mihi,</td><td></td></tr><tr><td>praesertim ad alia properanti; exitum huius adsimulatae</td><td></td></tr><tr><td>familiaritatis cognoscite. Cum esset adulescens apud mu-</td><td>37.1</td></tr><tr><td>lierculam quandam atque ubi pernoctarat ibi diem posterum</td><td></td></tr><tr><td>commoraretur, Avillius, ut erat constitutum, simulat se</td><td></td></tr><tr><td>aegrotare et testamentum facere velle. Oppianicus obsigna-</td><td></td></tr><tr><td>tores ad eum qui neque Asuvium neque Avillium nossent</td><td>5</td></tr><tr><td>adducit et illum Asuvium appellat ipse; testamento Asuvi</td><td></td></tr><tr><td>nomine obsignato disceditur. Avillius ilico convalescit;</td><td></td></tr><tr><td>Asuvius autem brevi illo tempore, quasi in hortulos iret, in</td><td></td></tr><tr><td>harenarias quasdam extra portam Esquilinam perductus</td><td></td></tr><tr><td>occiditur. Qui cum unum iam et alterum diem desidera-</td><td>38.1</td></tr><tr><td>retur neque in eis locis ubi ex consuetudine quaerebatur</td><td></td></tr><tr><td>inveniretur, et Oppianicus in foro Larinatium dictitaret</td><td></td></tr><tr><td>nuper se et suos amicos testamentum eius obsignasse, liberti</td><td></td></tr><tr><td>Asuvi et non nulli amici, quod eo die quo postremum</td><td>5</td></tr><tr><td>Asuvius visus erat Avillium cum eo fuisse et a multis visum</td><td></td></tr><tr><td>esse constabat, in eum invadunt et hominem ante pedes Q.</td><td></td></tr><tr><td>Manli qui tum erat triumvir constituunt. Atque illic con-</td><td></td></tr><tr><td>tinuo nullo teste, nullo indice recentis malefici conscientia</td><td></td></tr><tr><td>perterritus omnia, ut a me paulo ante dicta sunt, exponit</td><td>10</td></tr><tr><td>Asuviumque a sese consilio Oppianici interfectum fatetur. </td><td></td></tr><tr><td>Extrahitur domo latitans Oppianicus a Manlio; index Avillius</td><td>39.1</td></tr><tr><td>ex altera parte coram tenetur. Hic quid iam reliqua quae-</td><td></td></tr><tr><td>ritis? Manlium plerique noratis; non ille honorem a pueri-</td><td></td></tr><tr><td>tia, non studia virtutis, non ullum existimationis bonae</td><td></td></tr><tr><td>fructum umquam cogitarat, sed ex petulanti atque improbo</td><td>5</td></tr><tr><td>scurra in discordiis civitatis ad eam columnam ad quam</td><td></td></tr><tr><td>multorum saepe conviciis perductus erat tum suffragiis</td><td></td></tr><tr><td>populi pervenerat. Itaque tum cum Oppianico transigit, pecu-</td><td></td></tr><tr><td>niam ab eo accipit, causam et susceptam et tam manifestam</td><td></td></tr><tr><td>relinquit. Ac tum in Oppianici causa crimen hoc Asu-</td><td>10</td></tr><tr><td>vianum cum testibus multis tum vero illius &lt;testamento&gt; com-</td><td></td></tr><tr><td>probabatur; in quo Oppianici nomen primum esse consta-</td><td></td></tr><tr><td>bat, eius quem vos miserum atque innocentem falso iudicio</td><td></td></tr><tr><td>circumventum esse dicitis. </td><td></td></tr>
        </table>