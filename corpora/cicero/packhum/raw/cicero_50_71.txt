<table>
          <script>targetHit=0;</script>
          <tr><td>  Qualem autem deum intellegere nos possumus nulla</td><td>3.38.1</td></tr><tr><td>virtute praeditum? Quid enim, prudentiamne deo tri-</td><td></td></tr><tr><td>buemus, quae constat ex scientia rerum bonarum et</td><td></td></tr><tr><td>malarum et nec bonarum nec malarum? cui mali nihil</td><td></td></tr><tr><td>est nec esse potest, quid huic opus est dilectu bono-</td><td>5</td></tr><tr><td>rum et malorum, quid autem ratione quid intellegen-</td><td></td></tr><tr><td>tia: quibus utimur ad eam rem ut apertis obscura ad-</td><td></td></tr><tr><td>sequamur; at opscurum deo nihil potest esse. Nam</td><td></td></tr><tr><td>iustitia, quae suum cuique distribuit, quid pertinet ad</td><td></td></tr><tr><td>deos; hominum enim societas et communitas, ut vos</td><td>10</td></tr><tr><td>dicitis, iustitiam procreavit. Temperantia autem con-</td><td></td></tr><tr><td>stat ex praetermittendis voluptatibus corporis: cui si</td><td></td></tr><tr><td>locus in caelo est, est etiam voluptatibus. Nam fortis</td><td></td></tr><tr><td>deus intellegi qui potest, in dolore an in labore an in</td><td></td></tr><tr><td>periculo: quorum deum nihil attingit. Nec ratione igi-</td><td>39.1</td></tr><tr><td>tur utentem nec virtute ulla praeditum deum intellegere</td><td></td></tr><tr><td>qui possumus? </td><td></td></tr><tr><td>  Nec vero volgi atque imperitorum inscitiam despi-</td><td></td></tr><tr><td>cere possum, cum ea considero quae dicuntur a Stoicis.</td><td>5</td></tr><tr><td>sunt enim illa imperitorum: piscem Syri venerantur,</td><td></td></tr><tr><td>omne fere genus bestiarum Aegyptii consecraverunt;</td><td></td></tr><tr><td>iam vero in Graecia multos habent ex hominibus deos, </td><td></td></tr><tr><td>Alabandum Alabandis, Tenedi Tenen, Leucotheam quae</td><td></td></tr><tr><td>fuit Ino et eius Palaemonem filium cuncta Graecia—</td><td>10</td></tr><tr><td>Herculem Aesculapium Tyndaridas Romulum nostrum</td><td></td></tr><tr><td>aliosque compluris, quos quasi novos et adscripticios</td><td></td></tr><tr><td>cives in caelum receptos putant. Haec igitur indocti;</td><td>40.1</td></tr><tr><td>quid vos philosophi, qui meliora? Omitto illa, sunt</td><td></td></tr><tr><td>enim praeclara: sit sane deus ipse mundus. hoc credo</td><td></td></tr><tr><td>illud esse &quot;sublime candens, quem invocant omnes</td><td></td></tr><tr><td>Iovem&quot;. Quare igitur pluris adiungimus deos? quanta</td><td>5</td></tr><tr><td>autem est eorum multitudo: mihi quidem sane multi</td><td></td></tr><tr><td>videntur; singulas enim stellas numeras deos eosque</td><td></td></tr><tr><td>aut beluarum nomine appellas, ut Capram ut Nepam</td><td></td></tr><tr><td>ut Taurum ut Leonem, aut rerum inanimarum, ut Argo</td><td></td></tr><tr><td>ut Aram ut Coronam. Sed ut haec concedantur, re-</td><td>41.1</td></tr><tr><td>liqua qui tandem non modo concedi sed omnino in-</td><td></td></tr><tr><td>tellegi possunt? Cum fruges Cererem vinum Liberum</td><td></td></tr><tr><td>dicimus, genere nos quidem sermonis utimur usitato,</td><td></td></tr><tr><td>sed ecquem tam amentem esse putas qui illud quo</td><td>5</td></tr><tr><td>vescatur deum credat esse? Nam quos ab hominibus</td><td></td></tr><tr><td>pervenisse dicis ad deos, tu reddes rationem quem ad</td><td></td></tr><tr><td>modum id fieri potuerit aut cur fieri desierit, et ego</td><td></td></tr><tr><td>discam libenter; quo modo nunc quidem est, non video</td><td></td></tr><tr><td>quo pacto ille, cui &quot;in monte Oetaeo inlatae lampades&quot;</td><td>10</td></tr><tr><td>fuerint ut ait Accius, &quot;in domum aeternam patris&quot; ex</td><td></td></tr><tr><td>illo ardore pervenerit; quem tamen Homerus apud in-</td><td></td></tr><tr><td>feros conveniri facit ab Ulixe sicut ceteros qui exces-</td><td></td></tr><tr><td>serant vita. </td><td></td></tr>
        </table>