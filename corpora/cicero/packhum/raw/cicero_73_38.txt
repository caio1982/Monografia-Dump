<table>
          <script>targetHit=0;</script>
          <tr><td>  Item infirma ratio est, cum videtur pro ratione ad- </td><td>2.37.1</td></tr><tr><td>ferri, sed idem dicit, quod in expositione dictum</td><td></td></tr><tr><td>est, hoc modo:</td><td></td></tr><tr><td>      'Magno malo est hominibus avaritia, idcirco quod</td><td></td></tr><tr><td>    homines magnis et multis incommodis conflictantur</td><td>5</td></tr><tr><td>    propter inmensam pecuniae cupiditatem.' </td><td></td></tr><tr><td>  Nam hic aliis verbis idem per rationem dicitur,</td><td></td></tr><tr><td>quod dictum est per expositionem. </td><td></td></tr><tr><td>  Item infirma ratio est, quae minus idoneam, quam</td><td></td></tr><tr><td>res postulat, causam subicit expositionis, hoc modo:</td><td>10</td></tr><tr><td>      'Utilis est sapientia, propterea quod qui sapientes</td><td></td></tr><tr><td>    sunt, pietatem colere consuerunt.'</td><td></td></tr><tr><td>Item:</td><td></td></tr><tr><td>      'Utile est amicos veros habere: habeas enim qui-</td><td></td></tr><tr><td>    buscum iocari possis.' </td><td>15</td></tr><tr><td>  Nam in huiusmodi rationibus non universa neque</td><td></td></tr><tr><td>absoluta, sed extenuata ratione expositio confir-</td><td></td></tr><tr><td>matur. </td><td></td></tr><tr><td>  Item infirma ratio est, quae vel alii expositioni</td><td></td></tr><tr><td>potest adcommodari, ut facit Pacuvius, qui eandem</td><td>20</td></tr><tr><td>adfert rationem, quare caeca, eandem, quare bruta</td><td></td></tr><tr><td>fortuna dicitur. </td><td></td></tr><tr><td>  In confirmatione rationis multa et vitanda</td><td>38.1</td></tr><tr><td>in nostra et observanda in adversariorum oratione</td><td></td></tr><tr><td>sunt vitia proptereaque diligentius consideranda, quod</td><td></td></tr><tr><td>adcurata confirmatio rationis totam vehementissime</td><td></td></tr><tr><td>conprobat argumentationem. </td><td>5</td></tr><tr><td>  Utuntur igitur studiose&lt;i&gt; in confirmanda ratione du-</td><td></td></tr><tr><td>plici conclusione hoc modo: </td><td></td></tr><tr><td>    Iniuria abs te adficior indigna, pater;</td><td></td></tr><tr><td>    Nam si inprobum esse Chrespontem existimas,</td><td></td></tr><tr><td>    Cur me huic locabas nuptiis? sin est probus,</td><td>10</td></tr><tr><td>    Cur talem invitam invitum cogis linquere?</td><td></td></tr><tr><td>Quae hoc modo concludentur, aut ex contrario con-</td><td></td></tr><tr><td>vertentur aut ex simplici parte reprehendentur. Ex</td><td></td></tr><tr><td>contrario hoc modo:</td><td></td></tr><tr><td>    Nulla te indigna, nata, adficio iniuria.</td><td>15</td></tr><tr><td>    Si probus est, &lt;te&gt; locavi; sin est inprobus,</td><td></td></tr><tr><td>    Divortio te liberabo incommodis.</td><td></td></tr><tr><td>Ex simplici parte reprehendetur, se&lt;i&gt; ex duplici con-</td><td></td></tr><tr><td>clusione alterutra pars diluitur, hoc modo:</td><td></td></tr><tr><td>    'Nam si inprobum esse Chrespontem existimas,</td><td>20</td></tr><tr><td>    Cur me huic locabas nuptiis?' 'Duxi probum,</td><td></td></tr><tr><td>    Erravi. Post cognovi, et fugio cognitum.'</td><td></td></tr><tr><td>Ergo reprehensio huiusmodi conclusionis duplex est;</td><td>39.1</td></tr><tr><td>auctior illa superior, facilior haec posterior ad ex-</td><td></td></tr><tr><td>cogitandum. </td><td></td></tr>
        </table>