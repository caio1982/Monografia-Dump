<table>
          <script>targetHit=0;</script>
          <tr class="title first  date"><td>vi Non<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Non dubito quin tibi odiosae sint epistulae cottidianae, cum</td><td>8.14.1.1</td></tr><tr><td>praesertim neque nova de re aliqua certiorem te faciam</td><td></td></tr><tr><td>neque novam denique iam reperiam scribendi ullam senten-</td><td></td></tr><tr><td>tiam. sed si dedita opera, cum causa nulla esset, tabellarios</td><td></td></tr><tr><td>ad te cum inanibus epistulis mitterem, facerem inepte;</td><td>5</td></tr><tr><td>euntibus vero, domesticis praesertim, ut nihil ad te dem</td><td></td></tr><tr><td>litterarum facere non possum, et simul, crede mihi, requiesco</td><td></td></tr><tr><td>paulum in his miseriis cum quasi tecum loquor, cum vero</td><td></td></tr><tr><td>tuas epistulas lego, multo etiam magis. omnino intellego</td><td></td></tr><tr><td>nullum fuisse tempus post has fugas et formidines quod magis</td><td>10</td></tr><tr><td>debuerit mutum esse a litteris, propterea quod neque Romae</td><td></td></tr><tr><td>quicquam auditur novi nec in his locis, quae a Brundisio </td><td></td></tr><tr><td>absunt propius quam tu bidui aut tridui. Brundisi autem</td><td></td></tr><tr><td>omne certamen vertitur huius pr&lt;ox&gt;imi temporis; qua</td><td></td></tr><tr><td>quidem exspectatione torqueor. sed omnia ante Nonas</td><td>15</td></tr><tr><td>sciemus. eodem enim die video Caesarem a Corfinio post</td><td></td></tr><tr><td>meridiem profectum esse, id est Feralibus, quo Canusio mane</td><td></td></tr><tr><td>Pompeium; eo modo autem ambulat Caesar et iis diariis</td><td></td></tr><tr><td>militum celeritatem incitat ut timeam ne citius ad Brundisium</td><td></td></tr><tr><td>quam opus sit accesserit. dices 'quid igitur proficis, qui</td><td>2.1</td></tr><tr><td>anticipes eius rei molestiam quam triduo sciturus sis?' nihil</td><td></td></tr><tr><td>equidem; sed, ut supra dixi, tecum perlibenter loquor, et</td><td></td></tr><tr><td>simul scito labare meum consilium illud quod satis iam fixum</td><td></td></tr><tr><td>videbatur. non mihi satis idonei sunt auctores ii qui a te</td><td>5</td></tr><tr><td>probantur. quod enim umquam eorum in re publica forte</td><td></td></tr><tr><td>factum exstitit? aut quis ab iis ullam rem laude dignam</td><td></td></tr><tr><td>desiderat? nec mehercule laudandos existimo qui trans mare</td><td></td></tr><tr><td>belli parandi causa profecti sunt, quamquam haec ferenda</td><td></td></tr><tr><td>non erant; video enim quantum id bellum et quam pesti-</td><td>10</td></tr><tr><td>ferum futurum sit. sed me movet unus vir, cuius fugientis</td><td></td></tr><tr><td>comes, rem publicam recuperantis socius videor esse debere.</td><td></td></tr><tr><td>'totiensne igitur sententiam mutas?' ego tecum tamquam</td><td></td></tr><tr><td>mecum loquor. quis autem est tanta quidem de re quin varie</td><td></td></tr><tr><td>secum ipse disputet? simul et elicere cupio sententiam tuam,</td><td>15</td></tr><tr><td>si manet, ut firmior sim, si mutata est, ut tibi adsentiar. omnino</td><td>3.1</td></tr><tr><td>ad id de quo dubito pertinet me scire quid Domitius acturus</td><td></td></tr><tr><td>sit, quid noster Lentulus. de Domitio varia audimus: * * *</td><td></td></tr><tr><td>modo esse in Tiburti aut† lepidi quo cum lepidus accessisse† </td><td></td></tr><tr><td>ad urbem, quod item falsum video esse; ait enim Lepidus</td><td>5</td></tr><tr><td>eum nescio quo penetrasse itineribus &lt;occultis&gt;, occultandi</td><td></td></tr><tr><td>sui causa an maris a&lt;di&gt;piscendi—ne id quidem scit; ignorat</td><td></td></tr><tr><td>etiam de filio. addit illud sane molestum, pecuniam Domitio</td><td></td></tr><tr><td>satis grandem quam is Corfini habuerit non esse redditam.</td><td></td></tr><tr><td>de Lentulo autem nihil audimus. haec velim exquiras ad</td><td>10</td></tr><tr><td>meque perscribas.</td><td></td></tr>
        </table>