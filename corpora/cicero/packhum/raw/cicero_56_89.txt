<table>
          <script>targetHit=0;</script>
          <tr class="title first last  "><td>M. CICERO FURFANO PRO COS. S.</td><td></td></tr><tr><td>Cum A. Caecina tanta mihi familiaritas consuetudoque</td><td>6.9.1.1</td></tr><tr><td>semper fuit ut nulla maior esse possit. nam et patre eius, claro</td><td></td></tr><tr><td>homine et forti viro, plurimum sum us&lt;us&gt; et hunc a puero,</td><td></td></tr><tr><td>quod et spem magnam mihi adferebat summae probitatis</td><td></td></tr><tr><td>summaeque eloquentiae et vivebat mecum coniunctissime</td><td>5</td></tr><tr><td>non solum officiis amicitiae sed etiam studiis communibus, sic</td><td></td></tr><tr><td>semper dilexi nullo ut cum homine coniunctius viverem. </td><td></td></tr><tr><td>  Nihil attinet me plura scribere. quam mihi necesse sit eius</td><td>2.1</td></tr><tr><td>salutem et fortunas, quibuscumque rebus possim, tueri vides.</td><td></td></tr><tr><td>reliquum est ut, cum cognorim pluribus rebus quid tu et de</td><td></td></tr><tr><td>bonorum fortuna et de rei publicae calamitatibus sentias,</td><td></td></tr><tr><td>nihil a te petam nisi ut ad eam voluntatem quam tua sponte</td><td>5</td></tr><tr><td>erga Caecinam habiturus es tantus cumulus accedat com-</td><td></td></tr><tr><td>mendatione mea quanti me a te fieri intellego. hoc mihi</td><td></td></tr><tr><td>gratius facere nihil potes. </td><td></td></tr><tr><td>  Vale.</td><td></td></tr>
        </table>