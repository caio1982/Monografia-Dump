<table>
          <script>targetHit=0;</script>
          <tr><td>  Cuius rei furtum factum erat? Exorditur magna</td><td>27.1</td></tr><tr><td>cum exspectatione veteris histrionis exponere societatem.</td><td></td></tr><tr><td>'Panurgus,' inquit, 'fuit Fanni; is fit ei cum Roscio</td><td></td></tr><tr><td>communis.' Hic primum questus est non leviter Saturius </td><td></td></tr><tr><td>communem factum esse gratis cum Roscio, qui pretio</td><td>5</td></tr><tr><td>proprius fuisset Fanni. Largitus est scilicet homo liberalis</td><td></td></tr><tr><td>et dissolutus et bonitate adfluens Fannius Roscio. Sic</td><td></td></tr><tr><td>puto. Quoniam ille hic constitit paulisper, mihi quoque</td><td>28.1</td></tr><tr><td>necesse est paulum commorari. Panurgum tu, Saturi,</td><td></td></tr><tr><td>proprium Fanni dicis fuisse. At ego totum Rosci fuisse</td><td></td></tr><tr><td>contendo. Quid erat enim Fanni? Corpus. Quid Rosci?</td><td></td></tr><tr><td>Disciplina. Facies non erat, ars erat pretiosa. Ex qua</td><td>5</td></tr><tr><td>parte erat Fanni, non erat HS ∞, ex qua parte erat</td><td></td></tr><tr><td>Rosci, amplius erat HS <span class="caps">ccci</span>ↄↄↄ <span class="caps">i</span>ↄↄↄ; nemo enim illum</td><td></td></tr><tr><td>ex trunco corporis spectabat sed ex artificio comico aestima-</td><td></td></tr><tr><td>bat; nam illa membra merere per se non amplius poterant</td><td></td></tr><tr><td>duodecim aeris, disciplina quae erat ab hoc tradita locabat</td><td>10</td></tr><tr><td>se non minus HS <span class="caps">ccci</span>ↄↄↄ <span class="caps">i</span>ↄↄↄ. O societatem captiosam</td><td>29.1</td></tr><tr><td>et indignam, ubi alter HS ∞, alter <span class="caps">ccci</span>ↄↄↄ <span class="caps">i</span>ↄↄↄ quod</td><td></td></tr><tr><td>sit in societatem adfert! nisi idcirco moleste pateris quod</td><td></td></tr><tr><td>HS ∞ tu ex arca proferebas, HS <span class="caps">ccci</span>ↄↄↄ <span class="caps">i</span>ↄↄↄ ex</td><td></td></tr><tr><td>disciplina et artificio promebat &lt;Roscius&gt;. Quam enim spem</td><td>5</td></tr><tr><td>et exspectationem, quod studium et quem favorem secum</td><td></td></tr><tr><td>in scaenam attulit Panurgus, quod Rosci fuit discipulus!</td><td></td></tr><tr><td>Qui diligebant hunc, illi favebant, qui admirabantur hunc,</td><td></td></tr><tr><td>illum probabant, qui denique huius nomen audierant, illum</td><td></td></tr><tr><td>eruditum et perfectum existimabant. Sic est volgus; ex</td><td>10</td></tr><tr><td>veritate pauca, ex opinione multa aestimat. Quid sciret</td><td>30.1</td></tr><tr><td>ille perpauci animadvertebant, ubi didicisset omnes quae-</td><td></td></tr><tr><td>rebant; nihil ab hoc pravum et perversum produci posse </td><td></td></tr><tr><td>arbitrabantur. Si veniret ab Statilio, tametsi artificio</td><td></td></tr><tr><td>Roscium superaret, aspicere nemo posset; nemo enim,</td><td>5</td></tr><tr><td>sicut ex improbo patre probum filium nasci, sic a pessimo</td><td></td></tr><tr><td>histrione bonum comoedum fieri posse existimaret. Quia</td><td></td></tr><tr><td>veniebat a Roscio, plus etiam scire quam sciebat videbatur.</td><td></td></tr><tr><td>Quod item nuper in Erote comoedo usu venit; qui postea</td><td></td></tr><tr><td>quam e scaena non modo sibilis sed etiam convicio explode-</td><td>10</td></tr><tr><td>batur, sicut in aram confugit in huius domum, disciplinam,</td><td></td></tr><tr><td>patrocinium, nomen: itaque perbrevi tempore qui ne in</td><td></td></tr><tr><td>novissimis quidem erat histrionibus ad primos pervenit</td><td></td></tr><tr><td>comoedos. Quae res extulit eum? Vna commendatio</td><td>31.1</td></tr><tr><td>huius; qui tamen Panurgum illum, non solum ut Rosci</td><td></td></tr><tr><td>discipulus fuisse diceretur domum recepit, sed etiam summo</td><td></td></tr><tr><td>cum labore, stomacho miseriaque erudivit. Nam quo quis-</td><td></td></tr><tr><td>que est sollertior et ingeniosior, hoc docet iracundius et</td><td>5</td></tr><tr><td>laboriosius; quod enim ipse celeriter arripuit, id cum tarde</td><td></td></tr><tr><td>percipi videt, discruciatur. Paulo longius oratio mea pro-</td><td></td></tr><tr><td>vecta est hac de causa ut condicionem societatis dili-</td><td></td></tr><tr><td>genter cognosceretis. </td><td></td></tr>
        </table>