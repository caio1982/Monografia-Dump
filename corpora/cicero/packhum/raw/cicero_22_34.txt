<table>
          <script>targetHit=0;</script>
          <tr><td>  Venio ad comitia, sive magistratuum placet sive legum.</td><td>109.1</td></tr><tr><td>Leges videmus saepe ferri multas. Omitto eas quae feruntur</td><td></td></tr><tr><td>ita vix ut quini, et ii ex aliena tribu, qui suffragium ferant</td><td></td></tr><tr><td>reperiantur. De me, quem tyrannum atque ereptorem liber-</td><td></td></tr><tr><td>tatis esse dicebat illa ruina rei publicae, dicit se legem tulisse.</td><td>5</td></tr><tr><td>Quis est qui se, cum contra me ferebatur, inisse suffragium</td><td></td></tr><tr><td>confiteatur? Cum autem de me eodem ex senatus consulto</td><td></td></tr><tr><td>comitiis centuriatis ferebatur, quis est qui non profiteatur se</td><td></td></tr><tr><td>adfuisse et suffragium de salute mea tulisse? Vtra igitur</td><td></td></tr><tr><td>causa popularis debet videri: in qua omnes honestates civi-</td><td>10</td></tr><tr><td>tatis, omnes aetates, omnes ordines una consentiunt, an in</td><td></td></tr><tr><td>qua furiae concitatae tamquam ad funus rei publicae con-</td><td></td></tr><tr><td>volant? An sicubi aderit Gellius, homo et fratre indignus,</td><td>110.1</td></tr><tr><td>viro clarissimo atque optimo consule, et ordine equestri,</td><td></td></tr><tr><td>cuius ille ordinis nomen retinet, ornamenta confecit, id erit</td><td></td></tr><tr><td>populare? 'Est enim homo iste populo Romano deditus.'</td><td></td></tr><tr><td>Nihil vidi magis; qui, cum eius adulescentia in amplissimis</td><td>5</td></tr><tr><td>honoribus summi viri, L. Philippi vitrici, florere potuisset,</td><td></td></tr><tr><td>usque eo non fuit popularis ut bona solus comesset; deinde</td><td></td></tr><tr><td>ex impuro adulescente et petulante, postea quam rem pater-</td><td></td></tr><tr><td>nam ab idiotarum divitiis ad philosophorum reculam per-</td><td></td></tr><tr><td>duxit, Graeculum se atque otiosum putari voluit, studio</td><td>10</td></tr><tr><td>litterarum se subito dedidit. Nihil sane &lt;Actaei&gt; iuvabant </td><td></td></tr><tr><td>anagnostae, libelli pro vino etiam saepe oppignerabantur;</td><td></td></tr><tr><td>manebat insaturabile abdomen, copiae deficiebant. Itaque</td><td></td></tr><tr><td>semper versabatur in spe rerum novarum, otio et tranquillitate</td><td></td></tr><tr><td>rei publicae consenescebat. </td><td>15</td></tr><tr><td>  Ecquae seditio umquam fuit in qua non ille princeps?</td><td></td></tr><tr><td>ecqui seditiosus cui ille non familiaris? ecquae turbulenta</td><td></td></tr><tr><td>contio cuius ille non concitator? Cui bene dixit umquam</td><td></td></tr><tr><td>bono? bene dixit? immo quem fortem et bonum civem non</td><td></td></tr><tr><td>petulantissime est insectatus? qui, ut credo, non libidinis</td><td>20</td></tr><tr><td>causa, sed ut plebicola videretur, libertinam duxit uxorem.</td><td></td></tr><tr><td>Is de me suffragium tulit, is adfuit, is interfuit epulis et</td><td>111.1</td></tr><tr><td>gratulationibus parricidarum; in quo tamen est me ultus,</td><td></td></tr><tr><td>cum illo ore inimicos est meos saviatus. Qui quasi mea</td><td></td></tr><tr><td>culpa bona perdiderit, ita ob eam ipsam causam est mihi</td><td></td></tr><tr><td>inimicus, quia nihil habet. Vtrum ego tibi patrimonium</td><td>5</td></tr><tr><td>eripui, Gelli, an tu comedisti? Quid? tu meo periculo,</td><td></td></tr><tr><td>gurges ac vorago patrimoni, helluabare, ut, si ego consul rem</td><td></td></tr><tr><td>publicam contra te et gregalis tuos defendissem, in civitate</td><td></td></tr><tr><td>esse me nolles? Te nemo tuorum videre vult, omnes aditum,</td><td></td></tr><tr><td>sermonem, congressum tuum fugiunt: te sororis filius Postu-</td><td>10</td></tr><tr><td>mius, adulescens gravis, senili iudicio, notavit, cum in magno</td><td></td></tr><tr><td>numero tutorem liberis non instituit. Sed elatus odio et</td><td></td></tr><tr><td>meo et rei publicae nomine, quorum ille utri sit inimicior</td><td></td></tr><tr><td>nescio, plura dixi quam dicendum fuit in furiosissimum</td><td></td></tr><tr><td>atque egentissimum ganeonem. Illuc revertor: contra me</td><td>112.1</td></tr><tr><td>cum sit actum, capta urbe atque oppressa, Gellium, Firmi-</td><td></td></tr><tr><td>dium, Titium, eiusdem modi furias illis mercennariis gregibus</td><td></td></tr><tr><td>duces et auctores fuisse, cum ipse lator nihil ab horum</td><td></td></tr><tr><td>turpitudine, audacia, sordibus abhorreret. At cum de </td><td>5</td></tr><tr><td>dignitate mea ferebatur, nemo sibi nec valetudinis excusa-</td><td></td></tr><tr><td>tionem nec senectutis satis iustam putavit; nemo fuit qui</td><td></td></tr><tr><td>se non rem publicam mecum simul revocare in suas sedis</td><td></td></tr><tr><td>arbitraretur. </td><td></td></tr>
        </table>