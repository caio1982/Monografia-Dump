<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Quint<span class="snum">.</span> <span class="snum">58</span> <span class="snum">(</span>§<span class="snum">3)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Acta quae essent usque ad <span class="caps">viii</span> Kal. Iun. cognovi ex tuis litteris;</td><td>3.10.1.1</td></tr><tr><td>reliqua exspectabam, ut tibi placebat, Thessalonicae. quibus</td><td></td></tr><tr><td>adlatis facilius statuere potuero ubi sim. nam si erit causa, si</td><td></td></tr><tr><td>quid agetur, si spem videro, aut ibidem opperiar aut me ad te</td><td></td></tr><tr><td>conferam; sin, ut tu scribis, ista evanuerint, aliquid aliud vide-</td><td>5</td></tr><tr><td>bimus. omnino adhuc nihil mihi significatis nisi discordiam</td><td></td></tr><tr><td>istorum; quae tamen inter eos de omnibus potius rebus est</td><td></td></tr><tr><td>quam de me. itaque quid ea mihi prosit nescio. sed tamen</td><td></td></tr><tr><td>quoad me vos sperare vultis, vobis obtemperabo. </td><td></td></tr><tr><td>  Nam quod me tam saepe et tam vehementer obiurgas et</td><td>2.1</td></tr><tr><td>animo infirmo esse dicis, quaeso, ecquod tantum malum est</td><td></td></tr><tr><td>quod in mea calamitate non sit? ecquis umquam tam ex amplo</td><td></td></tr><tr><td>statu, tam in bona causa, tantis facultatibus ingeni, consili,</td><td></td></tr><tr><td>gratiae, tantis praesidiis bonorum omnium concidit? possum</td><td>5</td></tr><tr><td>oblivisci qui fuerim? non sentire qui sim, quo caream honore,</td><td></td></tr><tr><td>qua gloria, quibus liberis, quibus fortunis, quo fratre? quem</td><td></td></tr><tr><td>ego, ut novum calamitatis genus attendas, cum pluris facerem</td><td></td></tr><tr><td>quam me ipsum semperque fecissem, vitavi ne viderem, ne aut</td><td></td></tr><tr><td>illius luctum squaloremque adspicerem aut ne me, quem ille</td><td>10</td></tr><tr><td>florentissimum reliquerat, perditum illi adflictumque offerrem.</td><td></td></tr><tr><td>mitto cetera intolerabilia; etenim fletu impedior. hic utrum</td><td></td></tr><tr><td>tandem sum accusandus quod doleo an quod commisi ut haec</td><td></td></tr><tr><td>aut non retinerem, quod facile fuisset nisi intra parietes meos de</td><td></td></tr><tr><td>mea pernicie consilia inirentur, aut certe vivus non amitterem?  </td><td>15</td></tr><tr><td>  Haec eo scripsi ut potius relevares me, quod facis, quam ut</td><td>3.1</td></tr><tr><td>castigatione aut obiurgatione dignum putares, eoque ad te</td><td></td></tr><tr><td>minus multa scribo quod et maerore impedior et quod exspec-</td><td></td></tr><tr><td>tem istinc magis habeo quam quod ipse scribam. quae si erunt</td><td></td></tr><tr><td>adlata, faciam te consili nostri certiorem. tu, ut adhuc fecisti,</td><td>5</td></tr><tr><td>quam plurimis de rebus ad me velim scribas, ut prorsus ne quid</td><td></td></tr><tr><td>ignorem. data <span class="caps">xiiii</span> Kal. Quint. Thessalonicae.</td><td></td></tr>
        </table>