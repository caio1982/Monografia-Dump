<table>
          <script>targetHit=0;</script>
          <tr><td>  Etenim (ex divisione hoc secundum est) quae est</td><td>2.142.8</td></tr><tr><td>continuatio coniunctioque naturae, quam, ut dixi, vo-</td><td></td></tr><tr><td>cant συμπάθειαν, eius modi, ut thensaurus ex ovo in-</td><td>10</td></tr><tr><td>tellegi debeat? Nam medici ex quibusdam rebus et ad-</td><td></td></tr><tr><td>venientis et crescentis morbos intellegunt, non nullas</td><td></td></tr><tr><td>etiam valetudinis significationes, ut hoc ipsum, pleni</td><td></td></tr><tr><td>enectine simus, ex quodam genere somniorum intellegi</td><td></td></tr><tr><td>posse dicunt. Thensaurus vero et hereditas et honos et</td><td>15</td></tr><tr><td>victoria et multa generis eiusdem qua cum somniis</td><td></td></tr><tr><td>naturali cognatione iunguntur? Dicitur quidam, cum</td><td>143.1</td></tr><tr><td>in somnis complexu Venerio iungeretur, calculos eie- </td><td></td></tr><tr><td>cisse. Video sympathian; visum est enim tale obiec-</td><td></td></tr><tr><td>tum dormienti, ut id, quod evenit, naturae vis, non</td><td></td></tr><tr><td>opinio erroris effecerit. Quae igitur natura obtulit</td><td>5</td></tr><tr><td>illam speciem Simonidi, a qua vetaretur navigare?</td><td></td></tr><tr><td>aut quid naturae copulatum habuit Alcibiadis quod</td><td></td></tr><tr><td>scribitur somnium? qui paulo ante interitum visus est</td><td></td></tr><tr><td>in somnis amicae esse amictus amiculo. Is cum esset</td><td></td></tr><tr><td>proiectus inhumatus ab omnibusque desertus iaceret,</td><td>10</td></tr><tr><td>amica corpus eius texit suo pallio. Ergo hoc inerat</td><td></td></tr><tr><td>in rebus futuris et causas naturalis habebat, an, et</td><td></td></tr><tr><td>ut videretur et ut eveniret, casus effecit? </td><td></td></tr><tr><td>  Quid? ipsorum interpretum coniecturae nonne ma-</td><td>144.1</td></tr><tr><td>gis ingenia declarant eorum quam vim consensumque</td><td></td></tr><tr><td>naturae? Cursor ad Olympia proficisci cogitans visus</td><td></td></tr><tr><td>est in somnis curru quadrigarum vehi. Mane ad con-</td><td></td></tr><tr><td>iectorem. At ille: 'Vinces', inquit; 'id enim cele-</td><td>5</td></tr><tr><td>ritas significat et vis equorum.' Post idem ad</td><td></td></tr><tr><td>Antiphontem. Is autem: 'Vincare', inquit, 'necesse</td><td></td></tr><tr><td>est; an non intellegis quattuor ante te cucur-</td><td></td></tr><tr><td>risse?' Ecce alius cursor (atque horum somniorum</td><td></td></tr><tr><td>et talium plenus est Chrysippi liber, plenus Antipatri)</td><td>10</td></tr><tr><td>—sed ad cursorem redeo: Ad interpretem detulit aqui-</td><td></td></tr><tr><td>lam se in somnis visum esse factum. At ille: 'Vi-</td><td></td></tr><tr><td>cisti; ista enim avi volat nulla vehementius.'</td><td></td></tr><tr><td>Huic eidem Antipho: 'Baro', inquit, 'victum</td><td></td></tr><tr><td>te esse non vides? ista enim avis insectans</td><td>15</td></tr><tr><td>alias avis et agitans semper ipsa postrema</td><td></td></tr><tr><td>est'. Parere quaedam matrona cupiens dubitans, es-</td><td>145.1</td></tr><tr><td>setne praegnans, visa est in quiete obsignatam habere</td><td></td></tr><tr><td>naturam. Rettulit. Negavit eam, quoniam obsignata</td><td></td></tr><tr><td>fuisset, concipere potuisse. At alter praegnantem</td><td></td></tr><tr><td>esse dixit; nam inane obsignari nihil solere. Quae est</td><td>5</td></tr><tr><td>ars coniectoris eludentis ingenio? an ea, quae dixi,</td><td></td></tr><tr><td>et innumerabilia, quae conlecta habent Stoici, quic-</td><td></td></tr><tr><td>quam significant nisi acumen hominum ex similitu-</td><td></td></tr><tr><td>dine aliqua coniecturam modo huc, modo illuc du-</td><td></td></tr><tr><td>centium? Medici signa quaedam habent ex venis et </td><td>10</td></tr><tr><td>spiritu aegroti multisque ex aliis futura praesentiunt;</td><td></td></tr><tr><td>gubernatores cum exsultantis lolligines viderunt aut</td><td></td></tr><tr><td>delphinos se in portum conicientes, tempestatem si-</td><td></td></tr><tr><td>gnificari putant. Haec ratione explicari et ad naturam</td><td></td></tr><tr><td>revocari facile possunt, ea vero, quae paulo ante dixi,</td><td>15</td></tr><tr><td>nullo modo. </td><td></td></tr>
        </table>