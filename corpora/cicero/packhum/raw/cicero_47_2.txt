<table>
          <script>targetHit=0;</script>
          <tr class="title first  "><td>PARADOXON II.</td><td></td></tr><tr class="title last  "><td>Ὅτι αὐτάρκης ἡ ἀρετὴ πρὸς εὐδαιμονίαν. </td><td></td></tr><tr><td>  Nec vero ego M. Regulum aerumnosum nec infe-</td><td>2.16.1</td></tr><tr><td>licem nec miserum umquam putavi. Non enim magni-</td><td></td></tr><tr><td>tudo animi cruciabatur eius a Poenis, non gravitas,</td><td></td></tr><tr><td>non fides, non constantia, non ulla virtus, non deni-</td><td></td></tr><tr><td>que animus ipse, qui tot virtutum praesidio tantoque</td><td>5</td></tr><tr><td>comitatu, cum corpus eius caperetur, capi certe ipse</td><td></td></tr><tr><td>non potuit. C. vero Marium vidimus, qui mihi secun- </td><td></td></tr><tr><td>dis rebus unus ex fortunatis hominibus, adversis unus</td><td></td></tr><tr><td>ex summis viris videbatur, quo beatius esse mortali</td><td></td></tr><tr><td>nihil potest. Nescis, insane, nescis, quantas vires vir-</td><td>17.1</td></tr><tr><td>tus habeat; nomen tantum virtutis usurpas, quid ipsa</td><td></td></tr><tr><td>valeat, ignoras. Nemo potest non beatissimus esse,</td><td></td></tr><tr><td>qui est totus aptus ex sese, quique in se uno sua</td><td></td></tr><tr><td>ponit omnia. Cui spes omnis et ratio et cogitatio</td><td>5</td></tr><tr><td>pendet ex fortuna, huic nihil potest esse certi, nihil,</td><td></td></tr><tr><td>quod exploratum habeat permansurum sibi unum diem.</td><td></td></tr><tr><td>Eum tu hominem terreto, si quem eris nanctus, istis</td><td></td></tr><tr><td>mortis aut exilii minis. Mihi vero quicquid acciderit</td><td></td></tr><tr><td>in tam ingrata civitate, ne recusanti quidem evenerit,</td><td>10</td></tr><tr><td>non modo [non] repugnanti. Quid enim ego laboravi</td><td></td></tr><tr><td>aut quid egi, aut in quo evigilarunt curae et cogita-</td><td></td></tr><tr><td>tiones meae, siquidem nihil peperi tale, nihil conse-</td><td></td></tr><tr><td>cutus sum, ut eo statu essem, quem neque fortunae</td><td></td></tr><tr><td>temeritas neque inimicorum labefactaret iniuria? Mor-</td><td>18.1</td></tr><tr><td>temne mihi minitaris, ut omnino ab hominibus, an</td><td></td></tr><tr><td>exilium, ut ab inprobis demigrandum sit? Mors ter-</td><td></td></tr><tr><td>ribilis iis, quorum cum vita omnia extinguuntur, non</td><td></td></tr><tr><td>iis, quorum laus emori non potest, exilium autem</td><td>5</td></tr><tr><td>illis, quibus quasi circumscriptus est habitandi locus,</td><td></td></tr><tr><td>non iis, qui omnem orbem terrarum unam urbem esse</td><td></td></tr><tr><td>ducunt. Te miseriae, te aerumnae premunt omnes,</td><td></td></tr><tr><td>qui te beatum, qui te florentem putas, &lt;te&gt; tuae lubi-</td><td></td></tr><tr><td>dines torquent, tu dies noctesque cruciaris, cui nec</td><td>10</td></tr><tr><td>sat est, quod est, et id ipsum ne non diuturnum sit</td><td></td></tr><tr><td>futurum, times, te conscientiae stimulant maleficio-</td><td></td></tr><tr><td>rum tuorum, te metus exanimant iudiciorum atque</td><td></td></tr><tr><td>legum, quocumque adspexisti, ut furiae sic tuae tibi</td><td></td></tr><tr><td>occurrunt iniuriae, quae te suspirare libere non sinunt.</td><td>15</td></tr><tr><td>Quam ob rem, ut inprobo et stulto et inerti nemini</td><td>19.1</td></tr><tr><td>bene esse potest, sic bonus vir et sapiens et fortis</td><td></td></tr><tr><td>miser esse nemo potest. Nec vero, quoius virtus mores-</td><td></td></tr><tr><td>que laudandi sunt, eius non laudanda vita est, neque</td><td></td></tr><tr><td>porro fugienda vita est, quae laudanda est; esset</td><td>5</td></tr><tr><td>autem fugienda, si esset misera. Quam ob rem, quic- </td><td></td></tr><tr><td>quid est laudabile, idem et beatum et florens et ex-</td><td></td></tr><tr><td>petendum videri decet.</td><td></td></tr>
        </table>