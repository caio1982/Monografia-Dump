<table>
          <script>targetHit=0;</script>
          <tr><td>  Concursio autem fortuitorum talis est, ut si inter-</td><td>76.1</td></tr><tr><td>ventum est casu, cum aut ageretur aliquid quod</td><td></td></tr><tr><td>proferendum non esset, aut diceretur. In hoc</td><td></td></tr><tr><td>genere etiam illa est in Palamedem coniecta sus-</td><td></td></tr><tr><td>picionum proditionis multitudo; quod genus refu-</td><td>5</td></tr><tr><td>tare interdum veritas vix potest. Huius etiam est</td><td></td></tr><tr><td>generis fama vulgi, quoddam multitudinis testi-</td><td></td></tr><tr><td>monium. </td><td></td></tr><tr><td>  Quae autem virtute fidem faciunt ea bipertita</td><td></td></tr><tr><td>sunt; ex quibus alterum natura valet alterum</td><td>10</td></tr><tr><td>industria. Deorum enim virtus natura excellit, homi- </td><td></td></tr><tr><td>num autem industria. Divina haec fere sunt testi-</td><td>77.1</td></tr><tr><td>monia: primum orationis—oracula enim ex eo ipso</td><td></td></tr><tr><td>appellata sunt, quod inest in his deorum oratio—;</td><td></td></tr><tr><td>deinde rerum, in quibus insunt quasi quaedam opera</td><td></td></tr><tr><td>divina: primum ipse mundus eiusque omnis ordo</td><td>5</td></tr><tr><td>et ornatus; deinceps aerii volatus avium atque</td><td></td></tr><tr><td>cantus; deinde eiusdem aeris sonitus et ardores</td><td></td></tr><tr><td>multarumque rerum in terra portenta atque etiam</td><td></td></tr><tr><td>per exta inventa praesensio; a dormientibus quoque</td><td></td></tr><tr><td>multa significata visis. Quibus ex locis sumi inter-</td><td>10</td></tr><tr><td>dum solent ad fidem faciendam testimonia deorum. </td><td></td></tr><tr><td>  In homine virtutis opinio valet plurimum. Opinio</td><td>78.1</td></tr><tr><td>est autem non modo eos virtutem habere qui habeant,</td><td></td></tr><tr><td>sed eos etiam qui habere videantur. Itaque quos</td><td></td></tr><tr><td>ingenio, quos studio, quos doctrina praeditos vident</td><td></td></tr><tr><td>quorumque vitam constantem et probatam, ut</td><td>5</td></tr><tr><td>Catonis, Laeli, Scipionis, aliorumque plurium, rentur</td><td></td></tr><tr><td>eos esse qualis se ipsi velint; nec solum eos censent</td><td></td></tr><tr><td>esse talis qui in honoribus populi reque publica</td><td></td></tr><tr><td>versantur, sed et oratores et philosophos et poetas</td><td></td></tr><tr><td>et historicos, ex quorum et dictis et scriptis saepe</td><td>10</td></tr><tr><td>auctoritas petitur ad faciendam fidem. </td><td></td></tr>
        </table>