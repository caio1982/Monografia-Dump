<table>
          <script>targetHit=0;</script>
          <tr><td>  Qualem igitur hominem natura inchoavit? et quod</td><td>4.35.1</td></tr><tr><td>est munus, quod opus sapientiae? quid est, quod ab</td><td></td></tr><tr><td>ea absolvi et perfici debeat? si est nihil in eo, quod</td><td></td></tr><tr><td>perficiendum est, praeter motum ingenii quendam, id</td><td></td></tr><tr><td>est rationem, necesse est huic ultimum esse ex virtute</td><td>5</td></tr><tr><td>agere; rationis enim perfectio est virtus; si est nihil nisi</td><td></td></tr><tr><td>corpus, summa erunt illa: valitudo, vacuitas doloris,</td><td></td></tr><tr><td>pulchritudo, cetera. nunc de hominis summo bono</td><td>36.1</td></tr><tr><td>quaeritur; quid igitur dubitamus in tota eius natura</td><td></td></tr><tr><td>quaerere quid sit effectum? cum enim constet inter</td><td></td></tr><tr><td>omnes omne officium munusque sapientiae in hominis</td><td></td></tr><tr><td>cultu esse occupatum, alii—ne me existimes contra</td><td>5</td></tr><tr><td>Stoicos solum dicere—eas sententias afferunt, ut</td><td></td></tr><tr><td>summum bonum in eo genere ponant, quod sit extra</td><td></td></tr><tr><td>nostram potestatem, tamquam de inanimo aliquo lo-</td><td></td></tr><tr><td>quantur, alii contra, quasi corpus nullum sit hominis,</td><td></td></tr><tr><td>ita praeter animum nihil curant, cum praesertim ipse</td><td>10</td></tr><tr><td>quoque animus non inane nescio quid sit—neque</td><td></td></tr><tr><td>enim id possum intellegere—, sed in quodam genere</td><td></td></tr><tr><td>corporis, ut ne is quidem virtute una contentus sit,</td><td></td></tr><tr><td>sed appetat vacuitatem doloris. quam ob rem utri-</td><td></td></tr><tr><td>que idem faciunt, ut si laevam partem neglegerent,</td><td>15</td></tr><tr><td>dexteram tuerentur, aut ipsius animi, ut fecit Eril- </td><td></td></tr><tr><td>lus, cognitionem amplexarentur, actionem relinquerent.</td><td></td></tr><tr><td>eorum enim omnium multa praetermittentium, dum</td><td></td></tr><tr><td>eligant aliquid, quod sequantur, quasi curta sententia;</td><td></td></tr><tr><td>at vero illa perfecta atque plena eorum, qui cum de</td><td>20</td></tr><tr><td>hominis summo bono quaererent, nullam in eo neque</td><td></td></tr><tr><td>animi neque corporis partem vacuam tutela relique-</td><td></td></tr><tr><td>runt. </td><td></td></tr>
        </table>