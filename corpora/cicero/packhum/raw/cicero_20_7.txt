<table>
          <script>targetHit=0;</script>
          <tr><td>  Fueris sane tribunus plebis tam iure legeque, quam fuit</td><td>43.1</td></tr><tr><td>hic ipse &lt;P. Ser&gt;vilius, vir omnibus rebus clarissimus atque</td><td></td></tr><tr><td>amplissimus: quo iure, quo more, quo exemplo legem</td><td></td></tr><tr><td>nominatim de capite civis indemnati tulisti? Vetant leges</td><td></td></tr><tr><td>sacratae, vetant <span class="caps">xii</span> tabulae leges privatis hominibus inrogari; </td><td>5</td></tr><tr><td>id est enim privilegium. Nemo umquam tulit; nihil est</td><td></td></tr><tr><td>crudelius, nihil perniciosius, nihil quod minus haec civitas</td><td></td></tr><tr><td>ferre possit. Proscriptionis miserrimum nomen illud et</td><td></td></tr><tr><td>omnis acerbitas Sullani temporis quid habet quod maxime</td><td></td></tr><tr><td>sit insigne ad memoriam crudelitatis? opinor, poenam in</td><td>10</td></tr><tr><td>civis Romanos nominatim sine iudicio constitutam. Hanc</td><td>44.1</td></tr><tr><td>vos igitur, pontifices, iudicio atque auctoritate vestra tri-</td><td></td></tr><tr><td>buno plebis potestatem dabitis, ut proscribere possit quos</td><td></td></tr><tr><td>velit? Quaero enim quid sit aliud &lt;nisi&gt; proscribere <span class="caps">Velitis</span></td><td></td></tr><tr><td><span class="caps">ivbeatis vt M. Tvllivs in civitate ne sit bonaqve eivs</span></td><td>5</td></tr><tr><td><span class="caps">vt mea sint</span>: ita enim re, etsi aliis verbis, tulit. Hoc plebei</td><td></td></tr><tr><td>scitum est? haec lex, haec rogatio est? hoc vos pati potestis,</td><td></td></tr><tr><td>hoc ferre civitas, ut singuli cives singulis versiculis e civi-</td><td></td></tr><tr><td>tate tollantur? Equidem iam perfunctus sum; nullam vim,</td><td></td></tr><tr><td>nullum impetum metuo; explevi animos invidorum, placavi</td><td>10</td></tr><tr><td>odia improborum, saturavi etiam perfidiam et scelus prodi-</td><td></td></tr><tr><td>torum; denique de mea causa, quae videbatur perditis civi-</td><td></td></tr><tr><td>bus ad invidiam esse proposita, iam omnes urbes, omnes</td><td></td></tr><tr><td>ordines, omnes di atque homines iudicaverunt. Vobismet</td><td>45.1</td></tr><tr><td>ipsis, pontifices, et vestris liberis ceterisque civibus pro ve-</td><td></td></tr><tr><td>stra auctoritate et sapientia consulere debetis. Nam cum</td><td></td></tr><tr><td>tam moderata iudicia populi sint a maioribus constituta,</td><td></td></tr><tr><td>primum ut ne poena capitis cum pecunia coniungatur, deinde</td><td>5</td></tr><tr><td>ne improdicta die quis accusetur, ut ter ante magistratus</td><td></td></tr><tr><td>accuset intermissa die quam multam inroget aut iudicet,</td><td></td></tr><tr><td>quarta sit accusatio trinum nundinum prodicta die, quo die</td><td></td></tr><tr><td>iudicium sit futurum, tum multa etiam ad placandum atque</td><td></td></tr><tr><td>ad misericordiam reis concessa sunt, deinde exorabilis popu-</td><td>10</td></tr><tr><td>lus, facilis suffragatio pro salute, denique etiam, si qua res </td><td></td></tr><tr><td>illum diem aut auspiciis aut excusatione sustulit, tota causa</td><td></td></tr><tr><td>iudiciumque sublatum est: haec cum ita sint in iure, ubi</td><td></td></tr><tr><td>crimen est, ubi accusator, ubi testes, quid indignius quam,</td><td></td></tr><tr><td>qui neque adesse sit iussus neque citatus neque accusatus,</td><td>15</td></tr><tr><td>de eius capite, liberis, fortunis omnibus conductos et sicarios</td><td></td></tr><tr><td>et egentis et perditos suffragium ferre et eam legem putari?</td><td></td></tr><tr><td>Ac si hoc de me potuit, quem honos, quem dignitas, quem</td><td>46.1</td></tr><tr><td>causa, quem res publica tuebatur, cuius denique pecunia non</td><td></td></tr><tr><td>expetebatur, cui nihil oberat praeter conversionem status et</td><td></td></tr><tr><td>inclinationem communium temporum, quid tandem futurum</td><td></td></tr><tr><td>est iis quorum vita remota ab honore populari et ab hac</td><td>5</td></tr><tr><td>inlustri gratia est, pecuniae autem tantae sunt ut eas nimium</td><td></td></tr><tr><td>multi egentes sumptuosi nobiles concupiscant? Date hanc</td><td>47.1</td></tr><tr><td>tribuno plebis licentiam, et intuemini paulisper animis iu-</td><td></td></tr><tr><td>ventutem et eos maxime qui inminere iam cupiditate</td><td></td></tr><tr><td>videntur in tribuniciam potestatem: conlegia medius fidius</td><td></td></tr><tr><td>tribunorum plebis tota reperientur, hoc iure firmato, quae</td><td>5</td></tr><tr><td>coeant de hominum locupletissimorum bonis, praeda prae-</td><td></td></tr><tr><td>sertim populari et spe largitionis oblata. </td><td></td></tr>
        </table>