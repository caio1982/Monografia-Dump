<table>
          <script>targetHit=0;</script>
          <tr class="title first  date"><td>Kal<span class="snum">.</span> Sext<span class="snum">.</span> <span class="snum">51</span></td><td></td></tr><tr class="title last  "><td>CAELIUS CICERONI S.</td><td></td></tr><tr><td>Invideo tibi. tam multa cottidie quae mirer&lt;is&gt; istoc per-</td><td>8.4.1.1</td></tr><tr><td>feruntur. primum illud, absolutum Messallam, deinde</td><td></td></tr><tr><td>eundem condemnatum; C. Marcellum consulem factum,</td><td></td></tr><tr><td>M. Calidium ab repulsa postulatum a Galli&lt;i&gt;s duobus,</td><td></td></tr><tr><td>P. Dolabellam XV virum factum. hoc tibi non invideo,</td><td>5</td></tr><tr><td>caruisse te pulcherrimo spectaculo et Lentuli Cruris repulsi</td><td></td></tr><tr><td>vultum non vidisse. at qua spe, quam certa opinione descen-</td><td></td></tr><tr><td>derat, quam ipso diffidente Dolabella! et hercules, nisi</td><td></td></tr><tr><td>†nostrisque† acutius vidissent, paene concedente adversario</td><td></td></tr><tr><td>superasset. </td><td>10</td></tr><tr><td>  Illud te non arbitror miratum, Servaeum, designatum</td><td>2.1</td></tr><tr><td>tribunum pl., condemnatum; cuius &lt;in&gt; locum C. Curio</td><td></td></tr><tr><td>petiit. sane quam incutit multis qui eum facilitatemque eius</td><td></td></tr><tr><td>non norunt magnum metum. sed, ut spero et volo et ut se</td><td></td></tr><tr><td>fert ipse, bonos et senatum malet; totus, ut nunc est, hoc</td><td>5</td></tr><tr><td>scaturit. huius autem voluntatis initium et causa est quod</td><td></td></tr><tr><td>eum non mediocriter Caesar, qui solet infimorum hominum</td><td></td></tr><tr><td>amicitiam sibi qualibet impensa adiungere, valde contempsit. </td><td></td></tr><tr><td>qua in re mihi videtur illud perquam venuste cecidisse, quod</td><td></td></tr><tr><td>ab reliquis quoque usque eo est animadversum ut Curio, qui</td><td>10</td></tr><tr><td>nihil consilio facit, ratione et insidiis usus videretur in</td><td></td></tr><tr><td>evitandis iis consiliis qui se intenderant adversarios in eius</td><td></td></tr><tr><td>tribunatum, †laelios† et Antonios et id genus valentis dico. </td><td></td></tr><tr><td>  Has ego tibi litteras eo maiore misi intervallo quod comi-</td><td>3.1</td></tr><tr><td>tiorum dilationes occupatiorem me habebant et &lt;ex&gt;spectare</td><td></td></tr><tr><td>in dies exitum cogebant, ut confectis omnibus te facerem</td><td></td></tr><tr><td>certiorem. ad Kal. Sext. usque exspectavi. praetoriis morae</td><td></td></tr><tr><td>quaedam inciderunt. mea porro comitia quem eventum sint</td><td>5</td></tr><tr><td>habitura nescio; opinionem quidem, quod ad Hirrum attinet,</td><td></td></tr><tr><td>incredibilem aedilium pl. comitiis nacta sunt. nam M.</td><td></td></tr><tr><td>Coelium Vinicianum mentio illa fatua, quam de&lt;ri&gt;seramus</td><td></td></tr><tr><td>olim, et promulgatio de dictatore subito deiecit et deiectum</td><td></td></tr><tr><td>magno clamore insecuta est. inde Hirrum cuncti &lt;i&gt;am non</td><td>10</td></tr><tr><td>faciendum flagitare. spero te celeriter et de nobis quod</td><td></td></tr><tr><td>sperasti et de illo quod vix sperare ausus es auditurum. </td><td></td></tr><tr><td>  De re publica iam novi quicquam exspectare desieramus;</td><td>4.1</td></tr><tr><td>sed cum senatus habitus esset ad Apollinis a. d. XI Kal. Sext.</td><td></td></tr><tr><td>et referretur de stipendio Cn. Pompei, mentio facta est de</td><td></td></tr><tr><td>legione ea quam expensam tulit C. Caesari Pompeius, quo</td><td></td></tr><tr><td>numero esset, quoad pateretur eam Pompeius esse in Gallia.</td><td>5</td></tr><tr><td>coactus est dicere Pompeius se legionem abducturum, sed</td><td></td></tr><tr><td>non statim sub mentionem et convicium obtrectatorum. inde</td><td></td></tr><tr><td>interrogatus de successione C. Caesaris; de qua, hoc est de</td><td></td></tr><tr><td>provinciis, placitum est ut quam primum ad urbem</td><td></td></tr><tr><td>reverteretur Cn. Pompeius, ut coram eo de successione </td><td>10</td></tr><tr><td>provinciarum ageretur. nam Ariminum ad exercitum</td><td></td></tr><tr><td>Pompeius erat iturus et statim iit. puto Id. Sext. de ea re</td><td></td></tr><tr><td>actum iri. profecto aut transigetur aliquid aut turpiter</td><td></td></tr><tr><td>intercedetur; nam in disputando coiecit illam vocem Cn.</td><td></td></tr><tr><td>Pompeius, omnis oportere senatui dicto audientis esse. ego</td><td>15</td></tr><tr><td>tamen sic nihil exspecto quo modo Paulum, consulem</td><td></td></tr><tr><td>designatum, primum sententiam dicentem. </td><td></td></tr><tr><td>  Saepius te admoneo de syngrapha Sittiana (cupio enim</td><td>5.1</td></tr><tr><td>te intellegere eam rem ad me valde pertinere); item de</td><td></td></tr><tr><td>pantheris, ut Cibyratas accersas curesque ut mi vehantur;</td><td></td></tr><tr><td>praeterea (nuntiatum nobis et pro certo iam habetur regem</td><td></td></tr><tr><td>Alexandrinum mortuum) quid mihi suadeas, quo modo reg-</td><td>5</td></tr><tr><td>num illud se habeat, quis procuret, diligenter mihi perscribas.</td><td></td></tr><tr><td> Kal. Sext.</td><td></td></tr>
        </table>