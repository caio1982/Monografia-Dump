<table>
          <script>targetHit=0;</script>
          <tr><td>  Verum haec et dicentur alio loco et dicta sunt: nunc</td><td>2.3.10.1</td></tr><tr><td>proficiscemur ad reliqua, si pauca ante fuerimus a vobis,</td><td></td></tr><tr><td>iudices, deprecati. Superiore omni oratione perattentos</td><td></td></tr><tr><td>vestros animos habuimus: id fuit nobis gratum admodum.</td><td></td></tr><tr><td>Sed multo erit gratius si reliqua voletis attendere, propterea</td><td>5</td></tr><tr><td>quod in his omnibus quae antea dicta sunt erat quaedam</td><td></td></tr><tr><td>ex ipsa varietate ac novitate rerum et criminum delectatio,</td><td></td></tr><tr><td>nunc tractare causam instituimus frumentariam, quae magni-</td><td></td></tr><tr><td>tudine iniuriae et re criminibus ceteris antecellet, iucundi-</td><td></td></tr><tr><td>tatis in agendo et varietatis minus habebit. Vestra autem</td><td>10</td></tr><tr><td>auctoritate et prudentia dignissimum est, iudices, in</td><td></td></tr><tr><td>audiendi diligentia non minus religioni tribuere quam </td><td></td></tr><tr><td>voluptati. In hac causa frumentaria cognoscenda haec</td><td>11.1</td></tr><tr><td>vobis proponite, iudices, vos de rebus fortunisque Siculorum</td><td></td></tr><tr><td>omnium, de civium Romanorum qui arant in Sicilia bonis,</td><td></td></tr><tr><td>de vectigalibus a maioribus traditis, de vita victuque populi</td><td></td></tr><tr><td>Romani cognituros: quae si magna atque adeo maxima</td><td>5</td></tr><tr><td>vobis videbuntur, quam varie et quam copiose dicantur</td><td></td></tr><tr><td>exspectare nolite. </td><td></td></tr><tr><td>  Neminem vestrum praeterit, iudices, omnem utilitatem</td><td></td></tr><tr><td>opportunitatemque provinciae Siciliae, quae ad commoda</td><td></td></tr><tr><td>populi Romani adiuncta sit, consistere in re frumentaria</td><td>10</td></tr><tr><td>maxime; nam ceteris rebus adiuvamur ex illa provincia,</td><td></td></tr><tr><td>hac vero alimur ac sustinemur. Ea causa tripertita, iudices,</td><td>12.1</td></tr><tr><td>erit in accusatione; primum enim de decumano, deinde</td><td></td></tr><tr><td>de empto dicemus frumento, postremo de aestimato. </td><td></td></tr><tr><td>  Inter Siciliam ceterasque provincias, iudices, in agrorum</td><td></td></tr><tr><td>vectigalium ratione hoc interest, quod ceteris aut impositum</td><td>5</td></tr><tr><td>vectigal est certum, quod stipendiarium dicitur, ut Hispanis</td><td></td></tr><tr><td>et plerisque Poenorum quasi victoriae praemium ac poena</td><td></td></tr><tr><td>belli, aut censoria locatio constituta est, ut Asiae lege Sem-</td><td></td></tr><tr><td>pronia: Siciliae civitates sic in amicitiam fidemque acce-</td><td></td></tr><tr><td>pimus ut eodem iure essent quo fuissent, eadem condicione</td><td>10</td></tr><tr><td>populo Romano parerent qua suis antea paruissent. Per-</td><td>13.1</td></tr><tr><td>paucae Siciliae civitates sunt bello a maioribus nostris</td><td></td></tr><tr><td>subactae; quarum ager cum esset publicus populi Romani</td><td></td></tr><tr><td>factus, tamen illis est redditus; is ager a censoribus locari</td><td></td></tr><tr><td>solet. Foederatae civitates duae sunt, quarum decumae</td><td>5</td></tr><tr><td>venire non soleant, Mamertina et Tauromenitana, quinque</td><td></td></tr><tr><td>praeterea sine foedere immunes [civitates] ac liberae, Cen- </td><td></td></tr><tr><td>turipina, Halaesina, Segestana, Halicyensis, Panhormitana;</td><td></td></tr><tr><td>praeterea omnis ager Siciliae civitatum decumanus est,</td><td></td></tr><tr><td>itemque ante imperium populi Romani ipsorum Siculorum</td><td>10</td></tr><tr><td>voluntate et institutis fuit. Videte nunc maiorum sapien-</td><td>14.1</td></tr><tr><td>tiam, qui cum Siciliam tam opportunum subsidium belli</td><td></td></tr><tr><td>atque pacis ad rem publicam adiunxissent, tanta cura</td><td></td></tr><tr><td>Siculos tueri ac retinere voluerunt ut non modo eorum</td><td></td></tr><tr><td>agris vectigal novum nullum imponerent, sed ne legem</td><td>5</td></tr><tr><td>quidem venditionis decumarum neve vendundi aut tempus</td><td></td></tr><tr><td>aut locum commutarent, ut certo tempore anni, ut ibidem</td><td></td></tr><tr><td>in Sicilia, denique ut lege Hieronica venderent. Voluerunt</td><td></td></tr><tr><td>eos in suis rebus ipsos interesse, eorumque animos non</td><td></td></tr><tr><td>modo lege nova sed ne nomine quidem legis novo commo-</td><td>10</td></tr><tr><td>veri. Itaque decumas lege Hieronica semper vendundas</td><td>15.1</td></tr><tr><td>censuerunt, ut iis iucundior esset muneris illius functio, si</td><td></td></tr><tr><td>eius regis qui Siculis carissimus fuit non solum instituta</td><td></td></tr><tr><td>commutato imperio, verum etiam nomen maneret. Hoc</td><td></td></tr><tr><td>iure ante Verrem praetorem Siculi semper usi sunt: hic</td><td>5</td></tr><tr><td>primus instituta omnium, consuetudinem a maioribus tra-</td><td></td></tr><tr><td>ditam, condicionem amicitiae, ius societatis convellere et</td><td></td></tr><tr><td>commutare ausus est. </td><td></td></tr>
        </table>