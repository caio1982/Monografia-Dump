<table>
          <script>targetHit=0;</script>
          <tr class="title first  date"><td>ex<span class="snum">.</span> Oct<span class="snum">.</span> aut in<span class="snum">.</span> Nov<span class="snum">.</span> <span class="snum">54</span> in Tusculano</td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Quod quaeris quid de illis libris egerim quos cum essem in</td><td>3.5.1.1</td></tr><tr><td>Cumano scribere institui, non cessavi neque cesso, sed saepe</td><td></td></tr><tr><td>iam scribendi totum consilium rationemque mutavi. nam</td><td></td></tr><tr><td>iam duobus factis libris, in quibus novendialibus feriis quae </td><td></td></tr><tr><td>fuerunt Tuditano et Aquilio consulibus sermo est a me</td><td>5</td></tr><tr><td>institutus Africani paulo ante mortem et Laeli, Phili, Manili,</td><td></td></tr><tr><td>&lt;P. Rutili,&gt; Q. Tuberonis, et Laeli generorum, Fanni et</td><td></td></tr><tr><td>Scaevolae, sermo autem in novem et dies et libros distributus</td><td></td></tr><tr><td>de optimo statu civitatis et de optimo cive (sane texebatur</td><td></td></tr><tr><td>opus luculente hominumque dignitas aliquantum orationi</td><td>10</td></tr><tr><td>ponderis adferebat), ii libri cum in Tusculano mihi legerentur</td><td></td></tr><tr><td>audiente Sallustio, admonitus sum ab illo multo maiore</td><td></td></tr><tr><td>auctoritate illis de rebus dici posse si ipse loquerer de re</td><td></td></tr><tr><td>publica, praesertim cum essem non Heraclides Ponticus sed</td><td></td></tr><tr><td>consularis et is qui in maximis versatus in re publica rebus</td><td>15</td></tr><tr><td>essem; quae tam antiquis hominibus attribuerem, ea visum</td><td></td></tr><tr><td>iri ficta esse; oratorum sermonem in illis nostris libris, quod</td><td></td></tr><tr><td>esset de ratione dicendi, belle a me removisse, ad eos tamen</td><td></td></tr><tr><td>rettulisse quos ipse vidissem; Aristotelem denique quae de re</td><td></td></tr><tr><td>publica et praestanti viro scribat ipsum loqui. </td><td>20</td></tr><tr><td>  Commovi&lt;t&gt; me, et eo magis quod maximos motus nostrae</td><td>2.1</td></tr><tr><td>civitatis attingere non poteram, quod erant inferiores quam</td><td></td></tr><tr><td>illorum aetas qui loquebantur. ego autem id ipsum tum eram</td><td></td></tr><tr><td>secutus, ne in nostra tempora incurrens offenderem quem-</td><td></td></tr><tr><td>piam. nunc et id vitabo et loquar ipse tecum et tamen illa</td><td>5</td></tr><tr><td>quae institueram ad te, si Romam venero, mittam. puto</td><td></td></tr><tr><td>enim te existimaturum a me illos libros non sine aliquo meo</td><td></td></tr><tr><td>stomacho esse relictos. </td><td></td></tr><tr><td>  Caesaris amore quem ad me perscripsit unice delector;</td><td>3.1</td></tr><tr><td>promissis iis quae ostendit non valde pendeo. nec sitio</td><td></td></tr><tr><td>honores nec desidero gloriam magisque eius voluntatis</td><td></td></tr><tr><td>perpetuitatem quam promissorum exitum exspecto. vivo </td><td></td></tr><tr><td>tamen in ea ambitione et labore quasi id quod non postulo</td><td>5</td></tr><tr><td>exspectem. </td><td></td></tr><tr><td>  Quod me de versibus faciendis rogas, incredibile est, mi</td><td>4.1</td></tr><tr><td>frater, quam egeam tempore, nec sane satis commoveor</td><td></td></tr><tr><td>animo ad ea quae vis canenda. ἀμπώτεις vero et ea quae ipse</td><td></td></tr><tr><td>ego ne cogitando quidem consequor tu, qui omnis isto</td><td></td></tr><tr><td>eloquendi et exprimendi genere superasti, a me petis?</td><td>5</td></tr><tr><td>facerem tamen ut possem, sed, quod te minime fugit, opus</td><td></td></tr><tr><td>est ad poema quadam animi alacritate, quam plane mihi</td><td></td></tr><tr><td>tempora eripiunt. abduco equidem me ab omni rei publicae</td><td></td></tr><tr><td>cura dedoque litteris, sed tamen indicabo tibi quod me-</td><td></td></tr><tr><td>hercule in primis te celatum volebam. angor, mi suavissime</td><td>10</td></tr><tr><td>frater, angor nullam esse rem publicam, nulla iudicia,</td><td></td></tr><tr><td>nostrumque hoc tempus aetatis, quod in illa auctoritate</td><td></td></tr><tr><td>senatoria florere debe&lt;ba&gt;t, aut forensi labore iactari aut</td><td></td></tr><tr><td>domesticis litteris sustentari, illud vero quod a puero</td><td></td></tr><tr><td>adamaram, 'πολλὸν ἀριστεύειν καὶ ὑπείροχος ἔμμεναι ἄλλων',</td><td>15</td></tr><tr><td>totum occidisse, inimicos a me partim non oppugnatos,</td><td></td></tr><tr><td>partim etiam esse defensos, meum non modo animum sed ne</td><td></td></tr><tr><td>odium quidem esse liberum, unumque ex omnibus Caesarem</td><td></td></tr><tr><td>esse inventum qui me tantum quantum ego vellem amaret,</td><td></td></tr><tr><td>aut etiam, sicut alii putant, hunc unum esse qui &lt;a me</td><td>20</td></tr><tr><td>amari&gt; vellet. quorum tamen nihil est eius modi ut ego me</td><td></td></tr><tr><td>non multa consolatione cottidie leniam: sed illa erit con-</td><td></td></tr><tr><td>solatio maxima, si una erimus. nunc ad illa vel gravissimum</td><td></td></tr><tr><td>accedit desiderium tui. </td><td></td></tr><tr><td>  Gabinium si, ut Pansa putat oportuisse, defendissem,</td><td>5.1</td></tr><tr><td>concidissem. qui illum oderunt (ii sunt toti ordines), propter</td><td></td></tr><tr><td>quem oderunt, me ipsum odisse coepissent. tenui me, ut </td><td></td></tr><tr><td>puto, egregie, tantum ut facerem quantum &lt;faciendum&gt;</td><td></td></tr><tr><td>omnes viderent; et in omni summa, ut mones, valde me ad</td><td>5</td></tr><tr><td>otium pacemque converto. </td><td></td></tr><tr><td>  De libris Tyrannio est cessator; Chrysippo dicam. sed res</td><td>6.1</td></tr><tr><td>operosa est et hominis perdiligentis. sentio ipse, qui in</td><td></td></tr><tr><td>summo studio nihil adsequor. de Latinis vero quo me</td><td></td></tr><tr><td>vertam nescio; ita mendose et scribuntur et veneunt. sed</td><td></td></tr><tr><td>tamen, quod fieri poterit, non neglegam. †Crebrius†, ut ante</td><td>5</td></tr><tr><td>ad te scripsi, Romae est et, quod valde iuvat, omnia debere</td><td></td></tr><tr><td>tibi renuntiat. ab aerario puto confectum esse dum absum. </td><td></td></tr><tr><td>  Quattuor tragoedias sedecim diebus absolvisse cum scribas,</td><td>7.1</td></tr><tr><td>tu quicquam ab alio mutuaris? et †πλεος† quaeris, cum</td><td></td></tr><tr><td>Electram et Troadas scripseris? cessator esse noli et illud</td><td></td></tr><tr><td>'γνῶθι σεαυτόν' noli putare ad adrogantiam minuendam</td><td></td></tr><tr><td>solum esse dictum verum etiam ut bona nostra norimus. sed</td><td>5</td></tr><tr><td>et istas et Erigonam mihi velim mittas. habes &lt;ad&gt; duas</td><td></td></tr><tr><td>epistulas proximas. </td><td></td></tr><tr><td>  Romae et maxime in Appia ad Martis mira proluvies.</td><td>8.1</td></tr><tr><td>Crassipedis ambulatio ablata, horti, tabernae plurimae.</td><td></td></tr><tr><td>magna vis aquae usque ad piscinam publicam. viget illud</td><td></td></tr><tr><td>Homeri: </td><td></td></tr><tr><td>    ἤματ’ ὀπωρινῷ, ὅτε λαβρότατον χέει ὕδωρ</td><td>5</td></tr><tr><td>    Ζεύς, ὅτε δή ῥ’ ἄνδρεσσι κοτεσσάμενος χαλεπήνῃ.</td><td></td></tr><tr><td>cadit enim in absolutionem Gabini:</td><td></td></tr><tr><td>    οἳ βίῃ εἰν ἀγορῇ σκολιὰς κρίνωσι θέμιστας,</td><td></td></tr><tr><td>    ἐκ δὲ δίκην ἐλάσωσι, θεῶν ὄπιν οὐκ ἀλέγοντες.</td><td></td></tr><tr><td>sed haec non curare decrevi. Romam cum venero, quae</td><td>9.1</td></tr><tr><td>perspexero scribam ad te et maxime de dictatura, et ad</td><td></td></tr><tr><td>Labienum et ad Ligurium litteras dabo. </td><td></td></tr><tr><td>  Hanc scripsi ante lucem ad lychnuchum ligneolum, qui</td><td></td></tr><tr><td>mihi erat periucundus quod eum te aiebant, cum esses Sami,</td><td>5</td></tr><tr><td>curasse faciendum. </td><td></td></tr><tr><td>  Vale, mi suavissime et optime frater.</td><td></td></tr>
        </table>