<table>
          <script>targetHit=0;</script>
          <tr class="title first  date"><td>prid<span class="snum">.</span> Non<span class="snum">.</span> Quint<span class="snum">.</span> <span class="snum">44</span> <span class="snum">(</span>§<span class="snum">3)</span> in Formiano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Bruti ad te epistulam misi. di boni, quanta ἀμηχανία! cognosces</td><td>15.29.1.1</td></tr><tr><td>cum legeris. de celebratione ludorum Bruti tibi adsentior. ad</td><td></td></tr><tr><td>M. Aelium nullus tu quidem domum, sed sicubi inciderit. de</td><td></td></tr><tr><td>Tulliano semisse †Maxianam† adhibebis, ut scribis. quod cum</td><td></td></tr><tr><td>Cosano egisti, optime. quod non solum mea verum etiam </td><td>5</td></tr><tr><td>tua expedis, gratum. legationem probari meam gaudeo. quod</td><td></td></tr><tr><td>promittis di faxint! quid enim mihi meis iucundius? sed istam</td><td></td></tr><tr><td>quam tu excipis metuo. Brutum cum convenero, perscribam</td><td></td></tr><tr><td>omnia. de Planco et Decimo sane velim. Sextum scutum abicere</td><td></td></tr><tr><td>nolebam. de Mundo, si quid scies. </td><td>10</td></tr><tr><td>  Rescripsi ad omnia tua; nunc nostra accipe. Quintus filius</td><td>2.1</td></tr><tr><td>usque Puteolos (mirus civis, ut tu Favonium †asinium† dicas),</td><td></td></tr><tr><td>et quidem duas ob causas, et ut mecum et [ut] σπείσασθαι vult</td><td></td></tr><tr><td>cum Bruto &lt;et&gt; Cassio. sed tu quid ais? scio enim te familiarem</td><td></td></tr><tr><td>esse Othonum. ait hic sibi Tutiam ferre; constitutum enim esse</td><td>5</td></tr><tr><td>discidium. quaesivit ex me pater qualis esset fama. dixi nihil</td><td></td></tr><tr><td>sane me audisse (nesciebam enim cur quaereret) nisi de ore et</td><td></td></tr><tr><td>patre. 'sed quorsus?' inquam. at ille filium velle. tum ego, etsi</td><td></td></tr><tr><td>ἐβδελυττόμην, tamen negavi putare me illa esse vera. σκοπὸς</td><td></td></tr><tr><td>huic est enim huic nostro nihil praebere. illa autem 'οὐ παρὰ</td><td>10</td></tr><tr><td>τοῦτο'. ego tamen suspicor hunc, ut solet, alucinari, sed velim</td><td></td></tr><tr><td>quaeras (facile autem potes) et me certiorem. </td><td></td></tr><tr><td>  Obsecro te, quid est hoc? signata iam epistula Formiani qui</td><td>3.1</td></tr><tr><td>apud me cenabant Plancum se aiebant hunc Buthrotium pridie</td><td></td></tr><tr><td>quam haec scribebam, id est <span class="caps">iii</span> Non., vidisse demissum, sine</td><td></td></tr><tr><td>phaleris; servulos autem dicere eum et agripetas eiectos a</td><td></td></tr><tr><td>Buthrotiis. macte! sed, amabo te, perscribe mihi totum</td><td>5</td></tr><tr><td>negotium. </td><td></td></tr>
        </table>