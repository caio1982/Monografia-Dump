<table>
          <script>targetHit=0;</script>
          <tr><td>  Ut porro firmissimum hoc adferri videtur cur deos</td><td>1.30.1</td></tr><tr><td>esse credamus, quod nulla gens tam fera, nemo om-</td><td></td></tr><tr><td>nium tam sit inmanis, cuius mentem non imbuerit</td><td></td></tr><tr><td>deorum opinio (multi de diis prava sentiunt—id enim</td><td></td></tr><tr><td>vitioso more effici solet—, omnes tamen esse vim et</td><td>5</td></tr><tr><td>naturam divinam arbitrantur, nec vero id conlocutio</td><td></td></tr><tr><td>hominum aut consessus efficit, non institutis opinio</td><td></td></tr><tr><td>est confirmata, non legibus; omni autem in re consen-</td><td></td></tr><tr><td>sio omnium gentium lex naturae putanda est)—quis</td><td></td></tr><tr><td>est igitur, qui suorum mortem primum non eo lugeat,</td><td>10</td></tr><tr><td>quod eos orbatos vitae commodis arbitretur? tolle </td><td></td></tr><tr><td>hanc opinionem, luctum sustuleris. nemo enim maeret</td><td></td></tr><tr><td>suo incommodo: dolent fortasse et anguntur, sed illa</td><td></td></tr><tr><td>lugubris lamentatio fletusque maerens ex eo est, quod</td><td></td></tr><tr><td>eum, quem dileximus, vitae commodis privatum arbi-</td><td>15</td></tr><tr><td>tramur idque sentire. atque haec ita sentimus natura</td><td></td></tr><tr><td>duce, nulla ratione nullaque doctrina. Maxumum vero</td><td></td></tr><tr><td>argumentum est naturam ipsam de inmortalitate ani-</td><td></td></tr><tr><td>morum tacitam iudicare, quod omnibus curae sunt, et</td><td></td></tr><tr><td>maxumae quidem, quae post mortem futura sint. 'serit</td><td>20</td></tr><tr><td>arbores, quae alteri saeclo prosint', ut ait &lt;Statius&gt;</td><td></td></tr><tr><td>in Synephebis, quid spectans nisi etiam postera sae-</td><td></td></tr><tr><td>cula ad se pertinere? ergo arbores seret diligens agri-</td><td></td></tr><tr><td>cola, quarum aspiciet bacam ipse numquam; vir ma-</td><td></td></tr><tr><td>gnus leges instituta rem publicam non seret? quid</td><td>25</td></tr><tr><td>procreatio liberorum, quid propagatio nominis, quid</td><td></td></tr><tr><td>adoptationes filiorum, quid testamentorum diligentia,</td><td></td></tr><tr><td>quid ipsa sepulcrorum monumenta elogia significant</td><td></td></tr><tr><td>nisi nos futura etiam cogitare? </td><td></td></tr><tr><td>  Quid? illud num dubitas, quin specimen naturae</td><td>32.1</td></tr><tr><td>capi deceat ex optima quaque natura? quae est me-</td><td></td></tr><tr><td>lior igitur in hominum genere natura quam eorum, qui</td><td></td></tr><tr><td>se natos ad homines iuvandos tutandos conservan-</td><td></td></tr><tr><td>dos arbitrantur? abiit ad deos Hercules: numquam</td><td>5</td></tr><tr><td>abisset, nisi, cum inter homines esset, eam sibi viam</td><td></td></tr><tr><td>munivisset. vetera iam ista et religione omnium con-</td><td></td></tr><tr><td>secrata: quid in hac re p. tot tantosque viros ob rem</td><td></td></tr><tr><td>p. interfectos cogitasse arbitramur? isdemne ut fini-</td><td></td></tr><tr><td>bus nomen suum quibus vita terminaretur? nemo um-</td><td>10</td></tr><tr><td>quam sine magna spe inmortalitatis se pro patria of- </td><td></td></tr><tr><td>ferret ad mortem. licuit esse otioso Themistocli, licuit</td><td>33.1</td></tr><tr><td>Epaminondae, licuit, ne et vetera et externa quaeram,</td><td></td></tr><tr><td>mihi; sed nescio quo modo inhaeret in mentibus quasi</td><td></td></tr><tr><td>saeclorum quoddam augurium futurorum, idque in</td><td></td></tr><tr><td>maximis ingeniis altissimisque animis et existit ma-</td><td>5</td></tr><tr><td>xime et apparet facillime. quo quidem dempto quis</td><td></td></tr><tr><td>tam esset amens, qui semper in laboribus et periculis</td><td></td></tr><tr><td>viveret? loquor de principibus; quid? poëtae nonne</td><td>34.1</td></tr><tr><td>post mortem nobilitari volunt? unde ergo illud:</td><td></td></tr><tr><td>    'Aspicite, o cives, senis Enni imaginis formam:</td><td></td></tr><tr><td>    Hic vestrum panxit maxima facta patrum'?</td><td></td></tr><tr><td>mercedem gloriae flagitat ab is quorum patres adfece-</td><td>5</td></tr><tr><td>rat gloria, idemque:</td><td></td></tr><tr><td>    'Nemo me lacrimis . . .</td><td></td></tr><tr><td>       Cur? volito vivos per ora virum.'</td><td></td></tr><tr><td>sed quid poëtas? opifices post mortem nobilitari vo-</td><td></td></tr><tr><td>lunt. quid enim Phidias sui similem speciem inclusit</td><td>10</td></tr><tr><td>in clupeo Minervae, cum inscribere &lt;nomen&gt; non li-</td><td></td></tr><tr><td>ceret? quid? nostri philosophi nonne in is libris ipsis,</td><td></td></tr><tr><td>quos scribunt de contemnenda gloria, sua nomina in-</td><td></td></tr><tr><td>scribunt? </td><td></td></tr>
        </table>