<table>
          <script>targetHit=0;</script>
          <tr><td>  Magnae etiam oportunitates ad cultum hominum at-</td><td>2.130.6</td></tr><tr><td>que abundantiam aliae aliis in locis reperiuntur.</td><td></td></tr><tr><td>Aegyptum Nilus inrigat, et cum tota aestate obrutam</td><td></td></tr><tr><td>oppletamque tenuit tum recedit mollitosque et obli- </td><td></td></tr><tr><td>matos agros ad serendum relinquit. Mesopotamiam</td><td>10</td></tr><tr><td>fertilem efficit Euphrates, in quam quotannis quasi no-</td><td></td></tr><tr><td>vos agros invehit. Indus vero, qui est omnium flumi-</td><td></td></tr><tr><td>num maximus, non aqua solum agros laetificat et miti-</td><td></td></tr><tr><td>gat, sed eos etiam conserit; magnam enim vim semi-</td><td></td></tr><tr><td>num secum frumenti similium dicitur deportare. mul-</td><td>131.1</td></tr><tr><td>taque alia in aliis locis commemorabilia proferre pos-</td><td></td></tr><tr><td>sum, multos fertiles agros alios aliorum fructuum. Sed</td><td></td></tr><tr><td>illa quanta benignitas naturae, quod tam multa ad ves-</td><td></td></tr><tr><td>cendum tam varie tam iucunda gignit, neque ea uno</td><td>5</td></tr><tr><td>tempore anni, ut semper et novitate delectemur et copia.</td><td></td></tr><tr><td>Quam tempestivos autem dedit quam salutares non</td><td></td></tr><tr><td>modo hominum sed etiam pecudum generi, is denique</td><td></td></tr><tr><td>omnibus quae oriuntur e terra, ventos etesias; quorum</td><td></td></tr><tr><td>flatu nimii temperantur calores, ab isdem etiam ma-</td><td>10</td></tr><tr><td>ritimi cursus celeres et certi diriguntur. Multa prae-</td><td></td></tr><tr><td>tereunda sunt et tamen multa dicuntur. enumerari enim</td><td>132.1</td></tr><tr><td>non possunt fluminum oportunitates, aestus maritimi</td><td></td></tr><tr><td>†multum accedentes et recedentes, montes vestiti at-</td><td></td></tr><tr><td>que silvestres, salinae ab ora maritima remotissimae,</td><td></td></tr><tr><td>medicamentorum salutarium plenissumae terrae, artes</td><td>5</td></tr><tr><td>denique innumerabiles ad victum et ad vitam necessa-</td><td></td></tr><tr><td>riae. Iam diei noctisque vicissitudo conservat animan-</td><td></td></tr><tr><td>tes tribuens aliud agendi tempus aliud quiescendi. </td><td></td></tr><tr><td>  Sic undique omni ratione concluditur mente consi-</td><td></td></tr><tr><td>lioque divino omnia in hoc mundo ad salutem omnium</td><td>10</td></tr><tr><td>conservationemque admirabiliter administrari. </td><td></td></tr>
        </table>