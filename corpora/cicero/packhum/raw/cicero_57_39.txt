<table>
          <script>targetHit=0;</script>
          <tr class="title first  date"><td>Quint<span class="snum">.</span> <span class="snum">59</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Anicato, ut te velle intellexeram, nullo loco defui. Numestium</td><td>2.20.1.1</td></tr><tr><td>ex litteris tuis studiose scriptis libenter in amicitiam recepi.</td><td></td></tr><tr><td>Caecilium, quibus rebus par est, tueor diligenter. Varro satis</td><td></td></tr><tr><td>facit nobis. Pompeius amat nos carosque habet. 'credis?'</td><td></td></tr><tr><td>inquies. credo; prorsus mihi persuadet, sed quia volo. prag-</td><td>5</td></tr><tr><td>matici homines omnibus historiis, praeceptis, versibus denique</td><td></td></tr><tr><td>cavere iubent et vetant credere. alterum facio, ut caveam,</td><td></td></tr><tr><td>alterum, ut non credam, facere non possum. </td><td></td></tr><tr><td>  Clodius adhuc mihi denuntiat periculum. Pompeius adfirmat</td><td>2.1</td></tr><tr><td>non esse periculum, adiurat; addit etiam se prius occisum iri ab</td><td></td></tr><tr><td>eo quam me violatum iri. tractatur res. simul et quid erit certi,</td><td></td></tr><tr><td>scribam ad te. si erit pugnandum, arcessam ad societatem</td><td></td></tr><tr><td>laboris; si quies dabitur, ab Amalthea te non commovebo. </td><td>5</td></tr><tr><td>  De re &lt;publica&gt; breviter ad te scribam; iam enim charta ipsa</td><td>3.1</td></tr><tr><td>ne nos prodat pertimesco. itaque posthac, si erunt mihi plura</td><td></td></tr><tr><td>ad te scribenda, ἀλληγορίαις obscurabo. nunc quidem novo </td><td></td></tr><tr><td>quodam morbo civitas moritur, ut, cum omnes ea quae sunt</td><td></td></tr><tr><td>acta improbent, querantur, doleant, varietas nulla in re sit</td><td>5</td></tr><tr><td>aperteque loquantur et iam clare gemant, tamen medicina nulla</td><td></td></tr><tr><td>adferatur. neque enim resisti sine internecione posse arbitra-</td><td></td></tr><tr><td>mur nec videmus qui finis cedendi praeter exitium futurus sit.</td><td></td></tr><tr><td>Bibulus hominum admiratione et benevolentia in caelo est.</td><td>4.1</td></tr><tr><td>edicta eius et contiones describunt et legunt. novo quodam</td><td></td></tr><tr><td>genere in summam gloriam venit. populare nunc nihil tam est</td><td></td></tr><tr><td>quam odium popularium. haec quo sint eruptura timeo; sed si</td><td>5.1</td></tr><tr><td>dispicere quid coepero, scribam ad te apertius. </td><td></td></tr><tr><td>  Tu, si me amas tantum quantum profecto amas, expeditus</td><td></td></tr><tr><td>facito ut sis, si inclamaro, ut accurras; sed do operam et dabo</td><td></td></tr><tr><td>ne sit necesse. quod scripseram me Furio scripturum, nihil</td><td>5</td></tr><tr><td>necesse est tuum nomen mutare; me faciam Laelium et te</td><td></td></tr><tr><td>Atticum, neque utar meo chirographo neque signo, si modo</td><td></td></tr><tr><td>erunt eius modi litterae quas in alienum incidere nolim. </td><td></td></tr><tr><td>  Diodotus mortuus est; reliquit nobis HS fortasse <span class="caps"><span class="ovl">c</span></span><span class="ovl"></span>. comitia</td><td>6.1</td></tr><tr><td>Bibulus cum Archilochio edicto in a. d. <span class="caps">xv</span> Kal. Nov. distulit.</td><td></td></tr><tr><td>a Vibio libros accepi. poëta ineptus, et tamen scit nihil; sed est</td><td></td></tr><tr><td>non inutilis. describo et remitto.</td><td></td></tr>
        </table>