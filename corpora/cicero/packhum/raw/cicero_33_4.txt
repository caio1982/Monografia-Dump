<table>
          <script>targetHit=0;</script>
          <tr><td>  Itaque num tibi videor in causa Ligari esse occupatus,</td><td>29.8</td></tr><tr><td>num de eius facto dicere? Quicquid dixi, ad unam sum-</td><td></td></tr><tr><td>mam referri volo vel humanitatis vel clementiae vel miseri-</td><td>10</td></tr><tr><td>cordiae. Causas, Caesar, egi multas equidem tecum,</td><td>30.1</td></tr><tr><td>dum te in foro tenuit ratio honorum tuorum, certe num-</td><td></td></tr><tr><td>quam hoc modo: 'Ignoscite, iudices; erravit, lapsus est,</td><td></td></tr><tr><td>non putavit; si umquam posthac.' Ad parentem sic agi</td><td></td></tr><tr><td>solet, ad iudices: 'Non fecit, non cogitavit; falsi testes,</td><td>5</td></tr><tr><td>fictum crimen.' Dic te, Caesar, de facto Ligari iudicem</td><td></td></tr><tr><td>esse; quibus in praesidiis fuerit quaere: taceo, ne haec</td><td></td></tr><tr><td>quidem conligo, quae fortasse valerent etiam apud iudicem:</td><td></td></tr><tr><td>'Legatus ante bellum profectus, relictus in pace, bello</td><td></td></tr><tr><td>oppressus, in eo ipso non acerbus, totus animo et studio</td><td>10</td></tr><tr><td>tuus.' Ad iudicem sic, sed ego apud parentem loquor:</td><td></td></tr><tr><td>'Erravi, temere feci, paenitet; ad clementiam tuam con-</td><td></td></tr><tr><td>fugio, delicti veniam peto, ut ignoscatur oro.' Si nemo</td><td></td></tr><tr><td>impetravit, adroganter: si plurimi, tu idem fer opem qui</td><td></td></tr><tr><td>spem dedisti. An sperandi de Ligario causa non erit, cum</td><td>31.1</td></tr><tr><td>mihi apud te locus sit etiam pro altero deprecandi? Quam-</td><td></td></tr><tr><td>quam nec in hac oratione spes est posita causae nec in</td><td></td></tr><tr><td>eorum studiis qui a te pro Ligario petunt tui necessarii. </td><td></td></tr><tr><td>Vidi enim et cognovi quid maxime spectares, cum pro ali-</td><td>5</td></tr><tr><td>cuius salute multi laborarent: causas apud te rogantium</td><td></td></tr><tr><td>gratiosiores esse quam voltus, neque te spectare quam tuus</td><td></td></tr><tr><td>esset necessarius is qui te oraret, sed quam illius pro quo</td><td></td></tr><tr><td>laboraret. Itaque tribuis tu quidem tuis ita multa ut mihi</td><td></td></tr><tr><td>beatiores illi videantur interdum qui tua liberalitate fruan-</td><td>10</td></tr><tr><td>tur quam tu ipse qui illis tam multa concedas; sed video</td><td></td></tr><tr><td>tamen apud te, ut dixi, causas valere plus quam preces, ab</td><td></td></tr><tr><td>eisque te moveri maxime quorum iustissimum videas dolo-</td><td></td></tr><tr><td>rem in petendo. </td><td></td></tr>
        </table>