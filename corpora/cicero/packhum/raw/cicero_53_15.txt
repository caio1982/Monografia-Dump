<table>
          <script>targetHit=0;</script>
          <tr><td>  Inest igitur in animis praesagitio extrinsecus in-</td><td>1.66.1</td></tr><tr><td>iecta atque inclusa divinitus. Ea si exarsit acrius,</td><td></td></tr><tr><td>furor appellatur, cum a corpore animus abstractus</td><td></td></tr><tr><td>divino instinctu concitatur.</td><td></td></tr><tr><td>    H. Séd quid oculis rábere visa es dérepente ardéntibus?</td><td>5</td></tr><tr><td>    Úbi paulo ante sápiens illa vírginalis modéstia?</td><td></td></tr><tr><td>    C. Máter, optumárum multo múlier melior múlierum,</td><td></td></tr><tr><td>    Míssa sum supérstitiosis háriolatiónibus;</td><td></td></tr><tr><td>    Námque Apollo fátis fandis démentem invitám ciet.</td><td></td></tr><tr><td>    Vírgines vereór aequalis, pátris mei meum factúm pudet, </td><td>10</td></tr><tr><td>    Óptumi virí; mea mater, túi me miseret, méi piget.</td><td></td></tr><tr><td>    Óptumam progéniem Priamo péperisti extra me; hóc dolet.</td><td></td></tr><tr><td>    Mén obesse, illós prodesse, me óbstare, illos óbsequi?</td><td></td></tr><tr><td>O poëma tenerum et moratum atque molle! Sed hoc</td><td></td></tr><tr><td>minus ad rem; illud, quod volumus, expressum est,</td><td>67.1</td></tr><tr><td>ut vaticinari furor vera soleat.</td><td></td></tr><tr><td>    Ádest, adest fax óbvoluta sánguine atque íncendio!</td><td></td></tr><tr><td>    Múltos annos látuit; cives, férte opem et restínguite.</td><td></td></tr><tr><td>Deus inclusus corpore humano iam, non Cassandra</td><td>5</td></tr><tr><td>loquitur.</td><td></td></tr><tr><td>    Iámque mari magnó classis cita</td><td></td></tr><tr><td>    Téxitur; exitium éxamen rapit;</td><td></td></tr><tr><td>    Ádveniet, fera vélivolantibus</td><td></td></tr><tr><td>    Návibus complebít manus litora.</td><td>10</td></tr><tr><td>Tragoedias loqui videor et fabulas. At ex te ipso</td><td>68.1</td></tr><tr><td>non commenticiam rem, sed factam eiusdem generis</td><td></td></tr><tr><td>audivi: C. Coponium ad te venisse Dyrrhachium, cum</td><td></td></tr><tr><td>praetorio imperio classi Rhodiae praeesset, cumprime</td><td></td></tr><tr><td>hominem prudentem atque doctum, eumque dixisse re-</td><td>5</td></tr><tr><td>migem quendam e quinqueremi Rhodiorum vaticinatum</td><td></td></tr><tr><td>madefactum iri minus <span class="caps">xxx</span> diebus Graeciam sanguine,</td><td></td></tr><tr><td>rapinas Dyrrhachii et conscensionem in naves cum fuga</td><td></td></tr><tr><td>fugientibusque miserabilem respectum incendiorum fore,</td><td></td></tr><tr><td>sed Rhodiorum classi propinquum reditum ac domum</td><td>10</td></tr><tr><td>itionem dari; tum neque te ipsum non esse commo-</td><td></td></tr><tr><td>tum Marcumque Varronem et M. Catonem, qui tum</td><td></td></tr><tr><td>ibi erant, doctos homines, vehementer esse perterri-</td><td></td></tr><tr><td>tos; paucis sane post diebus ex Pharsalia fuga ve-</td><td></td></tr><tr><td>nisse Labienum; qui cum interitum exercitus nuntia-</td><td>15</td></tr><tr><td>visset, reliqua vaticinationis brevi esse confecta. Nam</td><td>69.1</td></tr><tr><td>et ex horreis direptum effusumque frumentum vias</td><td></td></tr><tr><td>omnis angiportusque constraverat, et naves subito </td><td></td></tr><tr><td>perterriti metu conscendistis et noctu ad oppidum re-</td><td></td></tr><tr><td>spicientes flagrantis onerarias, quas incenderant mili-</td><td>5</td></tr><tr><td>tes, quia sequi noluerant, videbatis; postremo a Rho-</td><td></td></tr><tr><td>dia classe deserti verum vatem fuisse sensistis. </td><td></td></tr>
        </table>