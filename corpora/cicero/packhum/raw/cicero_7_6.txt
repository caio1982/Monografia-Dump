<table>
          <script>targetHit=0;</script>
          <tr><td>  An vero dubitatis, iudices, quin insitas inimicitias istae</td><td>33.1</td></tr><tr><td>gentes omnes et habeant et gerant cum populi Romani</td><td></td></tr><tr><td>nomine? Sic existimatis eos hic sagatos bracatosque ver-</td><td></td></tr><tr><td>sari, animo demisso atque humili, ut solent ei qui adfecti</td><td></td></tr><tr><td>iniuriis ad opem iudicum supplices inferioresque confugiunt?</td><td>5</td></tr><tr><td>Nihil vero minus. Hi contra vagantur laeti atque erecti</td><td></td></tr><tr><td>passim toto foro cum quibusdam minis et barbaro atque</td><td></td></tr><tr><td>immani terrore verborum; quod ego profecto non crederem,</td><td></td></tr><tr><td>nisi aliquotiens ex ipsis accusatoribus vobiscum simul, iudices,</td><td></td></tr><tr><td>audissem, cum praeciperent ut caveretis ne hoc absoluto</td><td>10</td></tr><tr><td>novum aliquod bellum Gallicum concitaretur. Si M. Fon-</td><td>34.1</td></tr><tr><td>teium, iudices, in causa deficerent omnia, si turpi adulescentia,</td><td></td></tr><tr><td>vita infami, magistratibus quos ante oculos vestros gessit</td><td></td></tr><tr><td>&lt;male gestis&gt;, convictus virorum bonorum testimoniis, lega-</td><td></td></tr><tr><td>tionibus flagitiose obitis, invisus suis omnibus in iudicium</td><td>5</td></tr><tr><td>vocaretur, si in eo iudicio colonorum populi Romani Narbo-</td><td></td></tr><tr><td>nensium, fidelissimorum sociorum Massiliensium, civium</td><td></td></tr><tr><td>Romanorum omnium testimoniis tabulisque premeretur,</td><td></td></tr><tr><td>tamen esset vobis magno opere providendum ne, quos ita</td><td></td></tr><tr><td>adflictos a vestris patribus maioribusque accepissetis ut</td><td>10</td></tr><tr><td>contemnendi essent, eos pertimuisse et eorum minis et</td><td></td></tr><tr><td>terrore commoti esse videremini. Nunc vero cum laedat</td><td>35.1</td></tr><tr><td>nemo bonus, laudent omnes vestri cives atque socii, oppu-</td><td></td></tr><tr><td>gnent idem qui saepissime hanc urbem et hoc imperium</td><td></td></tr><tr><td>oppugnarunt, cumque inimici M. Fontei vobis ac populo</td><td></td></tr><tr><td>Romano minentur, amici ac propinqui supplicent vobis,</td><td>5</td></tr><tr><td>dubitabitis non modo vestris civibus, qui maxime gloria ac</td><td></td></tr><tr><td>laude ducuntur, verum etiam exteris nationibus &lt;et&gt; gentibus</td><td></td></tr><tr><td>ostendere vos in sententiis ferendis civi parcere quam hosti</td><td></td></tr><tr><td>cedere maluisse? Magna me hercules causa, iudices, absolu- </td><td>36.1</td></tr><tr><td>tionis cum ceteris causis haec est, ne quae insignis huic</td><td></td></tr><tr><td>imperio macula atque ignominia suscipiatur, si hoc ita per-</td><td></td></tr><tr><td>latum erit in Galliam, senatores equitesque populi Romani</td><td></td></tr><tr><td>non testimoniis Gallorum, sed minis commotos rem ad illo-</td><td>5</td></tr><tr><td>rum libidinem iudicasse. Ita vero, si illi bellum facere</td><td></td></tr><tr><td>conabuntur, excitandus nobis erit ab inferis C. Marius qui</td><td></td></tr><tr><td>Indutiomaro isti minaci atque adroganti par in bello gerendo</td><td></td></tr><tr><td>esse possit, excitandus Cn. Domitius et Q. Maximus qui</td><td></td></tr><tr><td>nationem Allobrogum et &lt;belli&gt; reliquias suis iterum armis</td><td>10</td></tr><tr><td>conficiat atque opprimat, aut, quoniam id quidem non</td><td></td></tr><tr><td>potest, orandus erit nobis amicus meus, M. Plaetorius, ut</td><td></td></tr><tr><td>suos novos clientis a bello faciendo deterreat, ut eorum</td><td></td></tr><tr><td>iratos animos atque horribilis impetus deprecetur, aut, si non</td><td></td></tr><tr><td>poterit, M. Fabium, subscriptorem eius, rogabimus ut Allo-</td><td>15</td></tr><tr><td>brogum animos mitiget, quoniam apud illos Fabiorum nomen</td><td></td></tr><tr><td>amplissimum &lt;est&gt;. Volunt isti aut quiescere, id quod victi</td><td></td></tr><tr><td>ac subacti solent, aut, cum minantur, intellegere se populo</td><td></td></tr><tr><td>Romano non metum belli sed spem triumphi ostendere? </td><td></td></tr>
        </table>