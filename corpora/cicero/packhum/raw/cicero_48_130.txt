<table>
          <script>targetHit=0;</script>
          <tr><td>  Atque hoc ut vere dicitur, parva esse ad beate vi-</td><td>5.72.1</td></tr><tr><td>vendum momenta ista corporis commodorum, sic</td><td></td></tr><tr><td>nimis violentum est nulla esse dicere; qui enim sic</td><td></td></tr><tr><td>disputant, obliti mihi videntur, quae ipsi fecerint prin-</td><td></td></tr><tr><td>cipia naturae. tribuendum est igitur his aliquid, dum</td><td>5</td></tr><tr><td>modo quantum tribuendum sit intellegas. est enim</td><td></td></tr><tr><td>philosophi non tam gloriosa quam vera quaerentis nec</td><td></td></tr><tr><td>pro nihilo putare ea, quae secundum naturam illi ipsi</td><td></td></tr><tr><td>gloriosi esse fatebantur, et videre &lt;esse&gt; tantam vim</td><td></td></tr><tr><td>virtutis tantamque, ut ita dicam, auctoritatem hone-</td><td>10</td></tr><tr><td>statis, ut reliqua non illa quidem nulla, sed ita parva</td><td></td></tr><tr><td>sint, ut nulla esse videantur. haec est nec omnia</td><td></td></tr><tr><td>spernentis praeter virtutem et virtutem ipsam suis </td><td></td></tr><tr><td>laudibus amplificantis oratio, denique haec est undi-</td><td></td></tr><tr><td>que completa et perfecta explicatio summi boni. hinc</td><td>15</td></tr><tr><td>ceteri particulas arripere conati suam quisque videri</td><td></td></tr><tr><td>voluit afferre sententiam. saepe ab Aristotele, a Theo-</td><td>73.1</td></tr><tr><td>phrasto mirabiliter est laudata per se ipsa rerum</td><td></td></tr><tr><td>scientia; hoc uno captus Erillus scientiam summum</td><td></td></tr><tr><td>bonum esse defendit nec rem ullam aliam per se</td><td></td></tr><tr><td>expetendam. multa sunt dicta ab antiquis de con-</td><td>5</td></tr><tr><td>temnendis ac despiciendis rebus humanis; hoc unum</td><td></td></tr><tr><td>Aristo tenuit: praeter vitia atque virtutes negavit rem</td><td></td></tr><tr><td>esse ullam aut fugiendam aut expetendam. positum</td><td></td></tr><tr><td>est a nostris in iis esse rebus, quae secundum naturam</td><td></td></tr><tr><td>essent, non dolere; hoc Hieronymus summum bonum</td><td>10</td></tr><tr><td>esse dixit. at vero Callipho et post eum Diodorus, cum</td><td></td></tr><tr><td>alter voluptatem adamavisset, alter vacuitatem doloris,</td><td></td></tr><tr><td>neuter honestate carere potuit, quae est a nostris</td><td></td></tr><tr><td>laudata maxime. quin etiam ipsi voluptarii deverticula</td><td>74.1</td></tr><tr><td>quaerunt et virtutes habent in ore totos dies volupta-</td><td></td></tr><tr><td>temque primo dumtaxat expeti dicunt, deinde con-</td><td></td></tr><tr><td>suetudine quasi alteram quandam naturam effici, qua</td><td></td></tr><tr><td>inpulsi multa faciant nullam quaerentes voluptatem.</td><td>5</td></tr><tr><td>Stoici restant. ei quidem non unam aliquam aut</td><td></td></tr><tr><td>alteram &lt;rem&gt; a nobis, sed totam ad se nostram phi-</td><td></td></tr><tr><td>losophiam transtulerunt; atque ut reliqui fures earum</td><td></td></tr><tr><td>rerum, quas ceperunt, signa commutant, sic illi, ut</td><td></td></tr><tr><td>sententiis nostris pro suis uterentur, nomina tamquam</td><td>10</td></tr><tr><td>rerum notas mutaverunt. ita relinquitur sola haec</td><td></td></tr><tr><td>disciplina digna studiosis ingenuarum artium, digna</td><td></td></tr><tr><td>eruditis, digna claris viris, digna principibus, digna</td><td></td></tr><tr><td>regibus.  </td><td></td></tr>
        </table>