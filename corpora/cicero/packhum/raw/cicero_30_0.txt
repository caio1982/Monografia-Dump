<table>
          <script>targetHit=0;</script>
          <tr class="title first last  "><td>PRO C. RABIRIO POSTVMO ORATIO </td><td></td></tr><tr><td>  Si quis est, iudices, qui C. Rabirium, quod fortunas suas,</td><td>1</td></tr><tr><td>fundatas praesertim atque optime constitutas opes, potestati</td><td></td></tr><tr><td>regiae libidinique commiserit, reprehendendum putet, ascri-</td><td></td></tr><tr><td>bat ad iudicium suum non modo meam sed huius etiam</td><td></td></tr><tr><td>ipsius qui commisit sententiam; nec enim cuiquam eius</td><td></td></tr><tr><td>consilium vehementius quam ipsi displicet. Quamquam</td><td>5</td></tr><tr><td>hoc plerumque facimus ut consilia eventis ponderemus et,</td><td></td></tr><tr><td>cui bene quid processerit, multum illum providisse, cui</td><td></td></tr><tr><td>secus, nihil sensisse dicamus. Si exstitisset in rege fides,</td><td></td></tr><tr><td>nihil sapientius Postumo, quia fefellit rex, nihil hoc amen-</td><td></td></tr><tr><td>tius dicitur, ut iam nihil esse videatur nisi divinare sapientis.</td><td>10</td></tr><tr><td>Sed tamen, si quis est, iudices, qui illam Postumi sive</td><td>2.1</td></tr><tr><td>inanem spem sive inconsultam rationem sive, ut gravissimo</td><td></td></tr><tr><td>verbo utar, temeritatem vituperandam putet, ego eius</td><td></td></tr><tr><td>opinioni non repugno; illud tamen deprecor ut, cum ab</td><td></td></tr><tr><td>ipsa fortuna crudelissime videat huius consilia esse multata,</td><td>5</td></tr><tr><td>ne quid ad eas ruinas quibus hic oppressus est addendum</td><td></td></tr><tr><td>acerbitatis putet. Satis est homines imprudentia lapsos</td><td></td></tr><tr><td>non erigere, urgere vero iacentis aut praecipitantis impellere</td><td></td></tr><tr><td>certe est inhumanum, praesertim, iudices, cum sit hoc</td><td></td></tr><tr><td>generi hominum prope natura datum ut, &lt;si&gt; qua in familia</td><td>10</td></tr><tr><td>laus aliqua forte floruerit, hanc fere qui sint eius stirpis, </td><td></td></tr><tr><td>quod sermone hominum ac memoria patrum virtutes cele-</td><td></td></tr><tr><td>brantur, cupidissime persequantur, si quidem non modo in</td><td></td></tr><tr><td>gloria rei militaris Paulum Scipio ac Maximus filii, sed</td><td></td></tr><tr><td>etiam in devotione vitae et in ipso genere mortis imitatus</td><td>15</td></tr><tr><td>est P. Decium filius. Sint igitur similia, iudices, parva</td><td></td></tr><tr><td>magnis. Fuit enim pueris nobis huius pater, C. Curtius,</td><td>3.1</td></tr><tr><td>princeps ordinis equestris, fortissimus et maximus publi-</td><td></td></tr><tr><td>canus, cuius in negotiis gerendis magnitudinem animi non</td><td></td></tr><tr><td>tam homines probassent, nisi in eodem benignitas incredi-</td><td></td></tr><tr><td>bilis fuisset, ut in augenda re non avaritiae praedam, sed</td><td>5</td></tr><tr><td>instrumentum bonitati quaerere videretur. Hoc ille natus,</td><td>4.1</td></tr><tr><td>quamquam patrem suum numquam viderat, tamen et natura</td><td></td></tr><tr><td>ipsa duce, quae plurimum valet, et adsiduis domesticorum ser-</td><td></td></tr><tr><td>monibus in paternae disciplinae similitudinem deductus est.</td><td></td></tr><tr><td>Multa gessit, multa contraxit, magnas partis habuit publi-</td><td>5</td></tr><tr><td>corum; credidit populis; in pluribus provinciis eius versata</td><td></td></tr><tr><td>res est; dedit se etiam regibus; huic ipsi Alexandrino</td><td></td></tr><tr><td>grandem iam antea pecuniam credidit; nec interea locu-</td><td></td></tr><tr><td>pletare amicos umquam suos destitit, mittere in negotium,</td><td></td></tr><tr><td>dare partis, augere &lt;re&gt;, fide sustentare. Quid multa? cum</td><td>10</td></tr><tr><td>magnitudine animi, tum liberalitate vitam patris et consue-</td><td></td></tr><tr><td>tudinem expresserat. Pulsus interea regno Ptolomaeus</td><td></td></tr><tr><td>dolosis consiliis, ut dixit Sibylla, sensit Postumus, Romam</td><td></td></tr><tr><td>venit. Cui egenti et roganti hic infelix pecuniam credidit,</td><td></td></tr><tr><td>nec tum primum; nam regnanti crediderat absens; nec</td><td>15</td></tr><tr><td>temere se credere putabat, quod erat nemini dubium quin </td><td></td></tr><tr><td>is in regnum restitueretur a senatu populoque Romano.</td><td></td></tr><tr><td>In dando autem et credendo processit longius nec suam</td><td>5.1</td></tr><tr><td>solum pecuniam credidit sed etiam amicorum, stulte; quis</td><td></td></tr><tr><td>negat, aut quis iam audebit, quod male cecidit, bene con-</td><td></td></tr><tr><td>sultum putare? sed est difficile, quod cum spe magna sis</td><td></td></tr><tr><td>ingressus, id non exsequi usque ad extremum. Supplex</td><td>5</td></tr><tr><td>erat rex, multa rogabat, omnia pollicebatur, ut iam metuere</td><td></td></tr><tr><td>Postumus cogeretur ne quod crediderat perderet, si cre-</td><td></td></tr><tr><td>dendi constituisset modum. Nihil autem erat illo blandius,</td><td></td></tr><tr><td>nihil hoc benignius, ut magis paeniteret coepisse quam</td><td></td></tr><tr><td>liceret desistere. </td><td>10</td></tr>
        </table>