<table>
          <script>targetHit=0;</script>
          <tr class="title first  date"><td>xvii Kal<span class="snum">.</span> Sept<span class="snum">.(?)</span> <span class="snum">51</span> inter Synnada et Philomelium</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Etsi in ipso itinere et via discedebant publicanorum tabel-</td><td>5.16.1.1</td></tr><tr><td>larii et eramus in cursu, tamen surripiendum aliquid putavi</td><td></td></tr><tr><td>spati, ne me immemorem mandati tui putares. itaque sub-</td><td></td></tr><tr><td>sedi in ipsa via, dum haec, quae longiorem desiderant</td><td></td></tr><tr><td>orationem, summatim tibi perscriberem. </td><td>5</td></tr><tr><td>  Maxima exspectatione in perditam et plane eversam in</td><td>2.1</td></tr><tr><td>perpetuum provinciam nos venisse scito prid. Kal. Sext.,</td><td></td></tr><tr><td>moratos triduum Laodiceae, triduum Apameae, totidem dies</td><td></td></tr><tr><td>Synnade. audivimus nihil aliud nisi imperata ἐπικεφάλια</td><td></td></tr><tr><td>solvere non posse, ὠνὰς omnium venditas, civitatum gemitus,</td><td>5</td></tr><tr><td>ploratus, monstra quaedam non hominis sed ferae nescio</td><td></td></tr><tr><td>cuius immanis. quid quaeris? taedet omnino eos vitae.</td><td></td></tr><tr><td>levantur tamen miserae civitates quod nullus fit sumptus</td><td>3.1</td></tr><tr><td>in nos neque in legatos neque in quaestorem neque in quem-</td><td></td></tr><tr><td>quam. scito non modo nos faenum aut quod e lege Iulia dari</td><td></td></tr><tr><td>solet non accipere sed ne ligna quidem, nec praeter quattuor</td><td></td></tr><tr><td>lectos et tectum quemquam accipere quicquam, multis locis ne</td><td>5</td></tr><tr><td>tectum quidem et in tabernaculo manere plerumque. itaque</td><td></td></tr><tr><td>incredibilem in modum concursus fiunt ex agris, ex vicis,</td><td></td></tr><tr><td>ex &lt;oppidis&gt; omnibus; et omnes mehercule etiam adventu</td><td></td></tr><tr><td>nostro reviviscunt, iustitia, abstinentia, clementia tui Ciceronis</td><td></td></tr><tr><td>&lt;cogn&gt;ita, quae opiniones omnium superavit.  </td><td>10</td></tr><tr><td>  Appius ut audivit nos venire, in ultimam provinciam se</td><td>4.1</td></tr><tr><td>coniecit Tarsum usque. ibi forum agit. de Partho silentium</td><td></td></tr><tr><td>est, sed tamen concisos equites nostros a barbaris nuntiabant</td><td></td></tr><tr><td>ii qui veniebant. Bibulus ne cogitabat quidem etiam nunc</td><td></td></tr><tr><td>in provinciam suam accedere; id autem facere ob eam causam</td><td>5</td></tr><tr><td>dicebant, quod tardius vellet decedere. nos in castra propera-</td><td></td></tr><tr><td>bamus, quae aberant bidui.</td><td></td></tr>
        </table>