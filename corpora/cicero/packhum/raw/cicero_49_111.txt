<table>
          <script>targetHit=0;</script>
          <tr><td>  Etiamne in cruciatu atque tormentis? </td><td>5.73.1</td></tr><tr><td>  An tu me in viola putabas aut in rosa dicere? an</td><td></td></tr><tr><td>Epicuro, qui tantum modo induit personam philosophi</td><td></td></tr><tr><td>et sibi ipse hoc nomen inscripsit, dicere licebit, quod</td><td></td></tr><tr><td>quidem, ut habet se res, me tamen plaudente dicit,</td><td>5</td></tr><tr><td>nullum sapienti esse tempus, etiamsi uratur torquea-</td><td></td></tr><tr><td>tur secetur, quin possit exclamare: 'quam pro nihilo</td><td></td></tr><tr><td>puto!' cum praesertim omne malum dolore definiat</td><td></td></tr><tr><td>bonum voluptate, haec nostra honesta turpia inrideat </td><td></td></tr><tr><td>dicatque nos in vocibus occupatos inanis sonos fun-</td><td>10</td></tr><tr><td>dere, neque quicquam ad nos pertinere nisi quod aut</td><td></td></tr><tr><td>leve aut asperum in corpore sentiatur: huic ergo, ut</td><td></td></tr><tr><td>dixi, non multum differenti a iudicio ferarum oblivisci</td><td></td></tr><tr><td>licebit sui et tum fortunam contemnere, cum sit omne</td><td></td></tr><tr><td>et bonum eius et malum in potestate fortunae, tum</td><td>15</td></tr><tr><td>dicere se beatum in summo cruciatu atque tormentis,</td><td></td></tr><tr><td>cum constituerit non modo summum malum esse do-</td><td></td></tr><tr><td>lorem, sed etiam solum? nec vero illa sibi remedia</td><td>74.1</td></tr><tr><td>comparavit ad tolerandum dolorem, firmitatem animi,</td><td></td></tr><tr><td>turpitudinis verecundiam, exercitationem consuetudi-</td><td></td></tr><tr><td>nemque patiendi, praecepta fortitudinis, duritiam viri-</td><td></td></tr><tr><td>lem, sed una se dicit recordatione adquiescere prae-</td><td>5</td></tr><tr><td>teritarum voluptatium, ut si quis aestuans, cum vim</td><td></td></tr><tr><td>caloris non facile patiatur, recordari velit sese ali-</td><td></td></tr><tr><td>quando in Arpinati nostro gelidis fluminibus circum-</td><td></td></tr><tr><td>fusum fuisse. non enim video, quo modo sedare possint</td><td></td></tr><tr><td>mala praesentia praeteritae voluptates—sed cum is</td><td>75.1</td></tr><tr><td>dicat semper beatum esse sapientem, cui dicere hoc,</td><td></td></tr><tr><td>si sibi constare vellet, non liceret, quidnam faciendum</td><td></td></tr><tr><td>est is qui nihil expetendum, nihil in bonis ducendum,</td><td></td></tr><tr><td>quod honestate careat, existumant? Me quidem auc-</td><td>5</td></tr><tr><td>tore etiam Peripatetici veteresque Academici balbuttire</td><td></td></tr><tr><td>aliquando desinant aperteque et clara voce audeant</td><td></td></tr><tr><td>dicere beatam vitam in Phalaridis taurum descen-</td><td></td></tr><tr><td>suram. sint enim tria genera bonorum, ut iam a laqueis </td><td>76.1</td></tr><tr><td>Stoicorum, quibus usum me pluribus quam soleo in-</td><td></td></tr><tr><td>tellego, recedamus, sint sane illa genera bonorum, dum</td><td></td></tr><tr><td>corporis &lt;et&gt; externa iaceant humi et tantum modo,</td><td></td></tr><tr><td>quia sumenda sint, appellentur bona, animi autem illa</td><td>5</td></tr><tr><td>divina longe lateque se pandant caelumque contingant;</td><td></td></tr><tr><td>ut, ea qui adeptus sit, cur eum beatum modo et non</td><td></td></tr><tr><td>beatissimum etiam dixerim? </td><td></td></tr>
        </table>