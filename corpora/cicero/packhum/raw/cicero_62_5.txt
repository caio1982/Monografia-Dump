<table>
          <script>targetHit=0;</script>
          <tr class="title first  "><td>Ex Sophocle</td><td></td></tr><tr class="title last  citat"><td>Cic<span class="snum">.</span> <span class="citref">Tusc</span><span class="snum"><span class="citref">.</span></span><span class="citref"></span> <span class="snum">2.20</span></td><td></td></tr><tr><td>o multa dictu gravia, perpessu aspera</td><td>34.1</td></tr><tr><td>quae corpore exanclata atque animo pertuli!</td><td></td></tr><tr><td>nec mihi Iunonis terror inplacabilis</td><td></td></tr><tr><td>nec tantum invexit tristis Eurystheus mali,</td><td></td></tr><tr><td>quantum una vecors Oenei partu edita.</td><td>5</td></tr><tr><td>haec me inretivit veste furiali inscium,</td><td></td></tr><tr><td>quae latere inhaerens morsu lacerat viscera,</td><td></td></tr><tr><td>urguensque graviter pulmonum haurit spiritus:</td><td></td></tr><tr><td>iam decolorem sanguinem omnem exsorbuit.</td><td></td></tr><tr><td>sic corpus clade horribili absumptum extabuit:</td><td>10</td></tr><tr><td>ipse inligatus peste interimor textili.</td><td></td></tr><tr><td>hos non hostilis dextra, non terra edita</td><td></td></tr><tr><td>moles Gigantum, non biformato impetu</td><td></td></tr><tr><td>Centaurus ictus corpori inflixit meo,</td><td></td></tr><tr><td>non Graia vis, non barbara ulla inmanitas,</td><td>15</td></tr><tr><td>non saeva terris gens relegata ultimis,</td><td></td></tr><tr><td>quas peragrans undique omnem ecferitatem expuli,</td><td></td></tr><tr><td>sed feminae vir feminea interimor manu.</td><td></td></tr><tr><td>o nate, vere hoc nomen usurpa patri,</td><td></td></tr><tr><td>ne me occidentem matris superet caritas.</td><td>20</td></tr><tr><td>huc adripe ad me manibus abstractam piis:</td><td></td></tr><tr><td>iam cernam mene an illam potiorem putes.</td><td></td></tr><tr><td>perge, aude, nate! inlacrima patris pestibus,</td><td></td></tr><tr><td>miserere! gentes nostras flebunt miserias.</td><td></td></tr><tr><td>heu virginalem me ore ploratum edere,</td><td>25</td></tr><tr><td>quem vidit nemo ulli ingemescentem malo!</td><td></td></tr><tr><td>ecfeminata virtus adflicta occidit.</td><td></td></tr><tr><td>accede, nate, adsiste, miserandum aspice</td><td></td></tr><tr><td>evisceratum corpus laceratum patris!</td><td></td></tr><tr><td>videte, cuncti, tuque, Caelestum sator</td><td>30</td></tr><tr><td>iace, obsecro, in me vim coruscam fulminis!</td><td></td></tr><tr><td>nunc, nunc dolorum anxiferi torquent vertices,</td><td></td></tr><tr><td>nunc serpit ardor. o ante victrices manus,</td><td></td></tr><tr><td>o pectora, o terga, o lacertorum tori,</td><td></td></tr><tr><td>vestrone pressu quondam Nemeaeus leo</td><td>35</td></tr><tr><td>frendens efflavit graviter extremum halitum?</td><td></td></tr><tr><td>haec dextra Lernam taetra mactata excetra </td><td></td></tr><tr><td>pacavit? haec bicorporem adflixit manum?</td><td></td></tr><tr><td>Erymanthiam haec vastificam abiecit beluam?</td><td></td></tr><tr><td>haec e Tartarea tenebrica abstractum plaga</td><td>40</td></tr><tr><td>tricipitem eduxit Hydra generatum canem?</td><td></td></tr><tr><td>haec interemit tortu multiplicabili</td><td></td></tr><tr><td>Draconem auriferam optutu adservantem arborem?</td><td></td></tr><tr><td>multa alia victrix nostra lustravit manus,</td><td></td></tr><tr><td>nec quisquam e nostris spolia cepit laudibus. </td><td>45</td></tr><tr class="title first last  citat"><td>Cic<span class="snum">.</span> <span class="citref">Tusc</span><span class="snum"><span class="citref">.</span></span><span class="citref"></span> <span class="snum">3.71</span></td><td></td></tr><tr><td>nec vero tanta praeditus sapientia</td><td>35.1</td></tr><tr><td>quisquam est, qui aliorum aerumnam dictis adlevans</td><td></td></tr><tr><td>non idem, cum fortuna mutata impetum</td><td></td></tr><tr><td>convertat, clade subita frangatur sua,</td><td></td></tr><tr><td>ut illa ad alios dicta et praecepta excidant.</td><td>5</td></tr>
        </table>