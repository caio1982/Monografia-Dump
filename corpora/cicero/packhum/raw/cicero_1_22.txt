<table>
          <script>targetHit=0;</script>
          <tr><td>  . . . Naevium ne appellasse quidem Quinctium, cum</td><td>85.21</td></tr><tr><td>simul esset &lt;et&gt; experiri posset cotidie; deinde quod omnia</td><td></td></tr><tr><td>iudicia difficillima cum summa sua invidia maximoque</td><td></td></tr><tr><td>periculo P. Quincti fieri mallet quam illud pecuniarium</td><td></td></tr><tr><td>iudicium quod uno die transigi posset; ex quo uno haec</td><td>25</td></tr><tr><td>omnia nata et profecta esse concedit. Quo in loco con-</td><td></td></tr><tr><td>dicionem tuli, si vellet pecuniam petere, P. Quinctium</td><td></td></tr><tr><td>iudicatum solvi satis daturum, dum ipse, si quid peteret,</td><td></td></tr><tr><td>pari condicione uteretur. </td><td></td></tr><tr><td>  Ostendi quam multa ante fieri convenerit quam hominis</td><td>86.1</td></tr><tr><td>propinqui bona possideri postularentur, praesertim cum</td><td></td></tr><tr><td>Romae domus eius, uxor, liberi essent et procurator aeque</td><td></td></tr><tr><td>utriusque necessarius. Docui, cum desertum esse dicat</td><td></td></tr><tr><td>vadimonium, omnino vadimonium nullum fuisse; quo die</td><td>5</td></tr><tr><td>hunc sibi promisisse dicat, eo die ne Romae quidem eum</td><td></td></tr><tr><td>fuisse; id testibus me pollicitus sum planum facturum qui</td><td></td></tr><tr><td>et scire deberent et causam cur mentirentur non haberent.</td><td></td></tr><tr><td>Ex edicto autem non potuisse bona possideri demonstravi,</td><td></td></tr><tr><td>quod neque fraudandi causa latitasset neque exsili causa </td><td>10</td></tr><tr><td>solum vertisse diceretur. Reliquum est ut eum nemo</td><td>87.1</td></tr><tr><td>iudicio defenderit. Quod contra copiosissime defensum</td><td></td></tr><tr><td>esse contendi non ab homine alieno neque ab aliquo</td><td></td></tr><tr><td>calumniatore atque improbo, sed ab equite Romano, pro-</td><td></td></tr><tr><td>pinquo ac necessario suo, quem ipse Sex. Naevius procura-</td><td>5</td></tr><tr><td>torem relinquere antea consuesset; neque eum, si tribunos</td><td></td></tr><tr><td>appellarit, idcirco minus iudicio pati paratum fuisse, neque</td><td></td></tr><tr><td>potentia procuratoris Naevio ius ereptum; contra istum</td><td></td></tr><tr><td>potentia sua tum tantum modo superiorem fuisse, nunc</td><td></td></tr><tr><td>nobis vix respirandi potestatem dare. Quaesivi quae causa</td><td>88.1</td></tr><tr><td>fuisset cur bona non venissent, cum ex edicto possiderentur.</td><td></td></tr><tr><td>Deinde illud quoque requisivi qua ratione ex tot creditoribus</td><td></td></tr><tr><td>nemo neque tum idem fecerit neque nunc contra dicat,</td><td></td></tr><tr><td>omnesque pro P. Quinctio pugnent, praesertim cum in tali</td><td>5</td></tr><tr><td>iudicio testimonia creditorum existimentur ad rem maxime</td><td></td></tr><tr><td>pertinere. Postea sum usus adversarii testimonio, qui sibi</td><td></td></tr><tr><td>eum nuper edidit socium quem, quo modo nunc intendit, ne</td><td></td></tr><tr><td>in vivorum quidem numero tum demonstrat fuisse. Tum</td><td></td></tr><tr><td>illam incredibilem celeritatem seu potius audaciam protuli;</td><td>10</td></tr><tr><td>confirmavi necesse esse aut biduo <span class="caps">dcc</span> milia passuum esse</td><td></td></tr><tr><td>decursa aut Sex. Naevium diebus compluribus ante in posses-</td><td></td></tr><tr><td>sionem misisse quam postularet uti ei liceret bona possidere.</td><td></td></tr><tr><td>Postea recitavi edictum quod aperte dominum de praedio</td><td>89.1</td></tr><tr><td>detrudi vetaret; in quo constitit Naevium ex edicto non</td><td></td></tr><tr><td>possedisse, cum confiteretur ex praedio vi detrusum esse</td><td></td></tr><tr><td>Quinctium. Omnino autem bona possessa non esse con-</td><td></td></tr><tr><td>stitui, quod bonorum possessio spectetur non in aliqua</td><td>5</td></tr><tr><td>parte, sed in universis quae teneri et possideri possint. </td><td></td></tr><tr><td>Dixi domum Romae fuisse quo iste ne aspirarit quidem,</td><td></td></tr><tr><td>servos compluris, ex quibus iste possederit neminem, ne</td><td></td></tr><tr><td>attigerit quidem; unum fuisse quem attingere conatus sit;</td><td></td></tr><tr><td>prohibitum quievisse. In ipsa Gallia cognostis in praedia</td><td>90.1</td></tr><tr><td>privata Quincti Sex. Naevium non venisse; denique ex</td><td></td></tr><tr><td>hoc ipso saltu quem per vim expulso socio possedit servos</td><td></td></tr><tr><td>privatos Quincti &lt;non&gt; omnis eiectos esse. Ex quo et ex</td><td></td></tr><tr><td>ceteris dictis, factis cogitatisque Sex. Naevi quivis potest</td><td>5</td></tr><tr><td>intellegere istum nihil aliud egisse neque nunc agere nisi uti</td><td></td></tr><tr><td>per vim, per iniuriam, per iniquitatem iudici totum agrum,</td><td></td></tr><tr><td>qui communis est, suum facere possit. </td><td></td></tr>
        </table>