<table>
          <script>targetHit=0;</script>
          <tr class="title first  date"><td><span class="snum">51</span> vel <span class="snum">50</span> in Cilicia</td><td></td></tr><tr class="title last  "><td>CICERO THERMO PRO PR. S.</td><td></td></tr><tr><td>L. Genucilio Curvo iam pridem utor familiarissime, optimo</td><td>13.53.1.1</td></tr><tr><td>viro et homine gratissimo. eum tibi penitus commendo atque </td><td></td></tr><tr><td>trado, primum ut omnibus in rebus ei [te] commodes, quoad</td><td></td></tr><tr><td>fides tua dignitasque patietur; patietur autem in omnibus;</td><td></td></tr><tr><td>nihil enim abs te umquam quod sit alienum tuis aut etiam</td><td>5</td></tr><tr><td>suis moribus postulabit. praecipue autem tibi commendo</td><td>2.1</td></tr><tr><td>negotia eius quae sunt in Hellesponto: primum ut obtineat</td><td></td></tr><tr><td>id iuris in agris quod ei Pariana civitas decrevit et dedit et</td><td></td></tr><tr><td>quod semper obtinuit sine ulla controversia; deinde, si quid</td><td></td></tr><tr><td>habebit cum aliquo Hellespontio controversiae, ut in illam</td><td>5</td></tr><tr><td>διοίκησιν reicias. sed non mihi videor, cum tibi totum</td><td></td></tr><tr><td>hominem diligentissime commendarim, singulas ad te eius</td><td></td></tr><tr><td>causas perscribere debere. summa illa sit: quicquid offici,</td><td></td></tr><tr><td>benefici, honoris in Genucilium contuleris, id te existimabo</td><td></td></tr><tr><td>in me ipsum atque in rem meam contulisse.</td><td>10</td></tr>
        </table>