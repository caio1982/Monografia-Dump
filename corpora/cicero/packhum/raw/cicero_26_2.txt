<table>
          <script>targetHit=0;</script>
          <tr><td>  Hic ego nunc cuncter sic agere, iudices, non esse fas</td><td>8.7</td></tr><tr><td>dubitari quin, quod Cn. Pompeium fecisse constet, id non</td><td></td></tr><tr><td>solum licuisse sed etiam decuisse fateamur? Quid enim</td><td>9.1</td></tr><tr><td>abest huic homini quod, si adesset, iure haec ei tribui et</td><td></td></tr><tr><td>concedi putaremus? Vsusne rerum? qui pueritiae tempus</td><td></td></tr><tr><td>extremum principium habuit bellorum atque imperiorum</td><td></td></tr><tr><td>maximorum, cuius plerique aequales minus saepe castra</td><td>5</td></tr><tr><td>viderunt quam hic triumphavit, qui tot habet triumphos</td><td></td></tr><tr><td>quot orae sunt partesque terrarum, tot victorias bellicas quot</td><td></td></tr><tr><td>sunt in rerum natura genera bellorum. An ingenium? quin</td><td></td></tr><tr><td>etiam ipsi casus eventusque rerum non duces, sed comites</td><td></td></tr><tr><td>eius consiliorum fuerunt: in quo uno ita summa fortuna</td><td>10</td></tr><tr><td>cum summa virtute certavit ut omnium iudicio plus homini</td><td></td></tr><tr><td>quam deae tribueretur. An pudor, an integritas, an religio</td><td></td></tr><tr><td>in eo, an diligentia umquam requisita est? Quem provinciae</td><td></td></tr><tr><td>nostrae, quem liberi populi, quem reges, quem ultimae</td><td></td></tr><tr><td>gentes castiorem, moderatiorem, sanctiorem non modo vide-</td><td>15</td></tr><tr><td>runt, sed aut sperando umquam aut optando cogitaverunt?</td><td></td></tr><tr><td>Quid dicam de auctoritate? quae tanta est quanta in his</td><td>10.1</td></tr><tr><td>tantis virtutibus ac laudibus esse debet. Cui senatus popu- </td><td></td></tr><tr><td>lusque Romanus amplissimae dignitatis praemia dedit non</td><td></td></tr><tr><td>postulanti, imperia vero etiam recusanti, huius de facto,</td><td></td></tr><tr><td>iudices, ita quaeri ut id agatur, licueritne ei facere quod</td><td>5</td></tr><tr><td>fecit, an vero non dicam non licuerit, sed nefas fuerit—</td><td></td></tr><tr><td>contra foedus enim, id est contra populi Romani religionem</td><td></td></tr><tr><td>et fidem fecisse dicitur—non turpe rei publicae, nonne</td><td></td></tr><tr><td>vobis? Audivi hoc de parente meo puer, cum Q. Metellus</td><td>11.1</td></tr><tr><td>Luci filius causam de pecuniis repetundis diceret, ille, ille vir,</td><td></td></tr><tr><td>cui patriae salus dulcior quam conspectus fuit, qui de civi-</td><td></td></tr><tr><td>tate decedere quam de sententia maluit—hoc igitur causam</td><td></td></tr><tr><td>dicente, cum ipsius tabulae circumferrentur inspiciendi</td><td>5</td></tr><tr><td>nominis causa, fuisse iudicem ex illis equitibus Romanis</td><td></td></tr><tr><td>gravissimis viris neminem quin removeret oculos &lt;et&gt; se totum</td><td></td></tr><tr><td>averteret, ne forte, quod ille in tabulas publicas rettulisset,</td><td></td></tr><tr><td>dubitasse quisquam verumne an falsum esset videretur: nos</td><td></td></tr><tr><td>Cn. Pompei decretum, iudices, de consili sententia pro-</td><td>10</td></tr><tr><td>nuntiatum recognoscemus, cum legibus conferemus, cum</td><td></td></tr><tr><td>foederibus, omnia acerbissima diligentia perpendemus?</td><td></td></tr><tr><td>Athenis aiunt, cum quidam apud eos qui sancte graviterque</td><td>12.1</td></tr><tr><td>vixisset testimonium publice dixisset et, ut mos Graecorum</td><td></td></tr><tr><td>est, iurandi causa ad aras accederet, una voce omnis iudices</td><td></td></tr><tr><td>ne is iuraret reclamasse. &lt;Tum&gt; Graeci homines spectati viri</td><td></td></tr><tr><td>noluerunt religione videri potius quam veritate fidem esse</td><td>5</td></tr><tr><td>constrictam: nos etiam in ipsa religione et legum et foe-</td><td></td></tr><tr><td>derum conservanda qualis fuerit Cn. Pompeius dubitabimus?</td><td></td></tr><tr><td>Vtrum enim inscientem vultis contra foedera fecisse an </td><td>13.1</td></tr><tr><td>scientem? Si scientem,—O nomen nostri imperi! O populi</td><td></td></tr><tr><td>Romani excellens dignitas! O Cn. Pompei sic late longeque</td><td></td></tr><tr><td>diffusa laus ut eius gloriae domicilium communis imperi</td><td></td></tr><tr><td>finibus terminetur! O nationes, urbes, populi, reges, te-</td><td>5</td></tr><tr><td>trarchae, tyranni,—testes Cn. Pompei non solum virtutis in</td><td></td></tr><tr><td>bello sed etiam religionis in pace! Vos denique, mutae</td><td></td></tr><tr><td>regiones, imploro, et sola terrarum ultimarum; vos, maria,</td><td></td></tr><tr><td>portus, insulae, litora! Quae est enim ora, quae sedes, qui</td><td></td></tr><tr><td>locus in quo non exstent huius cum fortitudinis tum vero</td><td>10</td></tr><tr><td>humanitatis, cum animi tum consili impressa vestigia? Hunc</td><td></td></tr><tr><td>quisquam, incredibili quadam atque inaudita gravitate virtute</td><td></td></tr><tr><td>constantia praeditum, foedera scientem neglexisse violasse</td><td></td></tr><tr><td>rupisse dicere audebit? </td><td></td></tr>
        </table>