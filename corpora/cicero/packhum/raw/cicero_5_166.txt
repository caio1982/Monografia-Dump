<table>
          <script>targetHit=0;</script>
          <tr><td>  Conquiri Diodorum tota provincia iubet: ille ex Sicilia</td><td>2.4.40.1</td></tr><tr><td>iam castra commoverat et vasa collegerat. Homo, ut aliquo</td><td></td></tr><tr><td>modo in provinciam illum revocaret, hanc excogitat ratio-</td><td></td></tr><tr><td>nem, si haec ratio potius quam amentia nominanda est.</td><td></td></tr><tr><td>Apponit de suis canibus quendam qui dicat se Diodorum</td><td>5</td></tr><tr><td>Melitensem rei capitalis reum velle facere. Primo mirum</td><td></td></tr><tr><td>omnibus videri Diodorum reum, hominem quietissimum, ab</td><td></td></tr><tr><td>omni non modo facinoris verum etiam minimi errati suspi-</td><td></td></tr><tr><td>cione remotissimum; deinde esse perspicuum fieri omnia illa</td><td></td></tr><tr><td>propter argentum. Iste non dubitat iubere nomen referri,</td><td>10</td></tr><tr><td>et tum primum ut opinor istum absentis nomen recepisse.</td><td></td></tr><tr><td>Res clara Sicilia tota, propter caelati argenti cupiditatem</td><td>41.1</td></tr><tr><td>reos fieri rerum capitalium, neque solum reos fieri, sed</td><td></td></tr><tr><td>etiam absentis. Diodorus Romae sordidatus circum pa-</td><td></td></tr><tr><td>tronos atque hospites cursare, rem omnibus narrare. Lit- </td><td></td></tr><tr><td>terae mittuntur isti a patre vehementes, ab amicis item,</td><td>5</td></tr><tr><td>videret quid ageret de Diodoro, quo progrederetur; rem</td><td></td></tr><tr><td>claram esse et invidiosam; insanire hominem, periturum</td><td></td></tr><tr><td>hoc uno crimine, nisi cavisset. Iste etiam tum patrem, si</td><td></td></tr><tr><td>non in parentis, at in hominum numero putabat; ad iudi-</td><td></td></tr><tr><td>cium nondum se satis instruxerat; primus annus erat pro-</td><td>10</td></tr><tr><td>vinciae, non &lt;erat&gt;, ut in Sthenio, iam refertus pecunia. Itaque</td><td></td></tr><tr><td>furor eius paululum non pudore, sed metu ac timore repres-</td><td></td></tr><tr><td>sus est. Condemnare Diodorum non audet absentem, de</td><td></td></tr><tr><td>reis eximit. Diodorus interea praetore isto prope triennium</td><td></td></tr><tr><td>provincia domoque caruit. Ceteri, non solum Siculi sed</td><td>42.1</td></tr><tr><td>etiam cives Romani, hoc statuerant, quoniam iste tantum</td><td></td></tr><tr><td>cupiditate progrederetur, nihil esse quod quisquam putaret</td><td></td></tr><tr><td>se, quod isti paulo magis placeret, conservare aut domi</td><td></td></tr><tr><td>retinere posse; postea vero quam intellexerunt isti virum</td><td>5</td></tr><tr><td>fortem, quem summe provincia exspectabat, Q. Arrium, non</td><td></td></tr><tr><td>succedere, statuerunt nihil se tam clausum neque tam recon-</td><td></td></tr><tr><td>ditum posse habere quod non istius cupiditati apertissimum</td><td></td></tr><tr><td>promptissimumque esset. </td><td></td></tr>
        </table>