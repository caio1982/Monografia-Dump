<table>
          <script>targetHit=0;</script>
          <tr class="title first  date"><td>iii Non<span class="snum">.</span> Apr<span class="snum">.</span> <span class="snum">58</span> Vibone<span class="snum">(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Miseriae nostrae potius velim quam inconstantiae tribuas quod</td><td>3.4.1.1</td></tr><tr><td>a Vibone quo te arcessebamus subito discessimus. adlata est</td><td></td></tr><tr><td>enim nobis rogatio de pernicie mea, in qua quod correctum</td><td></td></tr><tr><td>esse audieramus erat eius modi ut mihi ultra quadringenta</td><td></td></tr><tr><td>milia liceret esse, illuc pervenire non liceret. statim iter Brun-</td><td>5</td></tr><tr><td>disium versus contuli ante diem rogationis, ne et Sicca, apud</td><td></td></tr><tr><td>quem eram, periret et quod Melitae esse non licebat. nunc tu</td><td></td></tr><tr><td>propera ut nos consequare, si modo recipiemur. adhuc in-</td><td></td></tr><tr><td>vitamur benigne, sed quod superest timemus. me, mi Pomponi, </td><td></td></tr><tr><td>valde paenitet vivere, qua in re apud me tu plurimum valuisti.</td><td>10</td></tr><tr><td>sed haec coram. fac modo ut venias.</td><td></td></tr>
        </table>