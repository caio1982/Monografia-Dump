<table>
          <script>targetHit=0;</script>
          <tr><td>  Hoc loco percommode accidit quod non adest is qui</td><td>77.5</td></tr><tr><td>paulo ante adfuit et adesse nobis frequenter in hac causa</td><td></td></tr><tr><td>solet, vir ornatissimus, C. Aquilius; nam ipso praesente de</td><td></td></tr><tr><td>virtute eius et prudentia timidius dicerem, quod et ipse</td><td></td></tr><tr><td>pudore quodam adficeretur ex sua laude et me similis ratio</td><td></td></tr><tr><td>pudoris a praesentis laude tardaret; cuius auctoritati dictum</td><td>10</td></tr><tr><td>est ab illa causa concedi nimium non oportere. &lt;Non&gt;</td><td></td></tr><tr><td>vereor de tali viro ne plus dicam quam vos aut sentiatis aut</td><td></td></tr><tr><td>apud vos commemorari velitis. Quapropter hoc dicam,</td><td>78.1</td></tr><tr><td>numquam eius auctoritatem nimium valere cuius pruden-</td><td></td></tr><tr><td>tiam populus Romanus in cavendo, non in decipiendo per-</td><td></td></tr><tr><td>spexerit, qui iuris civilis rationem numquam ab aequitate</td><td></td></tr><tr><td>seiunxerit, qui tot annos ingenium, laborem, fidem suam</td><td>5</td></tr><tr><td>populo Romano promptam expositamque praebuerit; qui</td><td></td></tr><tr><td>ita iustus est et bonus vir ut natura, non disciplina, con-</td><td></td></tr><tr><td>sultus esse videatur, ita peritus ac prudens ut ex iure</td><td></td></tr><tr><td>civili non scientia solum quaedam verum etiam bonitas nata</td><td></td></tr><tr><td>videatur, cuius tantum est ingenium, ita probata fides</td><td>10</td></tr><tr><td>ut quicquid inde haurias purum te liquidumque haurire</td><td></td></tr><tr><td>sentias. Qua re permagnam initis a nobis gratiam, cum</td><td>79.1</td></tr><tr><td>eum auctorem defensionis nostrae esse dicitis. Illud autem</td><td></td></tr><tr><td>miror, quem vos aliquid contra me sentire dicatis, cur eum</td><td></td></tr><tr><td>auctorem vos pro me appelletis, nostrum nominetis. Verum </td><td></td></tr><tr><td>tamen quid ait vester iste auctor? '<span class="caps">Qvibvs qvidqve</span></td><td>5</td></tr><tr><td><span class="caps">verbis actvm pronvntiatvmqve sit.</span>' Conveni ego ex</td><td></td></tr><tr><td>isto genere consultorum non neminem, ut opinor, istum</td><td></td></tr><tr><td>ipsum quo vos auctore rem istam agere et defensionem</td><td></td></tr><tr><td>causae constituere vos dicitis. Qui cum istam disputatio-</td><td></td></tr><tr><td>nem mecum ingressus esset, non posse probari quemquam</td><td>10</td></tr><tr><td>esse deiectum nisi ex eo loco in quo fuisset, rem et senten-</td><td></td></tr><tr><td>tiam interdicti mecum facere fatebatur, verbo me excludi</td><td></td></tr><tr><td>dicebat, a verbo autem posse recedi non arbitrabatur. Cum</td><td>80.1</td></tr><tr><td>exemplis uterer multis ex omni memoria antiquitatis a</td><td></td></tr><tr><td>verbo et ab scripto plurimis saepe in rebus ius et aequi</td><td></td></tr><tr><td>bonique rationem esse seiunctam, semperque id valuisse</td><td></td></tr><tr><td>plurimum quod in se auctoritatis habuisset aequitatisque</td><td>5</td></tr><tr><td>plurimum, consolatus est me et ostendit in hac ipsa causa</td><td></td></tr><tr><td>nihil esse quod laborarem; nam verba ipsa sponsionis facere</td><td></td></tr><tr><td>mecum, si vellem diligenter attendere. 'Quonam,' in-</td><td></td></tr><tr><td>quam, 'modo?' 'Quia certe,' inquit, 'deiectus est Cae-</td><td></td></tr><tr><td>cina vi hominibus armatis aliquo ex loco; si non ex eo loco</td><td>10</td></tr><tr><td>quem in locum venire voluit, at ex eo certe unde fugit.'</td><td></td></tr><tr><td>'Quid tum?' 'Praetor,' inquit, 'interdixit ut, unde de-</td><td></td></tr><tr><td>iectus esset, eo restitueretur, hoc est, quicumque is locus</td><td></td></tr><tr><td>esset unde deiectus esset. Aebutius autem qui fatetur</td><td></td></tr><tr><td>aliquo ex loco deiectum esse Caecinam, is quoniam se resti-</td><td>15</td></tr><tr><td>tuisse dixit, necesse est male fecerit sponsionem.' Quid</td><td>81.1</td></tr><tr><td>est, Piso? placet tibi nos pugnare verbis? placet causam</td><td></td></tr><tr><td>iuris et aequitatis et non nostrae possessionis, sed omnino </td><td></td></tr><tr><td>possessionum omnium constituere in verbo? Ego quid</td><td></td></tr><tr><td>mihi videretur, quid a maioribus factitatum, quid horum</td><td>5</td></tr><tr><td>auctoritate quibus iudicandum est dignum esset, ostendi;</td><td></td></tr><tr><td>id verum, id aequum, id utile omnibus esse spectari, quo</td><td></td></tr><tr><td>consilio et qua sententia, non quibus quidque verbis</td><td></td></tr><tr><td>esset actum. Tu me ad verbum vocas; non ante veniam</td><td></td></tr><tr><td>quam recusaro. Nego oportere, nego obtineri posse, nego</td><td>10</td></tr><tr><td>ullam rem esse quae aut comprehendi satis aut caveri aut</td><td></td></tr><tr><td>excipi possit, si aut praeterito aliquo verbo aut ambigue</td><td></td></tr><tr><td>posito re et sententia cognita non id quod intellegitur, sed</td><td></td></tr><tr><td>id quod dicitur valebit. </td><td></td></tr>
        </table>