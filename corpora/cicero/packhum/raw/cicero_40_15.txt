<table>
          <script>targetHit=0;</script>
          <tr><td>  Quanquam enim et philosophi quidam ornate lo-</td><td>62.1</td></tr><tr><td>cuti sunt—si quidem et Theophrastus divinitate</td><td></td></tr><tr><td>loquendi nomen invenit et Aristoteles Isocraten ipsum</td><td></td></tr><tr><td>lacessivit et Xenophontis voce Musas quasi locutas</td><td></td></tr><tr><td>ferunt et longe omnium quicumque scripserunt aut</td><td>5</td></tr><tr><td>locuti sunt exstitit et gravitate &lt;et suavitate&gt; princeps</td><td></td></tr><tr><td>Plato—tamen horum oratio neque nervos neque</td><td></td></tr><tr><td>aculeos oratorios ac forensis habet. locuntur cum doc-</td><td>63.1</td></tr><tr><td>tis quorum sedare animos malunt quam incitare,</td><td></td></tr><tr><td>si de rebus placatis ac minime turbulentis docendi</td><td></td></tr><tr><td>causa non capiundi locuntur, ut in eo ipso quod</td><td></td></tr><tr><td>delectationem aliquam dicendo aucupentur plus non-</td><td>5</td></tr><tr><td>nullis quam necesse sit facere videantur. ergo ab hoc</td><td></td></tr><tr><td>genere non difficile est hanc eloquentiam de qua nunc</td><td></td></tr><tr><td>agitur secernere. mollis est enim oratio philosophorum</td><td>64.1</td></tr><tr><td>et umbratilis nec sententiis nec verbis instructa po-</td><td></td></tr><tr><td>pularibus nec vincta numeris sed soluta liberius; nihil</td><td></td></tr><tr><td>iratum habet nihil invidum nihil atrox nihil misera- </td><td></td></tr><tr><td>bile nihil astutum; casta verecunda virgo incorrupta</td><td>5</td></tr><tr><td>quodam modo. itaque sermo potius quam oratio dicitur.</td><td></td></tr><tr><td>quanquam enim omnis locutio oratio est tamen unius</td><td></td></tr><tr><td>oratoris locutio hoc proprio signata nomine est. So-</td><td>65.1</td></tr><tr><td>phistarum de quibus supra dixi magis distinguenda</td><td></td></tr><tr><td>similitudo videtur, qui omnis eosdem volunt flores</td><td></td></tr><tr><td>quos adhibet orator in causis persequi. sed hoc dif-</td><td></td></tr><tr><td>ferunt quod, cum sit iis propositum non perturbare</td><td>5</td></tr><tr><td>animos sed placare potius nec tam persuadere quam</td><td></td></tr><tr><td>delectare, et apertius id faciunt quam nos et crebrius,</td><td></td></tr><tr><td>concinnas magis sententias exquirunt quam probabilis,</td><td></td></tr><tr><td>a re saepe discedunt, intexunt fabulas, verba altius</td><td></td></tr><tr><td>transferunt eaque ita disponunt ut pictores varietatem</td><td>10</td></tr><tr><td>colorum, paria paribus referunt, adversa contrariis,</td><td></td></tr><tr><td>saepissimeque similiter extrema definiunt. Huic generi</td><td>66.1</td></tr><tr><td>historia finitima est. in qua et narratur ornate et</td><td></td></tr><tr><td>regio saepe aut pugna describitur; interponuntur etiam</td><td></td></tr><tr><td>contiones et hortationes. sed in his tracta quaedam</td><td></td></tr><tr><td>et fluens expetitur, non haec contorta et acris oratio.</td><td>5</td></tr><tr><td>ab his non multo secus quam a poetis haec elo-</td><td></td></tr><tr><td>quentia quam quaerimus sevocanda est. Nam etiam</td><td></td></tr><tr><td>poetae quaestionem attulerunt, quidnam esset illud</td><td></td></tr><tr><td>quo ipsi differrent ab oratoribus: numero maxume vide-</td><td></td></tr><tr><td>bantur antea et versu, nunc apud oratores iam ipse nu-</td><td>10</td></tr><tr><td>merus increbruit. quicquid est enim, quod sub aurium</td><td>67.1</td></tr><tr><td>mensuram aliquam cadit, etiamsi abest a versu—</td><td></td></tr><tr><td>nam id quidem orationis est vitium—numerus vo-</td><td></td></tr><tr><td>catur, qui Graece ῥυθμὸς dicitur. itaque video visum </td><td></td></tr><tr><td>esse nonnullis Platonis et Democriti locutionem, etsi</td><td>5</td></tr><tr><td>absit a versu, tamen, quod incitatius feratur et claris-</td><td></td></tr><tr><td>simis verborum luminibus utatur, potius poema pu-</td><td></td></tr><tr><td>tandum quam comicorum poetarum apud quos, nisi</td><td></td></tr><tr><td>quod versiculi sunt, nihil est aliud cotidiani dissimile</td><td></td></tr><tr><td>sermonis. nec tamen id est poetae maxumum, etsi</td><td>10</td></tr><tr><td>est eo laudabilior quod virtutes oratoris persequitur,</td><td></td></tr><tr><td>cum versu sit astrictior. ego autem, etiamsi quo-</td><td>68.1</td></tr><tr><td>rundam grandis et ornata vox est poetarum, tamen</td><td></td></tr><tr><td>in ea cum licentiam statuo maiorem esse quam in</td><td></td></tr><tr><td>oratoris faciundorum iungendorumque verborum, tum</td><td></td></tr><tr><td>etiam nonnullorum voluntate vocibus magis quam re-</td><td>5</td></tr><tr><td>bus inserviunt. nec vero, si quid est unum inter eos</td><td></td></tr><tr><td>simile—id autem est iudicium electioque verbo-</td><td></td></tr><tr><td>rum—propterea ceterarum rerum dissimilitudo in-</td><td></td></tr><tr><td>tellegi non potest. sed id nec dubium est et, si quid</td><td></td></tr><tr><td>habet quaestionis, hoc tamen ipsum ad id quod pro-</td><td>10</td></tr><tr><td>positum est non est necessarium. seiunctus igitur</td><td></td></tr><tr><td>orator a philosophorum eloquentia a sophistarum ab</td><td></td></tr><tr><td>historicorum a poetarum explicandus est nobis qualis</td><td></td></tr><tr><td>futurus sit. </td><td></td></tr>
        </table>