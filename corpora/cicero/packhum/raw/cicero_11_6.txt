<table>
          <script>targetHit=0;</script>
          <tr><td>  Me perlongo intervallo prope memoriae temporumque</td><td>2.3.1</td></tr><tr><td>nostrorum primum hominem novum consulem fecistis et</td><td></td></tr><tr><td>eum locum quem nobilitas praesidiis firmatum atque omni</td><td></td></tr><tr><td>ratione obvallatum tenebat me duce rescidistis virtutique in</td><td></td></tr><tr><td>posterum patere voluistis. Neque me tantum modo con-</td><td>5</td></tr><tr><td>sulem, quod est ipsum per sese amplissimum, sed ita fecistis</td><td></td></tr><tr><td>quo modo pauci nobiles in hac civitate consules facti sunt,</td><td></td></tr><tr><td>novus ante me nemo. Nam profecto, si recordari volue-</td><td></td></tr><tr><td>ritis de novis hominibus, reperietis eos qui sine repulsa</td><td></td></tr><tr><td>consules facti sunt diuturno labore atque aliqua occasione</td><td>10</td></tr><tr><td>esse factos, cum multis annis post petissent quam praetores</td><td></td></tr><tr><td>fuissent, aliquanto serius quam per aetatem ac per leges</td><td></td></tr><tr><td>liceret; qui autem anno suo petierint, sine repulsa non esse</td><td></td></tr><tr><td>factos; me esse unum ex omnibus novis hominibus de qui-</td><td></td></tr><tr><td>bus meminisse possimus, qui consulatum petierim cum</td><td>15</td></tr><tr><td>primum licitum sit, consul factus sim cum primum petierim,</td><td></td></tr><tr><td>ut vester honos ad mei temporis diem petitus, non ad</td><td></td></tr><tr><td>alienae petitionis occasionem interceptus, nec diuturnis</td><td></td></tr><tr><td>precibus efflagitatus, sed dignitate impetratus esse videatur.</td><td></td></tr><tr><td>Est illud amplissimum quod paulo ante commemoravi,</td><td>4.1</td></tr><tr><td>Quirites, quod hoc honore ex novis hominibus primum me</td><td></td></tr><tr><td>multis post annis adfecistis, quod prima petitione, quod</td><td></td></tr><tr><td>anno meo, sed tamen magnificentius atque ornatius esse</td><td></td></tr><tr><td>illo nihil potest, quod meis comitiis non tabellam vindicem</td><td>5</td></tr><tr><td>tacitae libertatis, sed vocem vivam prae vobis indicem</td><td></td></tr><tr><td>vestrarum erga me voluntatum ac studiorum tulistis. Ita-</td><td></td></tr><tr><td>que me non extrema diribitio suffragiorum, sed primi illi </td><td></td></tr><tr><td>vestri concursus, neque singulae voces praeconum, sed</td><td></td></tr><tr><td>una vox universi populi Romani consulem declaravit.</td><td>10</td></tr><tr><td>Hoc ego tam insigne, tam singulare vestrum benefi-</td><td>5.1</td></tr><tr><td>cium, Quirites, cum ad animi mei fructum atque laetitiam</td><td></td></tr><tr><td>duco esse permagnum, tum ad curam sollicitudinemque</td><td></td></tr><tr><td>multo magis. Versantur enim, Quirites, in animo meo</td><td></td></tr><tr><td>multae et graves cogitationes quae mihi nullam partem</td><td>5</td></tr><tr><td>neque diurnae neque nocturnae quietis impertiunt, primum</td><td></td></tr><tr><td>tuendi consulatus, quae cum omnibus est difficilis et magna</td><td></td></tr><tr><td>ratio, tum vero mihi praeter ceteros cuius errato nulla</td><td></td></tr><tr><td>venia, recte facto exigua laus et ab invitis expressa propo-</td><td></td></tr><tr><td>nitur; non dubitanti fidele consilium, non laboranti certum</td><td>10</td></tr><tr><td>subsidium nobilitatis ostenditur. Quod si solus in discri-</td><td>6.1</td></tr><tr><td>men aliquod adducerer, ferrem, Quirites, animo aequiore;</td><td></td></tr><tr><td>sed mihi videntur certi homines, si qua in re me non modo</td><td></td></tr><tr><td>consilio verum etiam casu lapsum esse arbitrabuntur, vos</td><td></td></tr><tr><td>universos qui me antetuleritis nobilitati vituperaturi. Mihi</td><td>5</td></tr><tr><td>autem, Quirites, omnia potius perpetienda esse duco quam</td><td></td></tr><tr><td>non ita gerendum consulatum ut in omnibus meis factis</td><td></td></tr><tr><td>atque consiliis vestrum de me factum consiliumque lau-</td><td></td></tr><tr><td>detur. Accedit etiam ille mihi summus labor ac difficillima</td><td></td></tr><tr><td>ratio consulatus gerendi, quod non eadem mihi qua supe-</td><td>10</td></tr><tr><td>rioribus consulibus lege et condicione utendum esse decrevi,</td><td></td></tr><tr><td>qui aditum huius loci conspectumque vestrum partim</td><td></td></tr><tr><td>magno opere fugerunt, partim non vehementer secuti sunt.</td><td></td></tr><tr><td>Ego autem non solum hoc in loco dicam ubi est id dictu</td><td></td></tr><tr><td>facillimum, sed in ipso senatu in quo esse locus huic voci</td><td>15</td></tr><tr><td>non videbatur popularem me futurum esse consulem prima </td><td></td></tr><tr><td>illa mea oratione Kalendis Ianuariis dixi. Neque enim</td><td>7.1</td></tr><tr><td>ullo modo facere possum ut, cum me intellegam non homi-</td><td></td></tr><tr><td>num potentium studio, non excellentibus gratiis paucorum,</td><td></td></tr><tr><td>sed universi populi Romani iudicio consulem ita factum ut</td><td></td></tr><tr><td>nobilissimis hominibus longe praeponerer, non et in hoc</td><td>5</td></tr><tr><td>magistratu et in omni vita &lt;videar&gt; esse popularis. Sed mihi</td><td></td></tr><tr><td>ad huius &lt;verbi&gt; vim et interpretationem vehementer opus</td><td></td></tr><tr><td>est vestra sapientia. Versatur enim magnus error propter</td><td></td></tr><tr><td>insidiosas non nullorum simulationes qui, cum populi</td><td></td></tr><tr><td>non solum commoda verum etiam salutem oppugnant et</td><td>10</td></tr><tr><td>impediunt, oratione adsequi volunt ut populares esse vide-</td><td></td></tr><tr><td>antur. Ego qualem Kalendis Ianuariis acceperim rem pu-</td><td>8.1</td></tr><tr><td>blicam, Quirites, intellego, plenam sollicitudinis, plenam</td><td></td></tr><tr><td>timoris; in qua nihil erat mali, nihil adversi quod non</td><td></td></tr><tr><td>boni metuerent, improbi exspectarent; omnia turbulenta</td><td></td></tr><tr><td>consilia contra hunc rei publicae statum et contra vestrum</td><td>5</td></tr><tr><td>otium partim iniri, partim nobis consulibus designatis inita</td><td></td></tr><tr><td>esse dicebantur; sublata erat de foro fides non ictu aliquo</td><td></td></tr><tr><td>novae calamitatis, sed suspicione ac perturbatione iudicio-</td><td></td></tr><tr><td>rum, infirmatione rerum iudicatarum; novae domina-</td><td></td></tr><tr><td>tiones, extraordinaria non imperia, sed regna quaeri puta-</td><td>10</td></tr><tr><td>bantur. Quae cum ego non solum suspicarer, sed plane</td><td>9.1</td></tr><tr><td>cernerem—neque enim obscure gerebantur—dixi in senatu</td><td></td></tr><tr><td>in hoc magistratu me popularem consulem futurum. Quid</td><td></td></tr><tr><td>enim est tam populare quam pax? qua non modo ei quibus</td><td></td></tr><tr><td>natura sensum dedit sed etiam tecta atque agri mihi laetari</td><td>5</td></tr><tr><td>videntur. Quid tam populare quam libertas? quam non</td><td></td></tr><tr><td>solum ab hominibus verum etiam a bestiis expeti atque</td><td></td></tr><tr><td>omnibus rebus anteponi videtis. Quid tam populare quam </td><td></td></tr><tr><td>otium? quod ita iucundum est ut et vos et maiores vestri</td><td></td></tr><tr><td>et fortissimus quisque vir maximos labores suscipiendos</td><td>10</td></tr><tr><td>putet, ut aliquando in otio possit esse, praesertim in im-</td><td></td></tr><tr><td>perio ac dignitate. Quin idcirco etiam maioribus nostris</td><td></td></tr><tr><td>praecipuam laudem gratiamque debemus, quod eorum</td><td></td></tr><tr><td>labore est factum uti impune in otio esse possemus. Qua</td><td></td></tr><tr><td>re qui possum non esse popularis, cum videam haec omnia,</td><td>15</td></tr><tr><td>Quirites, pacem externam, libertatem propriam generis ac</td><td></td></tr><tr><td>nominis vestri, otium domesticum, denique omnia quae</td><td></td></tr><tr><td>vobis cara atque ampla sunt in fidem et quodam modo in</td><td></td></tr><tr><td>patrocinium mei consulatus esse conlata? Neque enim,</td><td>10.1</td></tr><tr><td>Quirites, illud vobis iucundum aut populare debet videri,</td><td></td></tr><tr><td>largitio aliqua promulgata, quae verbis ostentari potest, re</td><td></td></tr><tr><td>vera fieri nisi exhausto aerario nullo pacto potest; neque vero</td><td></td></tr><tr><td>illa popularia sunt existimanda, iudiciorum perturbationes,</td><td>5</td></tr><tr><td>rerum iudicatarum infirmationes, restitutio damnatorum, qui</td><td></td></tr><tr><td>civitatum adflictarum perditis iam rebus extremi exitiorum</td><td></td></tr><tr><td>solent esse exitus; nec, si qui agros populo Romano polli-</td><td></td></tr><tr><td>centur, si aliud quiddam obscure moliuntur, aliud spe ac</td><td></td></tr><tr><td>specie simulationis ostentant, populares existimandi sunt. </td><td>10</td></tr>
        </table>