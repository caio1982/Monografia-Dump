<table>
          <script>targetHit=0;</script>
          <tr><td>  Venio nunc ad civitates Siciliae, de quibus facillime</td><td>2.2.154.1</td></tr><tr><td>iudicium fieri voluntatis potest. An etiam Siculi inviti</td><td></td></tr><tr><td>contulerunt? Non est probabile. Etenim sic C. Verrem</td><td></td></tr><tr><td>praeturam in Sicilia gessisse constat ut, cum utrisque satis</td><td></td></tr><tr><td>facere non posset, et Siculis et togatis, offici potius in socios</td><td>5</td></tr><tr><td>quam ambitionis in civis rationem duxerit. Itaque eum</td><td></td></tr><tr><td>non solum <span class="caps">patronvm</span> illius insulae, sed etiam <span class="caps">Sotera</span></td><td></td></tr><tr><td>inscriptum vidi Syracusis. Hoc quantum est? Ita magnum</td><td></td></tr><tr><td>ut Latine uno verbo exprimi non possit. Is est nimirum</td><td></td></tr><tr><td><span class="caps">soter</span> qui salutem dedit. Huius nomine etiam dies festi</td><td>10</td></tr><tr><td>agitantur, pulchra illa Verria, non quasi Marcellia, sed</td><td></td></tr><tr><td>pro Marcelliis, quae illi istius iussu sustulerunt; huius</td><td></td></tr><tr><td>fornix in foro Syracusis est, in quo nudus filius stat, ipse </td><td></td></tr><tr><td>autem ex equo nudatam ab se provinciam prospicit; huius</td><td></td></tr><tr><td>statuae locis omnibus, quae hoc demonstrare videantur,</td><td>15</td></tr><tr><td>prope modum non minus multas statuas istum posuisse</td><td></td></tr><tr><td>Syracusis quam abstulisse; huic etiam Romae videmus</td><td></td></tr><tr><td>in basi statuarum maximis litteris incisum, <span class="caps">A commvni</span></td><td></td></tr><tr><td><span class="caps">Siciliae datas</span>. Quam ob rem qui hoc probare potes</td><td>155.1</td></tr><tr><td>cuiquam, tantos honores habitos esse ab invitis? Hic tibi</td><td></td></tr><tr><td>etiam multo magis quam paulo ante in aratoribus videndum</td><td></td></tr><tr><td>et considerandum est quid velis. Magna res est utrum tibi</td><td></td></tr><tr><td>Siculos publice privatimque amicos an inimicos existimari</td><td>5</td></tr><tr><td>velis. Si inimicos, quid te futurum est? quo confugies?</td><td></td></tr><tr><td>ubi nitere? Modo aratorum, honestissimorum hominum</td><td></td></tr><tr><td>ac locupletissimorum et Siculorum et civium Romanorum,</td><td></td></tr><tr><td>maximum numerum abs te abalienasti: nunc de Siculis</td><td></td></tr><tr><td>civitatibus quid ages? Dices tibi Siculos esse amicos?</td><td>10</td></tr><tr><td>qui poteris? qui, quod nullo in homine antea fecerant,</td><td></td></tr><tr><td>ut in eum publice testimonium dicerent,—cum praesertim ex</td><td></td></tr><tr><td>ea provincia condemnati sint complures qui ibi praetores</td><td></td></tr><tr><td>fuerunt, duo soli absoluti,—hi nunc veniunt cum litteris,</td><td></td></tr><tr><td>veniunt cum mandatis, veniunt cum testimoniis publicis;</td><td>15</td></tr><tr><td>qui, si te publice laudarent, tamen id more potius suo</td><td></td></tr><tr><td>quam merito tuo facere viderentur, hi cum de tuis factis</td><td></td></tr><tr><td>publice conqueruntur, nonne hoc indicant, tantas esse</td><td></td></tr><tr><td>iniurias ut multo maluerint de suo more decedere quam de</td><td></td></tr><tr><td>tuis moribus non dicere? Confitendum igitur est tibi</td><td>156.1</td></tr><tr><td>necessario Siculos inimicos esse, qui quidem [et] in te</td><td></td></tr><tr><td>gravissima postulata consulibus ediderint, et me ut hanc</td><td></td></tr><tr><td>causam salutisque suae defensionem susciperem obsecrarint; </td><td></td></tr><tr><td>qui cum a praetore prohiberentur, a quattuor quaestoribus</td><td>5</td></tr><tr><td>impedirentur, omnium minas atque omnia pericula prae</td><td></td></tr><tr><td>salute sua levia duxerint; qui priore actione ita testimonia</td><td></td></tr><tr><td>graviter vehementerque dixerint ut Artemonem Centuripi-</td><td></td></tr><tr><td>num legatum et publice testem Q. Hortensius accusatorem,</td><td></td></tr><tr><td>non testem esse diceret. Etenim ille cum propter virtutem</td><td>10</td></tr><tr><td>et fidem cum Androne, homine honestissimo et certissimo,</td><td></td></tr><tr><td>tum etiam propter eloquentiam legatus a suis civibus electus</td><td></td></tr><tr><td>est, ut posset multas istius et varias iniurias quam apertis-</td><td></td></tr><tr><td>sime vobis planissimeque explicare. </td><td></td></tr>
        </table>