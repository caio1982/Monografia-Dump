<table>
          <script>targetHit=0;</script>
          <tr><td>  Sed illa sunt lumina duo quae maxime causam</td><td>107.6</td></tr><tr><td>istam continent. Primum enim negatis fieri posse ut</td><td></td></tr><tr><td>quisquam nulli rei adsentiatur. at id quidem perspi-</td><td></td></tr><tr><td>cuum est, cum Panaetius, princeps prope meo quidem</td><td></td></tr><tr><td>iudicio Stoicorum, ea de re dubitare se dicat quam</td><td>10</td></tr><tr><td>omnes praeter eum Stoici certissimam putant, vera</td><td></td></tr><tr><td>esse &lt;responsa&gt; haruspicum auspicia oracula somnia</td><td></td></tr><tr><td>vaticinationes, seque ab adsensu sustineat—quod</td><td></td></tr><tr><td>is potest facere vel de iis rebus quas illi a quibus</td><td></td></tr><tr><td>ipse didicit certas habuerint, cur id sapiens de reli-</td><td>15</td></tr><tr><td>quis rebus facere non possit? an est aliquid quod</td><td></td></tr><tr><td>positum vel inprobare vel adprobare possit, dubitare</td><td></td></tr><tr><td>non possit? an tu in soritis poteris hoc cum voles,</td><td></td></tr><tr><td>ille in reliquis rebus non poterit eodem modo insis-</td><td></td></tr><tr><td>tere, praesertim cum possit sine adsensione ipsam veri</td><td>20</td></tr><tr><td>similitudinem non inpeditam sequi. Alterum est</td><td>108.1</td></tr><tr><td>quod negatis actionem ullius rei posse in eo esse</td><td></td></tr><tr><td>qui nullam rem adsensu suo conprobet. Primum enim </td><td></td></tr><tr><td>videri oportet, in quo sit etiam adsensus (dicunt enim</td><td></td></tr><tr><td>Stoici sensus ipsos adsensus esse, quos quoniam ad-</td><td>5</td></tr><tr><td>petitio consequatur actionem sequi)—tolli autem</td><td></td></tr><tr><td>omnia si visa tollantur. hac de re in utramque partem</td><td></td></tr><tr><td>et dicta sunt et scripta multa †vide superiore†, sed</td><td></td></tr><tr><td>brevi res potest tota confici. ego enim etsi maximam</td><td></td></tr><tr><td>actionem puto repugnare visis obsistere opinionibus</td><td>10</td></tr><tr><td>adsensus lubricos sustinere, credoque Clitomacho ita</td><td></td></tr><tr><td>scribenti, Herculi quendam laborem exanclatum a Car-</td><td></td></tr><tr><td>neade, quod ut feram et inmanem beluam sic ex</td><td></td></tr><tr><td>animis nostris adsensionem id est opinationem et te-</td><td></td></tr><tr><td>meritatem extraxisset, tamen, ut ea pars defensionis</td><td>15</td></tr><tr><td>relinquatur, quid impediet actionem eius qui proba-</td><td></td></tr><tr><td>bilia sequitur nulla re inpediente? &quot;Hoc&quot; inquit &quot;ipsum</td><td>109.1</td></tr><tr><td>inpediet, quod statuet ne id quidem quod probet posse</td><td></td></tr><tr><td>percipi&quot;. Iam istuc te quoque impediet in navigando</td><td></td></tr><tr><td>et in conserendo, in uxore ducenda in liberis pro-</td><td></td></tr><tr><td>creandis, plurumisque in rebus, in quibus nihil sequere</td><td>5</td></tr><tr><td>praeter probabile. Et tamen illud usitatum et saepe</td><td></td></tr><tr><td>repudiatum refers, non ut Antipater, sed ut ais pres-</td><td></td></tr><tr><td>sius; nam Antipatrum reprensum quod diceret con-</td><td></td></tr><tr><td>sentaneum esse ei qui adfirmaret nihil posse con-</td><td></td></tr><tr><td>prendi id ipsum saltem dicere posse conprendi. quod</td><td>10</td></tr><tr><td>ipsi Antiocho pingue videbatur et sibi ipsum con-</td><td></td></tr><tr><td>trarium; non enim potest convenienter dici nihil con-</td><td></td></tr><tr><td>prendi posse, &lt;si quicquam conprendi posse&gt; dicatur</td><td></td></tr><tr><td>illo modo potius putat urguendum fuisse Carneadem,</td><td></td></tr><tr><td>cum sapientis nullum decretum esse possit nisi con-</td><td>15</td></tr><tr><td>prehensum perceptum cognitum, ut hoc ipsum decre- </td><td></td></tr><tr><td>tum qui sapientis esse &lt;diceret&gt;, nihil posse percipi,</td><td></td></tr><tr><td>fateretur esse perceptum. proinde quasi sapiens nul-</td><td></td></tr><tr><td>lum aliud decretum habeat et sine decretis vitam agere</td><td></td></tr><tr><td>possit. sed ut illa habet probabilia non percepta, sic</td><td>110.1</td></tr><tr><td>hoc ipsum nihil posse percipi. nam si in hoc habe-</td><td></td></tr><tr><td>ret cognitionis notam, eadem uteretur in ceteris; quam</td><td></td></tr><tr><td>quoniam non habet, utitur probabilibus. itaque non</td><td></td></tr><tr><td>metuit ne confundere omnia videatur et incerta red-</td><td>5</td></tr><tr><td>dere. non enim quem ad modum si quaesitum ex</td><td></td></tr><tr><td>eo sit stellarum numerus par an impar sit, item si</td><td></td></tr><tr><td>de officio multisque aliis de rebus, in quibus versatus</td><td></td></tr><tr><td>exercitatus&lt;que sit&gt;, nescire se dicat. in incertis enim</td><td></td></tr><tr><td>nihil est probabile; in quibus autem est, in iis non</td><td>10</td></tr><tr><td>deerit sapienti nec quid faciat nec quid respondeat. </td><td></td></tr>
        </table>