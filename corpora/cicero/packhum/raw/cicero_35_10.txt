<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA VNDECIMA </td><td></td></tr><tr><td>  Magno in dolore, patres conscripti, vel maerore potius</td><td>11.1.1</td></tr><tr><td>quem ex crudeli et miserabili morte C. Treboni, optimi</td><td></td></tr><tr><td>civis moderatissimique hominis, accepimus, inest tamen</td><td></td></tr><tr><td>aliquid quod rei publicae profuturum putem. Perspeximus</td><td></td></tr><tr><td>enim quanta in eis qui contra patriam scelerata arma</td><td>5</td></tr><tr><td>ceperunt inesset immanitas. Nam duo haec capita nata</td><td></td></tr><tr><td>sunt post homines natos taeterrima et spurcissima, Dolabella</td><td></td></tr><tr><td>et Antonius: quorum alter effecit quod optarat, de altero</td><td></td></tr><tr><td>patefactum est quid cogitaret. L. Cinna crudelis, C. Marius</td><td></td></tr><tr><td>in iracundia perseverans, L. Sulla vehemens; neque ullius</td><td>10</td></tr><tr><td>horum in ulciscendo acerbitas progressa ultra mortem est;</td><td></td></tr><tr><td>quae tamen poena in civis nimis crudelis putabatur.</td><td></td></tr><tr><td>Ecce tibi geminum in scelere par, invisitatum, inauditum,</td><td>2.1</td></tr><tr><td>ferum, barbarum. Itaque quorum summum quondam</td><td></td></tr><tr><td>inter ipsos odium bellumque meministis, eosdem postea</td><td></td></tr><tr><td>singulari inter se consensu et amore devinxit improbissimae</td><td></td></tr><tr><td>naturae et turpissimae vitae similitudo. Ergo id quod fecit</td><td>5</td></tr><tr><td>Dolabella in quo potuit multis idem minatur Antonius.</td><td></td></tr><tr><td>Sed ille cum procul esset a consulibus exercitibusque nostris</td><td></td></tr><tr><td>neque dum senatum cum populo Romano conspirasse sen-</td><td></td></tr><tr><td>sisset, fretus Antoni copiis ea scelera suscepit quae Romae</td><td></td></tr><tr><td>iam suscepta arbitrabatur a socio furoris sui. Quid ergo</td><td>3.1</td></tr><tr><td>hunc aliud moliri, quid optare censetis aut quam omnino </td><td></td></tr><tr><td>causam esse belli? Omnis, qui libere de re publica sensi-</td><td></td></tr><tr><td>mus, qui dignas nobis sententias diximus, qui populum</td><td></td></tr><tr><td>Romanum liberum esse voluimus, statuit ille quidem non</td><td>5</td></tr><tr><td>inimicos, sed hostis: maiora tamen in nos quam in hostem</td><td></td></tr><tr><td>supplicia meditatur: mortem naturae poenam putat esse,</td><td></td></tr><tr><td>iracundiae tormenta atque cruciatum. Qualis igitur hostis</td><td></td></tr><tr><td>habendus est is a quo victore, si cruciatus absit, mors in</td><td></td></tr><tr><td>benefici parte numeretur? Quam ob rem, patres con-</td><td>10</td></tr><tr><td>scripti, quamquam hortatore non egetis—ipsi enim vestra</td><td></td></tr><tr><td>sponte exarsistis ad libertatis recuperandae cupiditatem—</td><td></td></tr><tr><td>tamen eo maiore animo studioque libertatem defendite quo</td><td></td></tr><tr><td>maiora proposita victis supplicia servitutis videtis. In Gal-</td><td>4.1</td></tr><tr><td>liam invasit Antonius, in Asiam Dolabella, in alienam uter-</td><td></td></tr><tr><td>que provinciam. Alteri se Brutus obiecit impetumque</td><td></td></tr><tr><td>furentis atque omnia divexare ac diripere cupientis vitae</td><td></td></tr><tr><td>suae periculo conligavit, progressu arcuit, a reditu refre-</td><td>5</td></tr><tr><td>navit, obsideri se passus ex utraque parte constrinxit Anto-</td><td></td></tr><tr><td>nium. Alter in Asiam inrupit. Cur? Si ut in Syriam,</td><td></td></tr><tr><td>patebat via et certa neque longa; &lt;sin ut ad Trebonium,&gt;</td><td></td></tr><tr><td>quid opus fuit cum legione? Praemisso Marso nescio quo</td><td></td></tr><tr><td>Octavio, scelerato latrone atque egenti, qui popularetur</td><td>10</td></tr><tr><td>agros, vexaret urbis non ad spem constituendae rei familiaris,</td><td></td></tr><tr><td>quam tenere eum posse negant qui norunt—mihi enim hic</td><td></td></tr><tr><td>senator ignotus est—sed ad praesentem pastum mendici-</td><td></td></tr><tr><td>tatis suae, consecutus est Dolabella. Nulla suspicione belli</td><td>5.1</td></tr><tr><td>—quis enim id putaret?—secutae conlocutiones familia-</td><td></td></tr><tr><td>rissimae cum Trebonio; complexus summae benevolentiae</td><td></td></tr><tr><td>falsi indices exstiterunt in amore simulato; dexterae quae</td><td></td></tr><tr><td>fidei testes esse solebant sunt perfidia et scelere vio-</td><td>5</td></tr><tr><td>latae: nocturnus introitus Zmyrnam quasi in hostium </td><td></td></tr><tr><td>urbem, quae est fidissimorum antiquissimorumque sociorum;</td><td></td></tr><tr><td>oppressus Trebonius, si ut ab eo qui aperte hostis esset,</td><td></td></tr><tr><td>incautus; si ut ab eo qui civis etiam tum speciem ha-</td><td></td></tr><tr><td>beret, miser. Ex quo nimirum documentum nos capere for-</td><td>10</td></tr><tr><td>tuna voluit quid esset victis extimescendum. Consularem</td><td></td></tr><tr><td>hominem consulari imperio provinciam Asiam obtinentem</td><td></td></tr><tr><td>Samiario exsuli tradidit: interficere captum statim noluit,</td><td></td></tr><tr><td>ne nimis, credo, in victoria liberalis videretur. Cum ver-</td><td></td></tr><tr><td>borum contumeliis optimum virum incesto ore lacerasset,</td><td>15</td></tr><tr><td>tum verberibus ac tormentis quaestionem habuit pecuniae</td><td></td></tr><tr><td>publicae, idque per biduum. Post cervicibus fractis caput</td><td></td></tr><tr><td>abscidit, idque adfixum gestari iussit in pilo; reliquum</td><td></td></tr><tr><td>corpus tractum atque laniatum abiecit in mare. Cum hoc</td><td>6.1</td></tr><tr><td>hoste bellandum est cuius taeterrima crudelitate omnis</td><td></td></tr><tr><td>barbaria superata est. Quid loquar de caede civium Roma-</td><td></td></tr><tr><td>norum, de direptione fanorum? Quis est qui pro rerum</td><td></td></tr><tr><td>atrocitate deplorare tantas calamitates queat? Et nunc</td><td>5</td></tr><tr><td>tota Asia vagatur, volitat ut rex; nos alio bello distineri</td><td></td></tr><tr><td>putat: quasi vero non idem unumque bellum sit contra hoc</td><td></td></tr><tr><td>iugum impiorum nefarium. Imaginem M. Antoni crude-</td><td></td></tr><tr><td>litatis in Dolabella cernitis: ex hoc illa efficta est; ab hoc</td><td></td></tr><tr><td>Dolabellae scelerum praecepta sunt tradita. Num leniorem</td><td>10</td></tr><tr><td>quam in Asia Dolabella fuit in Italia, si liceat, fore putatis</td><td></td></tr><tr><td>Antonium? Mihi quidem et ille pervenisse videtur quoad</td><td></td></tr><tr><td>progredi potuerit feri hominis amentia, neque Antonius</td><td></td></tr><tr><td>ullius supplici adhibendi, si potestatem habeat, ullam esse</td><td></td></tr><tr><td>partem relicturus. Ponite igitur ante oculos, patres con-</td><td>7.1</td></tr><tr><td>scripti, miseram illam quidem et flebilem speciem, sed ad</td><td></td></tr><tr><td>incitandos nostros animos necessariam: nocturnum impe- </td><td></td></tr><tr><td>tum in urbem Asiae clarissimam, inruptionem armatorum</td><td></td></tr><tr><td>in Treboni domum, cum miser ille prius latronum gladios</td><td>5</td></tr><tr><td>videret quam quae res esset audisset; furentis introitum</td><td></td></tr><tr><td>Dolabellae, vocem impuram atque os illud infame, vincla,</td><td></td></tr><tr><td>verbera, eculeum, tortorem carnificemque Samiarium: quae</td><td></td></tr><tr><td>tulisse illum fortiter et patienter ferunt. Magna laus meo-</td><td></td></tr><tr><td>que iudicio omnium maxima. Est enim sapientis, quicquid</td><td>10</td></tr><tr><td>homini accidere possit, id praemeditari ferendum modice</td><td></td></tr><tr><td>esse, si evenerit. Maioris omnino est consili providere ne</td><td></td></tr><tr><td>quid tale accidat, animi non minoris fortiter ferre. Ac</td><td>8.1</td></tr><tr><td>Dolabella quidem tam fuit immemor humanitatis—quam-</td><td></td></tr><tr><td>quam eius numquam particeps fuit—ut suam insatiabilem</td><td></td></tr><tr><td>crudelitatem exercuerit non solum in vivo, sed etiam in</td><td></td></tr><tr><td>mortuo; atque in eius corpore lacerando atque vexando,</td><td>5</td></tr><tr><td>cum animum satiare non posset, oculos paverit suos. </td><td></td></tr><tr><td>  O multo miserior Dolabella quam ille quem tu miserri-</td><td></td></tr><tr><td>mum esse voluisti! 'Dolores Trebonius pertulit magnos.'</td><td></td></tr><tr><td>Multi ex morbi gravitate maiores, quos tamen non miseros,</td><td></td></tr><tr><td>sed laboriosos solemus dicere. 'Longus fuit dolor.' Bidui,</td><td>10</td></tr><tr><td>at compluribus annorum saepe multorum. Nec vero gra-</td><td></td></tr><tr><td>viora sunt carnificum cruciamenta quam interdum tormenta</td><td></td></tr><tr><td>morborum. Alia sunt, alia, inquam, o perditissimi homines</td><td>9.1</td></tr><tr><td>et amentissimi, multo miseriora. Nam quo maior vis est</td><td></td></tr><tr><td>animi quam corporis, hoc sunt graviora ea quae concipi-</td><td></td></tr><tr><td>untur animo quam illa quae corpore. Miserior igitur qui</td><td></td></tr><tr><td>suscipit in se scelus quam is qui alterius facinus subire</td><td>5</td></tr><tr><td>cogitur. Cruciatus est a Dolabella Trebonius: et quidem</td><td></td></tr><tr><td>a Carthaginiensibus Regulus. Qua re cum crudelissimi</td><td></td></tr><tr><td>Poeni iudicati sint in hoste, quid in cive de Dolabella</td><td></td></tr><tr><td>iudicandum est? An vero hoc conferendum est aut dubi- </td><td></td></tr><tr><td>tandum uter miserior sit, isne cuius mortem senatus popu-</td><td>10</td></tr><tr><td>lusque Romanus ulcisci cupit, an is qui cunctis senatus</td><td></td></tr><tr><td>sententiis hostis est iudicatus? Nam ceteris quidem vitae</td><td></td></tr><tr><td>partibus quis est qui possit sine Treboni maxima contu-</td><td></td></tr><tr><td>melia conferre vitam Treboni cum Dolabellae? Alterius con-</td><td></td></tr><tr><td>silium, ingenium, humanitatem, innocentiam, magnitudinem</td><td>15</td></tr><tr><td>animi in patria liberanda quis ignorat? Alteri a puero pro</td><td></td></tr><tr><td>deliciis crudelitas fuit; deinde ea libidinum turpitudo ut in</td><td></td></tr><tr><td>hoc sit semper ipse laetatus, quod ea faceret quae sibi</td><td></td></tr><tr><td>obici ne ab inimico quidem possent verecundo. Et hic,</td><td>10.1</td></tr><tr><td>di immortales! aliquando fuit meus. Occulta enim erant</td><td></td></tr><tr><td>vitia non inquirenti. Neque nunc fortasse alienus ab eo</td><td></td></tr><tr><td>essem, nisi ille nobis, nisi moenibus patriae, nisi huic urbi,</td><td></td></tr><tr><td>nisi dis penatibus, nisi aris et focis omnium nostrum, nisi</td><td>5</td></tr><tr><td>denique naturae et humanitati inventus esset inimicus. A</td><td></td></tr><tr><td>quo admoniti diligentius et vigilantius caveamus Antonium. </td><td></td></tr><tr><td>  Etenim Dolabella non ita multos secum habuit notos</td><td></td></tr><tr><td>atque insignis latrones: at videtis quos et quam multos</td><td></td></tr><tr><td>habeat Antonius. Primum Lucium fratrem: quam facem,</td><td>10</td></tr><tr><td>di immortales, quod facinus, quod scelus, quem gurgitem,</td><td></td></tr><tr><td>quam voraginem! Quid eum non sorbere animo, quid non</td><td></td></tr><tr><td>haurire cogitatione, cuius sanguinem non bibere censetis, in</td><td></td></tr><tr><td>cuius possessiones atque fortunas non impudentissimos</td><td></td></tr><tr><td>oculos spe et mente defigere? Quid Censorinum? qui se</td><td>11.1</td></tr><tr><td>verbo praetorem esse urbanum cupere dicebat, re certe</td><td></td></tr><tr><td>noluit. Quid Bestiam? qui consulatum in Bruti locum se</td><td></td></tr><tr><td>petere profitetur. Atque hoc quidem detestabile omen</td><td></td></tr><tr><td>avertat Iuppiter! quam absurdum autem, qui praetor fieri</td><td>5</td></tr><tr><td>non potuerit, petere eum consulatum? nisi forte damna-</td><td></td></tr><tr><td>tionem pro praetura putat. Alter Caesar Vopiscus ille </td><td></td></tr><tr><td>summo ingenio, summa potentia, qui ex aedilitate consula-</td><td></td></tr><tr><td>tum petit, solvatur legibus: quamquam leges eum non</td><td></td></tr><tr><td>tenent propter eximiam, credo, dignitatem. At hic me</td><td>10</td></tr><tr><td>defendente quinquiens absolutus est: sexta palma urbana</td><td></td></tr><tr><td>etiam in gladiatore difficilis. Sed haec iudicum culpa, non</td><td></td></tr><tr><td>mea est. Ego defendi fide optima: illi debuerunt clarissi-</td><td></td></tr><tr><td>mum et praestantissimum senatorem in civitate retinere.</td><td></td></tr><tr><td>Qui tamen nunc nihil aliud agere videtur nisi ut intelle-</td><td>15</td></tr><tr><td>gamus illos quorum res iudicatas inritas fecimus bene et</td><td></td></tr><tr><td>e re publica iudicavisse. Neque hoc in hoc uno est: sunt</td><td>12.1</td></tr><tr><td>alii in isdem castris honeste condemnati, turpiter restituti.</td><td></td></tr><tr><td>Quod horum consilium qui omnibus bonis hostes sunt</td><td></td></tr><tr><td>nisi crudelissimum putatis fore? Accedit Saxa nescio quis,</td><td></td></tr><tr><td>quem nobis Caesar ex ultima Celtiberia tribunum plebis</td><td>5</td></tr><tr><td>dedit, castrorum antea metator, nunc, ut sperat, urbis:</td><td></td></tr><tr><td>a qua cum sit alienus, suo capiti salvis nobis ominetur.</td><td></td></tr><tr><td>Cum hoc veteranus Cafo, quo neminem veterani peius</td><td></td></tr><tr><td>oderunt. His quasi praeter dotem quam in civilibus malis</td><td></td></tr><tr><td>acceperant agrum Campanum est largitus Antonius, ut</td><td>10</td></tr><tr><td>haberent reliquorum nutriculas praediorum. Quibus utinam</td><td></td></tr><tr><td>contenti essent! ferremus, etsi tolerabile non erat, sed quid-</td><td></td></tr><tr><td>vis patiendum fuit, ut hoc taeterrimum bellum non habere-</td><td></td></tr><tr><td>mus. Quid? illa castrorum M. Antoni lumina, nonne</td><td>13.1</td></tr><tr><td>ante oculos proponitis? Primum duos conlegas Antonio-</td><td></td></tr><tr><td>rum et Dolabellae, Nuculam et Lentonem, Italiae divisores</td><td></td></tr><tr><td>lege ea quam senatus per vim latam iudicavit; quorum</td><td></td></tr><tr><td>alter commentatus est mimos, alter egit tragoediam. Quid</td><td>5</td></tr><tr><td>dicam de Apulo Domitio? cuius modo bona proscripta</td><td></td></tr><tr><td>vidi. Tanta procuratorum est neglegentia. At hic nuper</td><td></td></tr><tr><td>sororis filio infudit venenum, non dedit. Sed non possunt</td><td></td></tr><tr><td>non prodige vivere qui nostra bona sperant, cum effundant </td><td></td></tr><tr><td>sua. Vidi etiam P. Deci auctionem, clari viri, qui maiorum</td><td>10</td></tr><tr><td>exempla persequens pro alieno se aere devovit. Emptor</td><td></td></tr><tr><td>tamen in ea auctione inventus est nemo. Hominem ridi-</td><td></td></tr><tr><td>culum qui se exserere aere alieno putet posse, cum vendat</td><td></td></tr><tr><td>aliena. Nam quid ego de Trebellio dicam? quem ultae</td><td>14.1</td></tr><tr><td>videntur Furiae debitorum; vindicem enim novarum tabu-</td><td></td></tr><tr><td>larum novam tabulam vidimus. Quid de T. Planco? quem</td><td></td></tr><tr><td>praestantissimus civis, Aquila, Pollentia expulit et quidem</td><td></td></tr><tr><td>crure fracto: quod utinam illi ante accidisset, ne huc redire</td><td>5</td></tr><tr><td>potuisset! Lumen et decus illius exercitus paene praeterii,</td><td></td></tr><tr><td>T. Annium Cimbrum, Lysidici filium, Lysidicum ipsum,</td><td></td></tr><tr><td>quoniam omnia iura dissolvit, nisi forte iure Germanum</td><td></td></tr><tr><td>Cimber occidit. Cum hanc et huius generis copiam tantam</td><td></td></tr><tr><td>habeat Antonius, quod scelus omittet, cum Dolabella tantis</td><td>10</td></tr><tr><td>se obstrinxerit parricidiis nequaquam pari latronum manu</td><td></td></tr><tr><td>et copia? Quapropter, ut invitus saepe dissensi a Q. Fufio,</td><td>15.1</td></tr><tr><td>ita sum eius sententiae libenter adsensus: ex quo iudicare</td><td></td></tr><tr><td>debetis me non cum homine solere, sed cum causa dissi-</td><td></td></tr><tr><td>dere. Itaque non adsentior solum sed etiam gratias ago</td><td></td></tr><tr><td>Fufio: dixit enim severam, gravem, re publica dignam</td><td>5</td></tr><tr><td>sententiam: iudicavit hostem Dolabellam; bona censuit</td><td></td></tr><tr><td>publice possidenda. Quo cum addi nihil potuisset—quid</td><td></td></tr><tr><td>enim atrocius potuit, quid severius decernere?—dixit</td><td></td></tr><tr><td>tamen, si quis eorum qui post se rogati essent graviorem</td><td></td></tr><tr><td>sententiam dixisset, in eam se iturum. Quam severitatem</td><td>10</td></tr><tr><td>quis potest non laudare? </td><td></td></tr><tr><td>  Nunc, quoniam hostis est iudicatus Dolabella, bello est</td><td>16.1</td></tr><tr><td>persequendus. Neque enim quiescit; habet legionem, </td><td></td></tr><tr><td>habet fugitivos, habet sceleratam impiorum manum; est</td><td></td></tr><tr><td>ipse confidens, impotens, gladiatorio generi mortis addictus.</td><td></td></tr><tr><td>Quam ob rem, quoniam Dolabella hesterno die hoste de-</td><td>5</td></tr><tr><td>creto bellum gerendum est, imperator est deligendus. Duae</td><td></td></tr><tr><td>dictae sunt sententiae quarum neutram probo: alteram</td><td></td></tr><tr><td>quia semper, nisi cum est necesse, periculosam arbitror;</td><td></td></tr><tr><td>alteram quia alienam his temporibus existimo. Nam ex-</td><td>17.1</td></tr><tr><td>traordinarium imperium populare atque ventosum est,</td><td></td></tr><tr><td>minime nostrae gravitatis, minime huius ordinis. Bello</td><td></td></tr><tr><td>Antiochino magno et gravi, cum L. Scipioni provincia Asia</td><td></td></tr><tr><td>obvenisset, parumque in eo putaretur esse animi, parum</td><td>5</td></tr><tr><td>roboris, senatusque ad conlegam eius, C. Laelium, illius</td><td></td></tr><tr><td>Sapientis patrem, negotium deferret, surrexit P. Africanus,</td><td></td></tr><tr><td>frater maior L. Scipionis, et illam ignominiam a familia</td><td></td></tr><tr><td>deprecatus est, dixitque et in fratre suo summam virtutem</td><td></td></tr><tr><td>esse summumque consilium neque se ei legatum, id aetatis</td><td>10</td></tr><tr><td>eisque rebus gestis, defuturum. Quod cum ab eo esset</td><td></td></tr><tr><td>dictum, nihil est de Scipionis provincia commutatum; nec</td><td></td></tr><tr><td>plus extraordinarium imperium ad id bellum quaesitum</td><td></td></tr><tr><td>quam duobus antea maximis Punicis bellis quae a con-</td><td></td></tr><tr><td>sulibus aut a dictatoribus gesta et confecta sunt, quam</td><td>15</td></tr><tr><td>Pyrrhi, quam Philippi, quam post Achaico bello, quam</td><td></td></tr><tr><td>Punico tertio; ad quod populus Romanus ita sibi ipse</td><td></td></tr><tr><td>delegit idoneum ducem, P. Scipionem, ut eum tamen bel-</td><td></td></tr><tr><td>lum gerere consulem vellet. Cum Aristonico bellum</td><td>18.1</td></tr><tr><td>gerendum fuit P. Licinio L. Valerio consulibus. Rogatus</td><td></td></tr><tr><td>est populus quem id bellum gerere placeret. Crassus con-</td><td></td></tr><tr><td>sul, pontifex maximus, Flacco conlegae, flamini Martiali,</td><td></td></tr><tr><td>multam dixit, si a sacris discessisset: quam multam populus </td><td>5</td></tr><tr><td>Romanus remisit; pontifici tamen flaminem parere iussit.</td><td></td></tr><tr><td>Sed ne tum quidem populus Romanus ad privatum detulit</td><td></td></tr><tr><td>bellum, quamquam erat Africanus qui anno ante de Numan-</td><td></td></tr><tr><td>tinis triumpharat; qui, cum longe omnis belli gloria et</td><td></td></tr><tr><td>virtute superaret, duas tamen tribus solas tulit. Ita populus</td><td>10</td></tr><tr><td>Romanus consuli potius Crasso quam privato Africano</td><td></td></tr><tr><td>bellum gerendum dedit. De Cn. Pompei imperiis, summi</td><td></td></tr><tr><td>viri atque omnium principis, tribuni plebis turbulenti tule-</td><td></td></tr><tr><td>runt. Nam Sertorianum bellum a senatu privato datum</td><td></td></tr><tr><td>est, quia consules recusabant, cum L. Philippus pro con-</td><td>15</td></tr><tr><td>sulibus eum se mittere dixit, non pro consule. Quae igitur</td><td>19.1</td></tr><tr><td>haec comitia, aut quam ambitionem constantissimus et</td><td></td></tr><tr><td>gravissimus civis, L. Caesar, in senatum introduxit? Claris-</td><td></td></tr><tr><td>simo viro atque innocentissimo decrevit imperium, privato</td><td></td></tr><tr><td>tamen: in quo maximum nobis onus imposuit. Adsensus</td><td>5</td></tr><tr><td>ero, ambitionem induxero in curiam; negaro, videbor suf-</td><td></td></tr><tr><td>fragio meo, tamquam comitiis, honorem homini amicissimo</td><td></td></tr><tr><td>denegavisse. Quod si comitia placet in senatu haberi,</td><td></td></tr><tr><td>petamus, ambiamus, tabella modo detur nobis, sicut populo</td><td></td></tr><tr><td>data est. Cur committis, Caesar, ut aut praestantissimus</td><td>10</td></tr><tr><td>vir, si tibi non sit adsensum, repulsam tulisse videatur aut</td><td></td></tr><tr><td>unus quisque nostrum praeteritus, si, cum pari dignitate</td><td></td></tr><tr><td>simus, eodem honore digni non putemur? At enim—nam</td><td>20.1</td></tr><tr><td>id exaudio—C. Caesari adulescentulo imperium extraordi-</td><td></td></tr><tr><td>narium mea sententia dedi. Ille enim mihi praesidium</td><td></td></tr><tr><td>extraordinarium dederat: cum dico mihi, senatui dico popu-</td><td></td></tr><tr><td>loque Romano. A quo praesidium res publica, ne cogi-</td><td>5</td></tr><tr><td>tatum quidem, tantum haberet ut sine eo salva esse non</td><td></td></tr><tr><td>posset, huic extraordinarium imperium non darem? Aut</td><td></td></tr><tr><td>exercitus adimendus aut imperium dandum fuit. Quae est</td><td></td></tr><tr><td>enim ratio aut qui potest fieri ut sine imperio teneatur exer- </td><td></td></tr><tr><td>citus? Non igitur, quod ereptum non est, id existimandum</td><td>10</td></tr><tr><td>est datum. Eripuissetis C. Caesari, patres conscripti, impe-</td><td></td></tr><tr><td>rium, nisi dedissetis. Milites veterani qui illius auctori-</td><td></td></tr><tr><td>tatem, imperium, nomen secuti pro re publica arma ceperant</td><td></td></tr><tr><td>volebant sibi ab illo imperari; legio Martia et legio quarta</td><td></td></tr><tr><td>ita se contulerant ad auctoritatem senatus et rei publicae</td><td>15</td></tr><tr><td>dignitatem ut deposcerent imperatorem et ducem C. Cae-</td><td></td></tr><tr><td>sarem. Imperium C. Caesari belli necessitas, fascis senatus</td><td></td></tr><tr><td>dedit. Otioso vero et nihil agenti privato, obsecro te,</td><td></td></tr><tr><td>L. Caesar—cum peritissimo homine mihi res est—quando</td><td></td></tr><tr><td>imperium senatus dedit? </td><td>20</td></tr><tr><td>  Sed de hoc quidem hactenus, ne refragari homini amicis-</td><td></td></tr><tr><td>simo ac de me optime merito videar. Etsi quis potest</td><td></td></tr><tr><td>refragari non modo non petenti verum etiam recusanti?</td><td></td></tr><tr><td>Illa vero, patres conscripti, aliena consulum dignitate, aliena</td><td>21.1</td></tr><tr><td>temporum gravitate sententia est ut consules Dolabellae</td><td></td></tr><tr><td>persequendi causa Asiam et Syriam sortiantur. Dicam cur</td><td></td></tr><tr><td>inutile rei publicae, sed prius quam turpe consulibus sit</td><td></td></tr><tr><td>videte. Cum consul designatus obsideatur, cum in eo</td><td>5</td></tr><tr><td>liberando salus sit posita rei publicae, cum a populo Ro-</td><td></td></tr><tr><td>mano pestiferi cives parricidaeque desciverint, cumque id</td><td></td></tr><tr><td>bellum geramus quo bello de dignitate, de libertate, de vita</td><td></td></tr><tr><td>decernamus, si in potestatem quis Antoni venerit, proposita</td><td></td></tr><tr><td>sint tormenta atque cruciatus, cumque harum rerum omnium</td><td>10</td></tr><tr><td>decertatio consulibus optimis et fortissimis commissa et</td><td></td></tr><tr><td>commendata sit, Asiae et Syriae mentio fiet, ut aut su-</td><td></td></tr><tr><td>spicioni crimen aut invidiae materiam dedisse videamur?</td><td></td></tr><tr><td>At vero ita decernunt 'ut liberato Bruto': id enim resta-</td><td>22.1</td></tr><tr><td>bat, ut relicto, deserto, prodito. Ego vero mentionem</td><td></td></tr><tr><td>omnino provinciarum factam dico alienissimo tempore.</td><td></td></tr><tr><td>Quamvis enim intentus animus tuus sit, C. Pansa, sicut est, </td><td></td></tr><tr><td>ad virum fortissimum et omnium clarissimum liberandum,</td><td>5</td></tr><tr><td>tamen rerum natura cogit te necessario referre animum</td><td></td></tr><tr><td>aliquando ad Dolabellam persequendum et partem aliquam</td><td></td></tr><tr><td>in Asiam et Syriam derivare curae et cogitationis tuae. Si</td><td></td></tr><tr><td>autem fieri posset, vel pluris te animos habere vellem quos</td><td></td></tr><tr><td>omnis ad Mutinam intenderes. Quod quoniam fieri non</td><td>10</td></tr><tr><td>potest, isto &lt;te&gt; animo quem habes praestantissimum atque</td><td></td></tr><tr><td>optimum nihil volumus nisi de Bruto cogitare. Facis tu id</td><td>23.1</td></tr><tr><td>quidem et eo maxime incumbis, intellego; duas tamen</td><td></td></tr><tr><td>res, magnas praesertim, non modo agere uno tempore sed</td><td></td></tr><tr><td>ne cogitando quidem explicare quisquam potest. Incitare</td><td></td></tr><tr><td>et inflammare tuum istuc praestantissimum studium, non</td><td>5</td></tr><tr><td>ad aliam ulla ex parte curam transferre debemus. Adde</td><td></td></tr><tr><td>istuc sermones hominum, adde suspiciones, adde invidiam:</td><td></td></tr><tr><td>imitare me quem tu semper laudasti: qui instructam orna-</td><td></td></tr><tr><td>tamque a senatu provinciam deposui ut incendium patriae</td><td></td></tr><tr><td>omissa omni cogitatione restinguerem. Nemo erit praeter</td><td>10</td></tr><tr><td>unum me quicum profecto, si quid interesse tua putasses,</td><td></td></tr><tr><td>pro summa familiaritate nostra communicasses, qui credat</td><td></td></tr><tr><td>te invito provinciam tibi esse decretam. Hanc, quaeso,</td><td></td></tr><tr><td>pro tua singulari sapientia reprime famam atque effice ne id</td><td></td></tr><tr><td>quod non curas cupere videare. Quod quidem eo vehe-</td><td>24.1</td></tr><tr><td>mentius tibi laborandum est quia in eandem cadere su-</td><td></td></tr><tr><td>spicionem conlega, vir clarissimus, non potest. Nihil horum</td><td></td></tr><tr><td>scit, nihil suspicatur; bellum gerit, in acie stat, de sanguine</td><td></td></tr><tr><td>et de spiritu decertat; ante provinciam sibi decretam audiet</td><td>5</td></tr><tr><td>quam potuerit tempus ei rei datum suspicari. Vereor ne</td><td></td></tr><tr><td>exercitus quoque nostri qui non dilectus necessitate, sed</td><td></td></tr><tr><td>voluntariis studiis se ad rem publicam contulerunt tardentur</td><td></td></tr><tr><td>animis, si quicquam aliud a nobis nisi de instanti bello</td><td></td></tr><tr><td>cogitatum putabunt. Quod si provinciae consulibus expe- </td><td>10</td></tr><tr><td>tendae videntur, sicut saepe multis clarissimis viris expetitae</td><td></td></tr><tr><td>sunt, reddite prius nobis Brutum, lumen et decus civitatis;</td><td></td></tr><tr><td>qui ita conservandus est ut id signum quod de caelo</td><td></td></tr><tr><td>delapsum Vestae custodiis continetur; quo salvo salvi</td><td></td></tr><tr><td>sumus futuri. Tunc vel in caelum vos, si fieri potuerit,</td><td>15</td></tr><tr><td>umeris nostris tollemus; provincias certe dignissimas vobis</td><td></td></tr><tr><td>deligemus; nunc quod agitur agamus. Agitur autem liberi-</td><td></td></tr><tr><td>ne vivamus an mortem obeamus, quae certe servituti</td><td></td></tr><tr><td>anteponenda est. Quid? si etiam tarditatem adfert ista</td><td>25.1</td></tr><tr><td>sententia ad Dolabellam persequendum? Quando enim</td><td></td></tr><tr><td>veniet consul? An id exspectamus quoad ne vestigium qui-</td><td></td></tr><tr><td>dem Asiae civitatum atque urbium relinquatur? At mittent</td><td></td></tr><tr><td>aliquem de suo numero. Valde mihi probari potest qui</td><td>5</td></tr><tr><td>paulo ante clarissimo viro privato imperium extra ordinem</td><td></td></tr><tr><td>non dedi. At hominem dignum mittent. Num P. Servilio</td><td></td></tr><tr><td>digniorem? At eum quidem civitas non habet. Quod</td><td></td></tr><tr><td>ergo ipse nemini putavi dandum, ne a senatu quidem, id</td><td></td></tr><tr><td>ego unius iudicio delatum comprobem? Expedito nobis</td><td>26.1</td></tr><tr><td>homine et parato, patres conscripti, opus est et eo qui</td><td></td></tr><tr><td>imperium legitimum habeat, qui praeterea auctoritatem,</td><td></td></tr><tr><td>nomen, exercitum, perspectum animum in re publica</td><td></td></tr><tr><td>liberanda. </td><td>5</td></tr><tr><td>  Quis igitur is est? Aut M. Brutus aut C. Cassius aut uter-</td><td></td></tr><tr><td>que. Decernerem plane, sicut multa 'consules, alter ambove,'</td><td></td></tr><tr><td>ni Brutum conligassemus in Graecia et eius auxilium ad</td><td></td></tr><tr><td>Italiam vergere quam ad Asiam maluissemus; non ut ex</td><td></td></tr><tr><td>acie respectum haberemus, sed ut ea ipsa acies subsidium</td><td>10</td></tr><tr><td>haberet etiam transmarinum. Praeterea, patres conscripti, </td><td></td></tr><tr><td>M. Brutum retinet etiam nunc C. Antonius, qui tenet Apol-</td><td></td></tr><tr><td>loniam, magnam urbem et gravem; tenet, opinor, Bylli-</td><td></td></tr><tr><td>dem, tenet Amantiam, instat Epiro, urget Oricum, habet</td><td></td></tr><tr><td>aliquot cohortis, habet equitatum. Hinc si Brutus erit</td><td>15</td></tr><tr><td>traductus ad aliud bellum, Graeciam certe amiserimus. Est</td><td></td></tr><tr><td>autem etiam de Brundisio atque illa ora Italiae providen-</td><td></td></tr><tr><td>dum. Quamquam miror tam diu morari Antonium; solet</td><td></td></tr><tr><td>enim ipse accipere manicas nec diutius obsidionis metum</td><td></td></tr><tr><td>sustinere. Quod si confecerit Brutus et intellexerit plus se</td><td>20</td></tr><tr><td>rei publicae profuturum, si Dolabellam persequatur quam</td><td></td></tr><tr><td>si in Graecia maneat, aget ipse per sese, ut adhuc quoque</td><td></td></tr><tr><td>fecit, neque in tot incendiis quibus confestim succurrendum</td><td></td></tr><tr><td>est exspectabit senatum. Nam et Brutus et Cassius multis</td><td>27.1</td></tr><tr><td>iam in rebus ipse sibi senatus fuit. Necesse est enim in</td><td></td></tr><tr><td>tanta conversione et perturbatione omnium rerum tempori-</td><td></td></tr><tr><td>bus potius parere quam moribus. Nec enim nunc primum</td><td></td></tr><tr><td>aut Brutus aut Cassius salutem libertatemque patriae legem</td><td>5</td></tr><tr><td>sanctissimam et morem optimum iudicavit. Itaque si ad</td><td></td></tr><tr><td>nos nihil referretur de Dolabella persequendo, tamen ego</td><td></td></tr><tr><td>pro decreto putarem, cum essent tales virtute, auctoritate,</td><td></td></tr><tr><td>nobilitate &lt;ei&gt; summi viri quorum alterius iam nobis notus</td><td></td></tr><tr><td>esset exercitus, alterius auditus. Num igitur Brutus ex-</td><td>10</td></tr><tr><td>spectavit decreta nostra, cum studia nosset? Neque enim</td><td></td></tr><tr><td>est in provinciam suam Cretam profectus: in Macedoniam</td><td></td></tr><tr><td>alienam advolavit; omnia sua putavit quae vos vestra esse</td><td></td></tr><tr><td>velitis; legiones conscripsit novas, excepit veteres; equita-</td><td></td></tr><tr><td>tum ad se abduxit Dolabellae atque eum nondum tanto</td><td>15</td></tr><tr><td>parricidio oblitum hostem sua sententia iudicavit. Nam ni</td><td></td></tr><tr><td>ita esset, quo iure equitatum a consule abduceret? Quid?</td><td>28.1</td></tr><tr><td>C. Cassius, pari magnitudine animi et consili praeditus, </td><td></td></tr><tr><td>nonne eo ex Italia consilio profectus est ut prohiberet</td><td></td></tr><tr><td>Syria Dolabellam? Qua lege, quo iure? Eo quod Iuppi-</td><td></td></tr><tr><td>ter ipse sanxit, ut omnia quae rei publicae salutaria essent</td><td>5</td></tr><tr><td>legitima et iusta haberentur. Est enim lex nihil aliud nisi</td><td></td></tr><tr><td>recta et a numine deorum tracta ratio, imperans honesta,</td><td></td></tr><tr><td>prohibens contraria. Huic igitur legi paruit Cassius, cum</td><td></td></tr><tr><td>est in Syriam profectus, alienam provinciam, si homines</td><td></td></tr><tr><td>legibus scriptis uterentur, eis vero oppressis suam lege</td><td>10</td></tr><tr><td>naturae. Sed ut ea vestra quoque auctoritate firmetur,</td><td>29.1</td></tr><tr><td>censeo: cum P. Dolabella quique eius crudelissimi et tae-</td><td></td></tr><tr><td>terrimi facinoris ministri, socii, adiutores fuerunt hostes</td><td></td></tr><tr><td>populi Romani a senatu iudicati sint, cumque senatus</td><td></td></tr><tr><td>P. Dolabellam bello persequendum censuerit, ut is qui</td><td>5</td></tr><tr><td>omnia deorum hominumque iura novo, inaudito, inexpiabili</td><td></td></tr><tr><td>scelere polluerit nefarioque se patriae parricidio obstrinxerit</td><td></td></tr><tr><td>poenas dis hominibusque meritas debitasque persolvat, sena-</td><td>30.1</td></tr><tr><td>tui placere C. Cassium pro consule provinciam Syriam</td><td></td></tr><tr><td>obtinere, ut qui optimo iure eam provinciam obtinuerit,</td><td></td></tr><tr><td>eum a Q. Marcio Crispo pro consule, L. Statio Murco pro</td><td></td></tr><tr><td>consule, A. Allieno legato exercitus accipere, eosque ei tra-</td><td>5</td></tr><tr><td>dere, cumque eis copiis et si quas praeterea paraverit bello</td><td></td></tr><tr><td>P. Dolabellam terra marique persequi. Eius belli gerendi</td><td></td></tr><tr><td>causa quibus ei videatur navis, nautas, pecuniam cetera-</td><td></td></tr><tr><td>que quae ad id bellum gerendum pertineant, ut imperandi</td><td></td></tr><tr><td>in Syria, Asia, Bithynia, Ponto ius potestatemque habeat,</td><td>10</td></tr><tr><td>utique, quamcumque in provinciam eius belli gerendi causa</td><td></td></tr><tr><td>advenerit, ibi maius imperium C. Cassi pro consule sit</td><td></td></tr><tr><td>quam eius erit qui eam provinciam tum obtinebit, cum</td><td></td></tr><tr><td>C. Cassius pro consule in eam provinciam venerit; regem</td><td>31.1</td></tr><tr><td>Deiotarum patrem et regem Deiotarum filium, si, ut multis </td><td></td></tr><tr><td>bellis saepe numero imperium populi Romani iuverint, item</td><td></td></tr><tr><td>C. Cassium pro consule copiis suis opibusque iuvissent,</td><td></td></tr><tr><td>senatui populoque Romano gratum esse facturos. Itemque</td><td>5</td></tr><tr><td>si ceteri reges, tetrarchae dynastaeque fecissent, senatum</td><td></td></tr><tr><td>populumque Romanum eorum offici non immemorem</td><td></td></tr><tr><td>futurum. Vtique C. Pansa A. Hirtius consules, alter am-</td><td></td></tr><tr><td>bove, si eis videretur, re publica recuperata de provinciis</td><td></td></tr><tr><td>consularibus, praetoriis, ad hunc ordinem primo quoque</td><td>10</td></tr><tr><td>tempore referant. Interea provinciae ab eis a quibus</td><td></td></tr><tr><td>obtinentur obtineantur quoad cuique ex senatus consulto</td><td></td></tr><tr><td>successum sit. </td><td></td></tr><tr><td>  Hoc senatus consulto ardentem inflammabitis et armatum</td><td>32.1</td></tr><tr><td>armabitis Cassium; nec enim animum eius potestis ignorare</td><td></td></tr><tr><td>nec copias. Animus is est quem videtis; copiae quas</td><td></td></tr><tr><td>audistis, fortes et constantes viri, qui ne vivo quidem Tre-</td><td></td></tr><tr><td>bonio Dolabellae latrocinium in Syriam penetrare sivissent.</td><td>5</td></tr><tr><td>Allienus, familiaris et necessarius meus, post interitum</td><td></td></tr><tr><td>Treboni profecto ne dici quidem se legatum Dolabellae</td><td></td></tr><tr><td>volet. Est Q. Caecili Bassi, privati illius quidem, sed fortis</td><td></td></tr><tr><td>et praeclari viri, robustus et victor exercitus. Deiotari regis</td><td>33.1</td></tr><tr><td>et patris et fili et magnus et nostro more institutus exercitus;</td><td></td></tr><tr><td>summa in filio spes, summa ingeni indoles, summa</td><td></td></tr><tr><td>virtus. Quid de patre dicam? cuius benevolentia in popu-</td><td></td></tr><tr><td>lum Romanum est ipsius aequalis aetati; qui non solum</td><td>5</td></tr><tr><td>socius imperatorum nostrorum fuit in bellis verum etiam</td><td></td></tr><tr><td>dux copiarum suarum. Quae de illo viro Sulla, quae</td><td></td></tr><tr><td>Murena, quae Servilius, quae Lucullus, quam ornate, quam</td><td></td></tr><tr><td>honorifice, quam graviter saepe in senatu praedicaverunt?</td><td></td></tr><tr><td>Quid de Cn. Pompeio loquar? qui unum Deiotarum in toto </td><td>34.1</td></tr><tr><td>orbe terrarum ex animo amicum vereque benevolum, unum</td><td></td></tr><tr><td>fidelem populo Romano iudicavit. Fuimus imperatores ego</td><td></td></tr><tr><td>et M. Bibulus in propinquis finitimisque provinciis: ab</td><td></td></tr><tr><td>eodem rege adiuti sumus et equitatu et pedestribus copiis.</td><td>5</td></tr><tr><td>Secutum est hoc acerbissimum et calamitosissimum civile</td><td></td></tr><tr><td>bellum in quo quid faciendum Deiotaro, quid omnino</td><td></td></tr><tr><td>rectius fuerit dicere non est necesse, praesertim cum contra</td><td></td></tr><tr><td>ac Deiotarus sensit victoria belli iudicarit. Quo in bello si</td><td></td></tr><tr><td>fuit error, communis ei fuit cum senatu; sin recta sententia,</td><td>10</td></tr><tr><td>ne victa quidem causa vituperanda est. Ad has copias</td><td></td></tr><tr><td>accedent alii reges, etiam dilectus accedent. Neque vero</td><td>35.1</td></tr><tr><td>classes deerunt: tanti Tyrii Cassium faciunt, tantum eius in</td><td></td></tr><tr><td>Syria nomen atque Phoenice est. Paratum habet impera-</td><td></td></tr><tr><td>torem C. Cassium, patres conscripti, res publica contra</td><td></td></tr><tr><td>Dolabellam nec paratum solum sed peritum atque fortem.</td><td>5</td></tr><tr><td>Magnas ille res gessit ante Bibuli, summi viri, adventum,</td><td></td></tr><tr><td>cum Parthorum nobilissimos duces maximas copias fudit</td><td></td></tr><tr><td>Syriamque immani Parthorum impetu liberavit. Maximam</td><td></td></tr><tr><td>eius et singularem laudem praetermitto; cuius enim praedi-</td><td></td></tr><tr><td>catio nondum omnibus grata est, hanc memoriae potius</td><td>10</td></tr><tr><td>quam vocis testimonio conservemus. Animadverti, patres</td><td>36.1</td></tr><tr><td>conscripti, exaudivi etiam nimium a me Brutum ornari;</td><td></td></tr><tr><td>Cassio vero sententia mea dominatum et principatum dari.</td><td></td></tr><tr><td>Quos ego orno? Nempe eos qui ipsi sunt ornamenta rei</td><td></td></tr><tr><td>publicae. Quid? D. Brutum nonne omnibus sententiis</td><td>5</td></tr><tr><td>semper ornavi? Num igitur reprehenditis? An Antonios</td><td></td></tr><tr><td>potius ornarem, non modo suarum familiarum sed Romani</td><td></td></tr><tr><td>nominis probra atque dedecora? an Censorinum ornem in</td><td></td></tr><tr><td>bello hostem, in pace sectorem? an cetera ex eodem latro- </td><td></td></tr><tr><td>cinio naufragia conligam? Ego vero istos oti, concordiae,</td><td>10</td></tr><tr><td>legum, iudiciorum, libertatis inimicos tantum abest ut ornem</td><td></td></tr><tr><td>ut effici non possit quin eos tam oderim quam rem publicam</td><td></td></tr><tr><td>diligo. 'Vide,' inquit 'ne veteranos offendas:' hoc enim</td><td>37.1</td></tr><tr><td>vel maxime exaudio. Ego autem veteranos tueri debeo, sed</td><td></td></tr><tr><td>eos quibus sanitas est; certe timere non debeo. Eos vero</td><td></td></tr><tr><td>veteranos qui pro re publica arma ceperunt secutique sunt</td><td></td></tr><tr><td>C. Caesarem auctorem beneficiorum paternorum, hodieque</td><td>5</td></tr><tr><td>rem publicam defendunt vitae suae periculo, non tueri solum</td><td></td></tr><tr><td>sed etiam commodis augere debeo. Qui autem quiescunt,</td><td></td></tr><tr><td>ut septima, ut octava legio, in magna gloria et laude po-</td><td></td></tr><tr><td>nendos puto. Comites vero Antoni qui, postquam beneficia</td><td></td></tr><tr><td>Caesaris comederunt, consulem designatum obsident, huic</td><td>10</td></tr><tr><td>urbi ferro ignique minitantur, Saxae se et Cafoni tradiderunt</td><td></td></tr><tr><td>ad facinus praedamque natis, num quis est qui tuendos</td><td></td></tr><tr><td>putet? Ergo aut boni sunt quos etiam ornare, aut quieti</td><td></td></tr><tr><td>quos conservare debemus, aut impii quorum contra furorem</td><td></td></tr><tr><td>bellum et iusta arma cepimus. Quorum igitur veteranorum</td><td>38.1</td></tr><tr><td>animos ne offendamus veremur? eorumne qui D. Brutum</td><td></td></tr><tr><td>obsidione cupiunt liberare? Quibus cum Bruti salus cara sit,</td><td></td></tr><tr><td>qui possunt Cassi nomen odisse? An eorum qui utrisque</td><td></td></tr><tr><td>armis vacant? Non vereor ne acerbus cuiquam istorum sit</td><td>5</td></tr><tr><td>qui otio delectantur. Tertio vero generi non militum vete-</td><td></td></tr><tr><td>ranorum, sed importunissimorum hostium cupio quam acer-</td><td></td></tr><tr><td>bissimum dolorem inurere. Quamquam, patres conscripti,</td><td></td></tr><tr><td>quousque sententias dicemus veteranorum arbitratu? Quod</td><td></td></tr><tr><td>eorum tantum fastidium est, quae tanta adrogantia ut ad</td><td>10</td></tr><tr><td>arbitrium illorum imperatores etiam deligamus? Ego autem</td><td>39.1</td></tr><tr><td>—dicendum est enim, patres conscripti, quod sentio—non </td><td></td></tr><tr><td>tam veteranos metuendos nobis arbitror quam quid tirones</td><td></td></tr><tr><td>milites, flos Italiae, quid novae legiones ad liberandam</td><td></td></tr><tr><td>patriam paratissimae, quid cuncta Italia de vestra gravitate</td><td>5</td></tr><tr><td>sentiat. Nihil enim semper floret; aetas succedit aetati:</td><td></td></tr><tr><td>diu legiones Caesaris viguerunt; nunc vigent Pansae, vigent</td><td></td></tr><tr><td>Hirti, vigent Caesaris fili, vigent Planci; vincunt numero,</td><td></td></tr><tr><td>vincunt aetatibus; nimirum etiam auctoritate vincunt. Id</td><td></td></tr><tr><td>enim bellum gerunt quod ab omnibus gentibus compro-</td><td>10</td></tr><tr><td>batur. Itaque his praemia promissa sunt, illis persoluta.</td><td></td></tr><tr><td>Fruantur illi suis, persolvantur his quae spopondimus. Id</td><td></td></tr><tr><td>enim deos immortalis spero aequissimum iudicare. Quae</td><td>40.1</td></tr><tr><td>cum ita sint, eam quam dixi sententiam vobis, patres con-</td><td></td></tr><tr><td>scripti, censeo comprobandam. </td><td></td></tr>
        </table>