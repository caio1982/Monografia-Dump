<table>
          <script>targetHit=0;</script>
          <tr class="title first  date"><td>c<span class="snum">.</span> x Kal<span class="snum">.</span> Mai<span class="snum">.</span> <span class="snum">49</span> in Cumano</td><td></td></tr><tr class="title last  "><td>M. CICERO S. D. SER. SULPICIO</td><td></td></tr><tr><td>C. Trebatius, familiaris meus, ad me scripsit te ex se quaesisse</td><td>4.1.1.1</td></tr><tr><td>quibus in locis essem, molesteque te ferre quod me propter</td><td></td></tr><tr><td>valetudinem tuam, cum ad urbem accessissem, non vidisses,</td><td></td></tr><tr><td>et hoc tempore velle te mecum, si propius accessissem, de</td><td></td></tr><tr><td>officio utriusque nostrum communicare. </td><td>5</td></tr><tr><td>  Utinam, Servi, salvis rebus (sic enim est dicendum)</td><td></td></tr><tr><td>colloqui potuissemus inter nos! profecto aliquid opis occidenti</td><td></td></tr><tr><td>rei publicae tulissemus. cognoram enim iam absens te haec</td><td></td></tr><tr><td>mala multo ante providentem defensorem pacis et in consulatu</td><td></td></tr><tr><td>tuo et post consulatum fuisse. ego autem, cum consilium tuum</td><td>10</td></tr><tr><td>probarem et idem ipse sentirem, nihil proficiebam. sero enim</td><td></td></tr><tr><td>veneram, solus eram, rudis esse videbar in causa, incideram</td><td></td></tr><tr><td>in hominum pugnandi cupidorum insanias. nunc, quoniam</td><td></td></tr><tr><td>nihil iam videmur opitulari posse rei publicae, si quid est in</td><td></td></tr><tr><td>quo nobismet ipsis consulere possimus, non ut aliquid ex</td><td>15</td></tr><tr><td>pristino statu nostro retineamus sed ut quam honestissime</td><td></td></tr><tr><td>lugeamus, nemo est omnium quicum potius mihi quam </td><td></td></tr><tr><td>tecum communicandum putem. nec enim clarissimorum</td><td></td></tr><tr><td>virorum, quorum similes esse debemus, exempla neque</td><td></td></tr><tr><td>doctissimorum, quos semper coluisti, praecepta te fugiunt.</td><td>20</td></tr><tr><td>atque ipse antea ad te scripsissem te frustra in senatum, sive</td><td></td></tr><tr><td>potius in conventum senatorum, esse venturum, ni veritus</td><td></td></tr><tr><td>essem ne eius animum offenderem qui a me ut te imitarer</td><td></td></tr><tr><td>petebat. cui quidem ego, cum me rogaret ut adessem in</td><td></td></tr><tr><td>senatu, eadem omnia quae a te de pace et de Hispaniis dicta</td><td>25</td></tr><tr><td>sunt ostendi me esse dicturum. </td><td></td></tr><tr><td>  Res vides quo modo se habeat: orbem terrarum imperiis</td><td>2.1</td></tr><tr><td>distributis ardere bello, urbem sine legibus, sine iudiciis, sine</td><td></td></tr><tr><td>iure, sine fide relictam direptioni et incendiis. itaque mihi</td><td></td></tr><tr><td>venire in mentem nihil potest non modo quod sperem sed</td><td></td></tr><tr><td>vix iam quod audeam optare. sin autem tibi, homini</td><td>5</td></tr><tr><td>prudentissimo, videtur utile esse nos colloqui, quamquam</td><td></td></tr><tr><td>longius etiam cogitabam ab urbe discedere, cuius iam etiam</td><td></td></tr><tr><td>nomen invitus audio, tamen propius accedam; Trebatioque</td><td></td></tr><tr><td>mandavi ut, si quid tu eum velles ad me mittere, ne recusaret,</td><td></td></tr><tr><td>idque ut facias velim, aut, si quem tuorum fidelium voles, ad</td><td>10</td></tr><tr><td>me mittas, ne aut tibi exire ex urbe necesse sit aut mihi</td><td></td></tr><tr><td>accedere. ego tantum tibi tribuo quantum mihi fortasse</td><td></td></tr><tr><td>adrogo, ut exploratum habeam quicquid nos communi</td><td></td></tr><tr><td>sententia statuerimus id omnis homines probaturos. </td><td></td></tr><tr><td>  Vale.</td><td>15</td></tr>
        </table>