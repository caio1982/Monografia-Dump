<table>
          <script>targetHit=0;</script>
          <tr><td>  Mihi quidem etiam Democritus vir magnus in pri-</td><td>1.120.1</td></tr><tr><td>mis, cuius fontibus Epicurus hortulos suos inrigavit, </td><td></td></tr><tr><td>nutare videtur in natura deorum. tum enim censet</td><td></td></tr><tr><td>imagines divinitate praeditas inesse in universitate re-</td><td></td></tr><tr><td>rum, tum principia mentis quae sunt in eodem universo</td><td>5</td></tr><tr><td>deos esse dicit, tum animantes imagines quae vel pro-</td><td></td></tr><tr><td>desse nobis solent vel nocere, tum ingentes quasdam</td><td></td></tr><tr><td>imagines tantasque ut universum mundum conplectan-</td><td></td></tr><tr><td>tur extrinsecus. quae quidem omnia sunt patria Demo-</td><td></td></tr><tr><td>criti quam Democrito digniora; quis enim istas ima-</td><td>121.1</td></tr><tr><td>gines conprehendere animo potest, quis admirari, quis</td><td></td></tr><tr><td>aut cultu aut religione dignas iudicare? </td><td></td></tr><tr><td>  Epicurus vero ex animis hominum extraxit radicitus</td><td></td></tr><tr><td>religionem, cum dis inmortalibus et opem et gratiam</td><td>5</td></tr><tr><td>sustulit. cum enim optimam et praestantissumam na-</td><td></td></tr><tr><td>turam dei dicat esse, negat idem esse in deo gratiam:</td><td></td></tr><tr><td>tollit id quod maxime proprium est optimae praestan-</td><td></td></tr><tr><td>tissimaeque naturae. quid enim melius aut quid prae-</td><td></td></tr><tr><td>stantius bonitate et beneficentia; qua cum carere deum</td><td>10</td></tr><tr><td>vultis, neminem deo nec deum nec hominem carum, ne-</td><td></td></tr><tr><td>minem ab eo amari neminem diligi vultis: ita fit ut</td><td></td></tr><tr><td>non modo homines a deis sed ipsi dei inter se ab aliis</td><td></td></tr><tr><td>alii neglegantur. Quanto Stoici melius, qui a vobis re-</td><td></td></tr><tr><td>prehenduntur: censent autem sapientes sapientibus</td><td>15</td></tr><tr><td>etiam ignotis esse amicos; nihil est enim virtute amabi-</td><td></td></tr><tr><td>lius, quam qui adeptus erit ubicumque erit gentium a</td><td></td></tr><tr><td>nobis diligetur. Vos autem quid mali datis, cum &lt;in&gt;</td><td>122.1</td></tr><tr><td>inbecillitate gratificationem et benivolentiam ponitis.</td><td></td></tr><tr><td>ut enim omittam vim et naturam deorum, ne homines</td><td></td></tr><tr><td>quidem censetis, nisi inbecilli essent, futuros beneficos</td><td></td></tr><tr><td>et benignos fuisse? nulla est caritas naturalis inter bo-</td><td>5</td></tr><tr><td>nos? carum ipsum verbum est amoris, ex quo amicitiae</td><td></td></tr><tr><td>nomen est ductum; quam si ad fructum nostrum refe- </td><td></td></tr><tr><td>remus, non ad illius commoda quem diligemus, non</td><td></td></tr><tr><td>erit ista amicitia sed mercatura quaedam utilitatum</td><td></td></tr><tr><td>suarum. prata et arva et pecudum greges diliguntur</td><td>10</td></tr><tr><td>isto modo, quod fructus ex is capiuntur, hominum ca-</td><td></td></tr><tr><td>ritas et amicitia gratuita est; quanto igitur magis deo-</td><td></td></tr><tr><td>rum, qui nulla re egentes et inter se diligunt et homi-</td><td></td></tr><tr><td>nibus consulunt. Quod ni ita sit, quid veneramur quid</td><td></td></tr><tr><td>precamur deos, cur sacris pontifices cur auspiciis au-</td><td>15</td></tr><tr><td>gures praesunt, quid optamus a deis inmortalibus quid</td><td></td></tr><tr><td>vovemus? &quot;At etiam liber est Epicuri de sanctitate.&quot;</td><td></td></tr><tr><td>Ludimur ab homine non tam faceto quam ad scribendi</td><td>123.1</td></tr><tr><td>licentiam libero. quae enim potest esse sanctitas si dii</td><td></td></tr><tr><td>humana non curant, quae autem animans natura nihil</td><td></td></tr><tr><td>curans? Verius est igitur nimirum illud quod fami-</td><td></td></tr><tr><td>liaris omnium nostrum Posidonius disseruit in libro</td><td>5</td></tr><tr><td>quinto de natura deorum, nullos esse deos Epicuro vi-</td><td></td></tr><tr><td>deri, quaeque is de deis inmortalibus dixerit invidiae</td><td></td></tr><tr><td>detestandae gratia dixisse; neque enim tam desipiens</td><td></td></tr><tr><td>fuisset ut homunculi similem deum fingeret, liniamen-</td><td></td></tr><tr><td>tis dumtaxat extremis non habitu solido, membris ho-</td><td>10</td></tr><tr><td>minis praeditum omnibus usu membrorum ne minimo</td><td></td></tr><tr><td>quidem, exilem quendam atque perlucidum, nihil cui-</td><td></td></tr><tr><td>quam tribuentem nihil gratificantem, omnino nihil cu-</td><td></td></tr><tr><td>rantem nihil agentem. quae natura primum nulla esse</td><td></td></tr><tr><td>potest, idque videns Epicurus re tollit oratione relin-</td><td>15</td></tr><tr><td>quit deos; deinde si maxime talis est deus ut nulla gra-</td><td>124.1</td></tr><tr><td>tia nulla hominum caritate teneatur, valeat—quid enim</td><td></td></tr><tr><td>dicam &quot;propitius sit&quot;; esse enim propitius potest nemini,</td><td></td></tr><tr><td>quoniam ut dicitis omnis in inbecillitate est et gratia</td><td></td></tr><tr><td>et caritas.' </td><td>5</td></tr>
        </table>