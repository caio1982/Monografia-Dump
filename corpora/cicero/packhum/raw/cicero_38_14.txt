<table>
          <script>targetHit=0;</script>
          <tr><td>  C.F. Extrema tibi pars restat orationis, quae</td><td>52.1</td></tr><tr><td>posita in perorando est, de qua sane velim audire. </td><td></td></tr><tr><td>  C.P. Facilior est explicatio perorationis. Nam est</td><td></td></tr><tr><td>divisa in duas partes, amplificationem et enume-</td><td></td></tr><tr><td>rationem. Augendi autem et hic est proprius locus</td><td>5</td></tr><tr><td>in perorando, et in cursu ipso orationis declinationes</td><td></td></tr><tr><td>ad amplificandum dantur confirmata re aliqua aut</td><td></td></tr><tr><td>reprehensa. Est igitur amplificatio gravior quaedam</td><td>53.1</td></tr><tr><td>affirmatio quae motu animorum conciliet in dicendo</td><td></td></tr><tr><td>fidem. Ea et verborum genere conficitur et rerum.</td><td></td></tr><tr><td>Verba ponenda sunt quae vim habeant illustrandi</td><td></td></tr><tr><td>nec ab usu sint abhorrentia, gravia, plena, sonantia,</td><td>5</td></tr><tr><td>iuncta, facta, cognominata, non vulgata, superlata,</td><td></td></tr><tr><td>in primisque translata; nec in singulis verbis sed in</td><td></td></tr><tr><td>continentibus soluta, quae dicuntur sine coniunctione,</td><td></td></tr><tr><td>ut plura videantur. Augent etiam relata verba,</td><td>54.1</td></tr><tr><td>iterata, duplicata, et ea quae ascendunt gradatim</td><td></td></tr><tr><td>ab humilioribus ad superiora; omninoque semper</td><td></td></tr><tr><td>quasi naturalis et non explanata oratio, sed gravibus</td><td></td></tr><tr><td>referta verbis, ad augendum accommodatior. Haec</td><td>5</td></tr><tr><td>igitur in verbis, quibus actio vocis, vultus et gestus</td><td></td></tr><tr><td>congruens et apta ad animos permovendos accom-</td><td></td></tr><tr><td>modanda est. Sed et in verbis et in actione causa erit</td><td></td></tr><tr><td>tenenda et pro re agenda; nam haec quia videntur </td><td></td></tr><tr><td>perabsurda cum graviora sunt quam causa fert,</td><td>10</td></tr><tr><td>diligenter quid quemque deceat iudicandum est.</td><td></td></tr><tr><td>Rerum amplificatio sumitur eisdem ex locis</td><td>55.1</td></tr><tr><td>omnibus quibus illa quae dicta sunt ad fidem; maxi-</td><td></td></tr><tr><td>meque definitiones valent conglobatae et conse-</td><td></td></tr><tr><td>quentium frequentatio et contrariarum et dissimilium</td><td></td></tr><tr><td>et inter se pugnantium rerum conflictio, et causae,</td><td>5</td></tr><tr><td>et ea quae sunt de causis orta, maximeque simili-</td><td></td></tr><tr><td>tudines et exempla; fictae etiam personae, muta</td><td></td></tr><tr><td>denique loquantur; omninoque ea sunt adhibenda, si</td><td></td></tr><tr><td>causa patitur, quae magna habentur, quorum est</td><td></td></tr><tr><td>duplex genus: alia enim magna natura videntur,</td><td>56.1</td></tr><tr><td>alia usu—natura, ut caelestia, ut divina, ut ea quorum</td><td></td></tr><tr><td>obscurae causae, ut in terris mundoque admirabilia</td><td></td></tr><tr><td>quae sunt, ex quibus similibusque, si attendas, ad</td><td></td></tr><tr><td>augendum permulta suppetunt; usu, quae videntur</td><td>5</td></tr><tr><td>hominibus aut prodesse aut obesse vehementius,</td><td></td></tr><tr><td>quorum sunt genera ad amplificandum tria. Nam</td><td></td></tr><tr><td>aut caritate moventur homines, ut deorum, ut</td><td></td></tr><tr><td>patriae, ut parentum, aut amore, ut fratrum, ut</td><td></td></tr><tr><td>coniugum, ut liberorum, ut familiarium, aut honestate,</td><td>10</td></tr><tr><td>ut virtutum, maximeque earum quae ad communi-</td><td></td></tr><tr><td>onem hominum et liberalitatem valent. Ex eis et</td><td></td></tr><tr><td>cohortationes sumuntur ad ea retinenda, et in eos a</td><td></td></tr><tr><td>quibus ea violata sunt odia incitantur et miseratio</td><td></td></tr><tr><td>nascitur. [Proprius locus est augendi in his </td><td>57.1</td></tr><tr><td>rebus aut amissis aut amittendi periculo.] Nihil est</td><td></td></tr><tr><td>enim tam miserabile quam ex beato miser, et hoc</td><td></td></tr><tr><td>totum quidem moveat, si bona ex fortuna quis cadat,</td><td></td></tr><tr><td>et a quorum caritate divellatur, quae amittat aut</td><td>5</td></tr><tr><td>amiserit, in quibus malis sit futurusve sit exprimatur</td><td></td></tr><tr><td>breviter—cito enim arescit lacrima, praesertim in</td><td></td></tr><tr><td>alienis malis; nec quidquam in amplificatione nimis</td><td></td></tr><tr><td>enucleandum est, minuta est enim omnis diligentia;</td><td></td></tr><tr><td>hic autem locus grandia requirit. </td><td>10</td></tr>
        </table>