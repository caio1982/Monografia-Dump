<table>
          <script>targetHit=0;</script>
          <tr><td>  Quibus omnibus rebus actis atque decisis producuntur</td><td>2.5.120.10</td></tr><tr><td>e carcere, deligantur. Quis tam fuit illo tempore ferreus,</td><td>121.1</td></tr><tr><td>quis tam inhumanus praeter unum te, qui non illorum</td><td></td></tr><tr><td>aetate nobilitate miseria commoveretur? Ecquis fuit quin</td><td></td></tr><tr><td>lacrimaret, quin ita calamitatem illam putaret illorum ut</td><td></td></tr><tr><td>fortunam tamen non alienam, periculum autem commune</td><td>5</td></tr><tr><td>arbitraretur? Feriuntur securi. Laetaris tu in omnium</td><td></td></tr><tr><td>gemitu et triumphas; testis avaritiae tuae gaudes esse sub-</td><td></td></tr><tr><td>latos. Errabas, Verres, et vehementer errabas, cum te</td><td></td></tr><tr><td>maculas furtorum et flagitiorum tuorum sociorum inno-</td><td></td></tr><tr><td>centium sanguine eluere arbitrabare; praeceps amentia</td><td>10</td></tr><tr><td>ferebare, qui te existimares avaritiae vulnera crudelitatis</td><td></td></tr><tr><td>remediis posse sanare. Etenim quamquam illi sunt mortui</td><td></td></tr><tr><td>sceleris tui testes, tamen eorum propinqui neque tibi neque</td><td></td></tr><tr><td>illis desunt, tamen ex ipso illo numero nauarchorum aliqui</td><td></td></tr><tr><td>vivunt et adsunt, quos, ut mihi videtur, ad illorum inno-</td><td>15</td></tr><tr><td>centium poenas fortuna et ad hanc causam reservavit.</td><td></td></tr><tr><td>Adest Phylarchus Haluntinus, qui quia cum Cleomene non</td><td>122.1</td></tr><tr><td>fugit, oppressus a praedonibus et captus est; cui calamitas</td><td></td></tr><tr><td>saluti fuit, qui nisi captus a piratis esset in hunc prae-</td><td></td></tr><tr><td>donem sociorum incidisset. Dicit is pro testimonio de</td><td></td></tr><tr><td>missione nautarum, de fame, de Cleomenis fuga. Adest</td><td>5</td></tr><tr><td>Centuripinus Phalacrus in amplissima civitate amplissimo</td><td></td></tr><tr><td>loco natus; eadem dicit, nulla in re discrepat. </td><td></td></tr><tr><td>  Per deos immortalis! quo tandem animo sedetis, iudices, </td><td>123.1</td></tr><tr><td>aut haec quem ad modum auditis? Vtrum ego desipio</td><td></td></tr><tr><td>et plus quam satis est doleo tanta calamitate miseriaque</td><td></td></tr><tr><td>sociorum, an vos quoque hic acerbissimus innocentium</td><td></td></tr><tr><td>cruciatus et maeror pari sensu doloris adficit? Ego enim</td><td>5</td></tr><tr><td>cum Herbitensem, cum Heracliensem securi percussum</td><td></td></tr><tr><td>esse dico, versatur mihi ante oculos indignitas calamitatis.</td><td></td></tr><tr><td>Eorumne populorum civis, eorum agrorum alumnos, ex</td><td></td></tr><tr><td>quibus maxima vis frumenti quotannis plebi Romanae</td><td></td></tr><tr><td>illorum operis ac laboribus quaeritur, qui a parentibus spe</td><td>10</td></tr><tr><td>nostri imperi nostraeque aequitatis suscepti educatique</td><td></td></tr><tr><td>sunt, ad C. Verris nefariam immanitatem et ad eius fune-</td><td></td></tr><tr><td>stam securem esse servatos? Cum mihi Tyndaritani illius</td><td>124.1</td></tr><tr><td>venit in mentem, cum Segestani, tum iura simul civitatum</td><td></td></tr><tr><td>atque officia considero. Quas urbis P. Africanus etiam</td><td></td></tr><tr><td>ornandas esse spoliis hostium arbitratus est, eas C. Verres</td><td></td></tr><tr><td>non solum illis ornamentis sed etiam viris nobilissimis</td><td>5</td></tr><tr><td>nefario scelere privavit. En quod Tyndaritani libenter</td><td></td></tr><tr><td>praedicent: 'Nos in septemdecim populis Siciliae nume-</td><td></td></tr><tr><td>ramur, nos semper omnibus Punicis Siciliensibusque bellis</td><td></td></tr><tr><td>amicitiam fidemque populi Romani secuti sumus, a nobis</td><td></td></tr><tr><td>omnia populo Romano semper et belli adiumenta et pacis</td><td>10</td></tr><tr><td>ornamenta ministrata sunt.' Multum vero haec iis iura</td><td></td></tr><tr><td>profuerunt in istius imperio ac potestate! Vestros quondam</td><td>125.1</td></tr><tr><td>nautas contra Carthaginem Scipio duxit, at nunc navem</td><td></td></tr><tr><td>contra praedones paene inanem Cleomenes ducit; vobis-</td><td></td></tr><tr><td>cum Africanus hostium spolia et praemia laudis communi-</td><td></td></tr><tr><td>cavit, at nunc, per &lt;Verrem&gt; spoliati, nave a praedonibus</td><td>5</td></tr><tr><td>abducta, ipsi in hostium loco numeroque ducimini. Quid </td><td></td></tr><tr><td>vero? illa Segestanorum non solum litteris tradita neque</td><td></td></tr><tr><td>commemorata verbis, sed multis officiis illorum usurpata et</td><td></td></tr><tr><td>comprobata cognatio quos tandem fructus huiusce necessi-</td><td></td></tr><tr><td>tudinis in istius imperio tulit? Nempe hoc iure fuit,</td><td>10</td></tr><tr><td>iudices, ut ex sinu patriae nobilissimus adulescens istius</td><td></td></tr><tr><td>carnifici Sextio dederetur. Cui civitati maiores nostri</td><td></td></tr><tr><td>maximos agros atque optimos concesserunt, quam im-</td><td></td></tr><tr><td>munem esse voluerunt, haec apud te cognationis fidelitatis</td><td></td></tr><tr><td>vetustatis auctoritatis ne hoc quidem iuris obtinuit, ut unius</td><td>15</td></tr><tr><td>honestissimi atque innocentissimi civis mortem ac sanguinem</td><td></td></tr><tr><td>deprecaretur. </td><td></td></tr>
        </table>