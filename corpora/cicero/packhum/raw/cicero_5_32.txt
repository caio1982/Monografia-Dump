<table>
          <script>targetHit=0;</script>
          <tr><td>  Et ais iudicium esse factum te iniuria circumsessum esse</td><td>2.1.83.1</td></tr><tr><td>Lampsaci, quod Philodamus cum filio condemnatus sit.</td><td></td></tr><tr><td>Quid, si doceo, si planum facio teste homine nequam, verum</td><td></td></tr><tr><td>ad hanc rem tamen idoneo—te ipso, inquam, teste docebo</td><td></td></tr><tr><td>te huius circumsessionis tuae causam et culpam in alios</td><td>5</td></tr><tr><td>transtulisse, neque in eos, quos tu insimularas, esse animad- </td><td></td></tr><tr><td>versum. Iam nihil te iudicium Neronis adiuvat. Recita</td><td></td></tr><tr><td>quas ad Neronem litteras misit. <span class="caps">Epistvla C. Verris ad</span></td><td></td></tr><tr><td><span class="caps">Neronem. Themistagoras et Thessalvs—.</span> Themista-</td><td></td></tr><tr><td>goram et Thessalum scribis populum concitasse. Quem</td><td>10</td></tr><tr><td>populum? Qui te circumsedit, qui te vivum comburere</td><td></td></tr><tr><td>conatus est. Vbi hos persequeris, ubi accusas, ubi defendis</td><td></td></tr><tr><td>ius nomenque legati? in Philodami iudicio dices id actum?</td><td></td></tr><tr><td>Cedo mihi ipsius Verris testimonium: videamus quid idem</td><td>84.1</td></tr><tr><td>iste iuratus dixerit. Recita. <span class="caps">Ab accvsatore rogatvs</span></td><td></td></tr><tr><td><span class="caps">respondit in hoc ivdicio non perseqvi: sibi in animo</span></td><td></td></tr><tr><td><span class="caps">esse alio tempore perseqvi.</span> Quid igitur te iuvat Ne-</td><td></td></tr><tr><td>ronis iudicium, quid Philodami damnatio? Legatus cum</td><td>5</td></tr><tr><td>esses circumsessus, cumque, quem ad modum tute ad Ne-</td><td></td></tr><tr><td>ronem scripsisti, populo Romano communique causae lega-</td><td></td></tr><tr><td>torum facta esset insignis iniuria, non es persecutus: dicis</td><td></td></tr><tr><td>tibi in animo esse alio tempore persequi. Quod fuit id</td><td></td></tr><tr><td>tempus? quando es persecutus? Cur imminuisti ius lega-</td><td>10</td></tr><tr><td>tionis, cur causam populi Romani deseruisti ac prodidisti,</td><td></td></tr><tr><td>cur iniurias tuas coniunctas cum publicis reliquisti? Non</td><td></td></tr><tr><td>te ad senatum causam deferre, non de tam atrocibus iniuriis</td><td></td></tr><tr><td>conqueri, non eos homines qui populum concitarant con-</td><td></td></tr><tr><td>sulum litteris evocandos curare oportuit? Nuper M. Aurelio</td><td>85.1</td></tr><tr><td>Scauro postulante, quod is Ephesi se quaestorem vi pro-</td><td></td></tr><tr><td>hibitum esse dicebat quo minus e fano Dianae servum suum,</td><td></td></tr><tr><td>qui in illud asylum confugisset, abduceret, Pericles Ephe-</td><td></td></tr><tr><td>sius, homo nobilissimus, Romam evocatus est, quod auctor</td><td>5</td></tr><tr><td>illius iniuriae fuisse arguebatur: tu, si te legatum ita Lam-</td><td></td></tr><tr><td>psaci tractatum esse senatum docuisses ut tui comites vulne-</td><td></td></tr><tr><td>rarentur, lictor occideretur, ipse circumsessus paene incen-</td><td></td></tr><tr><td>derere, eius autem rei duces et auctores principes fuisse, </td><td></td></tr><tr><td>quos scribis, Themistagoram et Thessalum, quis non com-</td><td>10</td></tr><tr><td>moveretur, quis non ex iniuria quae tibi esset facta sibi</td><td></td></tr><tr><td>provideret, quis non in ea re causam tuam, periculum com-</td><td></td></tr><tr><td>mune agi arbitraretur? Etenim nomen legati eius modi</td><td></td></tr><tr><td>esse debet quod non modo inter sociorum iura, sed etiam</td><td></td></tr><tr><td>inter hostium tela incolume versetur. </td><td>15</td></tr>
        </table>