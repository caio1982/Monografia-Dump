<table>
          <script>targetHit=0;</script>
          <tr><td>  Quae vero sicuti necessaria dicentur, ea si forte</td><td>1.83.7</td></tr><tr><td>imitabuntur modo necessariam argumentationem ne-</td><td></td></tr><tr><td>que erunt eiusmodi, sic reprehendentur: primum con-</td><td></td></tr><tr><td>prehensio, quae, utrum concesseris, debet tollere: si</td><td>10</td></tr><tr><td>vera est, numquam reprehendetur; sin falsa, duobus</td><td></td></tr><tr><td>modis, aut conversione aut alterius partis infirmatione</td><td></td></tr><tr><td>[conversione], hoc modo:</td><td></td></tr><tr><td>    'Nam si veretur, quid eum accuses, qui est probus?</td><td></td></tr><tr><td>    Sin inverecundum animi ingenium possidet,</td><td>15</td></tr><tr><td>    Quid autem eum accuses, qui id parvi auditum</td><td></td></tr><tr><td>       aestimet?'</td><td></td></tr><tr><td>hic, sive vereri dixeris sive non vereri, concedendum</td><td></td></tr><tr><td>hoc putat, ut neges esse accusandum. quod conver-</td><td></td></tr><tr><td>sione sic reprehendetur: 'immo vero accusandus est.</td><td>20</td></tr><tr><td>nam si veretur, accuses; non enim parvi auditum aesti-</td><td></td></tr><tr><td>mabit. sin inverecundum animi ingenium possidet,</td><td></td></tr><tr><td>tamen accuses; non enim probus est.' alterius autem</td><td>84.1</td></tr><tr><td>partis infirmatione hoc modo reprehendetur: 'verum</td><td></td></tr><tr><td>si veretur, accusatione tua correctus ab errato recedet.' </td><td></td></tr><tr><td>  Enumeratio vitiosa intellegitur, si aut praeteritum</td><td></td></tr><tr><td>quiddam dicimus, quod velimus concedere, aut infir-</td><td>5</td></tr><tr><td>mum aliquid adnumeratum, quod aut contra dici possit</td><td></td></tr><tr><td>aut causa non sit, quare non honeste possimus con- </td><td></td></tr><tr><td>cedere. praeteritur quiddam in eiusmodi enumerationi-</td><td></td></tr><tr><td>bus: 'quoniam habes istum equum, aut emeris oportet</td><td></td></tr><tr><td>aut hereditate possideas aut munere acceperis aut domi</td><td>10</td></tr><tr><td>tibi natus sit aut, si eorum nihil est, subripueris ne-</td><td></td></tr><tr><td>cesse est: si neque emisti neque hereditate venit ne-</td><td></td></tr><tr><td>que donatus est neque domi natus est: necesse est ergo</td><td></td></tr><tr><td>subripueris.' hoc commode reprehenditur, si dici possit</td><td>85.1</td></tr><tr><td>ex hostibus equus esse captus, cuius praedae sectio</td><td></td></tr><tr><td>non venierit; quo inlato infirmatur enumeratio, quon-</td><td></td></tr><tr><td>iam id sit inductum, quod praeteritum sit in enume-</td><td></td></tr><tr><td>ratione. altero autem modo reprehendetur, si aut con-</td><td>5</td></tr><tr><td>tra aliquid dicetur, hoc est, si exempli causa, ut in</td><td></td></tr><tr><td>eodem versemur, poterit ostendi hereditate venisse, aut</td><td></td></tr><tr><td>si illud extremum non erit turpe concedere, ut si qui,</td><td></td></tr><tr><td>cum dixerint adversarii: 'aut insidias facere voluisti</td><td></td></tr><tr><td>aut amico morem gessisti aut cupiditate elatus es',</td><td>10</td></tr><tr><td>amico se morem gessisse fateatur. </td><td></td></tr>
        </table>