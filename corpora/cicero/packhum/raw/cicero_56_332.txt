<table>
          <script>targetHit=0;</script>
          <tr class="title first  date"><td>incerto</td><td></td></tr><tr class="title last  "><td>CICERO CURIO PRO COS.</td><td></td></tr><tr><td>Q. Pompeius Sex. f. multis et veteribus causis necessitudinis</td><td>13.49.1.1</td></tr><tr><td>mihi coniunctus est. is, cum antea meis commendationibus</td><td></td></tr><tr><td>et rem et gratiam et auctoritatem suam tueri consuerit, nunc</td><td></td></tr><tr><td>profecto te provinciam obtinente meis litteris adsequi debet</td><td></td></tr><tr><td>ut nemini se intellegat commendatiorem umquam fuisse.</td><td>5</td></tr><tr><td>quam ob rem a te maiorem in modum peto ut, cum omnis</td><td></td></tr><tr><td>meos aeque ac tuos observare pro necessitudine nostra debeas,</td><td></td></tr><tr><td>hunc in primis ita in tuam fidem recipias ut ipse intellegat</td><td></td></tr><tr><td>nullam rem sibi maiori usui aut ornamento quam meam</td><td></td></tr><tr><td>commendationem esse potuisse. </td><td>10</td></tr><tr><td>  Vale. </td><td></td></tr>
        </table>