<table>
          <script>targetHit=0;</script>
          <tr class="title first last  "><td>BRUTUS ATTICO SALUTEM</td><td></td></tr><tr><td>Scribis mihi mirari Ciceronem quod nihil significem um-</td><td>25.1.1</td></tr><tr><td>quam de suis actis; quoniam me flagitas, coactu tuo scribam</td><td></td></tr><tr><td>quae sentio. </td><td></td></tr><tr><td>  Omnia fecisse Ciceronem optimo animo scio. quid enim</td><td></td></tr><tr><td>mihi exploratius esse potest quam illius animus in rem</td><td>5</td></tr><tr><td>publicam? sed quaedam mihi videtur—quid dicam?</td><td></td></tr><tr><td>imperite vir omnium prudentissimus an ambitiose fecisse, qui</td><td></td></tr><tr><td>valentissimum Antonium suscipere pro re publica non</td><td></td></tr><tr><td>dubitarit inimicum? nescio quid scribam tibi nisi unum:</td><td></td></tr><tr><td>pueri et cupiditatem et licentiam potius esse irritatam quam</td><td>10</td></tr><tr><td>repressam a Cicerone, tantumque eum tribuere huic</td><td></td></tr><tr><td>indulgentiae ut se maledictis non abstineat iis quidem quae in</td><td></td></tr><tr><td>ipsum dupliciter recidunt, quod et pluris occidit uno seque</td><td></td></tr><tr><td>prius oportet fateatur sicarium quam obiciat Cascae quod</td><td></td></tr><tr><td>obicit et imitetur in Casca Bestiam. an quia non omnibus</td><td>15</td></tr><tr><td>horis iactamus Idus Martias similiter atque ille Nonas </td><td></td></tr><tr><td>Decembris suas in ore habet, eo meliore condicione Cicero</td><td></td></tr><tr><td>pulcherrimum factum vituperabit quam Bestia et Clodius</td><td></td></tr><tr><td>reprehendere illius consulatum soliti sunt? </td><td></td></tr><tr><td>  Sustinuisse mihi gloriatur bellum Antoni togatus Cicero</td><td>2.1</td></tr><tr><td>noster. quid hoc mihi prodest, si merces Antoni oppressi</td><td></td></tr><tr><td>poscitur in Antoni locum successio et si vindex illius mali</td><td></td></tr><tr><td>auctor exstitit alterius fundamentum et radices habituri</td><td></td></tr><tr><td>altiores, si patiamur, ut iam &lt;dubium sit utrum&gt; ista quae</td><td>5</td></tr><tr><td>facit dominationem an dominum [an] Antonium timentis</td><td></td></tr><tr><td>sint? ego autem gratiam non habeo si quis, dum ne irato</td><td></td></tr><tr><td>serviat, rem ipsam non deprecatur. immo triumphus et</td><td></td></tr><tr><td>stipendium et omnibus decretis hortatio ne eius pudeat</td><td></td></tr><tr><td>concupiscere fortunam cuius nomen susceperit, consularis</td><td>10</td></tr><tr><td>aut Ciceronis est? </td><td></td></tr><tr><td>  Quoniam mihi tacere non licuit, leges quae tibi necesse</td><td>3.1</td></tr><tr><td>est molesta esse. etenim ipse sentio quanto cum dolore haec</td><td></td></tr><tr><td>ad te scripserim nec ignoro quid sentias in re publica et quam</td><td></td></tr><tr><td>desper&lt;es neque liber&gt;atam quoque sanari putes posse. nec</td><td></td></tr><tr><td>mehercule te, Attice, reprehendo; aetas enim, mores, liberi</td><td>5</td></tr><tr><td>segnem efficiunt, quod quidem etiam ex Flavio nostro</td><td></td></tr><tr><td>perspexi. </td><td></td></tr><tr><td>  Sed redeo ad Ciceronem. quid inter Salvid&lt;i&gt;enum et</td><td>4.1</td></tr><tr><td>eum interest? quid autem amplius ille decerneret? 'timet'</td><td></td></tr><tr><td>inquies 'etiam nunc reliquias belli civilis.' quisquam ergo ita</td><td></td></tr><tr><td>timet profligatum ut neque potentiam eius qui exercitum</td><td></td></tr><tr><td>victorem habeat neque temeritatem pueri putet extimescen-</td><td>5</td></tr><tr><td>dam esse? an hoc ipsum ea re facit quod illi propter ampli- </td><td></td></tr><tr><td>tudinem omnia iam ultroque deferenda putat? o magnam</td><td></td></tr><tr><td>stultitiam timoris, id ipsum quod verearis ita cavere ut, cum</td><td></td></tr><tr><td>vitare fortasse potueris, ultro accersas et attrahas! nimium</td><td></td></tr><tr><td>timemus mortem et exsilium et paupertatem. haec mihi</td><td>10</td></tr><tr><td>videntur Ciceroni ultima esse in malis; et, dum habeat a</td><td></td></tr><tr><td>quibus impetret quae velit et a quibus colatur ac laudetur,</td><td></td></tr><tr><td>servitutem, honorificam modo, non aspernatur, si quicquam</td><td></td></tr><tr><td>in extrema ac miserrima contumelia potest honorificum esse. </td><td></td></tr><tr><td>  Licet ergo patrem appellet Octavius Ciceronem, referat</td><td>5.1</td></tr><tr><td>omnia, laudet, gratias agat, tamen illud apparebit, verba</td><td></td></tr><tr><td>rebus esse contraria. quid enim tam alienum ab humanis</td><td></td></tr><tr><td>sensibus est quam eum patris habere loco qui ne liberi</td><td></td></tr><tr><td>quidem hominis numero sit? atqui eo tendit, id agit, ad eum</td><td>5</td></tr><tr><td>exitum properat vir optimus ut sit illi Octavius propitius.</td><td></td></tr><tr><td>ego vero iam iis artibus nihil tribuo quibus Ciceronem scio</td><td></td></tr><tr><td>instructissimum esse. quid enim illi prosunt quae pro</td><td></td></tr><tr><td>libertate patriae, de dignitate, quae de morte, exsilio,</td><td></td></tr><tr><td>paupertate scripsit copiosissime? quanto autem magis illa</td><td>10</td></tr><tr><td>callere videtur Philippus, qui privigno minus tribuerit quam</td><td></td></tr><tr><td>Cicero, qui alieno tribuat! desinat igitur gloriando etiam</td><td></td></tr><tr><td>insectari dolores nostros. quid enim nostra victum esse</td><td></td></tr><tr><td>Antonium, si victus est ut alii vacaret quod ille obtinuit?</td><td></td></tr><tr><td>tametsi tuae litterae dubia etiam nunc significant. </td><td>6.1</td></tr><tr><td>  Vivat hercule Cicero, qui potest, supplex et obnoxius, si</td><td></td></tr><tr><td>neque aetatis neque honorum neque rerum gestarum pudet.</td><td></td></tr><tr><td>ego certe quin cum ipsa re bellum geram, hoc est cum regno</td><td></td></tr><tr><td>et imperiis extraordinariis et dominatione et potentia quae</td><td>5</td></tr><tr><td>supra leges se esse velit, nulla erit tam bona condicio</td><td></td></tr><tr><td>serviendi qua deterrear, quamvis sit vir bonus, ut scribit, </td><td></td></tr><tr><td>Octavius, quod ego numquam existimavi; sed dominum ne</td><td></td></tr><tr><td>parentem quidem maiores nostri voluerunt esse. </td><td></td></tr><tr><td>  Te nisi tantum amarem quantum Ciceroni persuasum est</td><td>10</td></tr><tr><td>diligi ab Octavio, haec ad te non scripsissem. dolet mihi quod</td><td></td></tr><tr><td>tu nunc stomacharis amantissimus cum tuorum omnium tum</td><td></td></tr><tr><td>Ciceronis; sed persuade tibi de voluntate propria mea nihil</td><td></td></tr><tr><td>esse remissum, de iudicio largiter. neque enim impetrari</td><td></td></tr><tr><td>potest quin, quale quidque videatur ei, talem quisque de illo</td><td>15</td></tr><tr><td>opinionem habeat. </td><td></td></tr><tr><td>  Vellem mihi scripsisses quae condiciones essent Atticae</td><td>7.1</td></tr><tr><td>nostrae. potuissem aliquid tibi de meo sensu perscribere.</td><td></td></tr><tr><td>valetudinem Porciae meae tibi curae esse non miror. denique</td><td></td></tr><tr><td>quod petis faciam libenter; nam etiam sorores me rogant. et</td><td></td></tr><tr><td>hominem noro et quid sibi voluerit. </td><td>5</td></tr>
        </table>