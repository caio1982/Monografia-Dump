<table>
          <script>targetHit=0;</script>
          <tr><td>  Quamquam huiusce rei potestas omnis in vobis sita est,</td><td>83.9</td></tr><tr><td>iudices; totam rem publicam vos in hac causa tenetis, vos</td><td>10</td></tr><tr><td>gubernatis. Si L. Catilina cum suo consilio nefariorum</td><td></td></tr><tr><td>hominum quos secum eduxit hac de re posset iudicare,</td><td></td></tr><tr><td>condemnaret L. Murenam, si interficere posset, occideret.</td><td></td></tr><tr><td>Petunt enim rationes illius ut orbetur auxilio res publica,</td><td></td></tr><tr><td>ut minuatur contra suum furorem imperatorum copia, ut</td><td>15</td></tr><tr><td>maior facultas tribunis plebis detur depulso adversario</td><td></td></tr><tr><td>seditionis ac discordiae concitandae. Idemne igitur</td><td></td></tr><tr><td>delecti ex amplissimis ordinibus honestissimi atque</td><td></td></tr><tr><td>sapientissimi viri iudicabunt quod ille importunissimus</td><td></td></tr><tr><td>gladiator, hostis rei publicae iudicaret? Mihi credite,</td><td>84.1</td></tr><tr><td>iudices, in hac causa non solum de L. Murenae verum</td><td></td></tr><tr><td>etiam de vestra salute sententiam feretis. In discrimen</td><td></td></tr><tr><td>extremum venimus; nihil est iam unde nos reficiamus aut</td><td></td></tr><tr><td>ubi lapsi resistamus. Non solum minuenda non sunt</td><td>5</td></tr><tr><td>auxilia quae habemus sed etiam nova, si fieri possit, com-</td><td></td></tr><tr><td>paranda. Hostis est enim non apud Anienem, quod bello</td><td></td></tr><tr><td>Punico gravissimum visum est, sed in urbe, in foro—di</td><td></td></tr><tr><td>immortales! sine gemitu hoc dici non potest—non nemo</td><td></td></tr><tr><td>etiam in illo sacrario rei publicae, in ipsa, inquam, curia</td><td>10</td></tr><tr><td>non nemo hostis est. Di faxint ut meus conlega, vir fortissi-</td><td></td></tr><tr><td>mus, hoc Catilinae nefarium latrocinium armatus opprimat!</td><td></td></tr><tr><td>ego togatus vobis bonisque omnibus adiutoribus hoc quod</td><td></td></tr><tr><td>conceptum res publica periculum parturit consilio discutiam </td><td></td></tr><tr><td>et comprimam. Sed quid tandem fiet, si haec elapsa de</td><td>85.1</td></tr><tr><td>manibus nostris in eum annum qui consequitur redundarint?</td><td></td></tr><tr><td>Vnus erit consul, et is non in administrando bello sed in</td><td></td></tr><tr><td>sufficiendo conlega occupatus. Hunc iam qui impedituri</td><td></td></tr><tr><td>sint * * * illa pestis immanis importuna Catilinae prorumpet,</td><td>5</td></tr><tr><td>qua po * * * minatur; in agros suburbanos repente advolabit;</td><td></td></tr><tr><td>versabitur &lt;in urbe&gt; furor, in curia timor, in foro coniuratio,</td><td></td></tr><tr><td>in campo exercitus, in agris vastitas; omni autem in sede</td><td></td></tr><tr><td>ac loco ferrum flammamque metuemus. Quae iam diu</td><td></td></tr><tr><td>comparantur, eadem ista omnia, si ornata suis praesidiis</td><td>10</td></tr><tr><td>erit res publica, facile et magistratuum consiliis et privatorum</td><td></td></tr><tr><td>diligentia comprimentur. </td><td></td></tr>
        </table>