<table>
          <script>targetHit=0;</script>
          <tr><td>  Quae cum ita sint, iudices, primum rei publicae causa,</td><td>86.1</td></tr><tr><td>qua nulla res cuiquam potior debet esse, vos pro mea</td><td></td></tr><tr><td>summa et vobis cognita in re publica diligentia moneo,</td><td></td></tr><tr><td>pro auctoritate consulari hortor, pro magnitudine periculi</td><td></td></tr><tr><td>obtestor, ut otio, ut paci, ut saluti, ut vitae vestrae et</td><td>5</td></tr><tr><td>ceterorum civium consulatis; deinde ego idem et defensoris</td><td></td></tr><tr><td>et amici officio adductus oro atque obsecro, iudices, ut ne</td><td></td></tr><tr><td>hominis miseri et cum corporis morbo tum animi dolore</td><td></td></tr><tr><td>confecti, L. Murenae, recentem gratulationem nova lamen-</td><td></td></tr><tr><td>tatione obruatis. Modo maximo beneficio populi Romani</td><td>10</td></tr><tr><td>ornatus fortunatus videbatur, quod primus in familiam</td><td></td></tr><tr><td>veterem, primus in municipium antiquissimum consulatum</td><td></td></tr><tr><td>attulisset; nunc idem &lt;in&gt; squalore et sordibus, confectus </td><td></td></tr><tr><td>morbo, lacrimis ac maerore perditus vester est supplex,</td><td></td></tr><tr><td>iudices, vestram fidem obtestatur, &lt;vestram&gt; misericordiam</td><td>15</td></tr><tr><td>implorat, vestram potestatem ac vestras opes intuetur.</td><td></td></tr><tr><td>Nolite, per deos immortalis! iudices, hac eum cum re qua</td><td>87.1</td></tr><tr><td>se honestiorem fore putavit etiam ceteris ante partis</td><td></td></tr><tr><td>honestatibus atque omni dignitate fortunaque privare.</td><td></td></tr><tr><td>Atque ita vos L. Murena, iudices, orat atque obse-</td><td></td></tr><tr><td>crat, si iniuste neminem laesit, si nullius auris volun-</td><td>5</td></tr><tr><td>tatemve violavit, si nemini, ut levissime dicam, odio</td><td></td></tr><tr><td>nec domi nec militiae fuit, sit apud vos modestiae</td><td></td></tr><tr><td>locus, sit demissis hominibus perfugium, sit auxilium</td><td></td></tr><tr><td>pudori. Misericordiam spoliatio consulatus magnam ha-</td><td></td></tr><tr><td>bere debet, iudices; una enim eripiuntur cum con-</td><td>10</td></tr><tr><td>sulatu omnia; invidiam vero his temporibus habere</td><td></td></tr><tr><td>consulatus ipse nullam potest; obicitur enim contionibus</td><td></td></tr><tr><td>seditiosorum, insidiis coniuratorum, telis Catilinae, ad</td><td></td></tr><tr><td>omne denique periculum atque ad omnem iniuriam solus</td><td></td></tr><tr><td>opponitur. Qua re quid invidendum Murenae aut cuiquam</td><td>88.1</td></tr><tr><td>nostrum sit in hoc praeclaro consulatu non video, iudices;</td><td></td></tr><tr><td>quae vero miseranda sunt, ea et mihi ante oculos versantur</td><td></td></tr><tr><td>et vos videre et perspicere potestis. Si, quod Iuppiter omen</td><td></td></tr><tr><td>avertat! hunc vestris sententiis adflixeritis, quo se miser</td><td>5</td></tr><tr><td>vertet? domumne? ut eam imaginem clarissimi viri,</td><td></td></tr><tr><td>parentis sui, quam paucis ante diebus laureatam in sua</td><td></td></tr><tr><td>gratulatione conspexit, eandem deformatam ignominia</td><td></td></tr><tr><td>lugentemque videat? An ad matrem quae misera modo</td><td></td></tr><tr><td>consulem osculata filium suum nunc cruciatur et sollicita</td><td>10</td></tr><tr><td>est ne eundem paulo post spoliatum omni dignitate </td><td></td></tr><tr><td>conspiciat? Sed quid eius matrem aut domum appello</td><td>89.1</td></tr><tr><td>quem nova poena legis et domo et parente et omnium</td><td></td></tr><tr><td>suorum consuetudine conspectuque privat? Ibit igitur in</td><td></td></tr><tr><td>exsilium miser? Quo? ad Orientisne partis in quibus</td><td></td></tr><tr><td>annos multos legatus fuit, exercitus duxit, res maximas</td><td>5</td></tr><tr><td>gessit? At habet magnum dolorem, unde cum honore</td><td></td></tr><tr><td>decesseris, eodem cum ignominia reverti. An se in con-</td><td></td></tr><tr><td>trariam partem terrarum abdet, ut Gallia Transalpina, quem</td><td></td></tr><tr><td>nuper summo cum imperio libentissime viderit, eundem</td><td></td></tr><tr><td>lugentem, maerentem, exsulem videat? In ea porro</td><td>10</td></tr><tr><td>provincia quo animo C. Murenam fratrem suum aspiciet?</td><td></td></tr><tr><td>Qui huius dolor, qui illius maeror erit, quae utriusque</td><td></td></tr><tr><td>lamentatio, quanta autem perturbatio fortunae atque</td><td></td></tr><tr><td>sermonis, cum, quibus in locis paucis ante diebus factum</td><td></td></tr><tr><td>esse consulem Murenam nuntii litteraeque celebrassent et</td><td>15</td></tr><tr><td>unde hospites atque amici gratulatum Romam concurre-</td><td></td></tr><tr><td>rent, repente exstiterit ipse nuntius suae calamitatis!</td><td>90.1</td></tr><tr><td>Quae si acerba, si misera, si luctuosa sunt, si alienis-</td><td></td></tr><tr><td>sima &lt;a&gt; mansuetudine et misericordia vestra, iudices,</td><td></td></tr><tr><td>conservate populi Romani beneficium, reddite rei publicae</td><td></td></tr><tr><td>consulem, date hoc ipsius pudori, date patri mortuo,</td><td>5</td></tr><tr><td>date generi et familiae, date etiam Lanuvio, municipio</td><td></td></tr><tr><td>honestissimo, quod in hac tota &lt;causa&gt; frequens maestum-</td><td></td></tr><tr><td>que vidistis. Nolite a sacris patriis Iunonis Sospitae,</td><td></td></tr><tr><td>cui omnis consules facere necesse est, domesticum et</td><td></td></tr><tr><td>suum consulem potissimum avellere. Quem ego vobis,</td><td>10</td></tr><tr><td>si quid habet aut momenti commendatio aut auctoritatis</td><td></td></tr><tr><td>confirmatio mea, consul consulem, iudices, ita commendo </td><td></td></tr><tr><td>&lt;ut&gt; cupidissimum oti, studiosissimum bonorum, acerrimum</td><td></td></tr><tr><td>contra seditionem, fortissimum in bello, inimicissimum huic</td><td></td></tr><tr><td>coniurationi quae nunc rem publicam labefactat futurum</td><td>15</td></tr><tr><td>esse promittam et spondeam. </td><td></td></tr>
        </table>