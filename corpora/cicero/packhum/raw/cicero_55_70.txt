<table>
          <script>targetHit=0;</script>
          <tr><td>  Sed aliter leges, aliter philosophi tollunt astutias;</td><td>3.68.1</td></tr><tr><td>leges, quatenus manu tenere possunt, philosophi, qua-</td><td></td></tr><tr><td>tenus ratione et intellegentia. Ratio ergo hoc postulat,</td><td></td></tr><tr><td>ne quid insidiose, ne quid simulate, ne quid fallaciter.</td><td></td></tr><tr><td>Suntne igitur insidiae tendere plagas, etiam si exci-</td><td>5</td></tr><tr><td>taturus non sis, nec agitaturus? Ipsae enim ferae nullo</td><td></td></tr><tr><td>insequente saepe incidunt. Sic tu aedes proscribas,</td><td></td></tr><tr><td>tabulam tamquam plagam ponas, [domum propter vi-</td><td></td></tr><tr><td>tia vendas] in eam aliquis incurrat inprudens? Hoc</td><td>69.1</td></tr><tr><td>quamquam video propter depravationem consuetudi-</td><td></td></tr><tr><td>nis neque more turpe haberi neque aut lege sanciri</td><td></td></tr><tr><td>aut iure civili, tamen naturae lege sanctum est. So-</td><td></td></tr><tr><td>cietas est enim—quod etsi saepe dictum est, dicen-</td><td>5</td></tr><tr><td>dum est tamen saepius—latissime quidem quae pa-</td><td></td></tr><tr><td>teat, omnium inter omnes, interior eorum, qui eius-</td><td></td></tr><tr><td>dem gentis sint, propior eorum, qui eiusdem civita-</td><td></td></tr><tr><td>tis. Itaque maiores aliud ius gentium, aliud ius civile</td><td></td></tr><tr><td>esse voluerunt, quod civile, non idem continuo gen- </td><td>10</td></tr><tr><td>tium, quod autem gentium, idem civile esse debet.</td><td></td></tr><tr><td>Sed nos veri iuris germanaeque iustitiae solidam et</td><td></td></tr><tr><td>expressam effigiem nullam tenemus, umbra et ima-</td><td></td></tr><tr><td>ginibus utimur. Eas ipsas utinam sequeremur. Fe-</td><td></td></tr><tr><td>runtur enim ex optimis naturae et veritatis exemplis.</td><td>15</td></tr><tr><td>Nam quanti verba illa <span class="caps">vti ne propter te fidemve tvam</span></td><td>70.1</td></tr><tr><td><span class="caps">captvs fravdatvsve sim</span>! Quam illa aurea <span class="caps">vt inter</span></td><td></td></tr><tr><td><span class="caps">bonos bene agier oportet et sine fravdatione</span>. Sed,</td><td></td></tr><tr><td>qui sint boni et quid sit bene agi magna quaestio est.</td><td></td></tr><tr><td>Q. quidem Scaevola, pontifex maximus, summam vim</td><td>5</td></tr><tr><td>esse dicebat in omnibus iis arbitriis, in quibus addere-</td><td></td></tr><tr><td>tur <span class="caps">ex fide bona</span> fideique bonae nomen existimabat</td><td></td></tr><tr><td>manare latissime, idque versari in tutelis, societatibus,</td><td></td></tr><tr><td>fiduciis, mandatis, rebus emptis, venditis, conductis,</td><td></td></tr><tr><td>locatis, quibus vitae societas contineretur; in iis ma-</td><td>10</td></tr><tr><td>gni esse iudicis statuere, praesertim cum in plerisque</td><td></td></tr><tr><td>essent iudicia contraria, quid quemque cuique prae-</td><td></td></tr><tr><td>stare oporteret. Quocirca astutiae tollendae sunt eaque</td><td>71.1</td></tr><tr><td>malitia, quae vult illa quidem videri se esse pruden-</td><td></td></tr><tr><td>tiam, sed abest ab ea distatque plurimum; prudentia</td><td></td></tr><tr><td>est enim locata in dilectu bonorum et malorum, ma-</td><td></td></tr><tr><td>litia, si omnia quae turpia sunt, mala sunt, mala bonis</td><td>5</td></tr><tr><td>ponit ante. Nec vero in praediis solum ius civile duc-</td><td></td></tr><tr><td>tum a natura malitiam fraudemque vindicat, sed etiam</td><td></td></tr><tr><td>in mancipiorum venditione venditoris fraus omnis ex-</td><td></td></tr><tr><td>cluditur. Qui enim scire debuit de sanitate, de fuga,</td><td></td></tr><tr><td>de furtis, praestat edicto aedilium. Heredum alia causa</td><td>10</td></tr><tr><td>est. Ex quo intellegitur, quoniam iuris natura fons sit,</td><td>72.1</td></tr><tr><td>hoc secundum naturam esse, neminem id agere, ut ex </td><td></td></tr><tr><td>alterius praedetur inscitia. Nec ulla pernicies vitae</td><td></td></tr><tr><td>maior inveniri potest quam in malitia simulatio in-</td><td></td></tr><tr><td>tellegentiae, ex quo ista innumerabilia nascuntur, ut</td><td>5</td></tr><tr><td>utilia cum honestis pugnare videantur. Quotus enim</td><td></td></tr><tr><td>quisque reperietur, qui impunitate et ignoratione om-</td><td></td></tr><tr><td>nium proposita abstinere possit iniuria. </td><td></td></tr>
        </table>