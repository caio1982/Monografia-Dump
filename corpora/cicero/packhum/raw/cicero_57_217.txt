<table>
          <script>targetHit=0;</script>
          <tr class="title first  date"><td>c<span class="snum">.</span> xv Kal<span class="snum">.</span> Mai<span class="snum">.</span> <span class="snum">49</span> in Liguria</td><td></td></tr><tr class="title last  "><td>CAELIVS CICERONI SAL.</td><td></td></tr><tr><td>Exanimatus tuis litteris, quibus te nihil nisi triste cogitare</td><td>10.9a.1.1</td></tr><tr><td>ostendisti neque id quid esset perscripsisti neque non tamen</td><td></td></tr><tr><td>quale esset quod cogitares aperuisti, has ad te ilico litteras</td><td></td></tr><tr><td>scripsi. </td><td></td></tr><tr><td>  Per fortunas tuas, Cicero, per liberos te oro et obsecro ne</td><td>5</td></tr><tr><td>quid gravius de salute et incolumitate tua consulas. nam</td><td></td></tr><tr><td>deos hominesque amicitiamque nostram testificor me tibi</td><td></td></tr><tr><td>praedixisse neque temere monuisse sed, postquam Caesarem</td><td></td></tr><tr><td>convenerim sententiamque eius qualis futura esset parta victo-</td><td></td></tr><tr><td>ria cognorim, te certiorem fecisse. si existimas eandem ratio-</td><td>10</td></tr><tr><td>nem fore Caesaris in dimittendis adversariis et condicionibus</td><td></td></tr><tr><td>ferendis, erras. nihil nisi atrox et saevum cogitat atque etiam</td><td></td></tr><tr><td>loquitur. iratus senatui exiit, his intercessionibus plane</td><td></td></tr><tr><td>incitatus est; non mehercules erit deprecationi locus. </td><td></td></tr><tr><td>  Qua re si tibi tu, si filius unicus, si domus, si spes tuae reliquae</td><td>2.1</td></tr><tr><td>tibi carae sunt, si aliquid apud te nos, si vir optimus, gener tuus,</td><td></td></tr><tr><td>valemus, quorum fortunam non debes velle conturbare, ut</td><td></td></tr><tr><td>eam causam in cuius victoria salus nostra est odisse aut re-</td><td></td></tr><tr><td>linquere cogamur aut impiam cupiditatem contra salutem</td><td>5</td></tr><tr><td>tuam habeamus * * * denique illud cogita, quod offensae</td><td></td></tr><tr><td>fuerit in ista cunctatione te subisse. nunc te contra victorem </td><td></td></tr><tr><td>Caesarem facere quem dubiis rebus laedere noluisti et ad eos</td><td></td></tr><tr><td>fugatos accedere quos resistentis sequi nolueris summae stul-</td><td></td></tr><tr><td>titiae est. vide ne, dum pudet te parum optimatem esse,</td><td>10</td></tr><tr><td>parum diligenter quid optimum sit eligas. quod si totum tibi</td><td>3.1</td></tr><tr><td>persuadere non possum, saltem dum quid de Hispaniis agamus</td><td></td></tr><tr><td>scitur exspecta; quas tibi nuntio adventu Caesaris fore no-</td><td></td></tr><tr><td>stras. quam isti spem habeant amissis Hispaniis nescio; quod</td><td></td></tr><tr><td>porro tuum consilium sit ad desperatos accedere non me dius</td><td>5</td></tr><tr><td>fidius reperio. </td><td></td></tr><tr><td>  Hoc quod tu non dicendo mihi significasti Caesar audierat</td><td>4.1</td></tr><tr><td>ac, simul atque 'have' mihi dixit, statim quid de te audisset</td><td></td></tr><tr><td>exposuit. negavi me scire, sed tamen ab eo petii ut ad te</td><td></td></tr><tr><td>litteras mitteret, quibus maxime ad remanendum commoveri</td><td></td></tr><tr><td>posses. me secum in Hispaniam ducit; nam nisi ita faceret,</td><td>5</td></tr><tr><td>ego, prius quam ad urbem accederem, ubicumque esses, ad te</td><td></td></tr><tr><td>percurrissem et hoc a te praesens contendissem atque omni vi</td><td></td></tr><tr><td>te retinuissem. </td><td></td></tr><tr><td>  Etiam atque etiam, Cicero, cogita ne te tuosque omnis</td><td>5.1</td></tr><tr><td>funditus evertas, ne te sciens prudensque eo demittas unde</td><td></td></tr><tr><td>exitum vides nullum esse. quod si te aut voces optimatium</td><td></td></tr><tr><td>commovent aut non nullorum hominum insolentiam et iacta-</td><td></td></tr><tr><td>tionem ferre non potes, eligas censeo aliquod oppidum vacuum</td><td>5</td></tr><tr><td>a bello dum haec decernuntur; quae iam erunt confecta. id si</td><td></td></tr><tr><td>feceris, et ego te sapienter fecisse iudicabo et Caesarem non</td><td></td></tr><tr><td>offendes. </td><td></td></tr>
        </table>