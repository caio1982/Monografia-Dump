<table>
          <script>targetHit=0;</script>
          <tr><td>  Pro quaestore vero quo modo iste commune Milyadum</td><td>2.1.95.1</td></tr><tr><td>vexarit, quo modo Lyciam, Pamphyliam, Pisidiam Phry- </td><td></td></tr><tr><td>giamque totam frumento imperando, aestimando, hac sua,</td><td></td></tr><tr><td>quam tum primum excogitavit, Siciliensi aestimatione</td><td></td></tr><tr><td>adflixerit, non est necesse demonstrare verbis: hoc scitote,</td><td>5</td></tr><tr><td>[his nominibus—quae res per hunc gestae sunt] cum iste</td><td></td></tr><tr><td>civitatibus frumentum, coria, cilicia, saccos imperaret, neque</td><td></td></tr><tr><td>ea sumeret proque iis rebus pecuniam exigeret—his nomi-</td><td></td></tr><tr><td>nibus solis Cn. Dolabellae HS ad triciens litem esse aesti-</td><td></td></tr><tr><td>matam. Quae omnia, etiamsi voluntate Dolabellae fiebant,</td><td>10</td></tr><tr><td>per istum tamen omnia gerebantur. Consistam in uno</td><td>96.1</td></tr><tr><td>nomine; multa enim sunt ex eodem genere. Recita. <span class="caps">De</span></td><td></td></tr><tr><td><span class="caps">litibvs aestimatis Cn. Dolabellae pr. pecvniae re-</span></td><td></td></tr><tr><td><span class="caps">dactae. Qvod a commvni Milyadvm—.</span> Te haec</td><td></td></tr><tr><td>coegisse, te aestimasse, tibi pecuniam numeratam esse dico,</td><td>5</td></tr><tr><td>eademque vi et iniuria, cum pecunias maximas cogeres,</td><td></td></tr><tr><td>per omnis partis provinciae te tamquam aliquam calamitosam</td><td></td></tr><tr><td>tempestatem pestemque pervasisse demonstro. Itaque M.</td><td>97.1</td></tr><tr><td>Scaurus, qui Cn. Dolabellam accusavit, istum in sua potestate</td><td></td></tr><tr><td>ac dicione tenuit. Homo adulescens cum istius in inquirendo</td><td></td></tr><tr><td>multa furta ac flagitia cognosset, fecit perite et callide; volu-</td><td></td></tr><tr><td>men eius rerum gestarum maximum isti ostendit; ab homine</td><td>5</td></tr><tr><td>quae voluit in Dolabellam abstulit; istum testem produxit;</td><td></td></tr><tr><td>dixit iste quae velle accusatorem putavit. Quo ex genere</td><td></td></tr><tr><td>mihi testium qui cum isto furati sunt, si uti voluissem,</td><td></td></tr><tr><td>magna copia fuisset; qui ut se periculo litium, coniunctione</td><td></td></tr><tr><td>criminum liberarent, quo ego vellem descensuros pollice-</td><td>10</td></tr><tr><td>bantur. Eorum ego voluntatem omnium repudiavi; non</td><td>98.1</td></tr><tr><td>modo proditori, sed ne perfugae quidem locus in meis</td><td></td></tr><tr><td>castris cuiquam fuit. Forsitan meliores illi accusatores </td><td></td></tr><tr><td>habendi sint, qui haec omnia fecerunt. Ita est; sed ego</td><td></td></tr><tr><td>defensorem in mea persona, non accusatorem maxime</td><td>5</td></tr><tr><td>laudari volo. Rationes ad aerarium, antequam Dolabella</td><td></td></tr><tr><td>condemnatus est, non audet referre; impetrat a senatu ut</td><td></td></tr><tr><td>dies sibi prorogaretur, quod tabulas suas ab accusatoribus</td><td></td></tr><tr><td>Dolabellae obsignatas diceret, proinde quasi exscribendi</td><td></td></tr><tr><td>potestatem non haberet. Solus est hic qui numquam</td><td>10</td></tr><tr><td>rationes ad aerarium referat. </td><td></td></tr>
        </table>