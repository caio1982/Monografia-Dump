<table>
          <script>targetHit=0;</script>
          <tr class="title first  date"><td><span class="snum">46</span></td><td></td></tr><tr class="title last  "><td>CICERO S. D. SER. SULPICIO</td><td></td></tr><tr><td>M'. Curius, qui Patris negotiatur, multis et magnis de causis</td><td>13.17.1.1</td></tr><tr><td>a me diligitur. nam et amicitia pervetus mihi cum eo est, ut</td><td></td></tr><tr><td>primum in forum venit instituta, et Patris cum aliquotiens</td><td></td></tr><tr><td>antea tum proxime hoc miserrimo bello domus eius tota</td><td></td></tr><tr><td>mihi patuit; qua, si opus fuisset, tam essem usus quam mea.</td><td>5</td></tr><tr><td>maximum autem mihi vinculum cum eo est quasi sanctioris</td><td></td></tr><tr><td>cuiusdam necessitudinis quod est Attici nostri familiarissimus</td><td></td></tr><tr><td>eumque unum praeter ceteros observat ac diligit. </td><td></td></tr><tr><td>  Quem si tu iam forte cognosti, puto me hoc quod facio</td><td>2.1</td></tr><tr><td>facere serius. ea est enim humanitate et observantia ut eum</td><td></td></tr><tr><td>tibi iam ipsum per se commendatum putem. quod tamen si</td><td></td></tr><tr><td>ita est, magno opere a te quaeso ut ad eam voluntatem, si</td><td></td></tr><tr><td>quam in illum ante has meas litteras contulisti, quam</td><td>5</td></tr><tr><td>maximus po&lt;te&gt;st &lt;m&gt;ea commendatione cumulus accedat.</td><td></td></tr><tr><td>sin autem propter verecundiam suam minus se tibi obtulit</td><td>3.1</td></tr><tr><td>aut nondum eum satis habes cognitum aut quae causa est cur</td><td></td></tr><tr><td>maioris commendationis indigeat, sic tibi eum commendo ut</td><td></td></tr><tr><td>neque maiore studio quemquam neque iustioribus de causis</td><td></td></tr><tr><td>commendare possim, faciamque id quod debent facere ii qui</td><td>5</td></tr><tr><td>religiose et sine ambitione commendant: spondebo enim</td><td></td></tr><tr><td>tibi, vel potius spondeo in meque recipio, eos esse M'. Curi</td><td></td></tr><tr><td>mores eamque cum probitatem tum etiam humanitatem ut</td><td></td></tr><tr><td>eum et amicitia tua et tam accurata commendatione, si tibi</td><td></td></tr><tr><td>sit cognitus, dignum sis existimaturus. mihi certe gratissimum</td><td>10</td></tr><tr><td>feceris si intellexero has litteras tantum quantum scribens</td><td></td></tr><tr><td>confidebam apud te pondus habuisse. </td><td></td></tr>
        </table>