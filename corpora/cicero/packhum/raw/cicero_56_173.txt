<table>
          <script>targetHit=0;</script>
          <tr class="title first  date"><td>in<span class="snum">.</span> Sext<span class="snum">.</span> <span class="snum">46</span></td><td></td></tr><tr class="title last  "><td>CICERO PAETO</td><td></td></tr><tr><td>Dupliciter delectatus sum tuis litteris, et quod ipse risi et</td><td>9.20.1.1</td></tr><tr><td>quod te intellexi iam posse ridere. me autem a te ut scurram</td><td></td></tr><tr><td>velitem malis oneratum esse non moleste tuli; illud doleo, in</td><td></td></tr><tr><td>ista loca venire me, ut constitueram, non potuisse. habuisses</td><td></td></tr><tr><td>enim non hospitem sed contubernalem. at quem virum! non</td><td>5</td></tr><tr><td>eum quem tu es solitus promulside conficere. integram famem</td><td></td></tr><tr><td>ad ovum adfero; itaque usque ad assum vitulinum opera</td><td></td></tr><tr><td>perducitur. illa mea quae solebas antea laudare ('o hominem</td><td></td></tr><tr><td>facilem! o hospitem non gravem!') abierunt. nam omnem</td><td></td></tr><tr><td>nostram de re publica curam, cogitationem de dicenda in</td><td>10</td></tr><tr><td>senatu sententia, commentationem causarum abiecimus, in</td><td></td></tr><tr><td>Epicuri nos, adversari nostri, castra coiecimus, nec tamen ad</td><td></td></tr><tr><td>hanc insolentiam sed ad illam tuam lautitiam, veterem dico,</td><td></td></tr><tr><td>cum in sumptum habebas; etsi numquam plura praedia</td><td></td></tr><tr><td>habuisti. </td><td>15</td></tr><tr><td>  Proinde te para. cum homine et edaci tibi res est et qui iam</td><td>2.1</td></tr><tr><td>aliquid intellegat; ὀψιμαθεῖς autem homines scis quam</td><td></td></tr><tr><td>insolentes sint. dediscendae tibi sunt sportellae et artolagyni</td><td></td></tr><tr><td>tui. nos iam †ex† artis tantum habemus ut Verrium tuum et</td><td></td></tr><tr><td>Camillum (qua munditia homines, qua elegantia!) vocare</td><td>5</td></tr><tr><td>saepius audeamus. sed vide audaciam! etiam Hirtio cenam</td><td></td></tr><tr><td>dedi, sine pavone tamen. in ea cena cocus meus praeter ius</td><td></td></tr><tr><td>fervens nihil &lt;non&gt; potuit imitari.  </td><td></td></tr><tr><td>  Haec igitur est nunc vita nostra: mane salutamus domi et</td><td>3.1</td></tr><tr><td>bonos viros multos, sed tristis, et hos laetos victores, qui me</td><td></td></tr><tr><td>quidem perofficiose et peramanter observant. ubi salutatio</td><td></td></tr><tr><td>defluxit, litteris me involvo; aut scribo aut lego. veniunt</td><td></td></tr><tr><td>etiam qui me audiunt quasi doctum hominem quia paulo</td><td>5</td></tr><tr><td>sum quam ipsi doctior. inde corpori omne tempus datur.</td><td></td></tr><tr><td>patriam eluxi iam et gravius et diutius quam ulla mater</td><td></td></tr><tr><td>unicum filium. </td><td></td></tr><tr><td>  Sed cura, si me amas, ut valeas, ne ego te iacente bona tua</td><td></td></tr><tr><td>comedim; statui enim tibi ne aegroto quidem parcere.</td><td>10</td></tr>
        </table>