<table>
          <script>targetHit=0;</script>
          <tr class="title first last  "><td>LIBER QUINTUS </td><td></td></tr><tr><td>  Quintus hic dies, Brute, finem faciet Tusculanarum</td><td>5.1.1</td></tr><tr><td>disputationum, quo die est a nobis ea de re, quam</td><td></td></tr><tr><td>tu ex omnibus maxime probas, disputatum. placere</td><td></td></tr><tr><td>enim tibi admodum sensi et ex eo libro, quem ad me</td><td></td></tr><tr><td>accuratissime scripsisti, et ex multis sermonibus tuis</td><td>5</td></tr><tr><td>virtutem ad beate vivendum se ipsa esse contentam.</td><td></td></tr><tr><td>quod etsi difficile est probatu propter tam varia et</td><td></td></tr><tr><td>tam multa tormenta fortunae, tale tamen est, ut ela-</td><td></td></tr><tr><td>borandum sit, quo facilius probetur. nihil est enim</td><td></td></tr><tr><td>omnium quae in philosophia tractantur, quod gravius</td><td>10</td></tr><tr><td>magnificentiusque dicatur. nam cum ea causa im-</td><td>2.1</td></tr><tr><td>pulerit eos qui primi se ad philosophiae studium con-</td><td></td></tr><tr><td>tulerunt, ut omnibus rebus posthabitis totos se in</td><td></td></tr><tr><td>optumo vitae statu exquirendo conlocarent, profecto</td><td></td></tr><tr><td>spe beate vivendi tantam in eo studio curam operam-</td><td>5</td></tr><tr><td>que posuerunt. quodsi ab is inventa et perfecta virtus </td><td></td></tr><tr><td>est, et si praesidii ad beate vivendum in virtute satis</td><td></td></tr><tr><td>est, quis est qui non praeclare et ab illis positam</td><td></td></tr><tr><td>et a nobis susceptam operam philosophandi arbitretur?</td><td></td></tr><tr><td>sin autem virtus subiecta sub varios incertosque casus</td><td>10</td></tr><tr><td>famula fortunae est nec tantarum virium est, ut se</td><td></td></tr><tr><td>ipsa tueatur, vereor ne non tam virtutis fiducia niten-</td><td></td></tr><tr><td>dum nobis ad spem beate vivendi quam vota facienda</td><td></td></tr><tr><td>videantur. equidem eos casus, in quibus me fortuna</td><td>3.1</td></tr><tr><td>vehementer exercuit, mecum ipse considerans huic in-</td><td></td></tr><tr><td>cipio sententiae diffidere interdum et humani generis</td><td></td></tr><tr><td>imbecillitatem fragilitatemque extimescere. vereor</td><td></td></tr><tr><td>enim ne natura, cum corpora nobis infirma dedisset</td><td>5</td></tr><tr><td>isque et morbos insanabilis et dolores intolerabilis</td><td></td></tr><tr><td>adiunxisset, animos quoque dederit et corporum do-</td><td></td></tr><tr><td>loribus congruentis et separatim suis angoribus et mo-</td><td></td></tr><tr><td>lestiis implicatos. sed in hoc me ipse castigo, quod</td><td>4.1</td></tr><tr><td>ex aliorum et ex nostra fortasse mollitia, non ex ipsa</td><td></td></tr><tr><td>virtute de virtutis robore existumo. illa enim, si modo</td><td></td></tr><tr><td>est ulla virtus, quam dubitationem avunculus tuus,</td><td></td></tr><tr><td>Brute, sustulit, omnia, quae cadere in hominem pos-</td><td>5</td></tr><tr><td>sunt, subter se habet eaque despiciens casus contemnit</td><td></td></tr><tr><td>humanos culpaque omni carens praeter se ipsam nihil</td><td></td></tr><tr><td>censet ad se pertinere. nos autem omnia adversa cum</td><td></td></tr><tr><td>venientia metu augentes, tum maerore praesentia re-</td><td></td></tr><tr><td>rum naturam quam errorem nostrum damnare malu-</td><td>10</td></tr><tr><td>mus. </td><td></td></tr>
        </table>