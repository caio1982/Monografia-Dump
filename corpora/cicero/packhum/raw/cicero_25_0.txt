<table>
          <script>targetHit=0;</script>
          <tr class="title first  "><td>DE PROVINCIIS CONSVLARIBVS</td><td></td></tr><tr class="title last  "><td>IN SENATV ORATIO </td><td></td></tr><tr><td>  Si quis vestrum, patres conscripti, exspectat quas sim pro-</td><td>1.1</td></tr><tr><td>vincias decreturus, consideret ipse secum qui mihi homines</td><td></td></tr><tr><td>ex provinciis potissimum detrahendi sint: non dubitabit</td><td></td></tr><tr><td>quid sentire me conveniat, cum quid mihi sentire necesse</td><td></td></tr><tr><td>sit cogitarit. Ac si princeps eam sententiam dicerem, lauda-</td><td>5</td></tr><tr><td>retis profecto; si solus, certe ignosceretis; etiam si paulo</td><td></td></tr><tr><td>minus utilis vobis sententia videretur, veniam tamen aliquam</td><td></td></tr><tr><td>dolori meo tribueretis. Nunc vero, patres conscripti, non</td><td></td></tr><tr><td>parva adficior voluptate, vel quod hoc maxime rei publicae</td><td></td></tr><tr><td>conducit, Syriam Macedoniamque decerni, ut dolor meus</td><td>10</td></tr><tr><td>nihil a communi utilitate dissentiat, vel quod habeo auctorem</td><td></td></tr><tr><td>P. Servilium, qui ante me sententiam dixit, virum clarissi-</td><td></td></tr><tr><td>mum et cum in universam rem publicam tum etiam erga</td><td></td></tr><tr><td>meam salutem fide ac benivolentia singulari. Quod si ille,</td><td>2.1</td></tr><tr><td>et paulo ante et quotienscumque ei locus dicendi ac potestas</td><td></td></tr><tr><td>fuit, Gabinium et Pisonem, duo rei publicae portenta ac</td><td></td></tr><tr><td>paene funera, cum propter alias causas tum maxime propter</td><td></td></tr><tr><td>illud insigne scelus eorum et importunam in me crudelitatem,</td><td>5</td></tr><tr><td>non solum sententia sua sed etiam verborum gravitate esse</td><td></td></tr><tr><td>notandos putavit, quonam me animo in eos esse oportet,</td><td></td></tr><tr><td>cuius illi salutem pro pignore tradiderunt ad explendas suas </td><td></td></tr><tr><td>cupiditates? Sed ego in hac sententia dicenda non parebo</td><td></td></tr><tr><td>dolori meo, non iracundiae serviam. Quo animo unus quis-</td><td>10</td></tr><tr><td>que vestrum debet esse in illos, hoc ero: praecipuum illum</td><td></td></tr><tr><td>et proprium sensum doloris mei, quem tamen vos communem</td><td></td></tr><tr><td>semper vobis mecum esse duxistis, a sententia dicenda</td><td></td></tr><tr><td>amovebo, ad ulciscendi tempora reservabo. </td><td></td></tr>
        </table>