<table>
          <script>targetHit=0;</script>
          <tr><td>  Alter ex ipsa caede volucrem nuntium Ameriam ad</td><td>102.1</td></tr><tr><td>socium atque adeo magistrum suum misit ut, si dissimu-</td><td></td></tr><tr><td>lare omnes cuperent se scire ad quem maleficium pertineret,</td><td></td></tr><tr><td>tamen ipse apertum suum scelus ante omnium oculos</td><td></td></tr><tr><td>poneret. Alter, si dis immortalibus placet, testimonium</td><td>5</td></tr><tr><td>etiam in Sex. Roscium dicturus est; quasi vero id nunc</td><td></td></tr><tr><td>agatur, utrum is quod dixerit credendum, ac non quod</td><td></td></tr><tr><td>fecerit vindicandum sit. Itaque more maiorum comparatum</td><td></td></tr><tr><td>est ut in minimis rebus homines amplissimi testimonium de</td><td></td></tr><tr><td>sua re non dicerent. Africanus qui suo cognomine declarat</td><td>103.1</td></tr><tr><td>tertiam partem orbis terrarum se subegisse tamen, si sua res</td><td></td></tr><tr><td>ageretur, testimonium non diceret; nam illud in talem</td><td></td></tr><tr><td>virum non audeo dicere: Si diceret, non crederetur. Videte</td><td></td></tr><tr><td>nunc quam versa et mutata in peiorem partem sint omnia.</td><td>5</td></tr><tr><td>Cum de bonis et de caede agatur, testimonium dicturus est</td><td></td></tr><tr><td>is qui et sector est et sicarius, hoc est qui et illorum ipsorum</td><td></td></tr><tr><td>bonorum de quibus agitur emptor atque possessor est et</td><td></td></tr><tr><td>eum hominem occidendum curavit de cuius morte quae-</td><td></td></tr><tr><td>ritur. Quid? tu, vir optime, ecquid habes quod dicas?</td><td>104.1</td></tr><tr><td>mihi ausculta: vide ne tibi desis; tua quoque res permagna</td><td></td></tr><tr><td>agitur. Multa scelerate, multa audaciter, multa improbe</td><td></td></tr><tr><td>fecisti, unum stultissime, profecto tua sponte non de Eruci </td><td></td></tr><tr><td>sententia: nihil opus fuit te istic sedere. Neque enim</td><td>5</td></tr><tr><td>accusatore muto neque teste quisquam utitur eo qui de</td><td></td></tr><tr><td>accusatoris subsellio surgit. Huc accedit quod paulo tamen</td><td></td></tr><tr><td>occultior atque tectior vestra ista cupiditas esset. Nunc</td><td></td></tr><tr><td>quid est quod quisquam ex vobis audire desideret, cum quae</td><td></td></tr><tr><td>facitis eius modi sint ut ea dedita opera a nobis contra vos-</td><td>10</td></tr><tr><td>met ipsos facere videamini? </td><td></td></tr>
        </table>