<table>
          <script>targetHit=0;</script>
          <tr><td>  Neque ego huius fugitivi, iudices, vobis epistulam reci- </td><td>2.3.157.16</td></tr><tr><td>tassem, nisi ut ex ea totius familiae praecepta et instituta et</td><td></td></tr><tr><td>disciplinam cognosceretis. Videtis ut moneat Apronium</td><td></td></tr><tr><td>quibus rebus ac muneribus se insinuet in familiaritatem</td><td></td></tr><tr><td>Metelli, Volteium corrumpat, scribas accensumque pretio</td><td>20</td></tr><tr><td>deleniat. Ea praecipit quae vidit, ea monet alienum homi-</td><td></td></tr><tr><td>nem quae domi didicit ipse; verum in hoc errat uno, quod</td><td></td></tr><tr><td>existimat easdem vias ad omnium familiaritates esse munitas.</td><td></td></tr><tr><td>Quamquam merito sum iratus Metello, tamen haec quae</td><td>158.1</td></tr><tr><td>vera sunt dicam. Apronius ipsum Metellum non pretio, ut</td><td></td></tr><tr><td>Verrem, non convivio, non muliere, non sermone impuro</td><td></td></tr><tr><td>atque improbo posset corrumpere, quibus rebus non sensim</td><td></td></tr><tr><td>atque moderate ad istius amicitiam adrepserat, sed brevi</td><td>5</td></tr><tr><td>tempore totum hominem totamque eius praeturam posse-</td><td></td></tr><tr><td>derat; cohortem autem Metelli, quam vocat, quid erat quod</td><td></td></tr><tr><td>corrumperet, ex qua recuperatores in aratorem nulli dabantur?</td><td></td></tr><tr><td>Nam quod scribit Metelli filium puerum esse, vehementer</td><td>159.1</td></tr><tr><td>errat; non enim ad omnis praetorum filios idem aditus sunt.</td><td></td></tr><tr><td>O Timarchide, Metelli est filius in provincia non puer, sed</td><td></td></tr><tr><td>adulescens pudens ac bonus, dignus illo loco ac nomine;</td><td></td></tr><tr><td>vester iste puer praetextatus in provincia quem ad modum</td><td>5</td></tr><tr><td>fuisset non dicerem si pueri esse illam culpam ac non patris</td><td></td></tr><tr><td>existimarem. Tune, cum te ac tuam vitam nosses, in Sici-</td><td></td></tr><tr><td>liam tecum grandem praetextatum filium ducebas, ut,</td><td></td></tr><tr><td>etiamsi natura puerum a paternis vitiis atque a generis</td><td></td></tr><tr><td>similitudine abduceret, consuetudo tamen eum et disciplina</td><td>10</td></tr><tr><td>degenerare non sineret? Fac enim fuisse in eo C. Laeli</td><td>160.1</td></tr><tr><td>aut M. Catonis materiem atque indolem: quid ex eo boni</td><td></td></tr><tr><td>sperari atque effici potest qui in patris luxurie sic vixerit ut</td><td></td></tr><tr><td>nullum umquam pudicum neque sobrium convivium </td><td></td></tr><tr><td>viderit, qui in epulis cotidianis adulta aetate per triennium</td><td>5</td></tr><tr><td>inter impudicas mulieres et intemperantis viros versatus sit,</td><td></td></tr><tr><td>nihil umquam audierit a patre quo pudentior aut melior</td><td></td></tr><tr><td>esset, nihil umquam patrem facere viderit quod cum</td><td></td></tr><tr><td>imitatus esset non, id quod turpissimum est, patris similis</td><td></td></tr><tr><td>putaretur? </td><td>10</td></tr>
        </table>