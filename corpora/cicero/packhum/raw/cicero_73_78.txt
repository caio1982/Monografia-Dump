<table>
          <script>targetHit=0;</script>
          <tr><td>  Quoniam, quibus in generibus elocutio versari de-</td><td>4.17.1</td></tr><tr><td>beat, dictum est, videamus nunc, quas res debeat ha-</td><td></td></tr><tr><td>bere elocutio commoda et perfecta. Quae maxime ad-</td><td></td></tr><tr><td>modum oratori a&lt;d&gt;commodata est, tres res in se debet</td><td></td></tr><tr><td>habere: elegantiam, conpositionem, dignitatem. </td><td>5</td></tr><tr><td>  Elegantia est, quae facit, ut &lt;locus&gt; unus quisque</td><td></td></tr><tr><td>pure et aperte dici videatur. Haec tribuitur in Latini-</td><td></td></tr><tr><td>tatem et explanationem. </td><td></td></tr><tr><td>  Latinitas est, quae sermonem purum conservat, </td><td></td></tr><tr><td>ab omni vitio remotum. Vitia in sermone, quo minus</td><td>10</td></tr><tr><td>is Latinus sit, duo possunt esse: soloecismus et bar-</td><td></td></tr><tr><td>barismus. </td><td></td></tr><tr><td>  Soloecismus est, cum in verbis pluribus con-</td><td></td></tr><tr><td>sequens verbum superius non a&lt;d&gt;commodatur. </td><td></td></tr><tr><td>  Barbarismus est, cum verbis al&lt;iquid&gt; vitiose ef-</td><td>15</td></tr><tr><td>feratur. </td><td></td></tr><tr><td>  Haec qua ratione vitare possumus, in arte gram-</td><td></td></tr><tr><td>matica dilucide dicemus. </td><td></td></tr><tr><td>  Explanatio est, quae reddit apertam et diluci-</td><td></td></tr><tr><td>dam orationem. Ea conparatur duabus rebus, usi-</td><td>20</td></tr><tr><td>tatis verbis et propriis. Usitata sunt ea, quae ver-</td><td></td></tr><tr><td>santur in [sermone] consuetudine cotidiana; pro-</td><td></td></tr><tr><td>pria, quae eius rei verba sunt aut esse possunt, qua</td><td></td></tr><tr><td>de loquemur. </td><td></td></tr><tr><td>  Conpositio est verborum constructio, quae fa-</td><td>18.1</td></tr><tr><td>cit omnes partes orationis aequabiliter perpolitas.</td><td></td></tr><tr><td>Ea conservabitur, si fugiemus crebras vocalium</td><td></td></tr><tr><td>concursiones, quae vastam atque hiantem orationem</td><td></td></tr><tr><td>reddunt, ut haec est:</td><td>5</td></tr><tr><td>    'Bacae aeneae amoenissime inpendebant';</td><td></td></tr><tr><td>et, si vitabimus eiusdem litterae nimiam adsidui- </td><td></td></tr><tr><td>tatem, cui vitio versus hic erit exemplo—nam hic</td><td></td></tr><tr><td>nihil prohibet in vitiis alienis exemplis uti—:</td><td></td></tr><tr><td>    O Tite, tute, Tate&lt;i&gt;, tibi tanta, tyranne, tulisti,</td><td>10</td></tr><tr><td>et hic eiusdem poëtae:</td><td></td></tr><tr><td>    qu&lt;o&gt;iquam quicquam quemquam, quemque quisque conveniat, neget;</td><td></td></tr><tr><td>et si eiusdem verbi adsiduitatem nimiam fugiemus,</td><td></td></tr><tr><td>eiusmodi:</td><td></td></tr><tr><td>    Nam cuius rationis ratio non extet, ei</td><td>15</td></tr><tr><td>    rationi ratio non est fidem habere  ̄  ̆  ̄ ;</td><td></td></tr><tr><td>et, si non utemur continenter similiter cadentibus ver-</td><td></td></tr><tr><td>bis, hoc modo:</td><td></td></tr><tr><td>    Flentes, plorantes, lacrimantes, obtestantes;</td><td></td></tr><tr><td>et si verborum transiectionem vitabimus, nisi quae</td><td>20</td></tr><tr><td>erit concinna, qua de re posterius loquemur;</td><td></td></tr><tr><td>quo in vitio est Caelius adsiduus, ut haec est:</td><td></td></tr><tr><td>      In priore libro has res ad te scriptas,</td><td></td></tr><tr><td>    Luci, misimus, Aeli. </td><td></td></tr>
        </table>