<table>
          <script>targetHit=0;</script>
          <tr><td>  Iam vero quis dicere audeat vera omnia esse</td><td>2.127.6</td></tr><tr><td>somnia? 'Aliquot somnia vera', inquit Ennius,</td><td></td></tr><tr><td>'sed omnia noenum necesse est'. Quae est tan-</td><td></td></tr><tr><td>dem ista distinctio? quae vera, quae falsa habet? et,</td><td></td></tr><tr><td>si vera a deo mittuntur, falsa unde nascuntur? nam</td><td>10</td></tr><tr><td>si ea quoque divina, quid inconstantius deo? quid in-</td><td></td></tr><tr><td>scitius autem est quam mentes mortalium falsis et</td><td></td></tr><tr><td>mendacibus visis concitare? sin vera visa divina sunt,</td><td></td></tr><tr><td>falsa autem et inania humana, quae est ista designandi</td><td></td></tr><tr><td>licentia, ut hoc deus, hoc natura fecerit potius quam </td><td>15</td></tr><tr><td>aut omnia deus, quod negatis, aut omnia natura?</td><td></td></tr><tr><td>quodquoniam illud negatis, hoc necessario confitendum</td><td></td></tr><tr><td>est. Naturam autem eam dico, qua numquam animus</td><td>128.1</td></tr><tr><td>insistens agitatione et motu esse vacuus potest. Is</td><td></td></tr><tr><td>cum languore corporis nec membris uti nec sensibus</td><td></td></tr><tr><td>potest, incidit in visa varia et incerta ex reliquiis, ut</td><td></td></tr><tr><td>ait Aristoteles, inhaerentibus earum rerum, quas vi-</td><td>5</td></tr><tr><td>gilans gesserit aut cogitaverit; quarum perturbatione</td><td></td></tr><tr><td>mirabiles interdum existunt species somniorum; quae si</td><td></td></tr><tr><td>alia falsa, alia vera, qua nota internoscantur, scire sane</td><td></td></tr><tr><td>velim. Si nulla est, quid istos interpretes audiamus?</td><td></td></tr><tr><td>sin quaepiam est, aveo audire, quae sit; sed haerebunt.</td><td>10</td></tr><tr><td>Venit enim iam in contentionem, utrum sit proba-</td><td>129.1</td></tr><tr><td>bilius, deosne inmortalis, rerum omnium praestantia</td><td></td></tr><tr><td>excellentis, concursare &lt;circum&gt; omnium mortalium, qui</td><td></td></tr><tr><td>ubique sunt, non modo lectos, verum etiam grabatos</td><td></td></tr><tr><td>et, cum stertentem aliquem viderint, obicere iis visa</td><td>5</td></tr><tr><td>quaedam tortuosa et obscura, quae illi exterriti somno</td><td></td></tr><tr><td>ad coniectorem mane deferant, an natura fieri, ut mo-</td><td></td></tr><tr><td>biliter animus agitatus, quod vigilans viderit, dor-</td><td></td></tr><tr><td>miens videre videatur. Utrum philosophia dignius, sa-</td><td></td></tr><tr><td>garum superstitione ista interpretari an explicatione</td><td>10</td></tr><tr><td>naturae? ut, si iam fieri possit vera coniectura som-</td><td></td></tr><tr><td>niorum, tamen isti, qui profitentur, eam facere non</td><td></td></tr><tr><td>possint; ex levissimo enim et indoctissimo genere</td><td></td></tr><tr><td>constant. Stoici autem tui negant quemquam nisi sa-</td><td></td></tr><tr><td>pientem divinum esse posse. Chrysippus quidem divi-</td><td>130.1</td></tr><tr><td>nationem definit his verbis: vim cognoscentem et</td><td></td></tr><tr><td>videntem et explicantem signa, quae a dis ho-</td><td></td></tr><tr><td>minibus portendantur; officium autem esse eius</td><td></td></tr><tr><td>praenoscere, dei erga homines mente qua sint quidque</td><td>5</td></tr><tr><td>significent, quem ad modumque ea procurentur atque</td><td></td></tr><tr><td>expientur. Idemque somniorum coniectionem definit</td><td></td></tr><tr><td>hoc modo: esse vim cernentem et explanantem,</td><td></td></tr><tr><td>quae a dis hominibus significentur in somnis.</td><td></td></tr><tr><td>Quid ergo? ad haec mediocri opus est prudentia an</td><td>10</td></tr><tr><td>et ingenio praestanti et eruditione perfecta? Talem </td><td></td></tr><tr><td>autem cognovimus neminem. Vide igitur, ne, etiamsi</td><td>131.1</td></tr><tr><td>divinationem tibi esse concessero, quod numquam fa-</td><td></td></tr><tr><td>ciam, neminem tamen divinum reperire possimus.</td><td></td></tr><tr><td>Qualis autem ista mens est deorum, si neque ea no-</td><td></td></tr><tr><td>bis significant in somnis, quae ipsi per nos intellega-</td><td>5</td></tr><tr><td>mus, neque ea, quorum interpretes habere possimus?</td><td></td></tr><tr><td>similes enim sunt dei, si ea nobis obiciunt, quorum</td><td></td></tr><tr><td>nec scientiam neque explanatorem habeamus, tam-</td><td></td></tr><tr><td>quam si Poeni aut Hispani in senatu nostro loque-</td><td></td></tr><tr><td>rentur sine interprete. Iam vero quo pertinent ob-</td><td>132.1</td></tr><tr><td>scuritates et aenigmata somniorum? intellegi enim a</td><td></td></tr><tr><td>nobis di velle debebant ea, quae nostra causa nos</td><td></td></tr><tr><td>monerent. Quid? poëta nemo, nemo physicus obscu-</td><td></td></tr><tr><td>rus? Ille vero nimis etiam obscurus Euphorion; at</td><td>133.1</td></tr><tr><td>non Homerus. Uter igitur melior? Valde Heraclitus</td><td></td></tr><tr><td>obscurus, minime Democritus. Num igitur conferendi?</td><td></td></tr><tr><td>Mea causa me mones, quod non intellegam? Quid me</td><td></td></tr><tr><td>igitur mones? ut si quis medicus aegroto imperet, ut</td><td>5</td></tr><tr><td>sumat</td><td></td></tr><tr><td>    Terrigenam, herbigradam, domiportam, sanguine cassam,</td><td></td></tr><tr><td>potius quam hominum more cocleam diceret. Nam</td><td></td></tr><tr><td>Pacuvianus Amphio</td><td></td></tr><tr><td>    Quadrupés tardigrada, agréstis, humilis, áspera,</td><td>10</td></tr><tr><td>    Capité brevi, cervice ánguina, aspectú truci,</td><td></td></tr><tr><td>    Evíscerata, inánima, cum animalí sono</td><td></td></tr><tr><td>cum dixisset obscurius, tum Attici respondent:</td><td></td></tr><tr><td>    Non íntellegimus, nísi si aperte díxeris.</td><td></td></tr><tr><td>At ille uno verbo: Testudo. Non potueras hoc igi-</td><td>15</td></tr><tr><td>tur a principio, citharista, dicere? </td><td></td></tr>
        </table>