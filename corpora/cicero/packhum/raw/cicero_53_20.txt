<table>
          <script>targetHit=0;</script>
          <tr><td>  Quis est autem, quem non moveat clarissumis mo-</td><td>1.87.7</td></tr><tr><td>numentis testata consignataque antiquitas? Calchan-</td><td></td></tr><tr><td>tem augurem scribit Homerus longe optumum, eum-</td><td></td></tr><tr><td>que ducem classium fuisse ad Ilium, auspiciorum credo</td><td>10</td></tr><tr><td>scientia, non locorum. Amphilochus et Mopsus Argi-</td><td>88.1</td></tr><tr><td>vorum reges fuerunt, sed iidem augures, iique urbis</td><td></td></tr><tr><td>in ora marituma Ciliciae Graecas condiderunt; atque</td><td></td></tr><tr><td>etiam ante hos Amphiaraus et Tiresias non humiles</td><td></td></tr><tr><td>et obscuri neque eorum similes, ut apud Ennium est,</td><td>5</td></tr><tr><td>    Quí sui quaestus caúsa fictas súscitant senténtias,</td><td></td></tr><tr><td>sed clari et praestantes viri, qui avibus et signis ad-</td><td></td></tr><tr><td>moniti futura dicebant; quorum de altero etiam apud</td><td></td></tr><tr><td>inferos Homerus ait 'solum sapere, ceteros um-</td><td></td></tr><tr><td>brarum vagari modo'; Amphiaraum autem sic ho-</td><td>10</td></tr><tr><td>noravit fama Graeciae, deus ut haberetur, atque ut ab</td><td></td></tr><tr><td>eius solo, in quo est humatus, oracla peterentur. Quid?</td><td>89.1</td></tr><tr><td>Asiae rex Priamus nonne et Helenum filium et Cas-</td><td></td></tr><tr><td>sandram filiam divinantes habebat, alterum auguriis,</td><td></td></tr><tr><td>alteram mentis incitatione et permotione divina? Quo</td><td></td></tr><tr><td>in genere Marcios quosdam fratres, nobili loco natos,</td><td>5</td></tr><tr><td>apud maiores nostros fuisse scriptum videmus. Quid?</td><td></td></tr><tr><td>Polyidum Corinthium nonne Homerus et aliis multa et </td><td></td></tr><tr><td>filio ad Troiam proficiscenti mortem praedixisse com-</td><td></td></tr><tr><td>memorat? Omnino apud veteres, qui rerum potieban-</td><td></td></tr><tr><td>tur, iidem auguria tenebant; ut enim sapere, sic divi-</td><td>10</td></tr><tr><td>nare regale ducebant. Testis est nostra civitas, in</td><td></td></tr><tr><td>qua et reges augures et postea privati eodem sacer-</td><td></td></tr><tr><td>dotio praediti rem publicam religionum auctoritate</td><td></td></tr><tr><td>rexerunt. Eaque divinationum ratio ne in barbaris</td><td>90.1</td></tr><tr><td>quidem gentibus neglecta est, siquidem et in Gallia</td><td></td></tr><tr><td>Druidae sunt, e quibus ipse Divitiacum Haeduum, ho-</td><td></td></tr><tr><td>spitem tuum laudatoremque, cognovi, qui et naturae</td><td></td></tr><tr><td>rationem, quam φυσιολογίαν Graeci appellant, notam</td><td>5</td></tr><tr><td>esse sibi profitebatur et partim auguriis, partim con-</td><td></td></tr><tr><td>iectura, quae essent futura, dicebat, et in Persis au-</td><td></td></tr><tr><td>gurantur et divinant magi, qui congregantur in fano</td><td></td></tr><tr><td>commentandi causa atque inter se conloquendi, quod</td><td></td></tr><tr><td>etiam idem vos quondam facere Nonis solebatis; nec</td><td>91.1</td></tr><tr><td>quisquam rex Persarum potest esse, qui non ante</td><td></td></tr><tr><td>magorum disciplinam scientiamque perceperit. Licet</td><td></td></tr><tr><td>autem videre et genera quaedam et nationes huic</td><td></td></tr><tr><td>scientiae deditas. Telmessus in Caria est, qua in urbe</td><td>5</td></tr><tr><td>excellit haruspicum disciplina; itemque Elis in Pelo-</td><td></td></tr><tr><td>ponneso familias duas certas habet, Iamidarum unam,</td><td></td></tr><tr><td>alteram Clutidarum, haruspicinae nobilitate praestan-</td><td></td></tr><tr><td>tes. In Syria Chaldaei cognitione astrorum sollertia-</td><td></td></tr><tr><td>que ingeniorum antecellunt. Etruria autem de caelo</td><td>92.1</td></tr><tr><td>tacta scientissume animadvertit eademque interpre-</td><td></td></tr><tr><td>tatur, quid quibusque ostendatur monstris atque por-</td><td></td></tr><tr><td>tentis. Quocirca bene apud maiores nostros senatus</td><td></td></tr><tr><td>tum, cum florebat imperium, decrevit, ut de principum</td><td>5</td></tr><tr><td>filiis <span class="caps">x</span> ex singulis Etruriae populis in disciplinam</td><td></td></tr><tr><td>traderentur, ne ars tanta propter tenuitatem hominum</td><td></td></tr><tr><td>a religionis auctoritate abduceretur ad mercedem atque</td><td></td></tr><tr><td>quaestum. Phryges autem et Pisidae et Cilices et</td><td></td></tr><tr><td>Arabum natio avium significationibus plurimum ob-</td><td>10</td></tr><tr><td>temperant, quod idem factitatum in Umbria accepimus. </td><td></td></tr>
        </table>