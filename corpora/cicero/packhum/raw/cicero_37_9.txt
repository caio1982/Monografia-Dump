<table>
          <script>targetHit=0;</script>
          <tr><td>  Tum Crassus 'atqui arbitror, Sulpici, cum audieris, non</td><td>1.137.1</td></tr><tr><td>tam te haec admiraturum, quae dixero, quam existimaturum</td><td></td></tr><tr><td>tum, cum ea audire cupiebas, causam cur cuperes non fuisse;</td><td></td></tr><tr><td>nihil enim dicam reconditum, nihil exspectatione vestra di-</td><td></td></tr><tr><td>gnum, nihil aut inauditum vobis aut cuiquam novum. Nam</td><td>5</td></tr><tr><td>principio, id quod est homine ingenuo liberaliterque educato</td><td></td></tr><tr><td>dignum, non negabo me ista omnium communia et contrita</td><td></td></tr><tr><td>praecepta didicisse: primum oratoris officium esse dicere ad</td><td>138.1</td></tr><tr><td>persuadendum accommodate; deinde esse omnem orationem</td><td></td></tr><tr><td>aut de infinitae rei quaestione sine designatione personarum</td><td></td></tr><tr><td>et temporum aut de re certis in personis ac temporibus locata;</td><td></td></tr><tr><td>in utraque autem re quicquid in controversiam veniat, in eo</td><td>139.1</td></tr><tr><td>quaeri solere aut factumne sit aut, si est factum, quale sit aut</td><td></td></tr><tr><td>etiam quo nomine vocetur aut, quod non nulli addunt, rec- </td><td></td></tr><tr><td>tene factum esse videatur; exsistere autem controversias</td><td>140.1</td></tr><tr><td>etiam ex scripti interpretatione, in quo aut ambigue quid</td><td></td></tr><tr><td>sit scriptum aut contrarie aut ita, ut a sententia scriptura dis-</td><td></td></tr><tr><td>sentiat; his autem omnibus partibus subiecta quaedam esse</td><td></td></tr><tr><td>argumenta propria. Sed causarum, quae sint a communi</td><td>141.1</td></tr><tr><td>quaestione seiunctae, partim in iudiciis versari, partim in</td><td></td></tr><tr><td>deliberationibus; esse etiam genus tertium, quod in laudan-</td><td></td></tr><tr><td>dis aut vituperandis hominibus poneretur; certosque esse</td><td></td></tr><tr><td>locos, quibus in iudiciis uteremur, in quibus aequitas quae-</td><td>5</td></tr><tr><td>reretur; alios in deliberationibus, quae omnes ad utilitatem</td><td></td></tr><tr><td>dirigerentur eorum quibus consilium daremus; alios item in</td><td></td></tr><tr><td>laudationibus, in quibus ad personarum dignitatem omnia</td><td></td></tr><tr><td>referrentur; cumque esset omnis oratoris vis ac facultas in</td><td>142.1</td></tr><tr><td>quinque partis distributa, ut deberet reperire primum quid</td><td></td></tr><tr><td>diceret, deinde inventa non solum ordine, sed etiam mo-</td><td></td></tr><tr><td>mento quodam atque iudicio dispensare atque componere;</td><td></td></tr><tr><td>tum ea denique vestire atque ornare oratione; post memoria</td><td>5</td></tr><tr><td>saepire; ad extremum agere cum dignitate ac venustate.</td><td></td></tr><tr><td>Etiam illa cognoram et acceperam, ante quam de re dice-</td><td>143.1</td></tr><tr><td>remus, initio conciliandos eorum esse animos, qui audirent;</td><td></td></tr><tr><td>deinde rem demonstrandam; postea controversiam consti-</td><td></td></tr><tr><td>tuendam; tum id, quod nos intenderemus, confirmandum;</td><td></td></tr><tr><td>post, quae contra dicerentur, refellenda; extrema autem</td><td>5</td></tr><tr><td>oratione ea, quae pro nobis essent, amplificanda et augenda,</td><td></td></tr><tr><td>quaeque essent pro adversariis, infirmanda atque frangenda.</td><td></td></tr><tr><td>Audieram etiam quae de orationis ipsius ornamentis tra-</td><td>144.1</td></tr><tr><td>derentur, in qua praecipitur primum, ut pure et Latine</td><td></td></tr><tr><td>loquamur, deinde ut plane et dilucide, tum ut ornate, post</td><td></td></tr><tr><td>ad rerum dignitatem apte et quasi decore; singularumque</td><td></td></tr><tr><td>rerum praecepta cognoram. Quin etiam, quae maxime pro-</td><td>145.1</td></tr><tr><td>pria essent naturae, tamen his ipsis artem adhiberi videram;</td><td></td></tr><tr><td>nam de actione et de memoria quaedam brevia, sed magna </td><td></td></tr><tr><td>cum exercitatione praecepta gustaram. In his enim fere</td><td></td></tr><tr><td>rebus omnis istorum artificum doctrina versatur, quam ego</td><td>5</td></tr><tr><td>si nihil dicam adiuvare, mentiar; habet enim quaedam</td><td></td></tr><tr><td>quasi ad commonendum oratorem, quo quidque referat et</td><td></td></tr><tr><td>quo intuens ab eo, quodcumque sibi proposuerit, minus</td><td></td></tr><tr><td>aberret. Verum ego hanc vim intellego esse in praeceptis</td><td>146.1</td></tr><tr><td>omnibus, non ut ea secuti oratores eloquentiae laudem sint</td><td></td></tr><tr><td>adepti, sed, quae sua sponte homines eloquentes facerent,</td><td></td></tr><tr><td>ea quosdam observasse atque collegisse; sic esse non elo-</td><td></td></tr><tr><td>quentiam ex artificio, sed artificium ex eloquentia natum;</td><td>5</td></tr><tr><td>quod tamen, ut ante dixi, non eicio; est enim, etiam si</td><td></td></tr><tr><td>minus necessarium ad bene dicendum, tamen ad cogno-</td><td></td></tr><tr><td>scendum non inliberale; et exercitatio quaedam suscipienda</td><td>147.1</td></tr><tr><td>vobis est; quamquam vos quidem iam pridem estis in</td><td></td></tr><tr><td>cursu: sed eis, qui ingrediuntur in stadium, quique ea,</td><td></td></tr><tr><td>quae agenda sunt in foro tamquam in acie, possunt etiam</td><td></td></tr><tr><td>nunc exercitatione quasi ludicra praediscere ac meditari.'</td><td>5</td></tr><tr><td>'Hanc ipsam' inquit Sulpicius 'nosse volumus; ac tamen</td><td>148.1</td></tr><tr><td>ista, quae abs te breviter de arte decursa sunt, audire cupi-</td><td></td></tr><tr><td>mus, quamquam sunt nobis quoque non inaudita; verum</td><td></td></tr><tr><td>illa mox; nunc de ipsa exercitatione quid sentias quaerimus.'</td><td></td></tr><tr><td>'Equidem probo ista,' Crassus inquit 'quae vos facere</td><td>149.1</td></tr><tr><td>soletis, ut, causa aliqua posita consimili causarum earum,</td><td></td></tr><tr><td>quae in forum deferuntur, dicatis quam maxime ad veritatem</td><td></td></tr><tr><td>accommodate; sed plerique in hoc vocem modo, neque</td><td></td></tr><tr><td>eam scienter, et viris exercent suas et linguae celeritatem</td><td>5</td></tr><tr><td>incitant verborumque frequentia delectantur; in quo fallit</td><td></td></tr><tr><td>eos, quod audierunt, dicendo homines, ut dicant, efficere</td><td></td></tr><tr><td>solere; vere enim etiam illud dicitur, perverse dicere ho-</td><td>150.1</td></tr><tr><td>mines perverse dicendo facillime consequi. Quam ob rem</td><td></td></tr><tr><td>in istis ipsis exercitationibus, etsi utile est etiam subito saepe</td><td></td></tr><tr><td>dicere, tamen illud utilius, sumpto spatio ad cogitandum </td><td></td></tr><tr><td>paratius atque accuratius dicere. Caput autem est, quod,</td><td>5</td></tr><tr><td>ut vere dicam, minime facimus (est enim magni laboris,</td><td></td></tr><tr><td>quem plerique fugimus), quam plurimum scribere. Stilus</td><td></td></tr><tr><td>optimus et praestantissimus dicendi effector ac magister;</td><td></td></tr><tr><td>neque iniuria; nam si subitam et fortuitam orationem com-</td><td></td></tr><tr><td>mentatio et cogitatio facile vincit, hanc ipsam profecto adsi-</td><td>10</td></tr><tr><td>dua ac diligens scriptura superabit. Omnes enim, sive artis</td><td>151.1</td></tr><tr><td>sunt loci sive ingeni cuiusdam ac prudentiae, qui modo</td><td></td></tr><tr><td>insunt in ea re, de qua scribimus, anquirentibus nobis omni-</td><td></td></tr><tr><td>que acie ingeni contemplantibus ostendunt se et occurrunt;</td><td></td></tr><tr><td>omnesque sententiae verbaque omnia, quae sunt cuiusque</td><td>5</td></tr><tr><td>generis maxime inlustria, sub acumen stili subeant et suc-</td><td></td></tr><tr><td>cedant necesse est; tum ipsa conlocatio conformatioque</td><td></td></tr><tr><td>verborum perficitur in scribendo, non poetico, sed quodam</td><td></td></tr><tr><td>oratorio numero et modo. Haec sunt, quae clamores et</td><td>152.1</td></tr><tr><td>admirationes in bonis oratoribus efficiunt; neque ea quis-</td><td></td></tr><tr><td>quam, nisi diu multumque scriptitarit, etiam si vehementis-</td><td></td></tr><tr><td>sime se in his subitis dictionibus exercuerit, consequetur;</td><td></td></tr><tr><td>et qui a scribendi consuetudine ad dicendum venit, hanc</td><td>5</td></tr><tr><td>adfert facultatem, ut, etiam subito si dicat, tamen illa, quae</td><td></td></tr><tr><td>dicantur, similia scriptorum esse videantur; atque etiam, si</td><td></td></tr><tr><td>quando in dicendo scriptum attulerit aliquid, cum ab eo</td><td></td></tr><tr><td>discesserit, reliqua similis oratio consequetur; ut concitato</td><td>153.1</td></tr><tr><td>navigio, cum remiges inhibuerunt, retinet tamen ipsa navis</td><td></td></tr><tr><td>motum et cursum suum intermisso impetu pulsuque remo-</td><td></td></tr><tr><td>rum, sic in oratione perpetua, cum scripta deficiunt, parem</td><td></td></tr><tr><td>tamen obtinet oratio reliqua cursum scriptorum similitudine</td><td>5</td></tr><tr><td>et vi concitata. In cotidianis autem commentationibus</td><td>154.1</td></tr><tr><td>equidem mihi adulescentulus proponere solebam illam exer-</td><td></td></tr><tr><td>citationem maxime, qua C. Carbonem nostrum illum inimi-</td><td></td></tr><tr><td>cum solitum esse uti sciebam, ut aut versibus propositis</td><td></td></tr><tr><td>quam maxime gravibus aut oratione aliqua lecta ad eum</td><td>5</td></tr><tr><td>finem, quem memoria possem comprehendere, eam rem </td><td></td></tr><tr><td>ipsam, quam legissem, verbis aliis quam maxime possem</td><td></td></tr><tr><td>lectis, pronuntiarem; sed post animadverti hoc esse in hoc</td><td></td></tr><tr><td>viti, quod ea verba, quae maxime cuiusque rei propria quae-</td><td></td></tr><tr><td>que essent ornatissima atque optima, occupasset aut Ennius,</td><td>10</td></tr><tr><td>si ad eius versus me exercerem, aut Gracchus, si eius ora-</td><td></td></tr><tr><td>tionem mihi forte proposuissem: ita, si eisdem verbis uterer,</td><td></td></tr><tr><td>nihil prodesse; si aliis, etiam obesse, cum minus idoneis</td><td></td></tr><tr><td>uti consuescerem. Postea mihi placuit, eoque sum usus</td><td>155.1</td></tr><tr><td>adulescens, ut summorum oratorum Graecas orationes ex-</td><td></td></tr><tr><td>plicarem, quibus lectis hoc adsequebar, ut, cum ea, quae</td><td></td></tr><tr><td>legeram Graece, Latine redderem, non solum optimis verbis</td><td></td></tr><tr><td>uterer et tamen usitatis, sed etiam exprimerem quaedam</td><td>5</td></tr><tr><td>verba imitando, quae nova nostris essent, dum modo essent</td><td></td></tr><tr><td>idonea. Iam vocis et spiritus et totius corporis et ipsius</td><td>156.1</td></tr><tr><td>linguae motus et exercitationes non tam artis indigent quam</td><td></td></tr><tr><td>laboris; quibus in rebus habenda est ratio diligenter, quos</td><td></td></tr><tr><td>imitemur, quorum similes velimus esse. Intuendi nobis</td><td></td></tr><tr><td>sunt non solum oratores, sed etiam actores, ne mala consue-</td><td>5</td></tr><tr><td>tudine ad aliquam deformitatem pravitatemque veniamus.</td><td></td></tr><tr><td>Exercenda est etiam memoria ediscendis ad verbum quam</td><td>157.1</td></tr><tr><td>plurimis et nostris scriptis et alienis; atque in ea exercita-</td><td></td></tr><tr><td>tione non sane mihi displicet adhibere, si consueris, etiam</td><td></td></tr><tr><td>istam locorum simulacrorumque rationem, quae in arte</td><td></td></tr><tr><td>traditur. Educenda deinde dictio est ex hac domestica</td><td>5</td></tr><tr><td>exercitatione et umbratili medium in agmen, in pulverem,</td><td></td></tr><tr><td>in clamorem, in castra atque in aciem forensem; subeundus</td><td></td></tr><tr><td>visus hominum et periclitandae vires ingeni, et illa com-</td><td></td></tr><tr><td>mentatio inclusa in veritatis lucem proferenda est. Legendi</td><td>158.1</td></tr><tr><td>etiam poetae, cognoscendae historiae, omnium bonarum</td><td></td></tr><tr><td>artium doctores atque scriptores eligendi et pervolutandi et</td><td></td></tr><tr><td>exercitationis causa laudandi, interpretandi, corrigendi, vitu- </td><td></td></tr><tr><td>perandi [refellendi]; disputandumque de omni re in con-</td><td>5</td></tr><tr><td>trarias partis et, quicquid erit in quaque re, quod probabile</td><td></td></tr><tr><td>videri possit, eliciendum [atque dicendum]; perdiscendum</td><td>159.1</td></tr><tr><td>ius civile, cognoscendae leges, percipienda omnis antiquitas,</td><td></td></tr><tr><td>senatoria consuetudo, disciplina rei publicae, iura sociorum,</td><td></td></tr><tr><td>foedera, pactiones, causa imperi cognoscenda est; libandus</td><td></td></tr><tr><td>est etiam ex omni genere urbanitatis facetiarum quidam</td><td>5</td></tr><tr><td>lepos, quo tamquam sale perspergatur omnis oratio. Effudi</td><td></td></tr><tr><td>vobis omnia quae sentiebam, quae fortasse, quemcumque</td><td></td></tr><tr><td>patremfamilias adripuissetis ex aliquo circulo, eadem vobis</td><td></td></tr><tr><td>percontantibus respondisset.' </td><td></td></tr>
        </table>