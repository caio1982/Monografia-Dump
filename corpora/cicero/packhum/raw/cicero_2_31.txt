<table>
          <script>targetHit=0;</script>
          <tr class="title first last  citat"><td><span class="citref">Sch</span><span class="snum"><span class="citref">.</span></span><span class="citref"> Gronov</span><span class="snum"><span class="citref">.</span></span><span class="citref"></span> <span class="snum">436.14</span></td><td></td></tr><tr><td>  In vico Pallacinae . . .</td><td>fr.1</td></tr><tr><td>Maxime metuit . . . Derivat tamen et ait se</td><td></td></tr><tr><td>. . . Manu praedia praediis</td><td></td></tr><tr><td>. . . Hic ego audire istos cupio</td><td></td></tr><tr><td>. . . aptam et ratione dispositam se habere existimant, qui</td><td>132.6</td></tr><tr><td>in Sallentinis aut in Bruttiis habent unde vix ter in anno</td><td></td></tr><tr><td>audire nuntium possunt. </td><td></td></tr><tr><td>  Alter tibi descendit de Palatio et aedibus suis; habet</td><td>133.1</td></tr><tr><td>animi causa rus amoenum et suburbanum, plura praeterea</td><td></td></tr><tr><td>praedia neque tamen ullum nisi praeclarum et propinquum. </td><td></td></tr><tr><td>Domus referta vasis Corinthiis et Deliacis, in quibus est</td><td></td></tr><tr><td>authepsa illa quam tanto pretio nuper mercatus est ut qui</td><td>5</td></tr><tr><td>praetereuntes quid praeco enumeraret audiebant fundum</td><td></td></tr><tr><td>venire arbitrarentur. Quid praeterea caelati argenti, quid</td><td></td></tr><tr><td>stragulae vestis, quid pictarum tabularum, quid signorum,</td><td></td></tr><tr><td>quid marmoris apud illum putatis esse? Tantum scilicet</td><td></td></tr><tr><td>quantum e multis splendidisque familiis in turba et rapinis</td><td>10</td></tr><tr><td>coacervari una in domo potuit. Familiam vero quantam et</td><td></td></tr><tr><td>quam variis cum artificiis habeat quid ego dicam? Mitto</td><td>134.1</td></tr><tr><td>hasce artis volgaris, coquos, pistores, lecticarios; animi et</td><td></td></tr><tr><td>aurium causa tot homines habet ut cotidiano cantu vocum</td><td></td></tr><tr><td>et nervorum et tibiarum nocturnisque conviviis tota vicinitas</td><td></td></tr><tr><td>personet. In hac vita, iudices, quos sumptus cotidianos,</td><td>5</td></tr><tr><td>quas effusiones fieri putatis, quae vero convivia? honesta,</td><td></td></tr><tr><td>credo, in eius modi domo, si domus haec habenda est potius</td><td></td></tr><tr><td>&lt;quam&gt; officina nequitiae ac deversorium flagitiorum omnium.</td><td></td></tr><tr><td>Ipse vero quem ad modum composito et dilibuto capillo</td><td>135.1</td></tr><tr><td>passim per forum volitet cum magna caterva togatorum vi-</td><td></td></tr><tr><td>detis, iudices; videtis ut omnis despiciat, ut hominem prae</td><td></td></tr><tr><td>se neminem putet, ut se solum beatum, solum potentem</td><td></td></tr><tr><td>putet. Quae vero efficiat et quae conetur si velim comme-</td><td>5</td></tr><tr><td>morare, vereor, iudices, ne quis imperitior existimet me</td><td></td></tr><tr><td>causam nobilitatis victoriamque voluisse laedere. Tametsi</td><td></td></tr><tr><td>meo iure possum, si quid in hac parte mihi non placeat,</td><td></td></tr><tr><td>vituperare; non enim vereor ne quis alienum me animum</td><td></td></tr><tr><td>habuisse a causa nobilitatis existimet. </td><td>10</td></tr>
        </table>