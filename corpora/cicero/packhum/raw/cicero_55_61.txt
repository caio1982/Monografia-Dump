<table>
          <script>targetHit=0;</script>
          <tr><td>  Cum igitur aliqua species utilitatis obiecta est, com-</td><td>3.35.1</td></tr><tr><td>moveri necesse est. Sed si, cum animum attenderis,</td><td></td></tr><tr><td>turpitudinem videas adiunctam ei rei, quae speciem</td><td></td></tr><tr><td>utilitatis attulerit, tum non utilitas relinquenda est,</td><td></td></tr><tr><td>sed intellegendum, ubi turpitudo sit, ibi utilitatem esse</td><td>5</td></tr><tr><td>non posse. Quod si nihil est tam contra naturam quam</td><td></td></tr><tr><td>turpitudo—recta enim et convenientia et constantia</td><td></td></tr><tr><td>natura desiderat aspernaturque contraria—nihilque</td><td></td></tr><tr><td>tam secundum naturam quam utilitas, certe in eadem</td><td></td></tr><tr><td>re utilitas et turpitudo esse non potest. Itemque, si</td><td>10</td></tr><tr><td>ad honestatem nati sumus eaque aut sola expetenda</td><td></td></tr><tr><td>est, ut Zenoni visum est, aut certe omni pondere gra-</td><td></td></tr><tr><td>vior habenda quam reliqua omnia, quod Aristoteli pla-</td><td></td></tr><tr><td>cet, necesse est, quod honestum sit, id esse aut solum</td><td></td></tr><tr><td>aut summum bonum, quod autem bonum, id certe</td><td>15</td></tr><tr><td>utile, ita, quicquid honestum, id utile. Quare error</td><td>36.1</td></tr><tr><td>hominum non proborum, cum aliquid, quod utile vi-</td><td></td></tr><tr><td>sum est, arripuit, id continuo secernit ab honesto.</td><td></td></tr><tr><td>Hinc sicae, hinc venena, hinc falsa testamenta nascun-</td><td></td></tr><tr><td>tur, hinc furta, peculatus, expilationes, direptionesque</td><td>5</td></tr><tr><td>sociorum et civium, hinc opum nimiarum, potentiae</td><td></td></tr><tr><td>non ferendae, postremo etiam in liberis civitatibus</td><td></td></tr><tr><td>regnandi existunt cupiditates, quibus nihil nec tae- </td><td></td></tr><tr><td>trius nec foedius excogitari potest. Emolumenta enim</td><td></td></tr><tr><td>rerum fallacibus iudiciis vident, poenam, non dico</td><td>10</td></tr><tr><td>legum, quam saepe perrumpunt, sed ipsius turpitu-</td><td></td></tr><tr><td>dinis, quae acerbissima est, non vident. Quam ob rem</td><td>37.1</td></tr><tr><td>hoc quidem deliberantium genus pellatur e medio—</td><td></td></tr><tr><td>est enim totum sceleratum et impium—qui delibe-</td><td></td></tr><tr><td>rant, utrum id sequantur, quod honestum esse vi-</td><td></td></tr><tr><td>deant, an se scientes scelere contaminent; in ipsa enim</td><td>5</td></tr><tr><td>dubitatione facinus inest, etiamsi ad id non pervene-</td><td></td></tr><tr><td>rint. Ergo ea deliberanda omnino non sunt, in quibus</td><td></td></tr><tr><td>est turpis ipsa deliberatio. </td><td></td></tr>
        </table>