<table>
          <script>targetHit=0;</script>
          <tr><td>  Eiusmodi licentia si nimium videbitur acrimoniae </td><td>4.49.1</td></tr><tr><td>habere, multis mitigationibus lenietur; nam continuo</td><td></td></tr><tr><td>aliquid huiusmodi licebit inferre: 'Hic ego virtutem</td><td></td></tr><tr><td>vestram quaero, sapientiam desidero, veterem con-</td><td></td></tr><tr><td>suetudinem requiro,' ut quod erat commotum li-</td><td>5</td></tr><tr><td>centia, id constitu&lt;a&gt;tur laude, ut altera res ab iracundia</td><td></td></tr><tr><td>et molestia removeat, altera res ab errato deterreat.</td><td></td></tr><tr><td>Haec res, sicut in amicitia, item in dicendo, si loco</td><td></td></tr><tr><td>fit, maxime facit, ut et illi, qui audient, a culpa ab-</td><td></td></tr><tr><td>sint, et nos, qui dicimus, ame&lt;i&gt;ci ipsorum et veritatis</td><td>10</td></tr><tr><td>esse videamur. </td><td></td></tr><tr><td>  Est autem quoddam genus in dicendo licentiae,</td><td></td></tr><tr><td>quod astutiore ratione conparatur, cum aut ita obiur-</td><td></td></tr><tr><td>gamus eos, qui audiunt, quomodo ipsi se cupiunt ob-</td><td></td></tr><tr><td>iurgari, aut id, quod scimus facile omnes audituros,</td><td>15</td></tr><tr><td>dicimus nos timere, quomodo accipiant, sed tamen</td><td></td></tr><tr><td>veritate commoveri, ut nihilosetius dicamus. Horum</td><td></td></tr><tr><td>amborum generum exempla subiciemus; prioris, hu-</td><td></td></tr><tr><td>iusmodi:</td><td></td></tr><tr><td>      'Nimium, Quirites, animis estis simplicibus et man-</td><td>20</td></tr><tr><td>    suetis; nimium creditis uni cuique. Existimatis unum</td><td></td></tr><tr><td>    quemque eniti, ut perficiat, quae vobis pollicitus sit.</td><td></td></tr><tr><td>    Erratis et falsa spe frustra iam diu detinemini stul-</td><td></td></tr><tr><td>    titia vestra, qui, quod erat in vestra potestate, ab</td><td></td></tr><tr><td>    aliis petere quam ipsi sumere maluistis.' </td><td>25</td></tr><tr><td>  Posterioris licentiae hoc erit exemplum:</td><td></td></tr><tr><td>      'Mihi cum isto, iudices, fuit amicitia, sed ista ta-</td><td></td></tr><tr><td>    men amicitia, tametsi vereor quomodo accepturi</td><td></td></tr><tr><td>    sitis, tamen dicam, vos me privastis. Quid ita? </td><td></td></tr><tr><td>    quia, ut vobis essem probatus, eum, qui vos obpu-</td><td>30</td></tr><tr><td>    gnabat, inimicum quam amicum habere malui.' </td><td></td></tr>
        </table>