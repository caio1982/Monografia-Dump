<table>
          <script>targetHit=0;</script>
          <tr class="title first  date"><td>in<span class="snum">.</span> Febr<span class="snum">.</span> <span class="snum">54</span></td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Epistulam hanc convicio efflagitarunt codicilli tui. nam res</td><td>2.10.1.1</td></tr><tr><td>quidem ipsa et is dies quo tu es profectus nihil mihi ad</td><td></td></tr><tr><td>scribendum argumenti sane dabat. sed quem ad modum coram</td><td></td></tr><tr><td>cum sumus sermo nobis deesse non solet, sic epistulae nostrae</td><td></td></tr><tr><td>debent interdum alucinari. </td><td>5</td></tr><tr><td>  Tenediorum igitur libertas securi Tenedia praecisa est,</td><td>2.1</td></tr><tr><td>cum eos praeter me et Bibulum et Calidium et Favonium</td><td></td></tr><tr><td>nemo defenderet. de te a Mag&lt;net&gt;i&lt;bu&gt;s ab Sipylo mentio</td><td></td></tr><tr><td>est honorifica facta, cum te unum dicerent postulationi L.</td><td></td></tr><tr><td>Sesti Pansae restitisse. reliquis diebus si quid erit quod te</td><td>5</td></tr><tr><td>scire opus sit, aut etiam si nihil erit, tamen scribam cottidie</td><td></td></tr><tr><td>aliquid. prid. Id. neque tibi neque Pomponio deero. </td><td></td></tr><tr><td>  Lucreti poemata ut scribis ita sunt, multis luminibus</td><td>3.1</td></tr><tr><td>ingeni, multae tamen artis. sed cum veneris. virum te putabo</td><td></td></tr><tr><td>si Sallusti Empedoclea legeris; hominem non putabo.</td><td></td></tr>
        </table>