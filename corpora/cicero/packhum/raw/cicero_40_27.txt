<table>
          <script>targetHit=0;</script>
          <tr><td>  Tractatio igitur rerum efficit admirabilem oratio-</td><td>122.5</td></tr><tr><td>nem; nam ipsae quidem res in perfacili cognitione</td><td></td></tr><tr><td>versantur. quid enim iam sequitur, quod quidem</td><td></td></tr><tr><td>artis sit, nisi ordiri orationem, in quo aut concilietur</td><td></td></tr><tr><td>auditor aut erigatur aut paret se ad discendum; rem</td><td></td></tr><tr><td>breviter exponere et probabiliter et aperte, ut quid aga-</td><td>10</td></tr><tr><td>tur intellegi possit; sua confirmare, adversaria ever-</td><td></td></tr><tr><td>tere, eaque efficere non perturbate sed singulis argu-</td><td></td></tr><tr><td>mentationibus ita concludendis, ut efficiatur quod sit</td><td></td></tr><tr><td>consequens iis quae sumentur ad quamque rem con-</td><td></td></tr><tr><td>firmandam; post omnia perorationem inflammantem</td><td>15</td></tr><tr><td>restinguentemve concludere? has partis quem ad mo-</td><td></td></tr><tr><td>dum tractet singulas difficile dictu est hoc loco; nec</td><td></td></tr><tr><td>enim semper tractantur uno modo. quoniam autem</td><td>123.1</td></tr><tr><td>non quem doceam quaero sed quem probem, probabo</td><td></td></tr><tr><td>primum eum qui quid deceat viderit. haec enim </td><td></td></tr><tr><td>sapientia maxume adhibenda eloquenti est, ut sit tem-</td><td></td></tr><tr><td>porum personarumque moderator. nam nec semper</td><td>5</td></tr><tr><td>nec apud omnis nec contra omnis nec pro omnibus</td><td></td></tr><tr><td>nec omnibus eodem modo dicendum arbitror. is erit</td><td></td></tr><tr><td>ergo eloquens, qui ad id quodcumque decebit poterit</td><td></td></tr><tr><td>accommodare orationem. quod cum statuerit, tum</td><td></td></tr><tr><td>ut quicque erit dicendum ita dicet: nec satura ieiune</td><td>10</td></tr><tr><td>nec grandia minute nec item contra, sed erit rebus</td><td></td></tr><tr><td>ipsis par et aequalis oratio; principia verecunda, non-</td><td>124.1</td></tr><tr><td>dum elatis incensa verbis sed acuta sententiis vel</td><td></td></tr><tr><td>ad offensionem adversarii vel ad commendationem sui;</td><td></td></tr><tr><td>narrationes credibiles nec historico sed prope cotidiano</td><td></td></tr><tr><td>sermone explicatae dilucide; dein si tenues causae,</td><td>5</td></tr><tr><td>tum etiam argumentandi tenue filum et in docendo et</td><td></td></tr><tr><td>in refellendo idque ita tenebitur, ut quanta ad rem</td><td></td></tr><tr><td>tanta ad orationem fiat accessio; cum vero causa ea</td><td>125.1</td></tr><tr><td>inciderit in qua vis eloquentiae possit expromi, tum</td><td></td></tr><tr><td>se latius fundet orator, tum reget et flectet animos</td><td></td></tr><tr><td>et sic afficiet ut volet, id est ut causae natura et ratio</td><td></td></tr><tr><td>temporis postulabit. </td><td>5</td></tr>
        </table>