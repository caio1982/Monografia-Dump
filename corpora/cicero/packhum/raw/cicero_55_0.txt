<table>
          <script>targetHit=0;</script>
          <tr class="title first  "><td>DE OFFICIIS</td><td></td></tr><tr class="title  "><td>LIBRI TRES</td><td></td></tr><tr class="title last  "><td>LIBER PRIMUS </td><td></td></tr><tr><td>  Quamquam te, Marce fili, annum iam audientem</td><td>1.1.1</td></tr><tr><td>Cratippum idque Athenis abundare oportet praecep-</td><td></td></tr><tr><td>tis institutisque philosophiae propter summam et doc-</td><td></td></tr><tr><td>toris auctoritatem et urbis, quorum alter te scientia</td><td></td></tr><tr><td>augere potest, altera exemplis, tamen, ut ipse ad meam</td><td>5</td></tr><tr><td>utilitatem semper cum Graecis Latina coniunxi neque</td><td></td></tr><tr><td>id in philosophia solum, sed etiam in dicendi exercita-</td><td></td></tr><tr><td>tione feci, idem tibi censeo faciendum, ut par sis in</td><td></td></tr><tr><td>utriusque orationis facultate. Quam quidem ad rem</td><td></td></tr><tr><td>nos, ut videmur, magnum attulimus adiumentum ho-</td><td>10</td></tr><tr><td>minibus nostris, ut non modo Graecarum litterarum</td><td></td></tr><tr><td>rudes, sed etiam docti aliquantum se arbitrentur adep-</td><td></td></tr><tr><td>tos et ad discendum et ad iudicandum. Quam ob rem</td><td>2.1</td></tr><tr><td>disces tu quidem a principe huius aetatis philosopho-</td><td></td></tr><tr><td>rum et disces quam diu voles; tam diu autem velle</td><td></td></tr><tr><td>debebis, quoad te quantum proficias non paenitebit.</td><td></td></tr><tr><td>Sed tamen nostra legens non multum a Peripateticis </td><td>5</td></tr><tr><td>dissidentia, quoniam utrique Socratici et Platonici vo-</td><td></td></tr><tr><td>lumus esse, de rebus ipsis utere tuo iudicio—nihil</td><td></td></tr><tr><td>enim impedio—orationem autem Latinam efficies</td><td></td></tr><tr><td>profecto legendis nostris pleniorem. Nec vero hoc</td><td></td></tr><tr><td>arroganter dictum existimari velim. Nam philoso-</td><td>10</td></tr><tr><td>phandi scientiam concedens multis, quod est oratoris</td><td></td></tr><tr><td>proprium, apte, distincte, ornate dicere, quoniam in</td><td></td></tr><tr><td>eo studio aetatem consumpsi, si id mihi assumo, vi-</td><td></td></tr><tr><td>deor id meo iure quodam modo vindicare. Quam ob</td><td>3.1</td></tr><tr><td>rem magnopere te hortor, mi Cicero, ut non solum</td><td></td></tr><tr><td>orationes meas, sed hos etiam de philosophia libros,</td><td></td></tr><tr><td>qui iam illis fere se aequarunt, studiose legas,—vis</td><td></td></tr><tr><td>enim maior in illis dicendi,—sed hoc quoque colen-</td><td>5</td></tr><tr><td>dum est aequabile et temperatum orationis genus. Et</td><td></td></tr><tr><td>id quidem nemini video Graecorum adhuc contigisse,</td><td></td></tr><tr><td>ut idem utroque in genere laboraret sequereturque et</td><td></td></tr><tr><td>illud forense dicendi et hoc quietum disputandi genus,</td><td></td></tr><tr><td>nisi forte Demetrius Phalereus in hoc numero haberi</td><td>10</td></tr><tr><td>potest, disputator subtilis, orator parum vehemens,</td><td></td></tr><tr><td>dulcis tamen, ut Theophrasti discipulum possis agno-</td><td></td></tr><tr><td>scere. Nos autem quantum in utroque profecerimus,</td><td></td></tr><tr><td>aliorum sit iudicium, utrumque certe secuti sumus.</td><td></td></tr><tr><td>Equidem et Platonem existimo si genus forense di-</td><td>4.1</td></tr><tr><td>cendi tractare voluisset, gravissime et copiosissime</td><td></td></tr><tr><td>potuisse dicere et Demosthenem si illa, quae a Pla-</td><td></td></tr><tr><td>tone didicerat, tenuisset et pronuntiare voluisset, or-</td><td></td></tr><tr><td>nate splendideque facere potuisse; eodemque modo</td><td>5</td></tr><tr><td>de Aristotele et Isocrate iudico, quorum uterque suo</td><td></td></tr><tr><td>studio delectatus contempsit alterum. Sed cum sta-</td><td></td></tr><tr><td>tuissem scribere ad te aliquid hoc tempore, multa</td><td></td></tr><tr><td>posthac, ab eo ordiri maxime volui, quod et aetati </td><td></td></tr><tr><td>tuae esset aptissimum et auctoritati meae. Nam cum</td><td>10</td></tr><tr><td>multa sint in philosophia et gravia et utilia accurate</td><td></td></tr><tr><td>copioseque a philosophis disputata, latissime patere</td><td></td></tr><tr><td>videntur ea quae de officiis tradita ab illis et prae-</td><td></td></tr><tr><td>cepta sunt. Nulla enim vitae pars neque publicis ne-</td><td></td></tr><tr><td>que privatis neque forensibus neque domesticis in re-</td><td>15</td></tr><tr><td>bus, neque si tecum agas quid, neque si cum altero</td><td></td></tr><tr><td>contrahas, vacare officio potest in eoque et colendo</td><td></td></tr><tr><td>sita vitae est honestas omnis et neglegendo turpitudo.</td><td></td></tr><tr><td>Atque haec quidem quaestio communis est omnium</td><td>5.1</td></tr><tr><td>philosophorum. Quis est enim, qui nullis officii prae-</td><td></td></tr><tr><td>ceptis tradendis philosophum se audeat dicere? Sed sunt</td><td></td></tr><tr><td>non nullae disciplinae, quae propositis bonorum et ma-</td><td></td></tr><tr><td>lorum finibus officium omne pervertant. Nam qui sum-</td><td>5</td></tr><tr><td>mum bonum sic instituit, ut nihil habeat cum virtute</td><td></td></tr><tr><td>coniunctum, idque suis commodis, non honestate me-</td><td></td></tr><tr><td>titur, hic, si sibi ipse consentiat et non interdum natu-</td><td></td></tr><tr><td>rae bonitate vincatur, neque amicitiam colere possit nec</td><td></td></tr><tr><td>iustitiam nec liberalitatem; fortis vero dolorem sum-</td><td>10</td></tr><tr><td>mum malum iudicans aut temperans voluptatem sum-</td><td></td></tr><tr><td>mum bonum statuens esse certe nullo modo potest.</td><td></td></tr><tr><td>Quae quamquam ita sint in promptu, ut res disputa-</td><td>6.1</td></tr><tr><td>tione non egeat, tamen sunt a nobis alio loco disputata.</td><td></td></tr><tr><td>Hae disciplinae igitur si sibi consentaneae velint esse,</td><td></td></tr><tr><td>de officio nihil queant dicere, neque ulla officii prae-</td><td></td></tr><tr><td>cepta firma, stabilia, coniuncta naturae tradi possunt, </td><td>5</td></tr><tr><td>nisi aut ab iis, qui solam, aut ab iis, qui maxime</td><td></td></tr><tr><td>honestatem propter se dicant expetendam. Ita propria</td><td></td></tr><tr><td>est ea praeceptio Stoicorum, Academicorum, Peripa-</td><td></td></tr><tr><td>teticorum, quoniam Aristonis, Pyrrhonis, Erilli iam</td><td></td></tr><tr><td>pridem explosa sententia est, qui tamen haberent ius</td><td>10</td></tr><tr><td>suum disputandi de officio, si rerum aliquem dilec-</td><td></td></tr><tr><td>tum reliquissent, ut ad officii inventionem aditus esset.</td><td></td></tr><tr><td>Sequimur igitur hoc quidem tempore et hac in quae-</td><td></td></tr><tr><td>stione potissimum Stoicos, non ut interpretes, sed, ut</td><td></td></tr><tr><td>solemus, e fontibus eorum iudicio arbitrioque nostro</td><td>15</td></tr><tr><td>quantum quoque modo videbitur, hauriemus. </td><td></td></tr>
        </table>