<table>
          <script>targetHit=0;</script>
          <tr><td>  Summa autem laus eloquentiae est amplificare rem ornan-</td><td>3.104.1</td></tr><tr><td>do, quod valet non solum ad augendum aliquid et tollendum</td><td></td></tr><tr><td>altius dicendo, sed etiam ad extenuandum atque abicien-</td><td></td></tr><tr><td>dum. Id desideratur omnibus eis in locis, quos ad fidem</td><td></td></tr><tr><td>orationis faciendam adhiberi dixit Antonius, vel cum ex-</td><td>5</td></tr><tr><td>planamus aliquid vel cum conciliamus animos vel cum con-</td><td></td></tr><tr><td>citamus, sed in hoc, quod postremum dixi, amplificatio potest</td><td>105.1</td></tr><tr><td>plurimum, eaque una laus oratoris est [et] propria maxime.</td><td></td></tr><tr><td>Etiam maior est illa exercitatio quam extremo sermone</td><td></td></tr><tr><td>instruxit Antonius, primo reiciebat, laudandi et vituperandi;</td><td></td></tr><tr><td>nihil est enim ad exaggerandam et amplificandam orationem</td><td>5</td></tr><tr><td>accommodatius, quam utrumque horum cumulatissime</td><td></td></tr><tr><td>facere posse. Consequentur etiam illi loci, qui quamquam</td><td>106.1</td></tr><tr><td>proprii causarum et inhaerentes in earum nervis esse debent,</td><td></td></tr><tr><td>tamen quia de universa re tractari solent, communes a</td><td></td></tr><tr><td>veteribus nominati sunt; quorum partim habent vitiorum</td><td></td></tr><tr><td>et peccatorum acrem quandam cum amplificatione incusa-</td><td>5</td></tr><tr><td>tionem aut querelam, contra quam dici nihil solet nec</td><td></td></tr><tr><td>potest, ut in depeculatorem, in proditorem, in parricidam;</td><td></td></tr><tr><td>quibus uti confirmatis criminibus oportet, aliter enim ieiuni</td><td></td></tr><tr><td>sunt atque inanes; alii autem habent deprecationem aut</td><td>107.1</td></tr><tr><td>miserationem; alii vero ancipitis disputationes, in quibus</td><td></td></tr><tr><td>de universo genere in utramque partem disseri copiose</td><td></td></tr><tr><td>licet. Quae exercitatio nunc propria duarum philosophi-</td><td></td></tr><tr><td>arum, de quibus ante dixi, putatur, apud antiquos erat</td><td>5</td></tr><tr><td>eorum, a quibus omnis de rebus forensibus dicendi ratio </td><td></td></tr><tr><td>et copia petebatur; de virtute enim, de officio, de aequo</td><td></td></tr><tr><td>et bono, de dignitate, utilitate, honore, ignominia, praemio,</td><td></td></tr><tr><td>poena similibusque de rebus in utramque partem dicendi</td><td></td></tr><tr><td>etiam nos et vim et artem habere debemus. Sed quoniam de</td><td>108.1</td></tr><tr><td>nostra possessione depulsi in parvo et eo litigioso praediolo</td><td></td></tr><tr><td>relicti sumus et aliorum patroni nostra tenere tuerique non</td><td></td></tr><tr><td>potuimus, ab eis, quod indignissimum est, qui in nostrum</td><td></td></tr><tr><td>patrimonium inruperunt, quod opus est nobis mutuemur. </td><td>5</td></tr>
        </table>