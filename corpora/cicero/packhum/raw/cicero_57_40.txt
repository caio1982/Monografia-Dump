<table>
          <script>targetHit=0;</script>
          <tr class="title first  date"><td>post viii Kal<span class="snum">.</span> Sext<span class="snum">.</span> <span class="snum">59</span> <span class="snum">(</span>§<span class="snum">3)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>De re publica quid ego tibi subtiliter? tota periit; atque hoc est</td><td>2.21.1.1</td></tr><tr><td>miserior quam reliquisti quod tum videbatur eius modi domi-</td><td></td></tr><tr><td>natio civitatem oppressisse quae iucunda esset multitudini, </td><td></td></tr><tr><td>bonis autem ita molesta ut tamen sine pernicie, nunc repente</td><td></td></tr><tr><td>tanto in odio est omnibus ut quorsus eruptura sit horreamus.</td><td>5</td></tr><tr><td>nam iracundiam atque intemperantiam illorum sumus experti,</td><td></td></tr><tr><td>qui Catoni irati omnia perdiderunt, sed ita lenibus uti vide-</td><td></td></tr><tr><td>bantur venenis ut posse videremur sine dolore interire; nunc</td><td></td></tr><tr><td>vero sibilis vulgi, sermonibus honestorum, fremitu Italiae</td><td></td></tr><tr><td>vereor ne exarserint. equidem sperabam, ut saepe etiam loqui</td><td>2.1</td></tr><tr><td>tecum solebam, sic orbem rei publicae esse conversum ut vix</td><td></td></tr><tr><td>sonitum audire, vix impressam orbitam videre possemus; et</td><td></td></tr><tr><td>fuisset ita, si homines transitum tempestatis exspectare potuis-</td><td></td></tr><tr><td>sent. sed cum diu occulte suspirassent, postea iam gemere, ad</td><td>5</td></tr><tr><td>extremum vero loqui omnes et clamare coeperunt. </td><td></td></tr><tr><td>  Itaque ille noster amicus, insolens infamiae, semper in laude</td><td>3.1</td></tr><tr><td>versatus, circumfluens gloria, deformatus corpore, fractus</td><td></td></tr><tr><td>animo quo se conferat nescit. progressum praecipitem, in-</td><td></td></tr><tr><td>constantem reditum videt. bonos inimicos habet, improbos</td><td></td></tr><tr><td>ipsos non amicos. ac vide mollitiem animi: non tenui lacrimas</td><td>5</td></tr><tr><td>cum illum a. d. <span class="caps">viii</span> Kal. Sext. vidi de edictis Bibuli contionan-</td><td></td></tr><tr><td>tem. qui antea solitus esset iactare se magnificentissime illo in</td><td></td></tr><tr><td>loco summo cum amore populi, cunctis faventibus, ut ille tum</td><td></td></tr><tr><td>humilis, ut demissus erat, ut ipse etiam sibi, non iis solum qui</td><td></td></tr><tr><td>aderant, displicebat! o spectaculum uni Crasso iucundum,</td><td>4.1</td></tr><tr><td>ceteris non item! nam quia deciderat ex astris, lapsus potius</td><td></td></tr><tr><td>quam progressus videbatur; et, ut Apelles si Venerem aut</td><td></td></tr><tr><td>Protogenes si Ialysum illum suum caeno oblitum videret mag-</td><td></td></tr><tr><td>num, credo, acciperet dolorem, sic ego hunc omnibus a me</td><td>5</td></tr><tr><td>pictum et politum artis coloribus subito deformatum non sine </td><td></td></tr><tr><td>magno dolore vidi. quamquam nemo putabat propter Clodia-</td><td></td></tr><tr><td>num negotium me illi amicum esse debere, tamen tantus fuit</td><td></td></tr><tr><td>amor ut exhauriri nulla posset iniuria. itaque Archilochia in</td><td></td></tr><tr><td>illum edicta Bibuli populo ita sunt iucunda ut eum locum ubi</td><td>10</td></tr><tr><td>proponuntur prae multitudine eorum qui legunt transire</td><td></td></tr><tr><td>nequeamus, ipsi ita acerba ut tabescat dolore, mihi mehercule</td><td></td></tr><tr><td>molesta, quod et eum quem semper dilexi nimis excruciant et</td><td></td></tr><tr><td>timeo tam vehemens vir tamque acer in ferro et tam insuetus</td><td></td></tr><tr><td>contumeliae ne omni animi impetu dolori et iracundiae pareat. </td><td>15</td></tr><tr><td>  Bibuli qui sit exitus futurus nescio. ut nunc res se habet,</td><td>5.1</td></tr><tr><td>admirabili gloria est. qui cum comitia in mensem Octobrem</td><td></td></tr><tr><td>distulisset, quod solet ea res populi voluntatem offendere,</td><td></td></tr><tr><td>putarat Caesar oratione sua posse impelli contionem ut iret ad</td><td></td></tr><tr><td>Bibulum. multa cum seditiosissime diceret, vocem exprimere</td><td>5</td></tr><tr><td>non potuit. quid quaeris? sentiunt se nullam ullius partis</td><td></td></tr><tr><td>voluntatem tenere. eo magis vis nobis est timenda. </td><td></td></tr><tr><td>  Clodius inimicus est nobis. Pompeius confirmat eum nihil</td><td>6.1</td></tr><tr><td>esse facturum contra me, mihi periculosum est credere. ad</td><td></td></tr><tr><td>resistendum me paro. studia spero me summa habiturum om-</td><td></td></tr><tr><td>nium ordinum. te cum ego desidero, tum vero res ad tempus</td><td></td></tr><tr><td>illud vocat. plurimum consili, animi, praesidi denique mihi,</td><td>5</td></tr><tr><td>si te ad tempus videro, accesserit. Varro mihi satis facit. Pom-</td><td></td></tr><tr><td>peius loquitur divinitus. spero nos aut certe cum summa gloria</td><td></td></tr><tr><td>aut etiam sine molestia discessuros. tu quid agas, quem ad</td><td></td></tr><tr><td>modum te oblectes, quid cum Sicyoniis egeris, ut sciam cura. </td><td></td></tr>
        </table>