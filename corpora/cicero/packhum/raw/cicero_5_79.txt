<table>
          <script>targetHit=0;</script>
          <tr><td>  Dixerunt Halaesini, Catinenses, Tyndaritani, Hennenses,</td><td>2.2.156.15</td></tr><tr><td>Herbitenses, Agyrinenses, Netini, Segestani: enumerare</td><td></td></tr><tr><td>omnis non est necesse. Scitis quam multi et quam multa</td><td></td></tr><tr><td>priore actione dixerint: nunc et illi et reliqui dicent.</td><td></td></tr><tr><td>Omnes denique hoc in hac causa intellegent, hoc animo</td><td>157.1</td></tr><tr><td>esse Siculos ut, si in istum animadversum non sit, sibi</td><td></td></tr><tr><td>relinquendas domos ac sedes suas et ex Sicilia decedendum</td><td></td></tr><tr><td>atque adeo fugiendum esse arbitrentur. Hos homines tu</td><td></td></tr><tr><td>persuadebis ad honorem atque amplitudinem tuam pecunias</td><td>5</td></tr><tr><td>maximas voluntate sua contulisse? Credo, qui te in tua</td><td></td></tr><tr><td>civitate incolumem esse nollent, hi monumenta tuae formae</td><td></td></tr><tr><td>ac nominis in suis civitatibus esse cupiebant. Res declara-</td><td></td></tr><tr><td>bit ut cupierint. Iam dudum enim mihi nimium tenuiter</td><td></td></tr><tr><td>Siculorum erga te voluntatis argumenta colligere videor,</td><td>10</td></tr><tr><td>utrum statuas voluerint tibi statuere an coacti sint. </td><td></td></tr><tr><td>  De quo hoc homine auditum est umquam, quod tibi</td><td>158.1</td></tr><tr><td>accidit, ut eius in provincia statuae in locis publicis positae,</td><td></td></tr><tr><td>partim etiam in aedibus sacris, per vim et per universam</td><td></td></tr><tr><td>multitudinem deicerentur? Tot homines in Asia nocentes,</td><td></td></tr><tr><td>tot in Africa, tot in Hispania, Gallia, Sardinia, tot in ipsa </td><td>5</td></tr><tr><td>Sicilia fuerunt: ecquo de homine hoc umquam audivistis?</td><td></td></tr><tr><td>Novum est, iudices, in Siculis quidem et in omnibus</td><td></td></tr><tr><td>Graecis monstri simile. Non crederem hoc de statuis</td><td></td></tr><tr><td>nisi iacentis revulsasque vidissem, propterea quod apud</td><td></td></tr><tr><td>omnis Graecos hic mos est, ut honorem hominibus habitum</td><td>10</td></tr><tr><td>in monumentis eius modi non nulla religione deorum</td><td></td></tr><tr><td>consecrari arbitrentur. Itaque Rhodii, qui prope soli</td><td>159.1</td></tr><tr><td>bellum illud superius cum Mithridate rege gesserint, omnis-</td><td></td></tr><tr><td>que eius copias acerrimumque impetum moenibus litoribus</td><td></td></tr><tr><td>classibusque suis exceperint, tamen, cum ei regi inimici</td><td></td></tr><tr><td>praeter ceteros essent, statuam eius, quae erat apud ipsos in</td><td>5</td></tr><tr><td>celeberrimo urbis loco, ne tum quidem in ipsis urbis peri-</td><td></td></tr><tr><td>culis attigerunt. Ac forsitan vix convenire videretur, quem</td><td></td></tr><tr><td>ipsum hominem cuperent evertere, eius effigiem simula-</td><td></td></tr><tr><td>crumque servare; sed tamen videbam, apud eos cum essem,</td><td></td></tr><tr><td>et religionem esse quandam in his rebus a maioribus tra-</td><td>10</td></tr><tr><td>ditam, et hoc disputari, cum statua se eius habuisse</td><td></td></tr><tr><td>temporis rationem quo posita esset, cum homine eius</td><td></td></tr><tr><td>quo gereret bellum atque hostis esset. Videtis igitur</td><td></td></tr><tr><td>consuetudinem religionemque Graecorum, quae monu-</td><td></td></tr><tr><td>menta hostium in bello ipso soleat defendere, eam summa</td><td>15</td></tr><tr><td>in pace praetoris populi Romani statuis praesidio non fuisse.</td><td></td></tr><tr><td>Tauromenitani, quorum est civitas foederata, homines</td><td>160.1</td></tr><tr><td>quietissimi, qui maxime ab iniuriis nostrorum magistratuum</td><td></td></tr><tr><td>remoti consuerant esse praesidio foederis,—hi tamen istius</td><td></td></tr><tr><td>evertere statuam non dubitarunt; qua abiecta basim tamen</td><td></td></tr><tr><td>in foro manere voluerunt, quod gravius in istum fore puta-</td><td>5</td></tr><tr><td>bant si scirent homines statuam eius a Tauromenitanis esse</td><td></td></tr><tr><td>deiectam quam si nullam umquam positam esse arbitra- </td><td></td></tr><tr><td>rentur. Tyndaritani deiecerunt in foro et eadem de causa</td><td></td></tr><tr><td>equum inanem reliquerunt. Leontinis, misera in civitate</td><td></td></tr><tr><td>atque inani, tamen istius in gymnasio statua deiecta est.</td><td>10</td></tr><tr><td>Nam quid ego de Syracusanis loquar? quod non est</td><td></td></tr><tr><td>proprium Syracusanorum, sed et illorum et commune</td><td></td></tr><tr><td>conventus illius ac prope totius provinciae. Quanta illuc</td><td></td></tr><tr><td>multitudo, quanta vis hominum convenisse dicebatur tum</td><td></td></tr><tr><td>cum statuae sunt illius deiectae et eversae! At quo loco!</td><td>15</td></tr><tr><td>Celeberrimo ac religiosissimo, ante ipsum Serapim, in primo</td><td></td></tr><tr><td>aditu vestibuloque templi. Quod nisi Metellus hoc tam</td><td></td></tr><tr><td>graviter egisset atque illam rem imperio edictoque pro-</td><td></td></tr><tr><td>hibuisset, vestigium statuarum istius in tota Sicilia nullum</td><td></td></tr><tr><td>esset relictum. </td><td>20</td></tr>
        </table>