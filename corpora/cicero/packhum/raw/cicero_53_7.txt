<table>
          <script>targetHit=0;</script>
          <tr><td>  Iis igitur adsentior, qui duo genera divinationum</td><td>1.34.1</td></tr><tr><td>esse dixerunt, unum, quod particeps esset artis, alte-</td><td></td></tr><tr><td>rum, quod arte careret. Est enim ars in iis, qui no-</td><td></td></tr><tr><td>vas res coniectura persequuntur, veteres observatione</td><td></td></tr><tr><td>didicerunt. Carent autem arte ii, qui non ratione aut</td><td>5</td></tr><tr><td>coniectura observatis ac notatis signis, sed concitatione</td><td></td></tr><tr><td>quadam animi aut soluto liberoque motu futura prae-</td><td></td></tr><tr><td>sentiunt, quod et somniantibus saepe contingit et non</td><td></td></tr><tr><td>numquam vaticinantibus per furorem, ut Bacis Boeo-</td><td></td></tr><tr><td>tius, ut Epimenides Cres, ut Sibylla Erythraea. Cuius</td><td>10</td></tr><tr><td>generis oracla etiam habenda sunt, non ea, quae</td><td></td></tr><tr><td>aequatis sortibus ducuntur, sed illa, quae instinctu</td><td></td></tr><tr><td>divino adflatuque funduntur; etsi ipsa sors contem-</td><td></td></tr><tr><td>nenda non est, si [et] auctoritatem habet vetustatis,</td><td></td></tr><tr><td>ut eae sunt sortes, quas e terra editas accepimus;</td><td>15</td></tr><tr><td>quae tamen ductae ut in rem apte cadant, fieri credo</td><td></td></tr><tr><td>posse divinitus. Quorum omnium interpretes, ut gram-</td><td></td></tr><tr><td>matici poëtarum, proxime ad eorum, quos interpre-</td><td></td></tr><tr><td>tantur, divinationem videntur accedere. Quae est igi-</td><td>35.1</td></tr><tr><td>tur ista calliditas res vetustate robustas calumniando</td><td></td></tr><tr><td>velle pervertere? Non reperio causam. Latet fortasse</td><td></td></tr><tr><td>obscuritate involuta naturae; non enim me deus ista</td><td></td></tr><tr><td>scire, sed his tantum modo uti voluit. Utar igitur</td><td>5</td></tr><tr><td>nec adducar aut in extis totam Etruriam delirare aut</td><td></td></tr><tr><td>eandem gentem in fulgoribus errare aut fallaciter por-</td><td></td></tr><tr><td>tenta interpretari, cum terrae saepe fremitus, saepe </td><td></td></tr><tr><td>mugitus, saepe motus multa nostrae rei publicae, multa</td><td></td></tr><tr><td>ceteris civitatibus gravia et vera praedixerint. Quid?</td><td>36.1</td></tr><tr><td>qui inridetur, partus hic mulae nonne, quia fetus ex-</td><td></td></tr><tr><td>titit in sterilitate naturae, praedictus est ab haruspi-</td><td></td></tr><tr><td>cibus incredibilis partus malorum? Quid? Ti. Grac-</td><td></td></tr><tr><td>chus P. F., qui bis consul et censor fuit, idemque et</td><td>5</td></tr><tr><td>summus augur et vir sapiens civisque praestans, nonne,</td><td></td></tr><tr><td>ut C. Gracchus, filius eius, scriptum reliquit, duobus</td><td></td></tr><tr><td>anguibus domi conprehensis haruspices convocavit? qui</td><td></td></tr><tr><td>cum respondissent, si marem emisisset, uxori brevi</td><td></td></tr><tr><td>tempore esse moriendum, si feminam, ipsi, aequius</td><td>10</td></tr><tr><td>esse censuit se maturam oppetere mortem quam P.</td><td></td></tr><tr><td>Africani filiam adulescentem; feminam emisit, ipse</td><td></td></tr><tr><td>paucis post diebus est mortuus. Inrideamus haruspi-</td><td></td></tr><tr><td>ces, vanos, futtiles esse dicamus, quorumque discipli-</td><td></td></tr><tr><td>nam et sapientissimus vir et eventus ac res conpro-</td><td>15</td></tr><tr><td>bavit, contemnamus, &lt;condemnemus&gt; etiam Babylonem et</td><td></td></tr><tr><td>eos, qui e Caucaso caeli signa servantes numeris et</td><td></td></tr><tr><td>modis stellarum cursus persequuntur, condemnemus,</td><td></td></tr><tr><td>inquam, hos aut stultitiae aut vanitatis aut inpuden-</td><td></td></tr><tr><td>tiae, qui quadringenta septuaginta milia annorum, ut</td><td>20</td></tr><tr><td>ipsi dicunt, monumentis conprehensa continent, et</td><td></td></tr><tr><td>mentiri iudicemus nec, saeculorum reliquorum iudicium</td><td></td></tr><tr><td>quod de ipsis futurum sit, pertimescere. Age, barbari</td><td>37.1</td></tr><tr><td>vani atque fallaces; num etiam Graiorum historia</td><td></td></tr><tr><td>mentita est? Quae Croeso Pythius Apollo, ut de na-</td><td></td></tr><tr><td>turali divinatione dicam, quae Atheniensibus, quae</td><td></td></tr><tr><td>Lacedaemoniis, quae Tegeatis, quae Argivis, quae Co-</td><td>5</td></tr><tr><td>rinthiis responderit, quis ignorat? Collegit innume-</td><td></td></tr><tr><td>rabilia oracula Chrysippus nec ullum sine locuplete</td><td></td></tr><tr><td>auctore atque teste; quae, quia nota tibi sunt, relin-</td><td></td></tr><tr><td>quo; defendo unum hoc: Numquam illud oraclum</td><td></td></tr><tr><td>Delphis tam celebre et tam clarum fuisset neque tantis</td><td>10</td></tr><tr><td>donis refertum omnium populorum atque regum, nisi</td><td></td></tr><tr><td>omnis aetas oraclorum illorum veritatem esset experta.</td><td></td></tr><tr><td>Idem iam diu non facit. Ut igitur nunc &lt;in&gt; minore</td><td>38.1</td></tr><tr><td>gloria est, quia minus oraculorum veritas excellit, sic </td><td></td></tr><tr><td>tum nisi summa veritate in tanta gloria non fuisset.</td><td></td></tr><tr><td>Potest autem vis illa terrae, quae mentem Pythiae</td><td></td></tr><tr><td>divino adflatu concitabat, evanuisse vetustate, ut quos-</td><td>5</td></tr><tr><td>dam evanuisse et exaruisse amnes aut in alium cur-</td><td></td></tr><tr><td>sum contortos et deflexos videmus. Sed, ut vis, acci-</td><td></td></tr><tr><td>derit; magna enim quaestio est; modo maneat id,</td><td></td></tr><tr><td>quod negari non potest, nisi omnem historiam per-</td><td></td></tr><tr><td>verterimus, multis saeclis verax fuisse id oraculum. </td><td>10</td></tr>
        </table>