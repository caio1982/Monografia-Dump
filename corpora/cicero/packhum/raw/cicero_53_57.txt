<table>
          <script>targetHit=0;</script>
          <tr><td>  Videsne Epicurum, quem hebetem et rudem dicere</td><td>2.103.6</td></tr><tr><td>solent Stoici, quem ad modum, quod in natura rerum</td><td></td></tr><tr><td>omne esse dicimus, id infinitum esse concluserit?</td><td></td></tr><tr><td>'Quod finitum est', inquit, 'habet extremum.'</td><td></td></tr><tr><td>Quis hoc non dederit? 'Quod autem habet extre-</td><td>10</td></tr><tr><td>mum, id cernitur ex alio extrinsecus.' Hoc quo-</td><td></td></tr><tr><td>que est concedendum. 'At, quod omne est, id non</td><td></td></tr><tr><td>cernitur ex alio extrinsecus.' Ne hoc quidem</td><td></td></tr><tr><td>negari potest. 'Nihil igitur cum habeat extre-</td><td></td></tr><tr><td>mum, infinitum sit necesse est.' Videsne, ut</td><td>104.1</td></tr><tr><td>ad rem dubiam &lt;a&gt; concessis rebus pervenerit? Hoc vos</td><td></td></tr><tr><td>dialectici non facitis, nec solum ea non sumitis ad </td><td></td></tr><tr><td>concludendum, quae ab omnibus concedantur, sed ea</td><td></td></tr><tr><td>sumitis, quibus concessis nihilo magis efficiatur, quod</td><td>5</td></tr><tr><td>velitis. Primum enim hoc sumitis: 'Si sunt di, be-</td><td></td></tr><tr><td>nefici in homines sunt.' Quis hoc vobis dabit?</td><td></td></tr><tr><td>Epicurusne? qui negat quicquam deos nec alieni cu-</td><td></td></tr><tr><td>rare nec sui; an noster Ennius? qui magno plausu</td><td></td></tr><tr><td>loquitur adsentiente populo:</td><td>10</td></tr><tr><td>    Égo deum genus ésse semper díxi et dicam caélitum,</td><td></td></tr><tr><td>    Séd eos non curáre opinor, quíd agat humanúm genus.</td><td></td></tr><tr><td>Et quidem, cur sic opinetur, rationem subicit; sed</td><td></td></tr><tr><td>nihil est necesse dicere, quae sequuntur; tantum sat</td><td></td></tr><tr><td>est intellegi, id sumere istos pro certo, quod dubium</td><td>15</td></tr><tr><td>controversumque sit. Sequitur porro, nihil deos</td><td>105.1</td></tr><tr><td>ignorare, quod omnia sint ab iis constituta.</td><td></td></tr><tr><td>Hic vero quanta pugna est doctissumorum hominum</td><td></td></tr><tr><td>negantium esse haec a dis inmortalibus constituta!</td><td></td></tr><tr><td>At nostra interest scire ea, quae eventura sunt. Ma-</td><td>5</td></tr><tr><td>gnus Dicaearchi liber est nescire ea melius esse quam</td><td></td></tr><tr><td>scire. Negant id esse alienum maiestate deorum.</td><td></td></tr><tr><td>Scilicet casas omnium introspicere, ut videant, quid</td><td></td></tr><tr><td>cuique conducat. 'Neque non possunt futura</td><td>106.1</td></tr><tr><td>praenoscere.' Negant posse ii, quibus non placet</td><td></td></tr><tr><td>esse certum, quid futurum sit. Videsne igitur, quae</td><td></td></tr><tr><td>dubia sint, ea sumi pro certis atque concessis? Deinde</td><td></td></tr><tr><td>contorquent et ita concludunt: 'Non igitur et sunt</td><td>5</td></tr><tr><td>di nec significant futura'; id enim iam perfectum</td><td></td></tr><tr><td>arbitrantur. Deinde adsumunt: 'Sunt autem di',</td><td></td></tr><tr><td>quod ipsum non ab omnibus conceditur. 'Signifi-</td><td></td></tr><tr><td>cant ergo.' Ne id quidem sequitur; possunt enim</td><td></td></tr><tr><td>non significare et tamen esse di. 'Nec, si signifi-</td><td>10</td></tr><tr><td>cant, non dant vias aliquas ad scientiam si-</td><td></td></tr><tr><td>gnificationis.' At id quoque potest, ut non dent</td><td></td></tr><tr><td>homini, ipsi habeant; cur enim Tuscis potius quam</td><td></td></tr><tr><td>Romanis darent? 'Nec, si dant vias, nulla est</td><td></td></tr><tr><td>divinatio.' Fac dare deos, quod absurdum est; quid </td><td>15</td></tr><tr><td>refert, si accipere non possumus? Extremum &lt;est&gt;: 'Est</td><td></td></tr><tr><td>igitur divinatio.' Sit extremum, effectum tamen</td><td></td></tr><tr><td>non est; ex falsis enim, ut ab ipsis didicimus, verum</td><td></td></tr><tr><td>effici non potest. Iacet igitur tota conclusio. </td><td></td></tr>
        </table>