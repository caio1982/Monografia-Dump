<table>
          <script>targetHit=0;</script>
          <tr><td>  Quibus de rebus et alias saepe nobis multa quae-</td><td>9.12</td></tr><tr><td>sita et disputata sunt et quondam in Hortensi villa</td><td></td></tr><tr><td>quae est ad Baulos, cum eo Catulus et Lucullus</td><td></td></tr><tr><td>nosque ipsi postridie venissemus quam apud Catulum</td><td>15</td></tr><tr><td>fuissemus. quo quidem etiam maturius venimus, quod</td><td></td></tr><tr><td>erat constitutum si ventus esset Lucullo in Neapoli-</td><td></td></tr><tr><td>tanum mihi in Pompeianum navigare. cum igitur </td><td></td></tr><tr><td>pauca in xysto locuti essemus, tum eodem in spatio</td><td></td></tr><tr><td>consedimus. </td><td>20</td></tr><tr><td>  Hic Catulus 'Etsi heri' inquit 'id quod quaerebatur</td><td>10.1</td></tr><tr><td>paene explicatum est, ut tota fere quaestio tractata</td><td></td></tr><tr><td>videatur, tamen expecto ea quae te pollicitus es Luculle</td><td></td></tr><tr><td>ab Antiocho audita dicturum.' </td><td></td></tr><tr><td>  'Equidem' inquit Hortensius 'feci plus quam vellem;</td><td>5</td></tr><tr><td>totam enim rem Catule Lucullo integram servatam</td><td></td></tr><tr><td>oportuit. et tamen fortasse servata est; a me enim</td><td></td></tr><tr><td>ea quae in promptu erant dicta sunt, a Lucullo autem</td><td></td></tr><tr><td>reconditiora desidero.' </td><td></td></tr><tr><td>  Tum ille 'Non sane' inquit 'Hortensi conturbat me</td><td>10</td></tr><tr><td>expectatio tua, etsi nihil est iis qui placere volunt tam</td><td></td></tr><tr><td>adversarium; sed quia non laboro quam [quam] valde</td><td></td></tr><tr><td>ea quae dico probaturus sim, eo minus conturbor.</td><td></td></tr><tr><td>dicam enim nec mea nec ea, in quibus non si non</td><td></td></tr><tr><td>fuerint vinci me malim quam vincere. sed mehercule,</td><td>15</td></tr><tr><td>ut quidem nunc se causa habet, etsi hesterno sermone</td><td></td></tr><tr><td>labefacta est, mihi tamen videtur esse verissima. agam</td><td></td></tr><tr><td>igitur sicut Antiochus agebat. nota enim mihi res</td><td></td></tr><tr><td>est; nam et vacuo animo illum audiebam et magno</td><td></td></tr><tr><td>studio, eadem de re etiam saepius: ut etiam maiorem</td><td>20</td></tr><tr><td>expectationem mei faciam quam modo fecit Hor-</td><td></td></tr><tr><td>tensius.' </td><td></td></tr>
        </table>