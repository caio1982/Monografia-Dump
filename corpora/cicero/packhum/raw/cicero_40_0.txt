<table>
          <script>targetHit=0;</script>
          <tr class="title first last  "><td>ORATOR </td><td></td></tr><tr><td>  Utrum difficilius aut maius esset negare tibi sae-</td><td>1.1</td></tr><tr><td>pius idem roganti an efficere id quod rogares diu</td><td></td></tr><tr><td>multumque, Brute, dubitavi. nam et negare ei quem</td><td></td></tr><tr><td>unice diligerem cuique me carissimum esse sentirem,</td><td></td></tr><tr><td>praesertim et iusta petenti et praeclara cupienti, durum</td><td>5</td></tr><tr><td>admodum mihi videbatur, et suscipere tantam rem,</td><td></td></tr><tr><td>quantam non modo facultate consequi difficile esset</td><td></td></tr><tr><td>sed etiam cogitatione complecti, vix arbitrabar esse</td><td></td></tr><tr><td>eius qui vereretur reprehensionem doctorum atque</td><td></td></tr><tr><td>prudentium. quid enim est maius quam, cum tanta</td><td>2.1</td></tr><tr><td>sit inter oratores bonos dissimilitudo, iudicare quae</td><td></td></tr><tr><td>sit optuma species et quasi figura dicendi? quod quo-</td><td></td></tr><tr><td>niam me saepius rogas, aggrediar non tam perficiundi</td><td></td></tr><tr><td>spe quam experiundi voluntate. malo enim, cum studio</td><td>5</td></tr><tr><td>tuo sim obsecutus, desiderari a te prudentiam meam</td><td></td></tr><tr><td>quam, si id non fecerim, benivolentiam. </td><td></td></tr>
        </table>