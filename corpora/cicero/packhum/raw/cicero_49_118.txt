<table>
          <script>targetHit=0;</script>
          <tr><td>  Num igitur ignobilitas aut humilitas aut etiam po-</td><td>5.103.1</td></tr><tr><td>pularis offensio sapientem beatum esse prohibebit?</td><td></td></tr><tr><td>vide ne plus commendatio in vulgus et haec, quae</td><td></td></tr><tr><td>expetitur, gloria molestiae habeat quam voluptatis. le-</td><td></td></tr><tr><td>viculus sane noster Demosthenes, qui illo susurro de-</td><td>5</td></tr><tr><td>lectari se dicebat aquam ferentis mulierculae, ut mos</td><td></td></tr><tr><td>in Graecia est, insusurrantisque alteri: 'hic est ille De-</td><td></td></tr><tr><td>mosthenes.' quid hoc levius? at quantus orator! sed</td><td></td></tr><tr><td>apud alios loqui videlicet didicerat, non multum ipse</td><td></td></tr><tr><td>secum. intellegendum est igitur nec gloriam popularem</td><td>104.1</td></tr><tr><td>ipsam per sese expetendam nec ignobilitatem extimes-</td><td></td></tr><tr><td>cendam. 'veni Athenas' inquit Democritus 'neque me</td><td></td></tr><tr><td>quisquam ibi adgnovit.' constantem hominem et gra- </td><td></td></tr><tr><td>vem, qui glorietur a gloria se afuisse! an tibicines</td><td>5</td></tr><tr><td>ique, qui fidibus utuntur, suo, non multitudinis arbi-</td><td></td></tr><tr><td>trio cantus numerosque moderantur, vir sapiens multo</td><td></td></tr><tr><td>arte maiore praeditus non quid verissimum sit, sed</td><td></td></tr><tr><td>quid velit vulgus, exquiret? an quicquam stultius</td><td></td></tr><tr><td>quam, quos singulos sicut operarios barbarosque con-</td><td>10</td></tr><tr><td>temnas, eos aliquid putare esse universos? ille vero</td><td></td></tr><tr><td>nostras ambitiones levitatesque contemnet honoresque</td><td></td></tr><tr><td>populi etiam ultro delatos repudiabit; nos autem eos</td><td></td></tr><tr><td>nescimus, ante quam paenitere coepit, contemnere.</td><td></td></tr><tr><td>est apud Heraclitum physicum de principe Ephesiorum</td><td>105.1</td></tr><tr><td>Hermodoro; universos ait Ephesios esse morte mul-</td><td></td></tr><tr><td>tandos, quod, cum civitate expellerent Hermodorum,</td><td></td></tr><tr><td>ita locuti sint: 'nemo de nobis unus excellat; sin quis</td><td></td></tr><tr><td>extiterit, alio in loco et apud alios sit.' an hoc non ita</td><td>5</td></tr><tr><td>fit omni in populo? nonne omnem exsuperantiam vir-</td><td></td></tr><tr><td>tutis oderunt? quid? Aristides—malo enim Grae-</td><td></td></tr><tr><td>corum quam nostra proferre—nonne ob eam causam</td><td></td></tr><tr><td>expulsus est patria, quod praeter modum iustus esset?</td><td></td></tr><tr><td>quantis igitur molestiis vacant, qui nihil omnino cum</td><td>10</td></tr><tr><td>populo contrahunt! quid est enim dulcius otio litte-</td><td></td></tr><tr><td>rato? is dico litteris, quibus infinitatem rerum atque</td><td></td></tr><tr><td>naturae et in hoc ipso mundo caelum terras maria</td><td></td></tr><tr><td>cognoscimus. </td><td></td></tr>
        </table>