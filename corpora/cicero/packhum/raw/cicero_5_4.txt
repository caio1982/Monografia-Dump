<table>
          <script>targetHit=0;</script>
          <tr><td>  Nam ut Hortensius consul designatus domum reduce-</td><td>1.1.18.1</td></tr><tr><td>batur e campo cum maxima frequentia ac multitudine, fit</td><td></td></tr><tr><td>obviam casu ei multitudini C. Curio, quem ego hominem</td><td></td></tr><tr><td>honoris potius quam contumeliae causa nominatum volo;</td><td></td></tr><tr><td>etenim ea dicam quae ille, si commemorari noluisset, non</td><td>5</td></tr><tr><td>tanto in conventu tam aperte palamque dixisset; quae</td><td></td></tr><tr><td>tamen a me pedetemptim cauteque dicentur, ut et amici-</td><td></td></tr><tr><td>tiae nostrae et dignitatis illius habita ratio esse intellegatur.</td><td></td></tr><tr><td>Videt ad ipsum fornicem Fabianum in turba Verrem;</td><td>19.1</td></tr><tr><td>appellat hominem et ei voce maxima gratulatur; ipsi</td><td></td></tr><tr><td>Hortensio, qui consul erat factus, propinquis necessariis-</td><td></td></tr><tr><td>que eius, qui tum aderant, verbum nullum facit; cum hoc </td><td></td></tr><tr><td>consistit, hunc amplexatur, hunc iubet sine cura esse.</td><td>5</td></tr><tr><td>'Renuntio', inquit, 'tibi te hodiernis comitiis esse abso-</td><td></td></tr><tr><td>lutum.' Quod cum tam multi homines honestissimi audis-</td><td></td></tr><tr><td>sent, statim ad me defertur; immo vero ut quisque me</td><td></td></tr><tr><td>viderat narrabat. Aliis illud indignum, aliis ridiculum</td><td></td></tr><tr><td>videbatur: ridiculum iis qui istius causam in testium fide,</td><td>10</td></tr><tr><td>in criminum ratione, in iudicum potestate, non in comitiis</td><td></td></tr><tr><td>consularibus positam arbitrabantur, indignum iis qui altius</td><td></td></tr><tr><td>perspiciebant et hanc gratulationem ad iudicium corrum-</td><td></td></tr><tr><td>pendum spectare videbant. Etenim sic ratiocinabantur,</td><td>20.1</td></tr><tr><td>sic honestissimi homines inter se et mecum loquebantur,</td><td></td></tr><tr><td>aperte iam et perspicue nulla esse iudicia. Qui reus pridie</td><td></td></tr><tr><td>iam ipse se condemnatum putabat, is, posteaquam defensor</td><td></td></tr><tr><td>eius consul est factus, absolvitur? Quid igitur? quod tota</td><td>5</td></tr><tr><td>Sicilia, quod omnes Siculi, omnes negotiatores, omnes pu-</td><td></td></tr><tr><td>blicae privataeque litterae Romae sunt, nihilne id valebit?</td><td></td></tr><tr><td>Nihil invito consule designato. Quid? iudices non crimina,</td><td></td></tr><tr><td>non testis, non existimationem populi Romani sequentur?</td><td></td></tr><tr><td>Non; omnia in unius potestate ac moderatione vertentur.</td><td>10</td></tr><tr><td>Vere loquar, iudices. Vehementer me haec res commov-</td><td></td></tr><tr><td>ebat; optimus enim quisque ita loquebatur 'Iste quidem</td><td></td></tr><tr><td>tibi eripietur, sed nos non tenebimus iudicia diutius;</td><td></td></tr><tr><td>etenim quis poterit Verre absoluto de transferendis iudiciis</td><td></td></tr><tr><td>recusare?' Erat omnibus molestum; neque eos tam istius</td><td>21.1</td></tr><tr><td>hominis perditi subita laetitia quam hominis amplissimi</td><td></td></tr><tr><td>nova gratulatio commovebat. Cupiebam dissimulare me</td><td></td></tr><tr><td>id moleste ferre, cupiebam animi dolorem vultu tegere et</td><td></td></tr><tr><td>taciturnitate celare. </td><td>5</td></tr>
        </table>