<table>
          <script>targetHit=0;</script>
          <tr><td>  Theophrasti igitur, inquit, tibi liber ille placet de</td><td>5.85.9</td></tr><tr><td>beata vita? </td><td>10</td></tr><tr><td>  Tamen aberramus a proposito, et, ne longius, pror-</td><td></td></tr><tr><td>sus, inquam, Piso, si ista mala sunt, placet. </td><td></td></tr><tr><td>  Nonne igitur tibi videntur, inquit, mala? </td><td>86.1</td></tr><tr><td>  Id quaeris, inquam, in quo, utrum respondero, verses</td><td></td></tr><tr><td>te huc atque illuc necesse est. </td><td></td></tr><tr><td>  Quo tandem modo? inquit. </td><td></td></tr><tr><td>  Quia, si mala sunt, is, qui erit in iis, beatus non</td><td>5</td></tr><tr><td>erit; si mala non sunt, iacet omnis ratio Peripateti-</td><td></td></tr><tr><td>corum. </td><td></td></tr><tr><td>  Et ille ridens: Video, inquit, quid agas; ne disci-</td><td></td></tr><tr><td>pulum abducam, times. </td><td></td></tr><tr><td>  Tu vero, inquam, ducas licet, si sequetur; erit enim</td><td>10</td></tr><tr><td>mecum, si tecum erit. </td><td></td></tr><tr><td>  Audi igitur, inquit, Luci; tecum enim mihi in-</td><td></td></tr><tr><td>stituenda oratio est. Omnis auctoritas philosophiae,</td><td></td></tr><tr><td>ut ait Theophrastus, consistit in beata vita com-</td><td></td></tr><tr><td>paranda; beate enim vivendi cupiditate incensi omnes</td><td>15</td></tr><tr><td>sumus. hoc mihi cum tuo fratre convenit. quare hoc</td><td>87.1</td></tr><tr><td>videndum est, possitne nobis hoc ratio philosophorum</td><td></td></tr><tr><td>dare. pollicetur certe. nisi enim id faceret, cur Plato</td><td></td></tr><tr><td>Aegyptum peragravit, ut a sacerdotibus barbaris nu-</td><td></td></tr><tr><td>meros et caelestia acciperet? cur post Tarentum ad </td><td>5</td></tr><tr><td>Archytam? cur ad reliquos Pythagoreos, Echecratem,</td><td></td></tr><tr><td>Timaeum, Arionem, Locros, ut, cum Socratem expres-</td><td></td></tr><tr><td>sisset, adiungeret Pythagoreorum disciplinam eaque,</td><td></td></tr><tr><td>quae Socrates repudiabat, addisceret? cur ipse Pytha-</td><td></td></tr><tr><td>goras et Aegyptum lustravit et Persarum magos adiit?</td><td>10</td></tr><tr><td>cur tantas regiones barbarorum pedibus obiit, tot</td><td></td></tr><tr><td>maria transmisit? cur haec eadem Democritus? qui</td><td></td></tr><tr><td>—vere falsone, quaerere mittimus—dicitur oculis</td><td></td></tr><tr><td>se privasse; certe, ut quam minime animus a cogita-</td><td></td></tr><tr><td>tionibus abduceretur, patrimonium neglexit, agros de-</td><td>15</td></tr><tr><td>seruit incultos, quid quaerens aliud nisi vitam beatam?</td><td></td></tr><tr><td>quam si etiam in rerum cognitione ponebat, tamen ex</td><td></td></tr><tr><td>illa investigatione naturae consequi volebat, bono ut</td><td></td></tr><tr><td>esset animo. id enim ille summum bonum εὐθυμίαν</td><td></td></tr><tr><td>et saepe ἀθαμβίαν appellat, id est animum terrore</td><td>20</td></tr><tr><td>liberum. sed haec etsi praeclare, nondum tamen per-</td><td>88.1</td></tr><tr><td>polita. pauca enim, neque ea ipsa enucleate, ab hoc</td><td></td></tr><tr><td>de virtute quidem dicta. post enim haec in hac urbe</td><td></td></tr><tr><td>primum a Socrate quaeri coepta, deinde in hunc locum</td><td></td></tr><tr><td>delata sunt, nec dubitatum, quin in virtute omnis ut</td><td>5</td></tr><tr><td>bene, sic etiam beate vivendi spes poneretur. quae</td><td></td></tr><tr><td>cum Zeno didicisset a nostris, ut in actionibus prae-</td><td></td></tr><tr><td>scribi solet, '<span class="caps">de eadem re</span> [<span class="caps">fecit</span>] <span class="caps">alio modo</span>'. hoc tu</td><td></td></tr><tr><td>nunc in illo probas. scilicet vocabulis rerum mutatis</td><td></td></tr><tr><td>inconstantiae crimen ille effugit, nos effugere non</td><td>10</td></tr><tr><td>possumus! ille Metelli vitam negat beatiorem quam</td><td></td></tr><tr><td>Reguli, praeponendam tamen, nec magis expetendam,</td><td></td></tr><tr><td>sed magis sumendam et, si optio esset, eligendam</td><td></td></tr><tr><td>Metelli, Reguli reiciendam; ego, quam ille praeponen-</td><td></td></tr><tr><td>dam et magis eligendam, beatiorem hanc appello</td><td>15</td></tr><tr><td>nec ullo minimo momento plus ei vitae tribuo quam </td><td></td></tr><tr><td>Stoici. quid interest, nisi quod ego res notas notis</td><td>89.1</td></tr><tr><td>verbis appello, illi nomina nova quaerunt, quibus idem</td><td></td></tr><tr><td>dicant? ita, quem ad modum in senatu semper est</td><td></td></tr><tr><td>aliquis, qui interpretem postulet, sic isti nobis cum</td><td></td></tr><tr><td>interprete audiendi sunt. bonum appello quicquid se-</td><td>5</td></tr><tr><td>cundum naturam est, quod contra malum, nec ego</td><td></td></tr><tr><td>solus, sed tu etiam, Chrysippe, in foro, domi; in schola</td><td></td></tr><tr><td>desinis. quid ergo? aliter homines, aliter philosophos</td><td></td></tr><tr><td>loqui putas oportere? quanti quidque sit aliter docti</td><td></td></tr><tr><td>et indocti, sed cum constiterit inter doctos quanti res</td><td>10</td></tr><tr><td>quaeque sit—si homines essent, usitate loqueren-</td><td></td></tr><tr><td>tur—, dum res maneant, verba fingant arbitratu suo. </td><td></td></tr>
        </table>