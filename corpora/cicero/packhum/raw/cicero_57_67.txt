<table>
          <script>targetHit=0;</script>
          <tr class="title first  date"><td>prid<span class="snum">.</span> Kal<span class="snum">.</span> Dec<span class="snum">.</span> <span class="snum">58</span> <span class="snum">(</span>§<span class="snum">5)</span> Dyrrachi</td><td></td></tr><tr class="title last  "><td>CICERO ATTICO SAL.</td><td></td></tr><tr><td>A. d. <span class="caps">v</span> Kal. Dec. tris epistulas a te accepi, unam datam a. d.</td><td>3.23.1.1</td></tr><tr><td><span class="caps">viii</span> Kal. Nov., in qua me hortaris ut forti animo mensem</td><td></td></tr><tr><td>Ianuarium exspectem, eaque quae ad spem putas pertinere, de</td><td></td></tr><tr><td>Lentuli studio, de Metelli voluntate, de tota Pompei ratione</td><td></td></tr><tr><td>perscribis. in altera epistula praeter consuetudinem tuam diem</td><td>5</td></tr><tr><td>non adscribis, sed satis significas tempus; lege enim ab octo</td><td></td></tr><tr><td>tribunis pl. promulgata scribis te eas litteras eo ipso die dedisse,</td><td></td></tr><tr><td>id est a. d. <span class="caps">iiii</span> Kal. Nov., et quid putes utilitatis eam promulga-</td><td></td></tr><tr><td>tionem attulisse perscribis. in quo si iam nostra salus cum hac</td><td></td></tr><tr><td>lege desperata erit, velim pro tuo in me amore hanc inanem</td><td>10</td></tr><tr><td>meam diligentiam miserabilem potius quam ineptam putes;</td><td></td></tr><tr><td>sin est aliquid spei, des operam ut maiore diligentia posthac a</td><td></td></tr><tr><td>nostris magistratibus defendamur. </td><td></td></tr><tr><td>  Nam ea veterum tribunorum pl. rogatio tria capita habuit;</td><td>2.1</td></tr><tr><td>unum de reditu meo, scriptum incaute. nihil enim restituitur</td><td></td></tr><tr><td>praeter civitatem et ordinem; quod mihi pro meo casu satis est,</td><td></td></tr><tr><td>sed quae cavenda fuerint et quo modo te non fugit. alterum</td><td></td></tr><tr><td>caput est tralaticium, de impunitate: 'si quid contra alias leges</td><td>5</td></tr><tr><td>eius legis ergo factum sit'. tertium caput, mi Pomponi, quo</td><td></td></tr><tr><td>consilio et a quo sit inculcatum vide. </td><td></td></tr><tr><td>  Scis enim Clodium sanxisse ut vix aut omnino non posset</td><td></td></tr><tr><td>nec per senatum nec per populum infirmari sua lex. sed vides</td><td></td></tr><tr><td>numquam esse observatas sanctiones earum legum quae</td><td>10</td></tr><tr><td>abrogarentur. nam si id esset, nulla fere abrogari posset; neque </td><td></td></tr><tr><td>enim ulla est quae non ipsa se saepiat difficultate abrogationis.</td><td></td></tr><tr><td>sed cum lex abrogatur, illud ipsum abrogatur quo non eam</td><td></td></tr><tr><td>abrogari oporteat. hoc cum et re vera ita sit et cum semper ita</td><td>3.1</td></tr><tr><td>habitum observatumque sit, octo nostri tribuni pl. caput posue-</td><td></td></tr><tr><td>runt hoc: 'si quid in hac rogatione scriptum est quod per leges</td><td></td></tr><tr><td>plebisve scita' (hoc est, quod per legem Clodiam) 'promulgare,</td><td></td></tr><tr><td>abrogare, derogare, obrogare sine fraude sua non liceat, non</td><td>5</td></tr><tr><td>licuerit, quodve ei qui promulgavit, &lt;abrogavit,&gt; derogavit,</td><td></td></tr><tr><td>&lt;obrogavit&gt; ob eam rem poenae multaeve sit, E. H. L. N. R.' </td><td></td></tr><tr><td>  Atque hoc in illis tribunis pl. non laedebat; lege enim collegi</td><td>4.1</td></tr><tr><td>sui non tenebantur. quo maior est suspicio malitiae alicuius,</td><td></td></tr><tr><td>cum id quod ad ipsos nihil pertinebat, erat autem contra me,</td><td></td></tr><tr><td>scripserunt, ut novi tribuni pl., si essent timidiores, multo</td><td></td></tr><tr><td>magis sibi eo capite utendum putarent. neque id a Clodio</td><td>5</td></tr><tr><td>praetermissum est. dixit enim in contione a. d. <span class="caps">iii</span> Non. Nov.</td><td></td></tr><tr><td>hoc capite designatis tribunis pl. praescriptum esse quid liceret.</td><td></td></tr><tr><td>tamen in lege nulla esse eius modi caput te non fallit; quod si</td><td></td></tr><tr><td>opus esset, omnes in abrogando &lt;uterentur&gt;. ut Ninnium aut</td><td></td></tr><tr><td>ceteros fugerit, investiges velim, et quis attulerit, et qua re octo</td><td>10</td></tr><tr><td>tribuni pl. ad senatum de me referre non dubitarint, sibi quod</td><td></td></tr><tr><td>observandum illud caput non putabant, eidem in abrogando</td><td></td></tr><tr><td>tam cauti fuerint ut id metuerent soluti cum essent quod ne iis </td><td></td></tr><tr><td>quidem qui lege tenentur est curandum. id caput sane nolim</td><td></td></tr><tr><td>novos tribunos pl. ferre. sed perferant modo quidlibet; uno</td><td>15</td></tr><tr><td>capite quo revocabor, modo res conficiatur, ero contentus.</td><td></td></tr><tr><td>iam dudum pudet tam multa scribere; vereor enim ne re iam</td><td></td></tr><tr><td>desperata legas, ut haec mea diligentia miserabilis tibi, aliis</td><td></td></tr><tr><td>irridenda videatur. sed si est aliquid in spe, vide legem quam</td><td></td></tr><tr><td>T. Fadio scripsit [T.] Visellius. ea mihi perplacet. nam Sesti</td><td>20</td></tr><tr><td>nostri, quam tu tibi probari scribis, mihi non placet. </td><td></td></tr><tr><td>  Tertia est epistula prid. Id. Nov. data, in qua exponis pru-</td><td>5.1</td></tr><tr><td>denter et diligenter quae sint quae rem distinere videantur, de</td><td></td></tr><tr><td>Crasso, de Pompeio, de ceteris. qua re oro te ut, si qua spes erit</td><td></td></tr><tr><td>posse studiis bonorum, auctoritate, multitudine comparata rem</td><td></td></tr><tr><td>confici, des operam ut uno impetu perfringatur, in eam rem</td><td>5</td></tr><tr><td>incumbas ceterosque excites. sin, ut ego perspicio cum tua</td><td></td></tr><tr><td>coniectura tum etiam mea, spei nihil est, oro obtestorque te ut</td><td></td></tr><tr><td>Quintum fratrem ames, quem ego miserum misere perdidi,</td><td></td></tr><tr><td>neve quid eum patiare gravius consulere de se quam expediat</td><td></td></tr><tr><td>sororis tuae filio, meum Ciceronem, cui nihil misello relinquo</td><td>10</td></tr><tr><td>praeter invidiam et ignominiam nominis mei, tueare quoad</td><td></td></tr><tr><td>poteris, Terentiam, unam omnium aerumnosissimam, sustentes</td><td></td></tr><tr><td>tuis officiis. ego in Epirum proficiscar cum primorum dierum</td><td></td></tr><tr><td>nuntios excepero. tu ad me velim proximis litteris ut se initia</td><td></td></tr><tr><td>dederint perscribas. data prid. Kal. Dec. </td><td>15</td></tr>
        </table>