<table>
          <script>targetHit=0;</script>
          <tr><td>  Vnum hoc abs te, L. Quincti, pervelim impetrare—quod</td><td>6.1</td></tr><tr><td>tametsi eo volo quia mihi utile est, tamen abs te idcirco </td><td></td></tr><tr><td>quia aequum est, postulo—ut ita tibi multum temporis ad</td><td></td></tr><tr><td>dicendum sumas ut his aliquid ad iudicandum relinquas.</td><td></td></tr><tr><td>Namque antea non defensionis tuae modus, sed nox tibi</td><td>5</td></tr><tr><td>finem dicendi fecit; nunc, si tibi placere potest, ne idem</td><td></td></tr><tr><td>facias, id abs te postulo. Neque hoc idcirco postulo quod</td><td></td></tr><tr><td>te aliquid censeam praeterire oportere aut non quam orna-</td><td></td></tr><tr><td>tissime et copiosissime dicere, verum ut semel una quaque</td><td></td></tr><tr><td>de re dicas; quod si facies, non vereor ne dicendo dies</td><td>10</td></tr><tr><td>eximatur. </td><td></td></tr><tr><td>  Iudicium vestrum est, recuperatores, <span class="caps">Qvantae pecvniae</span></td><td>7.1</td></tr><tr><td><span class="caps">paret dolo malo familiae P. Fabi vi hominibvs arma-</span></td><td></td></tr><tr><td><span class="caps">tis coactisve damnvm datvm esse M. Tvllio</span>. Eius</td><td></td></tr><tr><td>rei taxationem nos fecimus; aestimatio vestra est; iudicium</td><td></td></tr><tr><td>datum est in quadruplum. </td><td>5</td></tr><tr><td>  Cum omnes leges omniaque iudicia quae paulo graviora</td><td>8.1</td></tr><tr><td>atque asperiora videntur esse ex improborum iniquitate et</td><td></td></tr><tr><td>iniuria nata sunt, tum hoc iudicium paucis hisce annis</td><td></td></tr><tr><td>propter hominum malam consuetudinem nimiamque licen-</td><td></td></tr><tr><td>tiam constitutum est. Nam cum multae familiae dice-</td><td>5</td></tr><tr><td>rentur in agris longinquis et pascuis armatae esse caedisque</td><td></td></tr><tr><td>facere, cumque ea consuetudo non solum ad res privatorum</td><td></td></tr><tr><td>sed ad summam rem publicam pertinere videretur, M. Lu-</td><td></td></tr><tr><td>cullus, qui summa aequitate et sapientia ius dixit, primus</td><td></td></tr><tr><td>hoc iudicium composuit et id spectavit ut omnes ita familias</td><td>10</td></tr><tr><td>suas continerent ut non modo armati damnum nemini</td><td></td></tr><tr><td>darent verum etiam lacessiti iure se potius quam armis</td><td></td></tr><tr><td>defenderent; et cum sciret de damno legem esse Aquiliam,</td><td>9.1</td></tr><tr><td>tamen hoc ita existimavit, apud maiores nostros cum et res</td><td></td></tr><tr><td>et cupiditates minores essent et familiae non magnae magno </td><td></td></tr><tr><td>metu continerentur ut perraro fieret ut homo occideretur,</td><td></td></tr><tr><td>idque nefarium ac singulare facinus putaretur, nihil opus</td><td>5</td></tr><tr><td>fuisse iudicio de vi coactis armatisque hominibus; quod</td><td></td></tr><tr><td>enim usu non veniebat, de eo si quis legem aut iudicium</td><td></td></tr><tr><td>constitueret, non tam prohibere videretur quam admonere.</td><td></td></tr><tr><td>His temporibus cum ex bello diuturno atque domestico res</td><td>10.1</td></tr><tr><td>in eam consuetudinem venisset ut homines minore religione</td><td></td></tr><tr><td>armis uterentur, necesse putavit esse et in universam fami-</td><td></td></tr><tr><td>liam iudicium dare, quod a familia factum diceretur, et recu-</td><td></td></tr><tr><td>peratores dare, ut quam primum res iudicaretur, et poenam</td><td>11.1</td></tr><tr><td>graviorem constituere, ut metu comprimeretur audacia, et</td><td></td></tr><tr><td>illam latebram tollere: '<span class="caps">damnvm inivria</span>.' Quod in aliis</td><td></td></tr><tr><td>causis debet valere et valet lege Aquilia, id ex huius modi</td><td></td></tr><tr><td>damno quod vi per servos armatos datum esset . . .</td><td>5</td></tr><tr><td>ipsi statuerent quo tempore possent suo iure arma capere,</td><td>12.1</td></tr><tr><td>manum cogere, homines occidere. Cum iudicium ita daret</td><td></td></tr><tr><td>ut hoc solum in iudicium veniret, videreturne vi hominibus</td><td></td></tr><tr><td>coactis armatisve damnum dolo malo familiae datum, neque</td><td></td></tr><tr><td>illud adderet '<span class="caps">inivria</span>,' putavit se audaciam improborum</td><td>5</td></tr><tr><td>sustulisse, cum spem defensionis nullam reliquisset. </td><td></td></tr>
        </table>