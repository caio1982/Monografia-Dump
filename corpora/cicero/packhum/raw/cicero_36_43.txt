<table>
          <script>targetHit=0;</script>
          <tr><td>  Et indignatio quidem his fere de locis gravissime</td><td>1.105.11</td></tr><tr><td>sumetur. [conquestionis autem huiusmodi de rebus</td><td>106.1</td></tr><tr><td>partes petere oportebit.] </td><td></td></tr><tr><td>  Conquestio est oratio auditorum misericordiam cap-</td><td></td></tr><tr><td>tans. in hac primum animum auditoris mitem et</td><td></td></tr><tr><td>misericordem conficere oportet, quo facilius conque-</td><td>5</td></tr><tr><td>stione commoveri possit. id locis communibus efficere</td><td></td></tr><tr><td>oportebit, per quos fortunae vis in omnes et hominum</td><td></td></tr><tr><td>infirmitas ostenditur; qua oratione habita graviter et</td><td></td></tr><tr><td>sententiose maxime demittitur animus hominum et ad</td><td></td></tr><tr><td>misericordiam conparatur, cum in alieno malo suam</td><td>10</td></tr><tr><td>infirmitatem considerabit. deinde primus locus est</td><td>107.1</td></tr><tr><td>misericordiae, per quem, quibus in bonis fuerint et</td><td></td></tr><tr><td>nunc [per quem] quibus in malis sint, ostenditur. se-</td><td></td></tr><tr><td>cundus, qui in tempora tribuitur, per quem, quibus in</td><td></td></tr><tr><td>malis fuerint et sint et futuri sint, demonstratur. ter-</td><td>5</td></tr><tr><td>tius, per quem unum quodque deploratur incom-</td><td></td></tr><tr><td>modum, ut in morte filii pueritiae delectatio, amor,</td><td></td></tr><tr><td>spes, solatium, educatio et, si qua simili in genere quo-</td><td></td></tr><tr><td>libet de incommodo per conquestionem dici poterunt.</td><td></td></tr><tr><td>quartus, per quem res turpes et humiles et inliberales </td><td>10</td></tr><tr><td>proferentur et indigna aetate, genere, fortuna pristina,</td><td></td></tr><tr><td>honore, beneficiis, quae passi perpessurive sint. quin-</td><td></td></tr><tr><td>tus, per quem omnia ante oculos singillatim incom-</td><td></td></tr><tr><td>moda ponuntur, ut videatur is, qui audit, videre et re</td><td></td></tr><tr><td>quoque ipsa, quasi assit, non verbis solum ad miseri-</td><td>15</td></tr><tr><td>cordiam ducatur. sextus, per quem praeter spem in</td><td>108.1</td></tr><tr><td>miseriis demonstratur esse, et, cum aliquid exspectaret,</td><td></td></tr><tr><td>non modo id non adeptus esse, sed in summas miserias</td><td></td></tr><tr><td>incidisse. septimus, per quem ad ipsos, qui audiunt,</td><td></td></tr><tr><td>[similem in causam] convertimus et petimus, ut de suis</td><td>5</td></tr><tr><td>liberis aut parentibus aut aliquo, qui illis carus debeat</td><td></td></tr><tr><td>esse, nos cum videant, recordentur. octavus, per quem</td><td></td></tr><tr><td>aliquid dicitur esse factum, quod non oportuerit, aut</td><td></td></tr><tr><td>non factum, quod oportuerit, hoc modo: 'non affui, non</td><td></td></tr><tr><td>vidi, non postremam vocem eius audivi, non extremum</td><td>10</td></tr><tr><td>spiritum eius excepi.' item: 'inimicorum in manibus</td><td></td></tr><tr><td>mortuus est, hostili in terra turpiter iacuit insepultus,</td><td></td></tr><tr><td>a feris diu vexatus, communi quoque honore in morte</td><td></td></tr><tr><td>caruit.' nonus, per quem oratio ad mutas et expertes</td><td>109.1</td></tr><tr><td>animi res referetur, ut si ad equum, domum, vestem</td><td></td></tr><tr><td>sermonem alicuius accommodes, quibus animus eorum,</td><td></td></tr><tr><td>qui audiunt et aliquem dilexerunt, vehementer com-</td><td></td></tr><tr><td>movetur. decimus, per quem inopia, infirmitas, soli-</td><td>5</td></tr><tr><td>tudo demonstratur. undecimus, per quem liberorum</td><td></td></tr><tr><td>aut parentum aut sui corporis sepeliundi aut alicuius</td><td></td></tr><tr><td>eiusmodi rei commendatio fit. duodecimus, per quem</td><td></td></tr><tr><td>disiunctio deploratur ab aliquo, cum diducaris ab eo,</td><td></td></tr><tr><td>quicum libentissime vixeris, ut a parente filio, a fratre</td><td>10</td></tr><tr><td>familiari. tertius decimus, per quem cum indignatione </td><td></td></tr><tr><td>conquerimur, quod ab iis, a quibus minime conveniat,</td><td></td></tr><tr><td>male tractemur, propinquis, amicis, quibus benigne</td><td></td></tr><tr><td>fecerimus, quos adiutores fore putarimus, aut a qui-</td><td></td></tr><tr><td>bis indignum [est], [ut] servis, libertis, clientibus, sup-</td><td>15</td></tr><tr><td>plicibus. quartus decimus, qui per obsecrationem</td><td></td></tr><tr><td>sumitur; in quo orantur modo illi, qui audiunt, hu-</td><td></td></tr><tr><td>mili et supplici oratione, ut misereantur. quintus de-</td><td></td></tr><tr><td>cimus, per quem non nostras, sed eorum, qui cari</td><td></td></tr><tr><td>nobis debent esse, fortunas conqueri nos demonstra-</td><td>20</td></tr><tr><td>mus. sextus decimus, per quem animum nostrum in</td><td></td></tr><tr><td>alios misericordem esse ostendimus et tamen amplum</td><td></td></tr><tr><td>et excelsum et patientem incommodorum esse et fu-</td><td></td></tr><tr><td>turum esse, si quid acciderit, demonstramus. nam</td><td></td></tr><tr><td>saepe virtus et magnificentia, in quo gravitas et</td><td>25</td></tr><tr><td>auctoritas est, plus proficit ad misericordiam commo-</td><td></td></tr><tr><td>vendam quam humilitas et obsecratio. commotis au-</td><td></td></tr><tr><td>tem animis diutius in conquestione morari non opor-</td><td></td></tr><tr><td>tebit. quemadmodum enim dixit rhetor Apollonius,</td><td></td></tr><tr><td>'lacrima nihil citius arescit.' </td><td>30</td></tr><tr><td>  Sed quoniam satis, ut videmur, de omnibus orationis</td><td></td></tr><tr><td>partibus diximus et huius voluminis magnitudo lon-</td><td></td></tr><tr><td>gius processit, quae sequuntur deinceps, in secundo</td><td></td></tr><tr><td>libro dicemus. </td><td></td></tr>
        </table>