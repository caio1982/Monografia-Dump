<table>
          <script>targetHit=0;</script>
          <tr><td>  Sed quoniam a quattuor fontibus honestatis primo</td><td>3.96.1</td></tr><tr><td>libro officia duximus, in eisdem versemur, cum doce-</td><td></td></tr><tr><td>bimus, ea, quae videantur esse utilia neque sint, quam</td><td></td></tr><tr><td>sint virtutis inimica. Ac de prudentia quidem, quam</td><td></td></tr><tr><td>vult imitari malitia, itemque de iustitia, quae semper</td><td>5</td></tr><tr><td>est utilis, disputatum est. Reliquae sunt duae partes</td><td></td></tr><tr><td>honestatis quarum altera in animi excellentis magni-</td><td></td></tr><tr><td>tudine et praestantia cernitur, altera in conformatione</td><td></td></tr><tr><td>et moderatione continentiae et temperantiae. </td><td></td></tr><tr><td>  Utile videbatur Ulixi, ut quidem poetae tragici pro-</td><td>97.1</td></tr><tr><td>diderunt, nam apud Homerum, optimum auctorem, ta-</td><td></td></tr><tr><td>lis de Ulixe nulla suspicio est, sed insimulant eum tra-</td><td></td></tr><tr><td>goediae simulatione insaniae militiam subterfugere</td><td></td></tr><tr><td>voluisse. Non honestum consilium, at utile, ut aliquis</td><td>5</td></tr><tr><td>fortasse dixerit, regnare et Ithacae vivere otiose cum</td><td></td></tr><tr><td>parentibus, cum uxore, cum filio. Ullum tu decus in</td><td></td></tr><tr><td>cotidianis laboribus cum hac tranquillitate conferen-</td><td></td></tr><tr><td>dum putas? Ego vero istam contemnendam et abicien- </td><td></td></tr><tr><td>dam, quoniam quae honesta non sit ne utilem quidem</td><td>10</td></tr><tr><td>esse arbitror. Quid enim auditurum putas fuisse Uli-</td><td>98.1</td></tr><tr><td>xem, si in illa simulatione perseverasset? Qui cum</td><td></td></tr><tr><td>maximas res gesserit in bello, tamen haec audiat ab</td><td></td></tr><tr><td>Aiace</td><td></td></tr><tr><td>    &quot;Cuius ipse princeps iuris iurandi fuit,</td><td>5</td></tr><tr><td>    Quod omnes scitis, solus neglexit fidem.</td><td></td></tr><tr><td>    Furere adsimulare, ne coiret, institit.</td><td></td></tr><tr><td>    Quod ni Palamedi perspicax prudentia</td><td></td></tr><tr><td>    Istius percepset malitiosam audaciam</td><td></td></tr><tr><td>    Fide sacratae ius perpetuo falleret.&quot; </td><td>10</td></tr>
        </table>