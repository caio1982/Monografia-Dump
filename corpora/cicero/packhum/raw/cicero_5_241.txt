<table>
          <script>targetHit=0;</script>
          <tr><td>  Nam quid ego de P. Gavio, Consano municipe, dicam,</td><td>2.5.158.1</td></tr><tr><td>iudices, aut qua vi vocis, qua gravitate verborum, quo</td><td></td></tr><tr><td>dolore animi dicam? tametsi dolor me non deficit; ut</td><td></td></tr><tr><td>cetera mihi in dicendo digna re, digna dolore meo, suppe-</td><td></td></tr><tr><td>tant magis laborandum est. Quod crimen eius modi est</td><td>5</td></tr><tr><td>ut, cum primum ad me delatum est, usurum me illo non</td><td></td></tr><tr><td>putarem; tametsi enim verissimum esse intellegebam,</td><td></td></tr><tr><td>tamen credibile fore non arbitrabar. Coactus lacrimis</td><td></td></tr><tr><td>omnium civium Romanorum qui in Sicilia negotiantur,</td><td></td></tr><tr><td>adductus Valentinorum, hominum honestissimorum, omni- </td><td>10</td></tr><tr><td>umque Reginorum testimoniis multorumque equitum</td><td></td></tr><tr><td>Romanorum qui casu tum Messanae fuerunt, dedi tantum</td><td></td></tr><tr><td>priore actione testium res ut nemini dubia esse possit.</td><td></td></tr><tr><td>Quid nunc agam? Cum iam tot horas de uno genere ac</td><td>159.1</td></tr><tr><td>de istius nefaria crudelitate dicam, cum prope omnem</td><td></td></tr><tr><td>vim verborum eius modi, quae scelere istius digna sint,</td><td></td></tr><tr><td>aliis in rebus consumpserim, neque hoc providerim, ut</td><td></td></tr><tr><td>varietate criminum vos attentos tenerem, quem ad modum</td><td>5</td></tr><tr><td>de tanta re dicam? Opinor, unus modus atque una ratio</td><td></td></tr><tr><td>est; rem in medio ponam; quae tantum habet ipsa gravi-</td><td></td></tr><tr><td>tatis ut neque mea, quae nulla est, neque cuiusquam ad</td><td></td></tr><tr><td>inflammandos vestros animos eloquentia requiratur. </td><td></td></tr><tr><td>  Gavius hic quem dico, Consanus, cum in illo numero</td><td>160.1</td></tr><tr><td>civium Romanorum ab isto in vincla coniectus esset et</td><td></td></tr><tr><td>nescio qua ratione clam e lautumiis profugisset Messa-</td><td></td></tr><tr><td>namque venisset, qui tam prope iam Italiam et moenia</td><td></td></tr><tr><td>Reginorum, civium Romanorum, videret et ex illo metu</td><td>5</td></tr><tr><td>mortis ac tenebris quasi luce libertatis et odore aliquo</td><td></td></tr><tr><td>legum recreatus revixisset, loqui Messanae et queri coepit</td><td></td></tr><tr><td>se civem Romanum in vincla coniectum, sibi recta iter esse</td><td></td></tr><tr><td>Romam, Verri se praesto advenienti futurum. Non intelle-</td><td></td></tr><tr><td>gebat miser nihil interesse utrum haec Messanae an apud</td><td>10</td></tr><tr><td>istum in praetorio loqueretur; nam, ut antea vos docui,</td><td></td></tr><tr><td>hanc sibi iste urbem delegerat quam haberet adiutricem</td><td></td></tr><tr><td>scelerum, furtorum receptricem, flagitiorum omnium con-</td><td></td></tr><tr><td>sciam. Itaque ad magistratum Mamertinum statim de-</td><td></td></tr><tr><td>ducitur Gavius, eoque ipso die casu Messanam Verres venit.</td><td>15</td></tr><tr><td>Res ad eum defertur, esse civem Romanum qui se Syra-</td><td></td></tr><tr><td>cusis in lautumiis fuisse quereretur; quem iam ingredientem</td><td></td></tr><tr><td>in navem et Verri nimis atrociter minitantem ab se retra- </td><td></td></tr><tr><td>ctum esse et adservatum, ut ipse in eum statueret quod</td><td></td></tr><tr><td>videretur. Agit hominibus gratias et eorum benivolentiam</td><td>161.1</td></tr><tr><td>erga se diligentiamque conlaudat. Ipse inflammatus scelere</td><td></td></tr><tr><td>et furore in forum venit; ardebant oculi, toto ex ore cru-</td><td></td></tr><tr><td>delitas eminebat. Exspectabant omnes quo tandem pro-</td><td></td></tr><tr><td>gressurus aut quidnam acturus esset, cum repente hominem</td><td>5</td></tr><tr><td>proripi atque in foro medio nudari ac deligari et virgas</td><td></td></tr><tr><td>expediri iubet. Clamabat ille miser se civem esse Ro-</td><td></td></tr><tr><td>manum, municipem Consanum; meruisse cum L. Raecio,</td><td></td></tr><tr><td>splendidissimo equite Romano, qui Panhormi negotiaretur,</td><td></td></tr><tr><td>ex quo haec Verres scire posset. Tum iste, se comperisse</td><td>10</td></tr><tr><td>eum speculandi causa in Siciliam a ducibus fugitivorum</td><td></td></tr><tr><td>esse missum; cuius rei neque index neque vestigium ali-</td><td></td></tr><tr><td>quod neque suspicio cuiquam esset ulla; deinde iubet</td><td></td></tr><tr><td>undique hominem vehementissime verberari. Caedebatur</td><td>162.1</td></tr><tr><td>virgis in medio foro Messanae civis Romanus, iudices, cum</td><td></td></tr><tr><td>interea nullus gemitus, nulla vox alia illius miseri inter</td><td></td></tr><tr><td>dolorem crepitumque plagarum audiebatur nisi haec, 'Civis</td><td></td></tr><tr><td>Romanus sum.' Hac se commemoratione civitatis omnia</td><td>5</td></tr><tr><td>verbera depulsurum cruciatumque a corpore deiecturum</td><td></td></tr><tr><td>arbitrabatur; is non modo hoc non perfecit, ut virgarum</td><td></td></tr><tr><td>vim deprecaretur, sed cum imploraret saepius usurparetque</td><td></td></tr><tr><td>nomen civitatis, crux,—crux, inquam,—infelici et aerum-</td><td></td></tr><tr><td>noso, qui numquam istam pestem viderat, comparabatur. </td><td>10</td></tr>
        </table>