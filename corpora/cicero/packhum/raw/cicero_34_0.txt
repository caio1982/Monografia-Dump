<table>
          <script>targetHit=0;</script>
          <tr class="title first  "><td>PRO REGE DEIOTARO AD</td><td></td></tr><tr class="title last  "><td>C. CAESAREM ORATIO </td><td></td></tr><tr><td>  Cum in omnibus causis gravioribus, C. Caesar, initio</td><td>1.1</td></tr><tr><td>dicendi commoveri soleam vehementius quam videtur vel</td><td></td></tr><tr><td>usus vel aetas mea postulare, tum in hac causa ita multa</td><td></td></tr><tr><td>me perturbant ut, quantum mea fides studi mihi adferat</td><td></td></tr><tr><td>ad salutem regis Deiotari defendendam, tantum facultatis</td><td>5</td></tr><tr><td>timor detrahat. Primum dico pro capite fortunisque regis,</td><td></td></tr><tr><td>quod ipsum, etsi non iniquum est in tuo dumtaxat periculo,</td><td></td></tr><tr><td>tamen est ita inusitatum, regem reum capitis esse, ut ante</td><td></td></tr><tr><td>hoc tempus non sit auditum. Deinde eum regem quem</td><td>2.1</td></tr><tr><td>ornare antea cuncto cum senatu solebam pro perpetuis eius</td><td></td></tr><tr><td>in nostram rem publicam meritis, nunc contra atrocissimum</td><td></td></tr><tr><td>crimen cogor defendere. Accedit ut accusatorum alterius</td><td></td></tr><tr><td>crudelitate, alterius indignitate conturber. Crudelis Castor,</td><td>5</td></tr><tr><td>ne dicam sceleratum et impium, qui nepos avum in</td><td></td></tr><tr><td>capitis discrimen adduxerit adulescentiaeque suae terrorem</td><td></td></tr><tr><td>intulerit ei cuius senectutem tueri et tegere debebat, com-</td><td></td></tr><tr><td>mendationemque ineuntis aetatis ab impietate et ab scelere</td><td></td></tr><tr><td>duxerit; avi servum corruptum praemiis ad accusandum do-</td><td>10</td></tr><tr><td>minum impulerit, a legatorum pedibus abduxerit. Fugitivi </td><td>3.1</td></tr><tr><td>autem dominum accusantis et dominum absentem et domi-</td><td></td></tr><tr><td>num amicissimum nostrae rei publicae cum os videbam,</td><td></td></tr><tr><td>cum verba audiebam, non tam adflictam regiam condicio-</td><td></td></tr><tr><td>nem dolebam quam de fortunis communibus extimescebam.</td><td>5</td></tr><tr><td>Nam cum more maiorum de servo in dominum ne tormentis</td><td></td></tr><tr><td>quidem quaeri liceat, in qua quaestione dolor elicere veram</td><td></td></tr><tr><td>vocem possit etiam ab invito, exortus est servus qui, quem</td><td></td></tr><tr><td>in eculeo appellare non posset, eum accuset solutus. Per-</td><td>4.1</td></tr><tr><td>turbat me, C. Caesar, etiam illud interdum quod tamen,</td><td></td></tr><tr><td>cum te penitus recognovi, timere desino: re enim iniquum</td><td></td></tr><tr><td>est, sed tua sapientia fit aequissimum. Nam dicere apud</td><td></td></tr><tr><td>eum de facinore contra cuius vitam consilium facinoris</td><td>5</td></tr><tr><td>inisse arguare, cum per se ipsum consideres, grave est; nemo</td><td></td></tr><tr><td>enim fere est qui sui periculi iudex non sibi se aequiorem</td><td></td></tr><tr><td>quam reo praebeat. Sed tua, Caesar, praestans singularisque</td><td></td></tr><tr><td>natura hunc mihi metum minuit. Non enim tam timeo quid</td><td></td></tr><tr><td>tu de rege Deiotaro, quam intellego quid de te ceteros velis</td><td>10</td></tr><tr><td>iudicare. Moveor etiam loci ipsius insolentia, quod tantam</td><td>5.1</td></tr><tr><td>causam quanta nulla umquam in disceptatione versata est</td><td></td></tr><tr><td>dico intra domesticos parietes, dico extra conventum et eam</td><td></td></tr><tr><td>frequentiam in qua oratorum studia niti solent: in tuis</td><td></td></tr><tr><td>oculis, in tuo ore voltuque acquiesco, te unum intueor, ad te</td><td>5</td></tr><tr><td>unum omnis spectat oratio: quae mihi ad spem obtinendae</td><td></td></tr><tr><td>veritatis gravissima sunt, ad motum animi et ad omnem</td><td></td></tr><tr><td>impetum dicendi contentionemque leviora. Hanc enim,</td><td>6.1</td></tr><tr><td>C. Caesar, causam si in foro dicerem eodem audiente et</td><td></td></tr><tr><td>disceptante te, quantam mihi alacritatem populi Romani</td><td></td></tr><tr><td>concursus adferret! Quis enim civis ei regi non faveret</td><td></td></tr><tr><td>cuius omnem aetatem in populi Romani bellis consumptam</td><td>5</td></tr><tr><td>esse meminisset? Spectarem curiam, intuerer forum, caelum</td><td></td></tr><tr><td>denique testarer ipsum. Sic, cum et deorum immortalium </td><td></td></tr><tr><td>et populi Romani et senatus beneficia in regem Deiotarum</td><td></td></tr><tr><td>recordarer, nullo modo mihi deesse posset oratio. Quae</td><td>7.1</td></tr><tr><td>quoniam angustiora parietes faciunt actioque maximae</td><td></td></tr><tr><td>causae debilitatur loco, tuum est, Caesar, qui pro multis</td><td></td></tr><tr><td>saepe dixisti, quid mihi nunc animi sit ad te ipsum referre,</td><td></td></tr><tr><td>quo facilius cum aequitas tua tum audiendi diligentia minuat</td><td>5</td></tr><tr><td>hanc perturbationem meam. </td><td></td></tr>
        </table>