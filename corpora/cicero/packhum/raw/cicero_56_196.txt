<table>
          <script>targetHit=0;</script>
          <tr class="title first  date"><td>paulo post xv Kal<span class="snum">.</span> Iun<span class="snum">.</span> <span class="snum">43</span> ex itinere ad Forum Voconi</td><td></td></tr><tr class="title last  "><td>PLANCUS CICERONI</td><td></td></tr><tr><td>Antonius Id. Mai. ad Forum Iuli cum primis copiis venit.</td><td>10.17.1.1</td></tr><tr><td>Ventidius bidui spatio abest ab eo. Lepidus ad Forum</td><td></td></tr><tr><td>Voconi castra habet, qui locus a Foro Iuli quattuor et</td><td></td></tr><tr><td>viginti millia passus abest, ibique me exspectare constituit,</td><td></td></tr><tr><td>quem ad modum ipse mihi scripsit. quod si omnia mihi</td><td>5</td></tr><tr><td>integra et ipse et fortuna servarit, recipio vobis celeriter me</td><td></td></tr><tr><td>negotium ex sententia confecturum. </td><td></td></tr><tr><td>  Fratrem meum adsiduis laboribus concursationibusque</td><td>2.1</td></tr><tr><td>confectum graviter se habuisse antea tibi scripsi. sed tamen,</td><td></td></tr><tr><td>cum primum posse ingredi coepit, non magis sibi quam rei</td><td></td></tr><tr><td>publicae se convaluisse existimans ad omnia pericula</td><td></td></tr><tr><td>princeps esse non recusabat. sed ego eum non solum hortatus</td><td>5</td></tr><tr><td>sum verum etiam coegi isto proficisci, quod et illa valetudine</td><td></td></tr><tr><td>magis conficere se quam me iuvare posset in castris et quod</td><td></td></tr><tr><td>acerbissimo interitu consulum rem publicam nudatam tali</td><td></td></tr><tr><td>cive praetore in urbanis officiis indigere existimabam. quod </td><td></td></tr><tr><td>si qui vestrum non probabit, mihi prudentiam in consilio</td><td>10</td></tr><tr><td>defuisse sciat, non illi erga patriam fidelitatem. </td><td></td></tr><tr><td>  Lepidus tamen quod ego desiderabam fecit, ut Apellam</td><td>3.1</td></tr><tr><td>ad me mitteret, quo obside fidei illius et societatis in re</td><td></td></tr><tr><td>publica administranda uterer. in ea re studium mihi suum</td><td></td></tr><tr><td>L. Gellius †de tribus fratribus segaviano† probavit, quo ego</td><td></td></tr><tr><td>interprete novissime ad Lepidum sum usus. amicum eum</td><td>5</td></tr><tr><td>rei publicae cognosse videor libenterque ei sum testimonio et</td><td></td></tr><tr><td>omnibus ero qui bene merentur. </td><td></td></tr><tr><td>  Fac valeas meque mutuo diligas dignitatemque meam, si</td><td></td></tr><tr><td>mereor, tuearis, sicut adhuc singulari cum benevolentia</td><td></td></tr><tr><td>fecisti.</td><td>10</td></tr>
        </table>