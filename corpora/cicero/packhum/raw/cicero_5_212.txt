<table>
          <script>targetHit=0;</script>
          <tr><td>  Quid mihi hoc loco respondebis? nisi forte id quod,</td><td>2.5.45.1</td></tr><tr><td>tametsi probari nullo modo potest, tamen dici quidem in</td><td></td></tr><tr><td>iudicio de pecuniis repetundis necesse est, de tua pecunia</td><td></td></tr><tr><td>aedificatam esse navem. Aude hoc saltem dicere quod</td><td></td></tr><tr><td>necesse est; noli metuere, Hortensi, ne quaeram qui licuerit</td><td>5</td></tr><tr><td>aedificare navem senatori; antiquae sunt istae leges et mor-</td><td></td></tr><tr><td>tuae, quem ad modum tu soles dicere, quae vetant. Fuit</td><td></td></tr><tr><td>ista res publica quondam, fuit ista severitas in iudiciis,</td><td></td></tr><tr><td>ut istam rem accusator in magnis criminibus obiciendam </td><td></td></tr><tr><td>putaret. Quid enim tibi navi? qui si quo publice proficisceris,</td><td>10</td></tr><tr><td>praesidi et vecturae causa sumptu publico navigia prae-</td><td></td></tr><tr><td>bentur; privatim autem nec proficisci quoquam potes nec</td><td></td></tr><tr><td>arcessere res transmarinas ex iis locis in quibus te habere</td><td></td></tr><tr><td>nihil licet. Deinde cur quicquam contra leges parasti?</td><td>46.1</td></tr><tr><td>Valeret hoc crimen in illa vetere severitate ac dignitate rei</td><td></td></tr><tr><td>publicae; nunc non modo te hoc crimine non arguo, sed</td><td></td></tr><tr><td>ne illa quidem communi vituperatione reprehendo: Tu tibi</td><td></td></tr><tr><td>hoc numquam turpe, numquam criminosum, numquam</td><td>5</td></tr><tr><td>invidiosum fore putasti, celeberrimo loco palam tibi aedi-</td><td></td></tr><tr><td>ficari onerariam navem in provincia quam tu cum imperio</td><td></td></tr><tr><td>obtinebas? Quid eos loqui qui videbant, quid existimare</td><td></td></tr><tr><td>eos qui audiebant arbitrabare? inanem te navem esse illam</td><td></td></tr><tr><td>in Italiam adducturum? naviculariam, cum Romam venisses,</td><td>10</td></tr><tr><td>esse facturum? Ne illud quidem quisquam poterat suspi-</td><td></td></tr><tr><td>cari, te in Italia maritimum habere fundum et ad fructus</td><td></td></tr><tr><td>deportandos onerariam navem comparare. Eius modi</td><td></td></tr><tr><td>voluisti de te sermonem esse omnium palam ut loquerentur</td><td></td></tr><tr><td>te illam navem parare quae praedam ex Sicilia deportaret,</td><td>15</td></tr><tr><td>et ad ea furta quae reliquisses commearet. Verum haec</td><td>47.1</td></tr><tr><td>omnia, si doces navem de tua pecunia aedificatam, remitto</td><td></td></tr><tr><td>atque concedo. Sed hoc, homo amentissime, non intel-</td><td></td></tr><tr><td>legis priore actione ab ipsis istis Mamertinis, tuis laudato-</td><td></td></tr><tr><td>ribus, esse sublatum? Nam dixit Heius, princeps civitatis,</td><td>5</td></tr><tr><td>princeps istius legationis quae ad tuam laudationem missa</td><td></td></tr><tr><td>est, navem tibi operis publicis Mamertinorum esse factam,</td><td></td></tr><tr><td>eique faciendae senatorem Mamertinum publice praefuisse.</td><td></td></tr><tr><td>Reliqua est materies. Hanc Reginis, ut ipsi dicunt—</td><td></td></tr><tr><td>tametsi tu negare non potes—publice, quod Mamertini </td><td>10</td></tr><tr><td>materiem non habent, imperavisti. Si et ex quo fit navis,</td><td></td></tr><tr><td>et qui faciunt, imperio tibi tuo non pretio praesto fuerunt,</td><td></td></tr><tr><td>ubi tandem istud latet quod tu de tua pecunia dicis im-</td><td></td></tr><tr><td>pensum? At Mamertini in tabulis nihil habent. Primum</td><td>48.1</td></tr><tr><td>video potuisse fieri ut ex aerario nihil darent; etenim vel</td><td></td></tr><tr><td>Capitolium, sicut apud maiores nostros factum est, publice</td><td></td></tr><tr><td>coactis fabris operisque imperatis gratiis exaedificari atque</td><td></td></tr><tr><td>effici potuit; deinde—id quod perspicio et quod ostendam,</td><td>5</td></tr><tr><td>cum ipsos produxero, ipsorum ex litteris—multas pecunias</td><td></td></tr><tr><td>isti erogatas in operum locationes falsas atque inanis esse per-</td><td></td></tr><tr><td>scriptas. Iam illud minime mirum est, Mamertinos a quo</td><td></td></tr><tr><td>summum beneficium acceperant, quem sibi amiciorem quam</td><td></td></tr><tr><td>populo Romano esse cognoverant, eius capiti litteris suis</td><td>10</td></tr><tr><td>pepercisse. Sed si argumento est Mamertinos tibi pecuniam</td><td></td></tr><tr><td>non dedisse, quia scriptum non habent, sit argumento tibi</td><td></td></tr><tr><td>gratiis stare navem, quia, quid emeris aut quid locaris,</td><td></td></tr><tr><td>scriptum proferre non potes. </td><td></td></tr>
        </table>