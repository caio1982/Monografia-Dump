<table>
          <script>targetHit=0;</script>
          <tr><td>  Sed ut omittam pericula, labores, dolorem etiam,</td><td>1.24.11</td></tr><tr><td>quem optimus quisque pro patria et pro suis suscipit, </td><td></td></tr><tr><td>ut non modo nullam captet, sed etiam praetereat omnes</td><td></td></tr><tr><td>voluptates, dolores denique quosvis suscipere malit</td><td></td></tr><tr><td>quam deserere ullam officii partem, ad ea, quae hoc</td><td>15</td></tr><tr><td>non minus declarant, sed videntur leviora, veniamus.</td><td></td></tr><tr><td>quid tibi, Torquate, quid huic Triario litterae, quid hi-</td><td>25.1</td></tr><tr><td>storiae cognitioque rerum, quid poëtarum evolutio, quid</td><td></td></tr><tr><td>tanta tot versuum memoria voluptatis affert? nec mihi</td><td></td></tr><tr><td>illud dixeris: 'Haec enim ipsa mihi sunt voluptati, et</td><td></td></tr><tr><td>erant illa Torquatis.' Numquam hoc ita defendit Epi-</td><td>5</td></tr><tr><td>curus neque Metrodorus aut quisquam eorum, qui aut</td><td></td></tr><tr><td>saperet aliquid aut ista didicisset. et quod quaeritur</td><td></td></tr><tr><td>saepe, cur tam multi sint Epicurei, sunt aliae quoque</td><td></td></tr><tr><td>causae, sed multitudinem haec maxime allicit, quod ita</td><td></td></tr><tr><td>putant dici ab illo, recta et honesta quae sint, ea facere</td><td>10</td></tr><tr><td>ipsa per se laetitiam, id est voluptatem. homines op-</td><td></td></tr><tr><td>timi non intellegunt totam rationem everti, si ita res se</td><td></td></tr><tr><td>habeat. nam si concederetur, etiamsi ad corpus nihil</td><td></td></tr><tr><td>referatur, ista sua sponte et per se esse iucunda, per</td><td></td></tr><tr><td>se esset et virtus et cognitio rerum, quod minime ille</td><td>15</td></tr><tr><td>vult, expetenda. </td><td></td></tr><tr><td>  Haec igitur Epicuri non probo, inquam. De cetero</td><td>26.1</td></tr><tr><td>vellem equidem aut ipse doctrinis fuisset instructior—</td><td></td></tr><tr><td>est enim, quod tibi ita videri necesse est, non satis</td><td></td></tr><tr><td>politus iis artibus, quas qui tenent, eruditi appellantur</td><td></td></tr><tr><td>—aut ne deterruisset alios a studiis. quamquam te</td><td>5</td></tr><tr><td>quidem video minime esse deterritum. </td><td></td></tr><tr><td>  Quae cum dixissem, magis ut illum provocarem</td><td></td></tr><tr><td>quam ut ipse loquerer, tum Triarius leniter arridens:</td><td></td></tr><tr><td>Tu quidem, inquit, totum Epicurum paene e philoso-</td><td></td></tr><tr><td>phorum choro sustulisti. quid ei reliquisti, nisi te, quo-</td><td>10</td></tr><tr><td>quo modo loqueretur, intellegere, quid diceret? aliena </td><td></td></tr><tr><td>dixit in physicis nec ea ipsa, quae tibi probarentur; si</td><td></td></tr><tr><td>qua in iis corrigere voluit, deteriora fecit. disserendi</td><td></td></tr><tr><td>artem nullam habuit. voluptatem cum summum bonum</td><td></td></tr><tr><td>diceret, primum in eo ipso parum vidit, deinde hoc</td><td>15</td></tr><tr><td>quoque alienum; nam ante Aristippus, et ille melius.</td><td></td></tr><tr><td>addidisti ad extremum etiam indoctum fuisse. </td><td></td></tr>
        </table>