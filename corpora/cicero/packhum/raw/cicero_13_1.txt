<table>
          <script>targetHit=0;</script>
          <tr class="title first  "><td>IN L. CATILINAM ORATIO SECVNDA</td><td></td></tr><tr class="title last  "><td>HABITA AD POPVLVM </td><td></td></tr><tr><td>  Tandem aliquando, Quirites, L. Catilinam, furentem</td><td>2.1.1</td></tr><tr><td>audacia, scelus anhelantem, pestem patriae nefarie molien-</td><td></td></tr><tr><td>tem, vobis atque huic urbi ferro flammaque minitantem</td><td></td></tr><tr><td>ex urbe vel eiecimus vel emisimus vel ipsum egredientem</td><td></td></tr><tr><td>verbis prosecuti sumus. Abiit, excessit, evasit, erupit.</td><td>5</td></tr><tr><td>Nulla iam pernicies a monstro illo atque prodigio moeni-</td><td></td></tr><tr><td>bus ipsis intra moenia comparabitur. Atque hunc quidem</td><td></td></tr><tr><td>unum huius belli domestici ducem sine controversia vici-</td><td></td></tr><tr><td>mus. Non enim iam inter latera nostra sica illa versabitur,</td><td></td></tr><tr><td>non in campo, non in foro, non in curia, non denique intra</td><td>10</td></tr><tr><td>domesticos parietes pertimescemus. Loco ille motus est,</td><td></td></tr><tr><td>cum est ex urbe depulsus. Palam iam cum hoste nullo</td><td></td></tr><tr><td>impediente bellum iustum geremus. Sine dubio perdidi-</td><td></td></tr><tr><td>mus hominem magnificeque vicimus, cum illum ex occultis</td><td></td></tr><tr><td>insidiis in apertum latrocinium coniecimus. Quod vero</td><td>2.1</td></tr><tr><td>non cruentum mucronem, ut voluit, extulit, quod vivis nobis</td><td></td></tr><tr><td>egressus est, quod ei ferrum e manibus extorsimus, quod</td><td></td></tr><tr><td>incolumis civis, quod stantem urbem reliquit, quanto tandem</td><td></td></tr><tr><td>illum maerore esse adflictum et profligatum putatis? Iacet</td><td>5</td></tr><tr><td>ille nunc prostratus, Quirites, et se perculsum atque ab-</td><td></td></tr><tr><td>iectum esse sentit et retorquet oculos profecto saepe ad </td><td></td></tr><tr><td>hanc urbem quam e suis faucibus ereptam esse luget: quae</td><td></td></tr><tr><td>quidem mihi laetari videtur, quod tantam pestem evomuerit</td><td></td></tr><tr><td>forasque proiecerit. </td><td>10</td></tr><tr><td>  Ac si quis est talis qualis esse omnis oportebat, qui in</td><td>3.1</td></tr><tr><td>hoc ipso in quo exsultat et triumphat oratio mea me</td><td></td></tr><tr><td>vehementer accuset, quod tam capitalem hostem non com-</td><td></td></tr><tr><td>prehenderim potius quam emiserim, non est ista mea culpa,</td><td></td></tr><tr><td>Quirites, sed temporum. Interfectum esse L. Catilinam et</td><td>5</td></tr><tr><td>gravissimo supplicio adfectum iam pridem oportebat, idque</td><td></td></tr><tr><td>a me et mos maiorum et huius imperi severitas et res pu-</td><td></td></tr><tr><td>blica postulabat. Sed quam multos fuisse putatis qui quae</td><td></td></tr><tr><td>ego deferrem non crederent, quam multos qui propter stulti-</td><td></td></tr><tr><td>tiam non putarent, quam multos qui etiam defenderent,</td><td>10</td></tr><tr><td>quam multos qui propter improbitatem faverent? Ac si</td><td></td></tr><tr><td>illo sublato depelli a vobis omne periculum iudicarem, iam</td><td></td></tr><tr><td>pridem ego L. Catilinam non modo invidiae meae verum</td><td></td></tr><tr><td>etiam vitae periculo sustulissem. Sed cum viderem, ne</td><td>4.1</td></tr><tr><td>vobis quidem omnibus etiam tum re probata si illum, ut</td><td></td></tr><tr><td>erat meritus, morte multassem, fore ut eius socios invidia</td><td></td></tr><tr><td>oppressus persequi non possem, rem huc deduxi ut tum</td><td></td></tr><tr><td>palam pugnare possetis cum hostem aperte videretis. Quem</td><td>5</td></tr><tr><td>quidem ego hostem, Quirites, quam vehementer foris esse</td><td></td></tr><tr><td>timendum putem, licet hinc intellegatis, quod etiam illud</td><td></td></tr><tr><td>moleste fero quod ex urbe parum comitatus exierit.</td><td></td></tr><tr><td>Vtinam ille omnis secum suas copias eduxisset! Tongilium</td><td></td></tr><tr><td>mihi eduxit quem amare in praetexta coeperat, Publicium </td><td>10</td></tr><tr><td>et Minucium quorum aes alienum contractum in popina</td><td></td></tr><tr><td>nullum rei publicae motum adferre poterat: reliquit quos</td><td></td></tr><tr><td>viros, quanto aere alieno, quam valentis, quam nobilis!</td><td></td></tr><tr><td>Itaque ego illum exercitum prae Gallicanis legionibus et</td><td>5.1</td></tr><tr><td>hoc dilectu quem in agro Piceno et Gallico Q. Metellus</td><td></td></tr><tr><td>habuit, et his copiis quae a nobis cotidie comparantur,</td><td></td></tr><tr><td>magno opere contemno, conlectum ex senibus desperatis,</td><td></td></tr><tr><td>ex agresti luxuria, ex rusticis decoctoribus, ex eis qui vadi-</td><td>5</td></tr><tr><td>monia deserere quam illum exercitum maluerunt; quibus ego</td><td></td></tr><tr><td>non modo si aciem exercitus nostri, verum etiam si edictum</td><td></td></tr><tr><td>praetoris ostendero, concident. Hos quos video volitare in</td><td></td></tr><tr><td>foro, quos stare ad curiam, quos etiam in senatum venire,</td><td></td></tr><tr><td>qui nitent unguentis, qui fulgent purpura, mallem secum</td><td>10</td></tr><tr><td>suos milites eduxisset: qui si hic permanent, mementote</td><td></td></tr><tr><td>non tam exercitum illum esse nobis quam hos qui exer-</td><td></td></tr><tr><td>citum deseruerunt pertimescendos. Atque hoc etiam sunt</td><td></td></tr><tr><td>timendi magis quod quid cogitent me scire sentiunt neque</td><td></td></tr><tr><td>tamen permoventur. Video cui sit Apulia attributa, quis</td><td>6.1</td></tr><tr><td>habeat Etruriam, quis agrum Picenum, quis Gallicum,</td><td></td></tr><tr><td>quis sibi has urbanas insidias caedis atque incendiorum</td><td></td></tr><tr><td>depoposcerit. Omnia superioris noctis consilia ad me per-</td><td></td></tr><tr><td>lata esse sentiunt; patefeci in senatu hesterno die; Catilina</td><td>5</td></tr><tr><td>ipse pertimuit, profugit: hi quid exspectant? Ne illi vehe-</td><td></td></tr><tr><td>menter errant, si illam meam pristinam lenitatem perpetuam</td><td></td></tr><tr><td>sperant futuram. </td><td></td></tr><tr><td>  Quod exspectavi, iam sum adsecutus ut vos omnes factam</td><td></td></tr><tr><td>esse aperte coniurationem contra rem publicam videretis;</td><td>10</td></tr><tr><td>nisi vero si quis est qui Catilinae similis cum Catilina sen-</td><td></td></tr><tr><td>tire non putet. Non est iam lenitati locus; severitatem</td><td></td></tr><tr><td>res ipsa flagitat. Vnum etiam nunc concedam: exeant,</td><td></td></tr><tr><td>proficiscantur, ne patiantur desiderio sui Catilinam miserum </td><td></td></tr><tr><td>tabescere. Demonstrabo iter: Aurelia via profectus est; si</td><td>15</td></tr><tr><td>accelerare volent, ad vesperam consequentur. O fortunatam</td><td>7.1</td></tr><tr><td>rem publicam, si quidem hanc sentinam urbis eiecerit! Vno</td><td></td></tr><tr><td>me hercule Catilina exhausto levata mihi et recreata res</td><td></td></tr><tr><td>publica videtur. Quid enim mali aut sceleris fingi aut</td><td></td></tr><tr><td>cogitari potest quod non ille conceperit? quis tota Italia</td><td>5</td></tr><tr><td>veneficus, quis gladiator, quis latro, quis sicarius, quis par-</td><td></td></tr><tr><td>ricida, quis testamentorum subiector, quis circumscriptor,</td><td></td></tr><tr><td>quis ganeo, quis nepos, quis adulter, quae mulier infamis,</td><td></td></tr><tr><td>quis corruptor iuventutis, quis corruptus, quis perditus in-</td><td></td></tr><tr><td>veniri potest qui se cum Catilina non familiarissime vixisse</td><td>10</td></tr><tr><td>fateatur? quae caedes per hosce annos sine illo facta est,</td><td></td></tr><tr><td>quod nefarium stuprum non per illum? Iam vero quae</td><td>8.1</td></tr><tr><td>tanta umquam in ullo iuventutis inlecebra fuit quanta in</td><td></td></tr><tr><td>illo? qui alios ipse amabat turpissime, aliorum amori flagi-</td><td></td></tr><tr><td>tiosissime serviebat, aliis fructum libidinum, aliis mortem</td><td></td></tr><tr><td>parentum non modo impellendo verum etiam adiuvando</td><td>5</td></tr><tr><td>pollicebatur. Nunc vero quam subito non solum ex urbe</td><td></td></tr><tr><td>verum etiam ex agris ingentem numerum perditorum ho-</td><td></td></tr><tr><td>minum conlegerat! Nemo non modo Romae sed ne ullo</td><td></td></tr><tr><td>quidem in angulo totius Italiae oppressus aere alieno fuit</td><td></td></tr><tr><td>quem non ad hoc incredibile sceleris foedus asciverit. Atque</td><td>9.1</td></tr><tr><td>ut eius diversa studia in dissimili ratione perspicere possitis,</td><td></td></tr><tr><td>nemo est in ludo gladiatorio paulo ad facinus audacior qui</td><td></td></tr><tr><td>se non intimum Catilinae esse fateatur, nemo in scaena levior</td><td></td></tr><tr><td>et nequior qui se non eiusdem prope sodalem fuisse com-</td><td>5</td></tr><tr><td>memoret. Atque idem tamen stuprorum et scelerum exercita-</td><td></td></tr><tr><td>tione adsuefactus frigore et fame et siti et vigiliis perferendis</td><td></td></tr><tr><td>fortis ab istis praedicabatur, cum industriae subsidia atque in-</td><td></td></tr><tr><td>strumenta virtutis in libidine audaciaque consumeret. Hunc </td><td>10.1</td></tr><tr><td>vero si secuti erunt sui comites, si ex urbe exierint despe-</td><td></td></tr><tr><td>ratorum hominum flagitiosi greges, o nos beatos, o rem</td><td></td></tr><tr><td>publicam fortunatum, o praeclaram laudem consulatus mei!</td><td></td></tr><tr><td>Non enim iam sunt mediocres hominum libidines, non</td><td>5</td></tr><tr><td>humanae et tolerandae audaciae; nihil cogitant nisi caedem,</td><td></td></tr><tr><td>nisi incendia, nisi rapinas. Patrimonia sua profuderunt,</td><td></td></tr><tr><td>fortunas suas obligaverunt; res eos iam pridem, fides nuper</td><td></td></tr><tr><td>deficere coepit: eadem tamen illa quae erat in abundantia</td><td></td></tr><tr><td>libido permanet. Quod si in vino et alea comissationes</td><td>10</td></tr><tr><td>solum et scorta quaererent, essent illi quidem desperandi,</td><td></td></tr><tr><td>sed tamen essent ferendi: hoc vero quis ferre possit, inertis</td><td></td></tr><tr><td>homines fortissimis viris insidiari, stultissimos prudentis-</td><td></td></tr><tr><td>simis, ebrios sobriis, dormientis vigilantibus? qui mihi</td><td></td></tr><tr><td>accubantes in conviviis, complexi mulieres impudicas, vino</td><td>15</td></tr><tr><td>languidi, conferti cibo, sertis redimiti, unguentis obliti,</td><td></td></tr><tr><td>debilitati stupris eructant sermonibus suis caedem bonorum</td><td></td></tr><tr><td>atque urbis incendia. Quibus ego confido impendere fatum</td><td>11.1</td></tr><tr><td>aliquod et poenam iam diu improbitati, nequitiae, sceleri,</td><td></td></tr><tr><td>libidini debitam aut instare iam plane aut certe appropin-</td><td></td></tr><tr><td>quare. Quos si meus consulatus, quoniam sanare non</td><td></td></tr><tr><td>potest, sustulerit, non breve nescio quod tempus sed multa</td><td>5</td></tr><tr><td>saecula propagarit rei publicae. Nulla enim est natio quam</td><td></td></tr><tr><td>pertimescamus, nullus rex qui bellum populo Romano facere</td><td></td></tr><tr><td>possit. Omnia sunt externa unius virtute terra marique</td><td></td></tr><tr><td>pacata: domesticum bellum manet, intus insidiae sunt, intus</td><td></td></tr><tr><td>inclusum periculum est, intus est hostis. Cum luxuria no-</td><td>10</td></tr><tr><td>bis, cum amentia, cum scelere certandum est. Huic ego</td><td></td></tr><tr><td>me bello ducem profiteor, Quirites; suscipio inimicitias</td><td></td></tr><tr><td>hominum perditorum; quae sanari poterunt quacumque</td><td></td></tr><tr><td>ratione sanabo, quae resecanda erunt non patiar ad per-</td><td></td></tr><tr><td>niciem civitatis manere. Proinde aut exeant aut quiescant </td><td>15</td></tr><tr><td>aut, si et in urbe et in eadem mente permanent, ea quae</td><td></td></tr><tr><td>merentur exspectent. </td><td></td></tr><tr><td>  At etiam sunt qui dicant, Quirites, a me eiectum esse</td><td>12.1</td></tr><tr><td>Catilinam. Quod ego si verbo adsequi possem, istos</td><td></td></tr><tr><td>ipsos eicerem qui haec loquuntur. Homo enim videlicet</td><td></td></tr><tr><td>timidus aut etiam permodestus vocem consulis ferre non</td><td></td></tr><tr><td>potuit; simul atque ire in exsilium iussus est, paruit.</td><td>5</td></tr><tr><td>Quin hesterno die, cum domi meae paene interfectus</td><td></td></tr><tr><td>essem, senatum in aedem Iovis Statoris convocavi, rem</td><td></td></tr><tr><td>omnem ad patres conscriptos detuli. Quo cum Cati-</td><td></td></tr><tr><td>lina venisset, quis eum senator appellavit, quis salutavit,</td><td></td></tr><tr><td>quis denique ita aspexit ut perditum civem ac non potius</td><td>10</td></tr><tr><td>ut importunissimum hostem? Quin etiam principes eius</td><td></td></tr><tr><td>ordinis partem illam subselliorum ad quam ille accesserat</td><td></td></tr><tr><td>nudam atque inanem reliquerunt. Hic ego vehemens ille</td><td>13.1</td></tr><tr><td>consul qui verbo civis in exsilium eicio quaesivi a Catilina</td><td></td></tr><tr><td>in nocturno conventu ad M. Laecam fuisset necne. Cum</td><td></td></tr><tr><td>ille homo audacissimus conscientia convictus primo reti-</td><td></td></tr><tr><td>cuisset, patefeci cetera: quid ea nocte egisset, ubi fuisset,</td><td>5</td></tr><tr><td>quid in proximam constituisset, quem ad modum esset ei</td><td></td></tr><tr><td>ratio totius belli descripta edocui. Cum haesitaret, cum</td><td></td></tr><tr><td>teneretur, quaesivi quid dubitaret proficisci eo quo iam</td><td></td></tr><tr><td>pridem pararet, cum arma, cum securis, cum fascis, cum</td><td></td></tr><tr><td>tubas, cum signa militaria, cum aquilam illam argenteam</td><td>10</td></tr><tr><td>cui ille etiam sacrarium domi suae fecerat scirem esse prae-</td><td></td></tr><tr><td>missam. In exsilium eiciebam quem iam ingressum esse</td><td>14.1</td></tr><tr><td>in bellum videram? Etenim, credo, Manlius iste centurio </td><td></td></tr><tr><td>qui in agro Faesulano castra posuit bellum populo Romano</td><td></td></tr><tr><td>suo nomine indixit, et illa castra nunc non Catilinam ducem</td><td></td></tr><tr><td>exspectant, et ille eiectus in exsilium se Massiliam, ut aiunt,</td><td>5</td></tr><tr><td>non in haec castra confert. O condicionem miseram</td><td></td></tr><tr><td>non modo administrandae verum etiam conservandae rei</td><td></td></tr><tr><td>publicae! Nunc si L. Catilina consiliis, laboribus, periculis</td><td></td></tr><tr><td>meis circumclusus ac debilitatus subito pertimuerit, sen-</td><td></td></tr><tr><td>tentiam mutaverit, deseruerit suos, consilium belli faciendi</td><td>10</td></tr><tr><td>abiecerit, et ex hoc cursu sceleris ac belli iter ad fugam</td><td></td></tr><tr><td>atque in exsilium converterit, non ille a me spoliatus armis</td><td></td></tr><tr><td>audaciae, non obstupefactus ac perterritus mea diligentia,</td><td></td></tr><tr><td>non de spe conatuque depulsus, sed indemnatus innocens</td><td></td></tr><tr><td>in exsilium eiectus a consule vi et minis esse dicetur: et</td><td>15</td></tr><tr><td>erunt qui illum, si hoc fecerit, non improbum sed miserum,</td><td></td></tr><tr><td>me non diligentissimum consulem sed crudelissimum tyran-</td><td></td></tr><tr><td>num existimari velint! Est mihi tanti, Quirites, huius in-</td><td>15.1</td></tr><tr><td>vidiae falsae atque iniquae tempestatem subire, dum modo</td><td></td></tr><tr><td>a vobis huius horribilis belli ac nefarii periculum depellatur.</td><td></td></tr><tr><td>Dicatur sane eiectus esse a me, dum modo eat in exsilium.</td><td></td></tr><tr><td>Sed mihi credite, non est iturus. Numquam ego ab dis</td><td>5</td></tr><tr><td>immortalibus optabo, Quirites, invidiae meae relevandae</td><td></td></tr><tr><td>causa ut L. Catilinam ducere exercitum hostium atque in</td><td></td></tr><tr><td>armis volitare audiatis, sed triduo tamen audietis; multoque</td><td></td></tr><tr><td>magis illud timeo ne mihi sit invidiosum aliquando quod</td><td></td></tr><tr><td>illum emiserim potius quam quod eiecerim. Sed cum sint</td><td>10</td></tr><tr><td>homines qui illum, cum profectus sit, eiectum esse dicant,</td><td></td></tr><tr><td>idem, si interfectus esset, quid dicerent? Quamquam isti</td><td>16.1</td></tr><tr><td>qui Catilinam Massiliam ire dictitant non tam hoc que-</td><td></td></tr><tr><td>runtur quam verentur. Nemo est istorum tam misericors</td><td></td></tr><tr><td>qui illum non ad Manlium quam ad Massiliensis ire malit. </td><td></td></tr><tr><td>Ille autem, si me hercule hoc quod agit numquam antea</td><td>5</td></tr><tr><td>cogitasset, tamen latrocinantem se interfici mallet quam</td><td></td></tr><tr><td>exsulem vivere. Nunc vero, cum ei nihil adhuc praeter</td><td></td></tr><tr><td>ipsius voluntatem cogitationemque acciderit, nisi quod vivis</td><td></td></tr><tr><td>nobis Roma profectus est, optemus potius ut eat in exsilium</td><td></td></tr><tr><td>quam queramur. </td><td>10</td></tr><tr><td>  Sed cur tam diu de uno hoste loquimur et de eo hoste</td><td>17.1</td></tr><tr><td>qui iam fatetur se esse hostem, et quem, quia, quod semper</td><td></td></tr><tr><td>volui, murus interest, non timeo: de his qui dissimulant,</td><td></td></tr><tr><td>qui Romae remanent, qui nobiscum sunt nihil dicimus?</td><td></td></tr><tr><td>Quos quidem ego, si ullo modo fieri possit, non tam ulcisci</td><td>5</td></tr><tr><td>studeo quam sanare sibi ipsos, placare rei publicae, neque</td><td></td></tr><tr><td>id qua re fieri non possit, si iam me audire volent, intellego.</td><td></td></tr><tr><td>Exponam enim vobis, Quirites, ex quibus generibus homi-</td><td></td></tr><tr><td>num istae copiae comparentur; deinde singulis medicinam</td><td></td></tr><tr><td>consili atque orationis meae, si quam potero, adferam. Vnum</td><td>18.1</td></tr><tr><td>genus est eorum qui magno in aere alieno maiores etiam</td><td></td></tr><tr><td>possessiones habent quarum amore adducti dissolvi nullo</td><td></td></tr><tr><td>modo possunt. Horum hominum species est honestissima</td><td></td></tr><tr><td>—sunt enim locupletes—voluntas vero et causa impudentis-</td><td>5</td></tr><tr><td>sima. Tu agris, tu aedificiis, tu argento, tu familia, tu</td><td></td></tr><tr><td>rebus omnibus ornatus et copiosus sis, et dubites de posses-</td><td></td></tr><tr><td>sione detrahere, adquirere ad fidem? Quid enim exspectas?</td><td></td></tr><tr><td>bellum? Quid ergo? in vastatione omnium tuas posses-</td><td></td></tr><tr><td>siones sacrosanctas futuras putes? an tabulas novas? Errant</td><td>10</td></tr><tr><td>qui istas a Catilina exspectant: meo beneficio tabulae novae</td><td></td></tr><tr><td>proferuntur, verum auctionariae; neque enim isti qui pos-</td><td></td></tr><tr><td>sessiones habent alia ratione ulla salvi esse possunt. Quod</td><td></td></tr><tr><td>si maturius facere voluissent neque, id quod stultissimum</td><td></td></tr><tr><td>est, certare cum usuris fructibus praediorum, et locupletiori-</td><td>15</td></tr><tr><td>bus his et melioribus civibus uteremur. Sed hosce homines </td><td></td></tr><tr><td>minime puto pertimescendos, quod aut deduci de sententia</td><td></td></tr><tr><td>possunt aut, si permanebunt, magis mihi videntur vota</td><td></td></tr><tr><td>facturi contra rem publicam quam arma laturi. Alterum</td><td>19.1</td></tr><tr><td>genus est eorum qui, quamquam premuntur aere alieno,</td><td></td></tr><tr><td>dominationem tamen exspectant, rerum potiri volunt, ho-</td><td></td></tr><tr><td>nores quos quieta re publica desperant perturbata se</td><td></td></tr><tr><td>consequi posse arbitrantur. Quibus hoc praecipiendum</td><td>5</td></tr><tr><td>videtur, unum scilicet et idem quod reliquis omnibus, ut</td><td></td></tr><tr><td>desperent id quod conantur se consequi posse: primum</td><td></td></tr><tr><td>omnium me ipsum vigilare, adesse, providere rei publicae;</td><td></td></tr><tr><td>deinde magnos animos esse in bonis viris, magnam concor-</td><td></td></tr><tr><td>diam &lt;ordinum&gt;, maximam multitudinem, magnas praeterea</td><td>10</td></tr><tr><td>militum copias; deos denique immortalis huic invicto po-</td><td></td></tr><tr><td>pulo, clarissimo imperio, pulcherrimae urbi contra tantam</td><td></td></tr><tr><td>vim sceleris praesentis auxilium esse laturos. Quod si iam</td><td></td></tr><tr><td>sint id quod summo furore cupiunt adepti, num illi in</td><td></td></tr><tr><td>cinere urbis et in sanguine civium, quae mente conscelerata</td><td>15</td></tr><tr><td>ac nefaria concupiverunt, consules se aut dictatores aut</td><td></td></tr><tr><td>etiam reges sperant futuros? Non vident id se cupere quod,</td><td></td></tr><tr><td>si adepti sint, fugitivo alicui aut gladiatori concedi sit</td><td></td></tr><tr><td>necesse? Tertium genus est aetate iam adfectum, sed</td><td>20.1</td></tr><tr><td>tamen exercitatione robustum; quo ex genere iste est Man-</td><td></td></tr><tr><td>lius cui nunc Catilina succedit. Hi sunt homines ex eis</td><td></td></tr><tr><td>coloniis quas Sulla constituit; quas ego universas civium</td><td></td></tr><tr><td>esse optimorum et fortissimorum virorum sentio, sed tamen</td><td>5</td></tr><tr><td>ei sunt coloni qui se &lt;in&gt; insperatis ac repentinis pecuniis</td><td></td></tr><tr><td>sumptuosius insolentiusque iactarunt. Hi dum aedificant</td><td></td></tr><tr><td>tamquam beati, dum praediis lectis, familiis magnis, convi- </td><td></td></tr><tr><td>viis apparatis delectantur, in tantum aes alienum inciderunt</td><td></td></tr><tr><td>ut, si salvi esse velint, Sulla sit eis ab inferis excitandus:</td><td>10</td></tr><tr><td>qui etiam non nullos agrestis homines tenuis atque egentis</td><td></td></tr><tr><td>in eandem illam spem rapinarum veterum impulerunt. Quos</td><td></td></tr><tr><td>ego utrosque in eodem genere praedatorum direptorumque</td><td></td></tr><tr><td>pono, sed eos hoc moneo, desinant furere ac proscriptiones</td><td></td></tr><tr><td>et dictaturas cogitare. Tantus enim illorum temporum dolor</td><td>15</td></tr><tr><td>inustus est civitati ut iam ista non modo homines sed ne</td><td></td></tr><tr><td>pecudes quidem mihi passurae esse videantur. Quartum</td><td>21.1</td></tr><tr><td>genus est sane varium et mixtum et turbulentum; qui iam</td><td></td></tr><tr><td>pridem premuntur, qui numquam emergunt, qui partim</td><td></td></tr><tr><td>inertia, partim male gerendo negotio, partim etiam sumpti-</td><td></td></tr><tr><td>bus in vetere aere alieno vacillant, qui vadimoniis, iudiciis,</td><td>5</td></tr><tr><td>proscriptione bonorum defetigati permulti et ex urbe et ex</td><td></td></tr><tr><td>agris se in illa castra conferre dicuntur. Hosce ego non</td><td></td></tr><tr><td>tam milites acris quam infitiatores lentos esse arbitror. Qui</td><td></td></tr><tr><td>homines &lt;quam&gt; primum, si stare non possunt, conruant, sed</td><td></td></tr><tr><td>ita ut non modo civitas sed ne vicini quidem proximi</td><td>10</td></tr><tr><td>sentiant. Nam illud non intellego quam ob rem, si vivere</td><td></td></tr><tr><td>honeste non possunt, perire turpiter velint, aut cur minore</td><td></td></tr><tr><td>dolore perituros se cum multis quam si soli pereant arbi-</td><td></td></tr><tr><td>trentur. Quintum genus est parricidarum, sicariorum, deni-</td><td>22.1</td></tr><tr><td>que omnium facinerosorum. Quos ego a Catilina non</td><td></td></tr><tr><td>revoco; nam neque ab eo divelli possunt et pereant sane</td><td></td></tr><tr><td>in latrocinio, quoniam sunt ita multi ut eos carcer capere</td><td></td></tr><tr><td>non possit. Postremum autem genus est non solum nu-</td><td>5</td></tr><tr><td>mero verum etiam genere ipso atque vita quod proprium</td><td></td></tr><tr><td>Catilinae est, de eius dilectu, immo vero de complexu eius</td><td></td></tr><tr><td>ac sinu; quos pexo capillo, nitidos, aut imberbis aut bene</td><td></td></tr><tr><td>barbatos videtis, manicatis et talaribus tunicis, velis amictos, </td><td></td></tr><tr><td>non togis; quorum omnis industria vitae et vigilandi labor</td><td>10</td></tr><tr><td>in antelucanis cenis expromitur. In his gregibus omnes</td><td>23.1</td></tr><tr><td>aleatores, omnes adulteri, omnes impuri impudicique ver-</td><td></td></tr><tr><td>santur. Hi pueri tam lepidi ac delicati non solum amare et</td><td></td></tr><tr><td>amari neque saltare et cantare sed etiam sicas vibrare et</td><td></td></tr><tr><td>spargere venena didicerunt. Qui nisi exeunt, nisi pereunt,</td><td>5</td></tr><tr><td>etiam si Catilina perierit, scitote hoc in re publica semi-</td><td></td></tr><tr><td>narium Catilinarum futurum. Verum tamen quid sibi isti</td><td></td></tr><tr><td>miseri volunt? num suas secum mulierculas sunt in castra</td><td></td></tr><tr><td>ducturi? Quem ad modum autem illis carere poterunt, his</td><td></td></tr><tr><td>praesertim iam noctibus? Quo autem pacto illi Appenni-</td><td>10</td></tr><tr><td>num atque illas pruinas ac nivis perferent? nisi idcirco se</td><td></td></tr><tr><td>facilius hiemem toleraturos putant, quod nudi in conviviis</td><td></td></tr><tr><td>saltare didicerunt. </td><td></td></tr><tr><td>  O bellum magno opere pertimescendum, cum hanc sit</td><td>24.1</td></tr><tr><td>habiturus Catilina scortorum cohortem praetoriam! In-</td><td></td></tr><tr><td>struite nunc, Quirites, contra has tam praeclaras Catilinae</td><td></td></tr><tr><td>copias vestra praesidia vestrosque exercitus. Et primum</td><td></td></tr><tr><td>gladiatori illi confecto et saucio consules imperatoresque</td><td>5</td></tr><tr><td>vestros opponite; deinde contra illam naufragorum eiectam</td><td></td></tr><tr><td>ac debilitatam manum florem totius Italiae ac robur educite.</td><td></td></tr><tr><td>Iam vero urbes coloniarum ac municipiorum respondebunt</td><td></td></tr><tr><td>Catilinae tumulis silvestribus. Neque ego ceteras copias,</td><td></td></tr><tr><td>ornamenta, praesidia vestra cum illius latronis inopia atque</td><td>10</td></tr><tr><td>egestate conferre debeo. Sed si, omissis his rebus quibus</td><td>25.1</td></tr><tr><td>nos suppeditamur, eget ille, senatu, equitibus Romanis,</td><td></td></tr><tr><td>urbe, aerario, vectigalibus, cuncta Italia, provinciis omnibus,</td><td></td></tr><tr><td>exteris nationibus, si his rebus omissis causas ipsas quae</td><td></td></tr><tr><td>inter se confligunt contendere velimus, ex eo ipso quam</td><td>5</td></tr><tr><td>valde illi iaceant intellegere possumus. Ex hac enim parte</td><td></td></tr><tr><td>pudor pugnat, illinc petulantia; hinc pudicitia, illinc stu-</td><td></td></tr><tr><td>prum; hinc fides, illinc fraudatio; hinc pietas, illinc scelus; </td><td></td></tr><tr><td>hinc constantia, illinc furor; hinc honestas, illinc turpitudo;</td><td></td></tr><tr><td>hinc continentia, illinc libido; hinc denique aequitas, tem-</td><td>10</td></tr><tr><td>perantia, fortitudo, prudentia, virtutes omnes certant cum</td><td></td></tr><tr><td>iniquitate, luxuria, ignavia, temeritate, cum vitiis omnibus;</td><td></td></tr><tr><td>postremo copia cum egestate, bona ratio cum perdita, mens</td><td></td></tr><tr><td>sana cum amentia, bona denique spes cum omnium rerum</td><td></td></tr><tr><td>desperatione confligit. In eius modi certamine ac proelio</td><td>15</td></tr><tr><td>nonne, si hominum studia deficiant, di ipsi immortales</td><td></td></tr><tr><td>cogant ab his praeclarissimis virtutibus tot et tanta vitia</td><td></td></tr><tr><td>superari? Quae cum ita sint, Quirites, vos, quem ad mo-</td><td>26.1</td></tr><tr><td>dum iam antea dixi, vestra tecta vigiliis custodiisque defen-</td><td></td></tr><tr><td>dite; mihi ut urbi sine vestro metu ac sine ullo tumultu</td><td></td></tr><tr><td>satis esset praesidi consultum atque provisum est. Coloni</td><td></td></tr><tr><td>omnes municipesque vestri certiores a me facti de hac</td><td>5</td></tr><tr><td>nocturna excursione Catilinae facile urbis suas finisque de-</td><td></td></tr><tr><td>fendent; gladiatores, quam sibi ille manum certissimam fore</td><td></td></tr><tr><td>putavit, quamquam animo meliore sunt quam pars patricio-</td><td></td></tr><tr><td>rum, potestate tamen nostra continebuntur. Q. Metellus</td><td></td></tr><tr><td>quem ego hoc prospiciens in agrum Gallicum Picenumque</td><td>10</td></tr><tr><td>praemisi aut opprimet hominem aut eius omnis motus</td><td></td></tr><tr><td>conatusque prohibebit. Reliquis autem de rebus consti-</td><td></td></tr><tr><td>tuendis, maturandis, agendis iam ad senatum referemus,</td><td></td></tr><tr><td>quem vocari videtis. </td><td></td></tr><tr><td>  Nunc illos qui in urbe remanserunt atque adeo qui</td><td>27.1</td></tr><tr><td>contra urbis salutem omniumque vestrum in urbe a Ca-</td><td></td></tr><tr><td>tilina relicti sunt, quamquam sunt hostes, tamen, quia nati</td><td></td></tr><tr><td>sunt cives, monitos etiam atque etiam volo. Mea lenitas</td><td></td></tr><tr><td>adhuc si cui solutior visa est, hoc exspectavit ut id quod </td><td>5</td></tr><tr><td>latebat erumperet. Quod reliquum est, iam non possum</td><td></td></tr><tr><td>oblivisci meam hanc esse patriam, me horum esse con-</td><td></td></tr><tr><td>sulem, mihi aut cum his vivendum aut pro his esse morien-</td><td></td></tr><tr><td>dum. Nullus est portis custos, nullus insidiator viae: si qui</td><td></td></tr><tr><td>exire volunt, conivere possum; qui vero se in urbe commo-</td><td>10</td></tr><tr><td>verit cuius ego non modo factum sed vel inceptum ullum</td><td></td></tr><tr><td>conatumve contra patriam deprehendero, sentiet in hac</td><td></td></tr><tr><td>urbe esse consules vigilantis, esse egregios magistratus,</td><td></td></tr><tr><td>esse fortem senatum, esse arma, esse carcerem quem</td><td></td></tr><tr><td>vindicem nefariorum ac manifestorum scelerum maiores</td><td>15</td></tr><tr><td>nostri esse voluerunt. </td><td></td></tr><tr><td>  Atque haec omnia sic agentur ut maximae res minimo</td><td>28.1</td></tr><tr><td>motu, pericula summa nullo tumultu, bellum intestinum</td><td></td></tr><tr><td>ac domesticum post hominum memoriam crudelissimum</td><td></td></tr><tr><td>et maximum me uno togato duce et imperatore sedetur.</td><td></td></tr><tr><td>Quod ego sic administrabo, Quirites, ut, si ullo modo</td><td>5</td></tr><tr><td>fieri poterit, ne improbus quidem quisquam in hac urbe</td><td></td></tr><tr><td>poenam sui sceleris sufferat. Sed si vis manifestae auda-</td><td></td></tr><tr><td>ciae, si impendens patriae periculum me necessario de hac</td><td></td></tr><tr><td>animi lenitate deduxerit, illud profecto perficiam quod in</td><td></td></tr><tr><td>tanto et tam insidioso bello vix optandum videtur, ut neque</td><td>10</td></tr><tr><td>bonus quisquam intereat paucorumque poena vos omnes</td><td></td></tr><tr><td>salvi esse possitis. Quae quidem ego neque mea prudentia</td><td>29.1</td></tr><tr><td>neque humanis consiliis fretus polliceor vobis, Quirites, sed</td><td></td></tr><tr><td>multis et non dubiis deorum immortalium significationibus,</td><td></td></tr><tr><td>quibus ego ducibus in hanc spem sententiamque sum in-</td><td></td></tr><tr><td>gressus; qui iam non procul, ut quondam solebant, ab</td><td>5</td></tr><tr><td>externo hoste atque longinquo, sed hic praesentes suo</td><td></td></tr><tr><td>numine atque auxilio sua templa atque urbis tecta defen- </td><td></td></tr><tr><td>dunt. Quos vos, Quirites, precari, venerari, implorare</td><td></td></tr><tr><td>debetis ut, quam urbem pulcherrimam florentissimam</td><td></td></tr><tr><td>potentissimamque esse voluerunt, hanc omnibus hostium</td><td>10</td></tr><tr><td>copiis terra marique superatis a perditissimorum civium</td><td></td></tr><tr><td>nefario scelere defendant. </td><td></td></tr>
        </table>