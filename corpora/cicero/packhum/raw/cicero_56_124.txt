<table>
          <script>targetHit=0;</script>
          <tr class="title first  date"><td>parte post<span class="snum">.</span> Iun<span class="snum">.</span> <span class="snum">44</span> in Tusculano</td><td></td></tr><tr class="title last  "><td>CICERO TREBATIO S.</td><td></td></tr><tr><td>Sili causam te docui. is postea fuit apud me. cum ei dicerem</td><td>7.21.1.1</td></tr><tr><td>tibi videri sponsionem illam nos sine periculo facere posse,</td><td></td></tr><tr><td>'si bonorum Turpiliae possessionem Q. Caepio praetor ex</td><td></td></tr><tr><td>edicto suo mihi dedit', negare aiebat Servium tabulas</td><td></td></tr><tr><td>testamenti esse eas quas instituisset is qui factionem testa-</td><td>5</td></tr><tr><td>menti non habuerit; hoc idem Offilium dicere. tecum se</td><td></td></tr><tr><td>locutum negabat meque rogavit ut se et causam suam tibi</td><td></td></tr><tr><td>commendarem. </td><td></td></tr><tr><td>  Nec vir melior, mi Testa, nec mihi amicior P. Silio</td><td></td></tr><tr><td>quisquam est, te tamen excepto. gratissimum mihi igitur</td><td>10</td></tr><tr><td>feceris si ad eum ultro veneris eique pollicitus eris; sed, si me</td><td></td></tr><tr><td>amas, quam primum. hoc te vehementer etiam atque etiam</td><td></td></tr><tr><td>rogo.</td><td></td></tr>
        </table>