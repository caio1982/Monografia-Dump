<table>
          <script>targetHit=0;</script>
          <tr><td>  Sunt autem quaedam officia etiam adversus eos</td><td>1.34.1</td></tr><tr><td>servanda, a quibus iniuriam acceperis. Est enim ulci-</td><td></td></tr><tr><td>scendi et puniendi modus; atque haud scio an satis sit</td><td></td></tr><tr><td>eum, qui lacessierit iniuriae suae paenitere, ut et ipse</td><td></td></tr><tr><td>ne quid tale posthac et ceteri sint ad iniuriam tar-</td><td>5</td></tr><tr><td>diores. Atque in re publica maxime conservanda sunt</td><td></td></tr><tr><td>iura belli. Nam cum sint duo genera decertandi, unum</td><td></td></tr><tr><td>per disceptationem, alterum per vim, cumque illud</td><td></td></tr><tr><td>proprium sit hominis, hoc beluarum, confugiendum</td><td></td></tr><tr><td>est ad posterius, si uti non licet superiore. Quare sus-</td><td>35.1</td></tr><tr><td>cipienda quidem bella sunt ob eam causam, ut sine</td><td></td></tr><tr><td>iniuria in pace vivatur, parta autem victoria conser-</td><td></td></tr><tr><td>vandi i, qui non crudeles in bello, non inmanes fue-</td><td></td></tr><tr><td>runt, ut maiores nostri Tusculanos, Aequos, Volscos, </td><td>5</td></tr><tr><td>Sabinos, Hernicos in civitatem etiam acceperunt, at</td><td></td></tr><tr><td>Karthaginem et Numantiam funditus sustulerunt; nol-</td><td></td></tr><tr><td>lem Corinthum, sed credo aliquid secutos, oportuni-</td><td></td></tr><tr><td>tatem loci maxime, ne posset aliquando ad bellum</td><td></td></tr><tr><td>faciendum locus ipse adhortari. Mea quidem senten-</td><td>10</td></tr><tr><td>tia paci, quae nihil habitura sit insidiarum, semper est</td><td></td></tr><tr><td>consulendum. In quo si mihi esset obtemperatum, si</td><td></td></tr><tr><td>non optimam, at aliquam rem publicam, quae nunc</td><td></td></tr><tr><td>nulla est, haberemus. Et cum iis, quos vi deviceris</td><td></td></tr><tr><td>consulendum est, tum ii, qui armis positis ad impera-</td><td>15</td></tr><tr><td>torum fidem confugient, quamvis murum aries per-</td><td></td></tr><tr><td>cusserit, recipiendi. In quo tantopere apud nostros</td><td></td></tr><tr><td>iustitia culta est, ut ii, qui civitates aut nationes devic-</td><td></td></tr><tr><td>tas bello in fidem recepissent, earum patroni essent</td><td></td></tr><tr><td>more maiorum. Ac belli quidem aequitas sanctissime</td><td>36.1</td></tr><tr><td>fetiali populi Romani iure perscripta est. Ex quo in-</td><td></td></tr><tr><td>tellegi potest nullum bellum esse iustum, nisi quod</td><td></td></tr><tr><td>aut rebus repetitis geratur aut denuntiatum ante sit et</td><td></td></tr><tr><td>indictum. [¹⁷Popilius imperator tenebat provinciam, in</td><td>5</td></tr><tr><td>cuius exercitu Catonis filius tiro militabat. Cum autem</td><td></td></tr><tr><td>Popilio videretur unam dimittere legionem, Catonis</td><td></td></tr><tr><td>quoque filium, qui in eadem legione militabat, dimisit.</td><td></td></tr><tr><td>Sed cum amore pugnandi in exercitu remansisset, Cato</td><td></td></tr><tr><td>ad Popilium scripsit, ut, si eum patitur in exercitu</td><td>10</td></tr><tr><td>remanere, secundo eum obliget militiae sacramento,</td><td></td></tr><tr><td>quia priore amisso iure cum hostibus pugnare non po-</td><td></td></tr><tr><td>terat.]¹⁷ Adeo summa erat observatio in bello movendo.</td><td></td></tr><tr><td>[¹⁷Marci quidem Catonis senis est epistula ad Marcum </td><td>37.1</td></tr><tr><td>filium, in qua scribit se audisse eum missum factum</td><td></td></tr><tr><td>esse a consule cum in Macedonia bello Persico miles</td><td></td></tr><tr><td>esset. Monet igitur ut caveat, ne proelium ineat; negat</td><td></td></tr><tr><td>enim ius esse, qui miles non sit cum hoste pugnare.]¹⁷</td><td>5</td></tr><tr><td>Equidem etiam illud animadverto, quod, qui proprio</td><td></td></tr><tr><td>nomine perduellis esset, is hostis vocaretur, lenitate</td><td></td></tr><tr><td>verbi rei tristitiam mitigatam. Hostis enim apud ma-</td><td></td></tr><tr><td>iores nostros is dicebatur, quem nunc peregrinum di-</td><td></td></tr><tr><td>cimus. Indicant duodecim tabulae: <span class="caps">aut status dies</span></td><td>10</td></tr><tr><td><span class="caps">cum hoste</span>, itemque <span class="caps">adversus hostem aeterna aucto-</span></td><td></td></tr><tr><td><span class="caps">ritas</span>. Quid ad hanc mansuetudinem addi potest, eum,</td><td></td></tr><tr><td>quicum bellum geras, tam molli nomine appellare?</td><td></td></tr><tr><td>Quamquam id nomen durius effecit iam vetustas; a</td><td></td></tr><tr><td>peregrino enim recessit et proprie in eo, qui arma</td><td>15</td></tr><tr><td>contra ferret, remansit. Cum vero de imperio decertatur</td><td>38.1</td></tr><tr><td>belloque quaeritur gloria, causas omnino subesse tamen</td><td></td></tr><tr><td>oportet easdem, quas dixi paulo ante iustas causas esse</td><td></td></tr><tr><td>bellorum. Sed ea bella, quibus imperii proposita gloria</td><td></td></tr><tr><td>est, minus acerbe gerenda sunt. Ut enim cum civi-</td><td>5</td></tr><tr><td>liter contendimus &lt;contendimus&gt; aliter si est inimicus,</td><td></td></tr><tr><td>aliter si competitor—cum altero certamen honoris et</td><td></td></tr><tr><td>dignitatis est, cum altero capitis et famae—sic cum</td><td></td></tr><tr><td>Celtiberis, cum Cimbris bellum ut cum inimicis gere-</td><td></td></tr><tr><td>batur, uter esset, non uter imperaret, cum Latinis, Sa-</td><td>10</td></tr><tr><td>binis, Samnitibus, Poenis, Pyrrho de imperio dimicaba-</td><td></td></tr><tr><td>tur. Poeni foedifragi, crudelis Hannibal, reliqui iustio- </td><td></td></tr><tr><td>res. Pyrrhi quidem de captivis reddendis illa prae-</td><td></td></tr><tr><td>clara:</td><td></td></tr><tr><td>    'Nec mi aurum posco nec mi pretium de-</td><td>15</td></tr><tr><td>       deritis,</td><td></td></tr><tr><td>    Nec cauponantes bellum sed belligeran-</td><td></td></tr><tr><td>       tes,</td><td></td></tr><tr><td>    Ferro, non auro, vitam cernamus utrique.</td><td></td></tr><tr><td>    Vosne velit an me regnare era, quidve fe-</td><td>20</td></tr><tr><td>       rat Fors</td><td></td></tr><tr><td>    Virtute experiamur. Et hoc simul accipe</td><td></td></tr><tr><td>       dictum:</td><td></td></tr><tr><td>    Quorum virtutei belli Fortuna pepercit</td><td></td></tr><tr><td>    Eorundem libertati me parcere certum est.</td><td>25</td></tr><tr><td>    Dono ducite doque volentibus cum ma-</td><td></td></tr><tr><td>       gnis dis.' </td><td></td></tr>
        </table>