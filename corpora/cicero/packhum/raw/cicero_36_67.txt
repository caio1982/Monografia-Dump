<table>
          <script>targetHit=0;</script>
          <tr><td>  Hoc in genere causae primum, si quid ex ceteris</td><td>2.79.11</td></tr><tr><td>dabitur constitutionibus, sumi oportebit, sicuti in com-</td><td></td></tr><tr><td>paratione praeceptum est; postea, si qua facultas erit,</td><td></td></tr><tr><td>per aliquam constitutionem illum, in quem crimen</td><td></td></tr><tr><td>transferetur, defendere; deinde, levius esse illud, quod</td><td>80.1</td></tr><tr><td>in alterum peccatum reus transferat, quam quod ipse</td><td></td></tr><tr><td>susceperit; postea translationis partibus uti et osten-</td><td></td></tr><tr><td>dere, a quo et per quos et quo modo et quo tem-</td><td></td></tr><tr><td>pore aut agi aut iudicari aut statui de ea re convene-</td><td>5</td></tr><tr><td>rit; ac simul ostendere non oportuisse ante supplicium</td><td></td></tr><tr><td>quam iudicium interponere. tum leges quoque et iudi-</td><td></td></tr><tr><td>cia demonstranda sunt, per quae potuerit id pecca-</td><td></td></tr><tr><td>tum, quod sponte sua reus poenitus sit, moribus et</td><td></td></tr><tr><td>iudicio vindicari. deinde negare audire oportere id,</td><td>10</td></tr><tr><td>quod in eum criminis conferatur, de quo is ipse, qui</td><td></td></tr><tr><td>conferat, iudicium fieri noluerit, et id, quod iudicatum</td><td></td></tr><tr><td>non sit, pro infecto habere oportere; postea inpuden-</td><td>81.1</td></tr><tr><td>tiam demonstrare eorum, qui eum nunc apud iudices</td><td></td></tr><tr><td>accusent, quem sine iudicibus ipsi condemnarint, et de</td><td></td></tr><tr><td>eo iudicium faciant, de quo iam ipsi supplicium sump-</td><td></td></tr><tr><td>serint; postea perturbationem iudicii futuram [dice-</td><td>5</td></tr><tr><td>mus] et iudices longius, quam potestatem habeant, pro- </td><td></td></tr><tr><td>gressuros, si simul et de reo et de eo, quem reus arguat,</td><td></td></tr><tr><td>iudicarint; deinde, si hoc constitutum sit, ut peccata</td><td></td></tr><tr><td>homines peccatis et iniurias iniuriis ulciscantur, quan-</td><td></td></tr><tr><td>tum incommodorum consequatur; ac si idem facere</td><td>10</td></tr><tr><td>ipse, qui nunc accusat, voluisset, ne hoc quidem ipso</td><td></td></tr><tr><td>quicquam opus fuisse iudicio; si vero ceteri quoque</td><td></td></tr><tr><td>idem faciant, omnino iudicium nullum futurum. postea</td><td>82.1</td></tr><tr><td>demonstrabitur, ne si iudicio quidem illa damnata</td><td></td></tr><tr><td>esset, in quam id crimen ab reo conferatur, potuisse</td><td></td></tr><tr><td>hunc ipsum de illa supplicium sumere; quare esse</td><td></td></tr><tr><td>indignum eum, qui ne de damnata quidem poenas</td><td>5</td></tr><tr><td>sumere ipse potuisset, de ea supplicium sumpsisse,</td><td></td></tr><tr><td>quae ne adducta quidem sit in iudicium. deinde postu-</td><td></td></tr><tr><td>labit, ut legem, qua lege fecerit, proferat. deinde quem-</td><td></td></tr><tr><td>admodum in comparatione praecipiebamus, ut illud,</td><td></td></tr><tr><td>quod compararetur, extenuaretur ab accusatore quam</td><td>10</td></tr><tr><td>maxime, sic in hoc genere oportebit illius culpam, in</td><td></td></tr><tr><td>quem crimen transferatur, cum huius maleficio, qui</td><td></td></tr><tr><td>se iure fecisse dicat, comparare. postea demonstran-</td><td></td></tr><tr><td>dum est non esse illud eiusmodi, ut ob id hoc fieri con-</td><td></td></tr><tr><td>venerit. extrema est, ut in comparatione, assumptio</td><td>15</td></tr><tr><td>iudicationis et de ea per amplificationem ex delibera-</td><td></td></tr><tr><td>tionis praeceptis dictio. </td><td></td></tr>
        </table>