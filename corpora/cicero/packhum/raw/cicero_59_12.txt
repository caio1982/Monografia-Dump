<table>
          <script>targetHit=0;</script>
          <tr class="title first  date"><td>iii Non<span class="snum">.</span> Mai<span class="snum">.</span> <span class="snum">43</span> Romae</td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>A. d. <span class="caps">v</span> Kal. Mai., cum de iis qui hostes iudicati sunt bello</td><td>13.1.1</td></tr><tr><td>persequendis sententiae dicerentur, dixit Servilius et cetera</td><td></td></tr><tr><td>de Ventidio et ut Cassius persequeretur Dolabellam. cui cum</td><td></td></tr><tr><td>essem adsensus, decrevi hoc amplius, ut tu, si arbitrarere</td><td></td></tr><tr><td>utile exque re publica esse, persequerere bello Dolabellam;</td><td>5</td></tr><tr><td>si minus id commodo rei publicae facere posses sive non</td><td></td></tr><tr><td>existimares ex re publica esse, ut in isdem locis exercitum</td><td></td></tr><tr><td>contineres. nihil honorificentius potuit facere senatus quam</td><td></td></tr><tr><td>ut tuum esset iudicium quid maxime conducere rei publicae</td><td></td></tr><tr><td>tibi videretur. equidem sic sentio, si manum habet, si castra,</td><td>10</td></tr><tr><td>si ubi consistat uspiam Dolabella, ad fidem et ad dignitatem</td><td></td></tr><tr><td>tuam pertinere eum persequi. de Cassi nostri copiis nihil</td><td>2.1</td></tr><tr><td>sciebamus. neque enim ab ipso ullae litterae neque nunti-</td><td></td></tr><tr><td>abatur quicquam quod pro certo haberemus. quanto opere</td><td></td></tr><tr><td>autem intersit opprimi Dolabellam profecto intellegis, cum</td><td></td></tr><tr><td>ut sceleris poenas persolvat tum ne sit quo se latronum duces</td><td>5</td></tr><tr><td>ex Mutinensi fuga conferant. atque hoc mihi iam ante </td><td></td></tr><tr><td>placuisse potes ex superioribus meis litteris recordari. quam-</td><td></td></tr><tr><td>quam tum et fugae portus erat in tuis castris et subsidium</td><td></td></tr><tr><td>salutis in tuo exercitu. quo magis nunc liberati, ut spero,</td><td></td></tr><tr><td>periculis in Dolabella opprimendo occupati esse debemus.</td><td>10</td></tr><tr><td>sed haec cogitabis diligentius, statues sapienter, facies nos</td><td></td></tr><tr><td>quid constitueris et quid agas, si tibi videbitur, certiores. </td><td></td></tr><tr><td>  Ciceronem nostrum in vestrum collegium cooptari volo.</td><td>3.1</td></tr><tr><td>existimo omnino absentium rationem sacerdotum comitiis</td><td></td></tr><tr><td>posse haberi; nam et factum est antea. Gaius enim Marius,</td><td></td></tr><tr><td>cum in Cappadocia esset, lege Domitia factus est augur nec</td><td></td></tr><tr><td>quo minus id postea liceret ulla lex sanxit. est etiam in lege</td><td>5</td></tr><tr><td>Iulia, quae lex est de sacerdotiis proxima, his verbis: 'qui</td><td></td></tr><tr><td>petet cuiusve ratio habebitur'. aperte indicat posse rationem</td><td></td></tr><tr><td>haberi etiam non petentis. hac de re scripsi ad eum ut tuo</td><td></td></tr><tr><td>iudicio uteretur sicut in rebus omnibus. tibi autem statuen-</td><td></td></tr><tr><td>dum est de Domitio, de Catone nostro. sed quamvis liceat</td><td>10</td></tr><tr><td>absentis rationem haberi, tamen omnia sunt praesentibus</td><td></td></tr><tr><td>faciliora. quod si statueris in Asiam tibi eundum, nulla erit</td><td></td></tr><tr><td>ad comitia nostros accersendi facultas. omnino Pansa vivo</td><td>4.1</td></tr><tr><td>celeriora omnia putabamus. statim enim collegam sibi</td><td></td></tr><tr><td>subrogavisset; deinde ante praetoria sacerdotum comitia</td><td></td></tr><tr><td>fuissent. nunc per auspicia longam moram video. dum enim</td><td></td></tr><tr><td>unus erit patricius magistratus, auspicia ad patres redire non</td><td>5</td></tr><tr><td>possunt. magna sane perturbatio. tu tota de re quid sentias</td><td></td></tr><tr><td>velim me facias certiorem.</td><td></td></tr><tr><td> <span class="caps">iii</span> Non. Mai. </td><td></td></tr>
        </table>