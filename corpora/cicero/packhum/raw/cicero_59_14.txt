<table>
          <script>targetHit=0;</script>
          <tr class="title first  date"><td>Mai<span class="snum">.</span> aut Iun<span class="snum">.</span> <span class="snum">43</span> in castris</td><td></td></tr><tr class="title last  "><td>BRUTUS CICERONI SALUTEM</td><td></td></tr><tr><td>L. Bibulus quam carus mihi esse debeat nemo melius</td><td>15.1.1</td></tr><tr><td>iudicare potest quam tu, cuius tantae pro re publica conten- </td><td></td></tr><tr><td>tiones sollicitudinesque fuerunt. itaque vel ipsius virtus vel</td><td></td></tr><tr><td>nostra necessitudo debet conciliare te illi. quo minus multa</td><td></td></tr><tr><td>mihi scribenda esse arbitror. voluntas enim te movere debet</td><td>5</td></tr><tr><td>nostra, si modo iusta est aut pro officio necessario suscipitur.</td><td></td></tr><tr><td>in Pansae locum petere constituit. eam nominationem a te</td><td></td></tr><tr><td>petimus. neque coniunctiori dare beneficium quam nos tibi</td><td></td></tr><tr><td>sumus neque digniorem nominare potes quam Bibulus. </td><td></td></tr><tr><td>  De Domitio et Apuleio quid attinet me scribere, cum ipsi</td><td>2.1</td></tr><tr><td>per se tibi commendatissimi sint? Apuleium vero tu tua</td><td></td></tr><tr><td>auctoritate sustinere debes. sed Apuleius in sua epistula</td><td></td></tr><tr><td>celebrabitur. Bibulum noli dimittere e sinu tuo, tantum iam</td><td></td></tr><tr><td>virum ex quanto, crede mihi, potest evadere qui nostris</td><td>5</td></tr><tr><td>fautorum respondeat laudibus.</td><td></td></tr>
        </table>