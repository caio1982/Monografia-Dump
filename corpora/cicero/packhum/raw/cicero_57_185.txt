<table>
          <script>targetHit=0;</script>
          <tr class="title first  date"><td>vi vel v Id<span class="snum">.</span> Mart<span class="snum">.</span> <span class="snum">49</span> Romae</td><td></td></tr><tr class="title last  "><td>BALBVS ET OPPIVS S. D. M. CICERONI</td><td></td></tr><tr><td>Nedum hominum humilium, ut nos sumus, sed etiam am-</td><td>9.7a.1.1</td></tr><tr><td>plissimorum virorum consilia ex eventu, non ex voluntate</td><td></td></tr><tr><td>a plerisque probari solent. tamen freti tua humanitate quod</td><td></td></tr><tr><td>verissimum nobis videbitur de eo quod ad nos scripsisti tibi</td><td></td></tr><tr><td>consilium dabimus. quod si non fuerit prudens, at certe ab</td><td>5</td></tr><tr><td>optima fide et optimo animo proficiscetur. </td><td></td></tr><tr><td>  Nos si id quod nostro iudicio Caesarem facere oportere</td><td></td></tr><tr><td>existimamus, ut, simul Romam venerit, agat de reconciliatione</td><td></td></tr><tr><td>gratiae suae et Pompei, id eum facturum ex ipso cognovisse-</td><td></td></tr><tr><td>mus, &lt;non desineremus&gt; te hortari ut velles iis rebus interesse,</td><td>10</td></tr><tr><td>quo facilius et maiore cum dignitate per te, qui utrique es</td><td></td></tr><tr><td>coniunctus, res tota confieret; aut si ex contrario putaremus</td><td></td></tr><tr><td>Caesarem id non facturum et etiam velle cum Pompeio</td><td></td></tr><tr><td>bellum gerere sciremus, numquam tibi suaderemus contra</td><td></td></tr><tr><td>hominem optime de te meritum arma ferres, sicuti te semper </td><td>15</td></tr><tr><td>oravimus ne contra Caesarem pugnares. sed cum etiam nunc</td><td>2.1</td></tr><tr><td>quid facturus Caesar sit magis &lt;sit&gt; opinari quam scire, non</td><td></td></tr><tr><td>possumus nisi hoc, non videri eam tuam esse dignitatem</td><td></td></tr><tr><td>neque fidem omnibus cognitam ut contra alterutrum, cum</td><td></td></tr><tr><td>utrique sis maxime necessarius, arma feras, et hoc non</td><td>5</td></tr><tr><td>dubitamus quin Caesar pro sua humanitate maxime sit pro-</td><td></td></tr><tr><td>baturus. nos tamen, si tibi videbitur, ad Caesarem scribemus</td><td></td></tr><tr><td>ut nos certiores faciat quid &lt;in&gt; hac re acturus sit. a quo si erit</td><td></td></tr><tr><td>nobis rescriptum, statim quid sentiamus ad te scribemus et</td><td></td></tr><tr><td>tibi fidem faciemus nos ea suadere quae nobis videntur tuae</td><td>10</td></tr><tr><td>dignitati, non Caesaris actioni esse utilissima; et hoc Caesarem</td><td></td></tr><tr><td>pro sua indulgentia in suos probaturum putamus.</td><td></td></tr>
        </table>