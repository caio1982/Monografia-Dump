<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Dec<span class="snum">.</span> <span class="snum">50</span> Brundisii</td><td></td></tr><tr class="title last  "><td>TULLIUS ET CICERO TIRONI SUO S. P. D.</td><td></td></tr><tr><td>Nos a te, ut scis, discessimus a. d. IIII Non. Nov. Leucadem</td><td>16.9.1.1</td></tr><tr><td>venimus a. d. VIII Id. Nov., a. d. VII Act&lt;i&gt;um. ibi propter</td><td></td></tr><tr><td>tempestatem a. d. VI Id. morati sumus. inde a. d. V Id.</td><td></td></tr><tr><td>Corcyram bellissime navigavimus. Corcyrae fuimus usque</td><td></td></tr><tr><td>ad a. d. XVI Kal. Dec., tempestatibus retenti. a. d. XV Kal.</td><td>5</td></tr><tr><td>in portum Corcyraeorum ad Cassiopen stadia CXX pro-</td><td></td></tr><tr><td>cessimus. ibi retenti ventis sumus usque ad a. d. VIIII Kal.</td><td></td></tr><tr><td>interea qui cupide profecti sunt multi naufragia fecerunt.</td><td></td></tr><tr><td>nos eo die cenati solvimus. inde austro lenissimo caelo sereno</td><td>2.1</td></tr><tr><td>nocte illa et die postero in Italiam ad Hydruntem ludibundi</td><td></td></tr><tr><td>pervenimus eodemque vento postridie (id erat a. d. VII Kal.</td><td></td></tr><tr><td>Dec.) hora IIII Brundisium venimus, eodemque tempore</td><td></td></tr><tr><td>simul nobiscum in oppidum introiit Terentia, quae te facit</td><td>5</td></tr><tr><td>plurimi. </td><td></td></tr><tr><td>  A. d. V Kal. Dec. servus Cn. Planci Brundisii tandem</td><td></td></tr><tr><td>aliquando mihi a te exspectatissimas litteras reddidit datas</td><td></td></tr><tr><td>Id. Nov., quae me molestia valde levarunt. utinam omnino</td><td></td></tr><tr><td>liberassent! sed tamen Asclapo medicus plane confirmat</td><td>10</td></tr><tr><td>propediem te valentem fore. </td><td></td></tr><tr><td>  Nunc quid ego te horter ut omnem diligentiam adhibeas</td><td>3.1</td></tr><tr><td>ad convalescendum? tuam prudentiam, temperantiam,</td><td></td></tr><tr><td>amorem erga me novi. scio te omnia facturum ut nobiscum</td><td></td></tr><tr><td>quam primum sis, sed tamen ita velim ut ne quid properes.</td><td></td></tr><tr><td>symphoniam Lysonis vellem vitasses ne in quartam heb-</td><td>5</td></tr><tr><td>domada incideres. sed quoniam pudori tuo maluisti obsequi </td><td></td></tr><tr><td>quam valetudini, reliqua cura. Curio misi ut medico honos</td><td></td></tr><tr><td>haberetur et tibi daret quod opus esset; me cui iussisset</td><td></td></tr><tr><td>curaturum. equum et mulum Brundisii tibi reliqui. Romae</td><td></td></tr><tr><td>vereor ne ex Kal. Ian. magni tumultus sint. nos agemus</td><td>10</td></tr><tr><td>omnia modice. </td><td></td></tr><tr><td>  Reliquum est ut te hoc rogem et a te petam ne temere</td><td>4.1</td></tr><tr><td>naviges (solent nautae festinare quaestus sui causa), cautus</td><td></td></tr><tr><td>sis, mi Tiro; mare magnum et difficile tibi restat. si poteris,</td><td></td></tr><tr><td>cum Mescinio (caute is solet navigare), si minus, cum honesto</td><td></td></tr><tr><td>aliquo homine, cuius auctoritate navicularius moveatur. in</td><td>5</td></tr><tr><td>hoc omnem diligentiam si adhibueris teque nobis incolumem</td><td></td></tr><tr><td>stiteris, omnia a te habebo. </td><td></td></tr><tr><td>  Etiam atque etiam, noster Tiro, vale. medico, Curio,</td><td></td></tr><tr><td>Lysoni de te scripsi diligentissime. vale, salve.</td><td></td></tr>
        </table>