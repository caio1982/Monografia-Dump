<table>
          <script>targetHit=0;</script>
          <tr><td>  In tres igitur partes et a plerisque et a vobismet</td><td>116.1</td></tr><tr><td>ipsis distributa sapientia est. Primum ergo si placet</td><td></td></tr><tr><td>quae de natura rerum sint quaesita videamus—vel,</td><td></td></tr><tr><td>ut illud ante: estne quisquam tanto inflatus errore</td><td></td></tr><tr><td>ut sibi se illa scire persuaserit? non quaero rationes</td><td>5</td></tr><tr><td>eas quae ex coniectura pendent, quae disputationibus</td><td></td></tr><tr><td>huc et illuc trahuntur, nullam adhibent persuadendi</td><td></td></tr><tr><td>necessitatem; geometrae provideant, qui se profiten-</td><td></td></tr><tr><td>tur non persuadere sed cogere, et qui omnia vobis</td><td></td></tr><tr><td>quae describunt probant. non quaero ex his illa initia </td><td>10</td></tr><tr><td>mathematicorum, quibus non concessis digitum pro-</td><td></td></tr><tr><td>gredi non possunt, punctum esse quod magnitudinem</td><td></td></tr><tr><td>nullam habeat, extremitatem et quasi libramentum in</td><td></td></tr><tr><td>quo nulla omnino crassitudo sit, liniamentum &lt;longi-</td><td></td></tr><tr><td>tudinem&gt; sine ulla latitudine * * carentem. haec cum</td><td>15</td></tr><tr><td>vera esse concessero, si adigam ius iurandum sapien-</td><td></td></tr><tr><td>tem, nec prius quam Archimedes eo inspectante ra-</td><td></td></tr><tr><td>tiones omnes descripserit eas quibus efficitur multis</td><td></td></tr><tr><td>partibus solem maiorem esse quam terram, iuraturum</td><td></td></tr><tr><td>putas? si fecerit, solem ipsum, quem deum censet</td><td>20</td></tr><tr><td>esse, contempserit. Quod si geometricis rationibus</td><td>117.1</td></tr><tr><td>non est crediturus, quae vim adferunt in docendo vos</td><td></td></tr><tr><td>ipsi ut dicitis, ne ille longe aberit ut argumentis credat</td><td></td></tr><tr><td>philosophorum—aut si est crediturus, quorum potissi-</td><td></td></tr><tr><td>mum? omnia enim physicorum licet explicare, sed</td><td>5</td></tr><tr><td>longum est; quaero tamen quem sequatur. finge ali-</td><td></td></tr><tr><td>quem nunc fieri sapientem, nondum esse; quam po-</td><td></td></tr><tr><td>tissimum sententiam [melius] eliget &lt;et&gt; disciplinam?</td><td></td></tr><tr><td>etsi quamcumque eliget insipiens eliget; sed sit in-</td><td></td></tr><tr><td>genio divino: quem unum e physicis potissimum pro-</td><td>10</td></tr><tr><td>babit? nec plus uno poterit. Non persequor quaestio-</td><td></td></tr><tr><td>nes infinitas; tantum de principiis rerum e quibus</td><td></td></tr><tr><td>omnia constant videamus quem probet; est enim inter</td><td></td></tr><tr><td>magnos homines summa dissensio. Princeps Thales</td><td>118.1</td></tr><tr><td>unus e septem, cui sex reliquos concessisse primas</td><td></td></tr><tr><td>ferunt, ex aqua dixit constare omnia. at hoc Anaxi-</td><td></td></tr><tr><td>mandro populari et sodali suo non persuasit; is enim</td><td></td></tr><tr><td>infinitatem naturae dixit esse e qua omnia gigneren- </td><td>5</td></tr><tr><td>tur. post eius auditor Anaximenes infinitum aera,</td><td></td></tr><tr><td>sed ea quae ex eo orerentur definita; gigni autem</td><td></td></tr><tr><td>terram aquam ignem, tum ex iis omnia. Anaxagoras</td><td></td></tr><tr><td>materiam infinitam, sed ex ea particulas similes inter</td><td></td></tr><tr><td>se minutas, eas primum confusas postea in ordinem</td><td>10</td></tr><tr><td>adductas mente divina. Xenophanes paulo etiam anti-</td><td></td></tr><tr><td>quior unum esse omnia, neque id esse mutabile, et</td><td></td></tr><tr><td>id esse deum neque natum umquam et sempiternum,</td><td></td></tr><tr><td>conglobata figura. Parmenides ignem qui moveat, ter-</td><td></td></tr><tr><td>ram quae ab eo formetur. Leucippus plenum et inane.</td><td>15</td></tr><tr><td>Democritus huic in hoc similis, uberior in ceteris.</td><td></td></tr><tr><td>Empedocles haec pervolgata et nota quattuor. Hera-</td><td></td></tr><tr><td>clitus ignem. Melissus hoc quod esset infinitum et</td><td></td></tr><tr><td>inmutabile et fuisse semper et fore. Plato ex ma-</td><td></td></tr><tr><td>teria in se omnia recipiente mundum factum esse</td><td>20</td></tr><tr><td>censet a deo sempiternum. Pythagorei e numeris et</td><td></td></tr><tr><td>mathematicorum initiis proficisci volunt omnia. Ex</td><td></td></tr><tr><td>is eliget vester sapiens unum aliquem credo quem</td><td></td></tr><tr><td>sequatur, ceteri tot viri et tanti repudiati ab eo con-</td><td></td></tr><tr><td>demnatique discedent. quamcumque vero sententiam</td><td>119.1</td></tr><tr><td>probaverit eam sic animo conprensam habebit ut ea</td><td></td></tr><tr><td>quae sensibus, nec magis adprobabit nunc lucere quam,</td><td></td></tr><tr><td>quoniam Stoicus est, hunc mundum esse sapientem,</td><td></td></tr><tr><td>habere mentem quae et se et ipsum fabricata sit et</td><td>5</td></tr><tr><td>omnia moderetur moveat regat; erit ei persuasum</td><td></td></tr><tr><td>etiam solem lunam stellas omnes terram mare deos</td><td></td></tr><tr><td>esse, quod quaedam animalis intellegentia per omnia</td><td></td></tr><tr><td>ea permanet et transeat; fore tamen aliquando ut om-</td><td></td></tr><tr><td>nis hic mundus ardore deflagret. sint ista vera (vides</td><td>10</td></tr><tr><td>enim iam me fateri aliquid esse veri), conprendi ea</td><td></td></tr><tr><td>tamen et percipi nego. cum enim tuus iste Stoicus </td><td></td></tr><tr><td>sapiens syllabatim tibi ista dixerit, veniet flumen ora-</td><td></td></tr><tr><td>tionis aureum fundens Aristoteles qui illum desipere</td><td></td></tr><tr><td>dicat; neque enim ortum esse umquam mundum, quod</td><td>15</td></tr><tr><td>nulla fuerit novo consilio inito tam praeclari operis</td><td></td></tr><tr><td>inceptio, et ita esse eum undique aptum ut nulla vis</td><td></td></tr><tr><td>tantos queat motus mutationemque moliri, nulla se-</td><td></td></tr><tr><td>nectus diuturnitate temporum existere ut hic ornatus</td><td></td></tr><tr><td>umquam dilapsus occidat. tibi hoc repudiare, illud</td><td>20</td></tr><tr><td>autem superius sicut caput et famam tuam defendere</td><td></td></tr><tr><td>necesse erit: mihi ne ut dubitem quidem relinquatur?</td><td></td></tr><tr><td>ut omittam levitatem temere adsentientium, quanti</td><td>120.1</td></tr><tr><td>libertas ipsa aestimanda est non mihi necesse esse</td><td></td></tr><tr><td>quod tibi est. &lt;quaero enim&gt; cur deus, omnia nostra</td><td></td></tr><tr><td>causa cum faceret (sic enim vultis), tantam vim natri-</td><td></td></tr><tr><td>cum viperarumque fecerit, cur mortifera tam multa</td><td>5</td></tr><tr><td>&lt;ac&gt; perniciosa terra marique disperserit. negatis haec</td><td></td></tr><tr><td>tam polite tamque subtiliter effici potuisse sine divina</td><td></td></tr><tr><td>aliqua sollertia; cuius quidem vos maiestatem dedu-</td><td></td></tr><tr><td>citis usque ad apium formicarumque perfectionem, ut</td><td></td></tr><tr><td>etiam inter deos Myrmecides aliquis minutorum opus-</td><td>10</td></tr><tr><td>culorum fabricator fuisse videatur. Negas sine deo</td><td>121.1</td></tr><tr><td>posse quicquam: ecce tibi e transverso Lampsacenus</td><td></td></tr><tr><td>Strato, qui det isti deo inmunitatem—magni quidem</td><td></td></tr><tr><td>muneris; sed cum sacerdotes deorum vacationem ha-</td><td></td></tr><tr><td>beant, quanto est aequius habere ipsos deos—: negat </td><td>5</td></tr><tr><td>opera deorum se uti ad fabricandum mundum, quae-</td><td></td></tr><tr><td>cumque sint docet omnia effecta esse natura, nec ut</td><td></td></tr><tr><td>ille qui asperis et levibus et hamatis uncinatisque cor-</td><td></td></tr><tr><td>poribus concreta haec esse dicat interiecto inani: som-</td><td></td></tr><tr><td>nia censet haec esse Democriti non docentis sed optan-</td><td>10</td></tr><tr><td>tis, ipse autem singulas mundi partes persequens quid-</td><td></td></tr><tr><td>quid aut sit aut fiat naturalibus fieri aut factum esse</td><td></td></tr><tr><td>docet ponderibus et motibus. ne ille et deum opere</td><td></td></tr><tr><td>magno liberat et me timore. quis enim potest, cum</td><td></td></tr><tr><td>existimet curari se a deo, non et dies et noctes divi-</td><td>15</td></tr><tr><td>num numen horrere et si quid adversi acciderit, quod</td><td></td></tr><tr><td>cui non accidit, extimescere ne id iure evenerit? nec</td><td></td></tr><tr><td>Stratoni tamen adsentior nec vero tibi; modo hoc modo</td><td></td></tr><tr><td>illud probabilius videtur. Latent ista omnia Luculle</td><td>122.1</td></tr><tr><td>crassis occultata et circumfusa tenebris, ut nulla acies</td><td></td></tr><tr><td>humani ingenii tanta sit, quae penetrare in caelum,</td><td></td></tr><tr><td>terram intrare possit. Corpora nostra non novimus,</td><td></td></tr><tr><td>qui sint situs partium, quam vim quaeque pars habeat</td><td>5</td></tr><tr><td>ignoramus; itaque medici ipsi, quorum intererat ea</td><td></td></tr><tr><td>nosse, aperuerunt ut viderentur, nec eo tamen aiunt</td><td></td></tr><tr><td>empirici notiora esse illa, quia possit fieri ut pate-</td><td></td></tr><tr><td>facta et detecta mutentur. sed ecquid nos eodem modo</td><td></td></tr><tr><td>rerum naturas persecare aperire dividere possumus,</td><td>10</td></tr><tr><td>ut videamus terra penitusne defixa sit et quasi radi-</td><td></td></tr><tr><td>cibus suis haereat an media pendeat. Habitari ait</td><td>123.1</td></tr><tr><td>Xenophanes in luna, eamque esse terram multarum</td><td></td></tr><tr><td>urbium et montium: portenta videntur; sed tamen nec</td><td></td></tr><tr><td>ille qui dixit iurare posset ita se rem habere, neque </td><td></td></tr><tr><td>ego non &lt;ita. Vos&gt; [enim] etiam dicitis esse e re-</td><td>5</td></tr><tr><td>gione nobis, e contraria parte terrae qui adversis vesti-</td><td></td></tr><tr><td>giis stent contra nostra vestigia, quos ἀντίποδας voca-</td><td></td></tr><tr><td>tis: cur mihi magis suscensetis qui ista non aspernor</td><td></td></tr><tr><td>quam is qui cum audiunt desipere vos arbitrantur?</td><td></td></tr><tr><td>Hicetas Syracosius, ut ait Theophrastus, caelum solem</td><td>10</td></tr><tr><td>lunam stellas supera denique omnia stare censet, ne-</td><td></td></tr><tr><td>que praeter terram rem ullam in mundo moveri; quae</td><td></td></tr><tr><td>cum circum axem se summa celeritate convertat et</td><td></td></tr><tr><td>torqueat, eadem effici omnia quasi stante terra caelum</td><td></td></tr><tr><td>moveretur. atque hoc etiam Platonem in Timaeo di-</td><td>15</td></tr><tr><td>cere quidam arbitrantur, sed paulo obscurius. Quid</td><td></td></tr><tr><td>tu Epicure, loquere: putas solem esse tantulum?</td><td></td></tr><tr><td>&quot;Egone? nobis quidem * * tantum&quot;. Et vos ab illo in-</td><td></td></tr><tr><td>ridemini et ipsi illum vicissim eluditis. liber igitur</td><td></td></tr><tr><td>a tali inrisione Socrates, liber Aristo Chius qui nihil</td><td>20</td></tr><tr><td>istorum sciri putat posse. Sed redeo ad animum et</td><td>124.1</td></tr><tr><td>corpus. satisne tandem ea nota sunt nobis, quae ner-</td><td></td></tr><tr><td>vorum natura sit quae venarum? tenemusne quid sit</td><td></td></tr><tr><td>animus ubi sit, denique sitne an ut Dicaearcho visum</td><td></td></tr><tr><td>est ne sit quidem ullus; si est, trisne partes habeat</td><td>5</td></tr><tr><td>ut Platoni placuit, rationis irae cupiditatis, an sim-</td><td></td></tr><tr><td>plex unusque sit; si simplex, utrum sit ignis an anima</td><td></td></tr><tr><td>an sanguis an ut Xenocrates numerus nullo corpore,</td><td></td></tr><tr><td>quod intellegi quale sit vix potest; et quidquid est, </td><td></td></tr><tr><td>mortale. sit an aeternum, nam utramque in partem</td><td>10</td></tr><tr><td>multa dicuntur. horum aliquid vestro sapienti certum</td><td></td></tr><tr><td>videtur, nostro ne quid maxime quidem probabile sit</td><td></td></tr><tr><td>occurrit; ita sunt in plerisque contrariarum rationum</td><td></td></tr><tr><td>paria momenta. Sin agis verecundius et me accusas</td><td>125.1</td></tr><tr><td>non quod tuis rationibus non adsentiar sed quod nul-</td><td></td></tr><tr><td>lis, vincam animum cuique adsentiar deligam—quem</td><td></td></tr><tr><td>potissimum, quem? Democritum; semper enim ut sci-</td><td></td></tr><tr><td>tis studiosus nobilitatis fui. urgebor iam omnium ves-</td><td>5</td></tr><tr><td>trum convicio: &quot;tune aut inane quicquam putes esse,</td><td></td></tr><tr><td>cum ita conpleta et conferta sint omnia, &lt;ut&gt; et quod</td><td></td></tr><tr><td>movebitur &lt;corpus&gt; * * corporum cedat et qua quid-</td><td></td></tr><tr><td>que cesserit aliud ilico subsequatur, aut atomos ullas,</td><td></td></tr><tr><td>e quibus quidquid efficiatur illarum sit dissimillimum,</td><td>10</td></tr><tr><td>aut sine aliqua mente rem ullam effici posse praecla-</td><td></td></tr><tr><td>ram; et, cum in uno mundo ornatus hic tam sit mira-</td><td></td></tr><tr><td>bilis, innumerabilis supra infra dextra sinistra ante</td><td></td></tr><tr><td>post alios dissimiles alios eiusdem modi mundos esse;</td><td></td></tr><tr><td>et ut nos nunc simus ad Baulos Puteolosque videamus</td><td>15</td></tr><tr><td>sic innumerabiles paribus in locis esse isdem nomi-</td><td></td></tr><tr><td>nibus honoribus rebus gestis ingeniis formis aeta-</td><td></td></tr><tr><td>tibus isdem de rebus disputantes; et, si nunc aut si</td><td></td></tr><tr><td>etiam dormientes aliquid animo videre videamur, ima-</td><td></td></tr><tr><td>gines extrinsecus in animos nostros per corpus inrum-</td><td>20</td></tr><tr><td>pere. tu vero ista ne asciveris neve fueris commen-</td><td></td></tr><tr><td>ticiis rebus adsensus; nihil sentire est melius quam</td><td></td></tr><tr><td>tam prava sentire.&quot; Non ergo id agitur ut aliquid</td><td>126.1</td></tr><tr><td>adsensu meo comprobem, &lt;sed ut eadem&gt; quae tu </td><td></td></tr><tr><td>vide ne inpudenter etiam postules non solum adro-</td><td></td></tr><tr><td>ganter, praesertim cum ista tua mihi ne probabilia</td><td></td></tr><tr><td>quidem videantur. nec enim divinationem quam pro-</td><td>5</td></tr><tr><td>batis ullam esse arbitror, fatumque illud esse quo</td><td></td></tr><tr><td>omnia contineri dicitis contemno; ne exaedificatum</td><td></td></tr><tr><td>quidem hunc mundum divino consilio existimo. Atque</td><td></td></tr><tr><td>haud scio an ita sit; sed cur rapior in invidiam?</td><td></td></tr><tr><td>licetne per vos nescire quod nescio, an Stoicis ipsis</td><td>10</td></tr><tr><td>inter se disceptare, cum is non licebit? Zenoni et</td><td></td></tr><tr><td>reliquis fere Stoicis aether videtur summus deus, mente</td><td></td></tr><tr><td>praeditus qua omnia regantur; Cleanthes, qui quasi</td><td></td></tr><tr><td>maiorum est gentium Stoicus, Zenonis auditor, solem</td><td></td></tr><tr><td>dominari et rerum potiri putat: ita cogimur dissen-</td><td>15</td></tr><tr><td>sione sapientium dominum nostrum ignorare, quippe</td><td></td></tr><tr><td>qui nesciamus soli an aetheri serviamus. Solis autem</td><td></td></tr><tr><td>magnitudinem (ipse enim hic radiatus me intueri vide-</td><td></td></tr><tr><td>tur admonens ut crebro faciam mentionem sui)</td><td></td></tr><tr><td>vos ergo huius magnitudinem quasi decempeda per-</td><td>20</td></tr><tr><td>mensi refertis; ego me, quasi malis architectis, men-</td><td></td></tr><tr><td>surae vestrae nego credere: dubium est uter nostrum</td><td></td></tr><tr><td>sit, leviter ut dicam, verecundior? Nec tamen istas</td><td>127.1</td></tr><tr><td>quaestiones physicorum exterminandas puto. est enim</td><td></td></tr><tr><td>animorum ingeniorumque naturale quoddam quasi pa-</td><td></td></tr><tr><td>bulum consideratio contemplatioque naturae: erigi-</td><td></td></tr><tr><td>mur, altiores fieri videmur, humana despicimus cogi-</td><td>5</td></tr><tr><td>tantesque supera atque caelestia haec nostra ut exigua</td><td></td></tr><tr><td>et minima contemnimus. indagatio ipsa rerum cum</td><td></td></tr><tr><td>maximarum tum etiam occultissimarum habet oblecta-</td><td></td></tr><tr><td>tionem; si vero aliquid occurrit quod veri simile vi- </td><td></td></tr><tr><td>deatur, humanissima conpletur animus voluptate.</td><td>10</td></tr><tr><td>quaeret igitur haec et vester sapiens et hic noster, sed</td><td>128.1</td></tr><tr><td>vester ut adsentiatur credat adfirmet, noster ut verea-</td><td></td></tr><tr><td>tur temere opinari praeclareque agi secum putet si in</td><td></td></tr><tr><td>eius modi rebus veri simile quod sit invenerit. </td><td></td></tr>
        </table>