<table>
          <script>targetHit=0;</script>
          <tr><td>  Etenim cum conplector animo, quattuor reperio cau-</td><td>15.1</td></tr><tr><td>sas, cur senectus misera videatur, unam quod avocet</td><td></td></tr><tr><td>a rebus gerendis, alteram quod corpus faciat infirmius,</td><td></td></tr><tr><td>tertiam quod privet fere omnibus voluptatibus, quar-</td><td></td></tr><tr><td>tam quod haud procul absit a morte. earum si placet</td><td>5</td></tr><tr><td>causarum quanta quamque sit iusta una quaeque, vi-</td><td></td></tr><tr><td>deamus. </td><td></td></tr><tr><td>  A rebus gerendis senectus abstrahit. quibus? an iis</td><td></td></tr><tr><td>quae iuventute geruntur et viribus? nullaene igitur</td><td></td></tr><tr><td>res sunt seniles quae vel infirmis corporibus animo</td><td>10</td></tr><tr><td>tamen administrentur? nihil ergo agebat Q. Maximus,</td><td></td></tr><tr><td>nihil L. Paulus, pater tuus, socer optimi viri filii mei?</td><td></td></tr><tr><td>ceteri senes, Fabricii Curii Coruncanii, cum rem pu-</td><td></td></tr><tr><td>blicam consilio et auctoritate defendebant, nihil age-</td><td></td></tr><tr><td>bant? ad Appi Claudi senectutem accedebat etiam ut</td><td>16.1</td></tr><tr><td>caecus esset; tamen is, cum sententia senatus inclinaret</td><td></td></tr><tr><td>ad pacem cum Pyrrho foedusque faciendum, non dubi-</td><td></td></tr><tr><td>tavit dicere illa quae versibus persecutus est Ennius: </td><td></td></tr><tr><td>    'Quo vobis mentes, rectae quae stare solebant</td><td>5</td></tr><tr><td>    antehac, dementes sese flexere viai?'</td><td></td></tr><tr><td>ceteraque gravissime; notum enim vobis carmen est;</td><td></td></tr><tr><td>et tamen ipsius Appi extat oratio. atque haec ille egit</td><td></td></tr><tr><td>septimo decimo anno post alterum consulatum, cum</td><td></td></tr><tr><td>inter duos consulatus anni decem interfuissent censor-</td><td>10</td></tr><tr><td>que ante superiorem consulatum fuisset; ex quo intel-</td><td></td></tr><tr><td>legitur Pyrrhi bello grandem sane fuisse; et tamen</td><td></td></tr><tr><td>sic a patribus accepimus. nihil igitur adferunt qui in</td><td>17.1</td></tr><tr><td>re gerunda versari senectutem negant, similesque sunt,</td><td></td></tr><tr><td>ut si qui gubernatorem in navigando nihil agere dicant,</td><td></td></tr><tr><td>cum alii malos scandant, alii per foros cursent, alii</td><td></td></tr><tr><td>sentinam exhauriant, ille autem clavum tenens quietus</td><td>5</td></tr><tr><td>sedeat in puppi, non faciat ea quae iuvenes, at vero</td><td></td></tr><tr><td>multo maiora et meliora faciat. non viribus aut ve-</td><td></td></tr><tr><td>locitate aut celeritate corporum res magnae geruntur,</td><td></td></tr><tr><td>sed consilio auctoritate sententia; quibus non modo</td><td></td></tr><tr><td>non orbari, sed etiam augeri senectus solet. nisi forte</td><td>18.1</td></tr><tr><td>ego vobis, qui et miles et tribunus et legatus et consul</td><td></td></tr><tr><td>versatus sum in vario genere bellorum, cessare nunc</td><td></td></tr><tr><td>videor, cum bella non gero; at senatui quae sint ge-</td><td></td></tr><tr><td>renda, praescribo et quo modo, Karthagini cum male</td><td>5</td></tr><tr><td>iam diu cogitanti bellum multo ante denuntio; de qua</td><td></td></tr><tr><td>vereri non ante desinam quam illam excisam esse</td><td></td></tr><tr><td>cognovero. quam palmam utinam di inmortales Sci-</td><td>19.1</td></tr><tr><td>pio tibi reservent, ut avi reliquias persequare! cuius</td><td></td></tr><tr><td>a morte tertius hic et tricesimus annus est, sed me-</td><td></td></tr><tr><td>moriam illius viri omnes excipient anni consequentes.</td><td></td></tr><tr><td>anno ante me censorem mortuus est, novem annis post</td><td>5</td></tr><tr><td>meum consulatum, cum consul iterum me consule cre-</td><td></td></tr><tr><td>atus esset. num igitur si ad centesimum annum vixis- </td><td></td></tr><tr><td>set, senectutis eum suae paeniteret? nec enim excur-</td><td></td></tr><tr><td>sione nec saltu nec eminus hastis aut comminus gla-</td><td></td></tr><tr><td>diis uteretur, sed consilio ratione sententia. quae nisi</td><td>10</td></tr><tr><td>essent in senibus, non summum consilium maiores no-</td><td></td></tr><tr><td>stri appellassent senatum. apud Lacedaemonios qui-</td><td>20.1</td></tr><tr><td>dem ii qui amplissimum magistratum gerunt, ut sunt</td><td></td></tr><tr><td>sic etiam nominantur senes. quodsi legere aut audire</td><td></td></tr><tr><td>voletis externa, maximas res publicas ab adulescenti-</td><td></td></tr><tr><td>bus labefactatas, a senibus sustentatas et restitutas</td><td>5</td></tr><tr><td>reperietis. </td><td></td></tr>
        </table>