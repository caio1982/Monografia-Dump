<table>
          <script>targetHit=0;</script>
          <tr><td>  Tum Brutus Torquati et Triari mentione commotus—</td><td>266.1</td></tr><tr><td>utrumque enim eorum admodum dilexerat—: ne ego, in-</td><td></td></tr><tr><td>quit, ut omittam cetera quae sunt innumerabilia, de istis</td><td></td></tr><tr><td>duobus cum cogito, doleo nihil tuam perpetuam auctorita-</td><td></td></tr><tr><td>tem de pace valuisse. nam nec istos excellentis viros nec</td><td>5</td></tr><tr><td>multos alios praestantis civis res publica perdidisset. </td><td></td></tr><tr><td>  Sileamus, inquam, Brute, de istis, ne augeamus dolo-</td><td></td></tr><tr><td>rem. nam et praeteritorum recordatio est acerba et acer-</td><td></td></tr><tr><td>bior exspectatio reliquorum. itaque omittamus lugere et</td><td></td></tr><tr><td>tantum quid quisque dicendo potuerit, quoniam id quae-</td><td>10</td></tr><tr><td>rimus, praedicemus. </td><td></td></tr><tr><td>  Sunt etiam ex iis, qui eodem bello occiderunt, M.</td><td>267.1</td></tr><tr><td>Bibulus, qui et scriptitavit accurate, cum praesertim non</td><td></td></tr><tr><td>esset orator, et egit multa constanter; Appius Claudius</td><td></td></tr><tr><td>socer tuus, conlega et familiaris meus: hic iam et satis</td><td></td></tr><tr><td>studiosus et valde cum doctus tum etiam exercitatus</td><td>5</td></tr><tr><td>orator et cum auguralis tum omnis publici iuris antiqui-</td><td></td></tr><tr><td>tatisque nostrae bene peritus fuit. L. Domitius nulla ille</td><td></td></tr><tr><td>quidem arte, sed Latine tamen et multa cum libertate</td><td></td></tr><tr><td>dicebat. duo praeterea Lentuli consulares, quorum Pu- </td><td>268.1</td></tr><tr><td>blius ille nostrarum iniuriarum ultor, auctor salutis, quic-</td><td></td></tr><tr><td>quid habuit, quantumcumque fuit, illud totum habuit e</td><td></td></tr><tr><td>disciplina; instrumenta naturae derant; sed tantus animi</td><td></td></tr><tr><td>splendor et tanta magnitudo, ut sibi omnia, quae clarorum</td><td>5</td></tr><tr><td>virorum essent, non dubitaret asciscere eaque omni digni-</td><td></td></tr><tr><td>tate obtineret. L. autem Lentulus satis erat fortis orator,</td><td></td></tr><tr><td>si modo orator, sed cogitandi non ferebat laborem; vox</td><td></td></tr><tr><td>canora, verba non horrida sane, ut plena esset animi et</td><td></td></tr><tr><td>terroris oratio; quaereres in iudiciis fortasse melius, in re</td><td>10</td></tr><tr><td>publica quod erat esse iudicares satis. ne T. quidem Postu-</td><td>269.1</td></tr><tr><td>mius contemnendus in dicendo; de re publica vero non</td><td></td></tr><tr><td>minus vemens orator quam bellator fuit, effrenatus et</td><td></td></tr><tr><td>acer nimis, sed bene iuris publici leges atque instituta</td><td></td></tr><tr><td>cognoverat. </td><td>5</td></tr>
        </table>