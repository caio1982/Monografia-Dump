<table>
          <script>targetHit=0;</script>
          <tr class="title first  date"><td>in<span class="snum">.</span> Mai<span class="snum">.</span> <span class="snum">50</span> Laodiceae</td><td></td></tr><tr class="title last  "><td>M. CICERO IMP. S. D. M. CAELIO AEDILI CURULI</td><td></td></tr><tr><td>Raras tuas quidem (fortasse enim non perferuntur) sed</td><td>2.13.1.1</td></tr><tr><td>suavis accipio litteras; vel quas proxime acceperam, quam</td><td></td></tr><tr><td>prudentis, quam multi et offici et consili! etsi omnia sic</td><td></td></tr><tr><td>constitueram mihi agenda ut tu admonebas, tamen con-</td><td></td></tr><tr><td>firmantur nostra consilia cum sentimus prudentibus fideli-</td><td>5</td></tr><tr><td>terque suadentibus idem videri. </td><td></td></tr><tr><td>  Ego Appium, ut saepe tecum locutus sum, valde diligo</td><td>2.1</td></tr><tr><td>meque ab eo diligi statim coeptum esse ut simultatem</td><td></td></tr><tr><td>deposuimus sensi. nam et honorificus in me consul fuit et </td><td></td></tr><tr><td>suavis amicus et studiosus studiorum etiam meorum. mea</td><td></td></tr><tr><td>vero officia ei non defuisse tu es testis, cui iam κωμικὸς</td><td>5</td></tr><tr><td>μάρτυς, ut opinor, accedit Phania; et mehercule etiam pluris</td><td></td></tr><tr><td>eum feci quod te amari ab eo sensi. iam me Pompei totum</td><td></td></tr><tr><td>esse scis, Brutum a me amari intellegis. quid est causae cur</td><td></td></tr><tr><td>mihi non in optatis sit complecti hominem florentem aetate,</td><td></td></tr><tr><td>opibus, honoribus, ingenio, liberis, propinquis, adfinibus,</td><td>10</td></tr><tr><td>amicis, collegam meum praesertim et in ipsa collegi laude et</td><td></td></tr><tr><td>scientia studiosum mei? haec eo pluribus scripsi quod &lt;non&gt;</td><td></td></tr><tr><td>nihil significabant tuae litterae subdubitare qua essem erga</td><td></td></tr><tr><td>illum voluntate. credo te audisse aliquid. falsum est, mihi</td><td></td></tr><tr><td>crede, si quid audisti. genus institutorum et rationum</td><td>15</td></tr><tr><td>mearum dissimilitudinem non nullam habet cum illius</td><td></td></tr><tr><td>administratione provinciae. ex eo quidam suspicati fortasse</td><td></td></tr><tr><td>sunt animorum contentione, non opinionum dissensione, me</td><td></td></tr><tr><td>ab eo discrepare. nihil autem feci umquam neque dixi quod</td><td></td></tr><tr><td>contra illius existimationem esse vellem; post hoc negotium</td><td>20</td></tr><tr><td>autem et temeritatem nostri Dolabellae deprecatorem me pro</td><td></td></tr><tr><td>illius periculo praebeo. </td><td></td></tr><tr><td>  Erat in eadem epistula 'veternus civitatis.' gaudebam sane</td><td>3.1</td></tr><tr><td>et congelasse nostrum amicum laetabar otio. extrema pagella</td><td></td></tr><tr><td>pupugit me tuo chirographo. quid ais? Caesarem nunc</td><td></td></tr><tr><td>defendit Curio? qui&lt;s&gt; hoc putaret, praeter me? nam, ita</td><td></td></tr><tr><td>vivam, putavi. di immortales, quam ego risum nostrum</td><td>5</td></tr><tr><td>desidero! </td><td></td></tr><tr><td>  Mihi erat in animo, quoniam iuris dictionem confe&lt;ce&gt;ram,</td><td></td></tr><tr><td>civitates locupletaram, publicanis etiam superioris lustri</td><td></td></tr><tr><td>reliqua sine sociorum ulla querela conservaram, privatis, sum-</td><td></td></tr><tr><td>mis infimis, fueram iucundus, proficisci in Ciliciam Non. </td><td>10</td></tr><tr><td>Mai. et, cum prima aestiva attigissem militemque collocassem,</td><td></td></tr><tr><td>decedere ex senatus consulto. cupio te aedilem videre miroque</td><td></td></tr><tr><td>desiderio me urbs adficit et omnes mei tuque in primis.</td><td></td></tr>
        </table>