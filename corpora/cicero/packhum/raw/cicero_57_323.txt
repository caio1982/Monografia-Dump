<table>
          <script>targetHit=0;</script>
          <tr class="title first  date"><td>iv Id<span class="snum">.</span> Iun<span class="snum">.</span> <span class="snum">45</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Sestius apud me fuit et Theopompus pridie. venisse a Caesare</td><td>13.7.1.1</td></tr><tr><td>narrabat litteras; hoc scribere, sibi certum esse Romae manere,</td><td></td></tr><tr><td>causamque eam ascribere quae erat in epistula nostra. ne se</td><td></td></tr><tr><td>absente leges suae neglegerentur sicut esset neglecta sumptuaria</td><td></td></tr><tr><td>(est εὔλογον, idque eram suspicatus; sed istis mos gerendus est,</td><td>5</td></tr><tr><td>nisi placet hanc ipsam sententiam nos persequi); et Lentulum</td><td></td></tr><tr><td>cum Metella certe fecisse divortium. haec omnia tu melius.</td><td></td></tr><tr><td>rescribes igitur quicquid voles, dum modo aliquid. iam enim</td><td></td></tr><tr><td>non reperio quid te rescripturum putem, nisi forte de Mustela</td><td></td></tr><tr><td>aut si Silium videris.</td><td>10</td></tr>
        </table>