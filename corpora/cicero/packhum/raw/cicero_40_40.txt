<table>
          <script>targetHit=0;</script>
          <tr><td>  Quoniam igitur habemus aptae orationis eos prin-</td><td>177.1</td></tr><tr><td>cipes auctoresque quos diximus et origo inventa est,</td><td></td></tr><tr><td>causa quaeratur. quae sic aperta est, ut mirer veteres</td><td></td></tr><tr><td>non esse commotos, praesertim cum, ut fit, fortuito</td><td></td></tr><tr><td>saepe aliquid concluse apteque dicerent. quod cum</td><td>5</td></tr><tr><td>animos hominum aurisque pepulisset, ut intellegi pos-</td><td></td></tr><tr><td>set id quod casus effudisset cecidisse iucunde, notan-</td><td></td></tr><tr><td>dum certe genus atque ipsi sibi imitandi fuerunt. aures</td><td></td></tr><tr><td>ipsae enim vel animus aurium nuntio naturalem quan-</td><td></td></tr><tr><td>dam in se continet vocum omnium mensionem. itaque</td><td>178.1</td></tr><tr><td>et longiora et breviora iudicat et perfecta ac moderata</td><td></td></tr><tr><td>semper exspectat; mutila sentit quaedam et quasi de-</td><td></td></tr><tr><td>curtata, quibus tanquam debito fraudetur offenditur,</td><td></td></tr><tr><td>productiora alia et quasi immoderatius excurrentia,</td><td>5</td></tr><tr><td>quae magis etiam aspernantur aures; quod cum in</td><td></td></tr><tr><td>plerisque tum in hoc genere nimium quod est offendit</td><td></td></tr><tr><td>vehementius quam id quod videtur parum. ut igitur </td><td></td></tr><tr><td>poeticae versus inventus est terminatione aurium, ob-</td><td></td></tr><tr><td>servatione prudentium, sic in oratione animadversum</td><td>10</td></tr><tr><td>est, multo illud quidem serius sed eadem natura ad-</td><td></td></tr><tr><td>monente, esse quosdam certos cursus conclusionesque</td><td></td></tr><tr><td>verborum. </td><td></td></tr>
        </table>