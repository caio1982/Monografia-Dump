<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Iun<span class="snum">.</span> <span class="snum">58</span> <span class="snum">(</span>§<span class="snum">4)</span> Thessalonicae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Scripseram ad te quas ob causas in Epirum non essemus</td><td>3.8.1.1</td></tr><tr><td>profecti, quod et Achaia prope esset plena audacissimorum</td><td></td></tr><tr><td>inimicorum et exitus difficilis haberet cum inde proficiscere-</td><td></td></tr><tr><td>mur. accessit, cum Dyrrachi essemus, ut duo nuntii adferrentur,</td><td></td></tr><tr><td>unus, classe fratrem Epheso Athenas, alter, pedibus per Mace-</td><td>5</td></tr><tr><td>doniam venire. itaque illi obviam misimus Athenas ut inde </td><td></td></tr><tr><td>Thessalonicam veniret. ipsi processimus et Thessalonicam a. d.</td><td></td></tr><tr><td><span class="caps">x</span> Kal. Iun. venimus, neque de illius itinere quicquam certi</td><td></td></tr><tr><td>habebamus nisi eum ab Epheso ante aliquanto profectum. </td><td></td></tr><tr><td>  Nunc istic quid agatur magno opere timeo. quamquam tu</td><td>2.1</td></tr><tr><td>altera epistula scribis Id. Mai. audiri fore ut acrius postularet&lt;ur&gt;,</td><td></td></tr><tr><td>altera iam esse mitiora. sed haec est pridie data quam illa, quo</td><td></td></tr><tr><td>conturbor magis. itaque cum meus me maeror cottidianus</td><td></td></tr><tr><td>lacerat et conficit, tum vero haec addita cura vix mihi vitam</td><td>5</td></tr><tr><td>reliquam facit. </td><td></td></tr><tr><td>  Sed et navigatio perdifficilis fuit et ille incertus ubi ego essem</td><td></td></tr><tr><td>fortasse alium cursum petivit. nam Phaëtho libertus eum non</td><td></td></tr><tr><td>vidit; vento reiectus ab Ilio in Macedoniam Pellae mihi</td><td></td></tr><tr><td>praesto fuit. reliqua quam mihi timenda sint video, nec quid</td><td>10</td></tr><tr><td>scribam habeo et omnia timeo, nec tam miserum est quicquam</td><td></td></tr><tr><td>quod non in nostram fortunam cadere videatur. equidem ad-</td><td></td></tr><tr><td>huc miser in maximis meis aerumnis et luctibus hoc metu</td><td></td></tr><tr><td>adiecto maneo Thessalonicae suspensus nec audeo quicquam. </td><td></td></tr><tr><td>  Nunc ad ea quae scripsisti. Tryphonem Caecilium non vidi.</td><td>3.1</td></tr><tr><td>sermonem tuum et Pompei cognovi ex tuis litteris. motum in</td><td></td></tr><tr><td>re publica non tantum ego impendere video quantum tu aut</td><td></td></tr><tr><td>vides aut ad me consolandum adfers. Tigrane enim neglecto</td><td></td></tr><tr><td>sublata sunt omnia. Varroni me iubes agere gratias. faciam;</td><td>5</td></tr><tr><td>item Hypsaeo. quod suades ne longius discedamus dum acta</td><td></td></tr><tr><td>mensis Mai ad nos perferantur, puto me ita esse facturum; sed</td><td></td></tr><tr><td>ubi, nondum statui. atque ita perturbato sum animo de Quinto </td><td></td></tr><tr><td>ut nihil queam statuere; sed tamen statim te faciam certio-</td><td></td></tr><tr><td>rem. </td><td>10</td></tr><tr><td>  Ex epistularum mearum inconstantia puto te mentis meae</td><td>4.1</td></tr><tr><td>motum videre, qui, etsi incredibili et singulari calamitate ad-</td><td></td></tr><tr><td>flictus sum, tamen non tam est ex miseria quam ex culpae nos-</td><td></td></tr><tr><td>trae recordatione commotus. cuius enim scelere impulsi et</td><td></td></tr><tr><td>proditi simus iam profecto vides; atque utinam ante vidisses</td><td>5</td></tr><tr><td>neque totum animum tuum maerori mecum simul dedisses!</td><td></td></tr><tr><td>qua re cum me adflictum et confectum luctu audies, existimato</td><td></td></tr><tr><td>me stultitiae meae poenam ferre gravius quam eventi, quod ei</td><td></td></tr><tr><td>crediderim quem esse nefarium non putarim. me et meorum</td><td></td></tr><tr><td>malorum maeror et metus de fratre in scribendo impedit. tu</td><td>10</td></tr><tr><td>ista omnia vide et guberna. Terentia tibi maximas gratias agit.</td><td></td></tr><tr><td>litterarum exemplum quas ad Pompeium scripsi misi tibi.</td><td></td></tr><tr><td>data <span class="caps">iiii</span> Kal. Iun. Thessalonicae.</td><td></td></tr>
        </table>