<table>
          <script>targetHit=0;</script>
          <tr class="title first  date"><td>iii Id<span class="snum">.</span> Mart<span class="snum">.</span> <span class="snum">49</span> in Formiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Scripseram ad te epistulam quam darem <span class="caps">iiii</span> Id., sed eo die</td><td>9.7.1.1</td></tr><tr><td>is cui dare volueram non est profectus. venit autem eo ipso</td><td></td></tr><tr><td>die ille celeripes quem Salvius dixerat. attulit uberrimas tuas</td><td></td></tr><tr><td>litteras, quae mihi quiddam quasi animulae restillarunt; re-</td><td></td></tr><tr><td>creatum enim me non queo dicere. sed plane τὸ συνέχον</td><td>5</td></tr><tr><td>effecisti. ego enim non iam id ago, mihi crede, ut prosperos</td><td></td></tr><tr><td>exitus consequar. sic enim video, nec duobus his vivis nec</td><td></td></tr><tr><td>[hoc] uno nos umquam rem publicam habituros. ita neque de</td><td></td></tr><tr><td>otio nostro spero iam nec ullam acerbitatem recuso. unum</td><td></td></tr><tr><td>illud extimescebam, ne quid turpiter facerem vel dicam iam</td><td>10</td></tr><tr><td>ne fecissem. </td><td></td></tr><tr><td>  Sic ergo habeto, salutaris te mihi litteras misisse neque</td><td>2.1</td></tr><tr><td>solum has longiores, quibus nihil potest esse explicatius, nihil </td><td></td></tr><tr><td>perfectius, sed etiam illas breviores, in quibus hoc mihi</td><td></td></tr><tr><td>iucundissimum fuit, consilium factumque nostrum a Sexto</td><td></td></tr><tr><td>probari, pergratumque mihi tu fecisti; a quo et diligi me et</td><td>5</td></tr><tr><td>quid rectum sit intellegi scio. longior vero tua epistula non</td><td></td></tr><tr><td>me solum sed meos omnis aegritudine levavit. itaque utar tuo</td><td></td></tr><tr><td>consilio et ero in Formiano, ne aut ad urbem ἀπάντησις mea</td><td></td></tr><tr><td>animadvertatur aut, si nec hic nec illic eum videro, devita-</td><td></td></tr><tr><td>tum se a me putet. quod autem suades ut ab eo petam ut</td><td>3.1</td></tr><tr><td>mihi concedat ut idem tribuam Pompeio quod ipsi tribuerim,</td><td></td></tr><tr><td>id me iam pridem agere intelleges ex litteris Balbi et Oppi</td><td></td></tr><tr><td>quarum exempla tibi misi; misi etiam Caesaris ad eos sana</td><td></td></tr><tr><td>mente scriptas litteras quo modo in tanta insania. sin mihi Caesar</td><td>5</td></tr><tr><td>hoc non concedat, video tibi placere illud, me πολίτευμα</td><td></td></tr><tr><td>de pace suscipere; in quo non extimesco periculum (cum</td><td></td></tr><tr><td>enim tot impendeant, cur non honestissimo depecisci velim?)</td><td></td></tr><tr><td>sed vereor ne Pompeio quid oneris imponam, 'μή μοι</td><td></td></tr><tr><td>γοργείην κεφαλὴν δεινοῖο πελώρου' intorqueat. mirandum enim</td><td>10</td></tr><tr><td>in modum Gnaeus noster Sullani regni similitudinem con-</td><td></td></tr><tr><td>cupivit. εἰδώς σοι λέγω; nihil ille umquam minus obscure tulit.</td><td></td></tr><tr><td>'cum hocne igitur' inquies 'esse vis?' beneficium sequor, mihi</td><td></td></tr><tr><td>crede, non causam, ut in Milone, ut in—sed hactenus.</td><td></td></tr><tr><td>'causa igitur non bona est?' immo optima, sed agetur,</td><td>4.1</td></tr><tr><td>memento, foedissime. primum consilium est suffocare urbem</td><td></td></tr><tr><td>et Italiam fame, deinde agros vastare, urere, pecuniis locu-</td><td></td></tr><tr><td>pletum &lt;non&gt; abstinere. sed cum eadem metuam ab hac parte,</td><td></td></tr><tr><td>si illinc beneficium non sit, rectius putem quidvis domi perpeti. </td><td>5</td></tr><tr><td>sed ita meruisse illum de me puto ut ἀχαριστίας crimen</td><td></td></tr><tr><td>subire non audeam, quamquam a te eius quoque rei iusta</td><td></td></tr><tr><td>defensio est explicata. </td><td></td></tr><tr><td>  De triumpho tibi adsentior, quem quidem totum facile et</td><td>5.1</td></tr><tr><td>libenter abiecero. egregie probo fore ut, dum agamus, 'ὁ</td><td></td></tr><tr><td>πλόος ὡραῖος' obrepat. 'si modo' inquis 'satis ille erit firmus.'</td><td></td></tr><tr><td>est firmior etiam quam putabamus. de isto licet bene speres.</td><td></td></tr><tr><td>promitto tibi, si valebit, tegulam illum in Italia nullam</td><td>5</td></tr><tr><td>relicturum. 'tene igitur socio?' contra mehercule meum</td><td></td></tr><tr><td>iudicium et contra omnium antiquorum auctoritatem; nec</td><td></td></tr><tr><td>tam ut illa adiuvem quam[quam] ut haec ne videam cupio</td><td></td></tr><tr><td>discedere. noli enim putare tolerabilis horum insanias nec</td><td></td></tr><tr><td>unius modi fore. etsi quid te horum fugit, legibus, iudiciis,</td><td>10</td></tr><tr><td>senatu sublato libidines, audacias, sumptus, egestates tot</td><td></td></tr><tr><td>egentissimorum hominum nec privatas posse res nec rem</td><td></td></tr><tr><td>publicam sustinere? abeamus igitur inde qualibet navigatione;</td><td></td></tr><tr><td>etsi id quidem ut tibi videbitur, sed certe abeamus. sciemus</td><td></td></tr><tr><td>enim &lt;iam&gt;, id quod exspectas, quid Brundisi actum sit. </td><td>15</td></tr><tr><td>  Bonis viris quod ais probari quae adhuc fecerimus sciri-</td><td>6.1</td></tr><tr><td>que ab iis &lt;non sine causa nos&gt; non profectos valde gaudeo, si</td><td></td></tr><tr><td>est nunc ullus gaudendi locus. de Lentulo investigabo dili-</td><td></td></tr><tr><td>gentius. id mandavi Philotimo, homini forti ac nimium</td><td></td></tr><tr><td>optimati. </td><td>5</td></tr><tr><td>  Extremum est ut tibi argumentum ad scribendum for-</td><td>7.1</td></tr><tr><td>tasse iam desit; nec enim alia de re nunc ulla scribi potest</td><td></td></tr><tr><td>et de hac quid iam amplius inveniri potest? sed quoniam et </td><td></td></tr><tr><td>ingenium suppeditat (dico mehercule ut sentio) et amor, quo</td><td></td></tr><tr><td>et meum ingenium incitatur, perge, ut facis, et scribe quan-</td><td>5</td></tr><tr><td>tum potest. </td><td></td></tr><tr><td>  In Epirum quod me non invitas, comitem non molestum,</td><td></td></tr><tr><td>subirascor. sed vale. nam ut tibi ambulandum, ungendum,</td><td></td></tr><tr><td>sic mihi dormiendum. etenim litterae tuae mihi somnum</td><td></td></tr><tr><td>attulerunt.</td><td>10</td></tr>
        </table>