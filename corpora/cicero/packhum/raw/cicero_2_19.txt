<table>
          <script>targetHit=0;</script>
          <tr><td>  Vereor ne aut molestus sim vobis, iudices, aut ne ingeniis</td><td>82.1</td></tr><tr><td>vestris videar diffidere, si de tam perspicuis rebus diutius</td><td></td></tr><tr><td>disseram. Eruci criminatio tota, ut arbitror, dissoluta est;</td><td></td></tr><tr><td>nisi forte exspectatis ut illa diluam quae de peculatu ac de</td><td></td></tr><tr><td>eius modi rebus commenticiis inaudita nobis ante hoc</td><td>5</td></tr><tr><td>tempus ac nova obiecit; quae mihi iste visus est ex alia</td><td></td></tr><tr><td>oratione declamare quam in alium reum commentaretur;</td><td></td></tr><tr><td>ita neque ad crimen parricidi neque ad eum qui causam dicit</td><td></td></tr><tr><td>pertinebant; de quibus quoniam verbo arguit, verbo satis</td><td></td></tr><tr><td>est negare. Si quid est quod ad testis reservet, ibi quoque</td><td>10</td></tr><tr><td>nos, ut in ipsa causa, paratiores reperiet quam putabat. </td><td></td></tr><tr><td>  Venio nunc eo quo me non cupiditas ducit sed fides.</td><td>83.1</td></tr><tr><td>Nam si mihi liberet accusare, accusarem alios potius ex qui-</td><td></td></tr><tr><td>bus possem crescere; quod certum est non facere, dum</td><td></td></tr><tr><td>utrumvis licebit. Is enim mihi videtur amplissimus qui sua</td><td></td></tr><tr><td>virtute in altiorem locum pervenit, non qui ascendit per</td><td>5</td></tr><tr><td>alterius incommodum et calamitatem. Desinamus aliquando</td><td></td></tr><tr><td>ea scrutari quae sunt inania; quaeramus ibi maleficium ubi</td><td></td></tr><tr><td>et est et inveniri potest; iam intelleges, Eruci, certum</td><td></td></tr><tr><td>crimen quam multis suspicionibus coarguatur, tametsi neque</td><td></td></tr><tr><td>omnia dicam et leviter unum quidque tangam. Neque</td><td>10</td></tr><tr><td>enim id facerem, nisi necesse esset, et id erit signi me invi-</td><td></td></tr><tr><td>tum facere, quod non persequar longius quam salus huius et</td><td></td></tr><tr><td>mea fides postulabit.  </td><td></td></tr><tr><td>  Causam tu nullam reperiebas in Sex. Roscio; at ego in</td><td>84.1</td></tr><tr><td>T. Roscio reperio. Tecum enim mihi res est, T. Rosci,</td><td></td></tr><tr><td>quoniam istic sedes ac te palam adversarium esse profiteris.</td><td></td></tr><tr><td>De Capitone post viderimus, si, quem ad modum paratum</td><td></td></tr><tr><td>esse audio, testis prodierit; tum alias quoque suas palmas</td><td>5</td></tr><tr><td>cognoscet de quibus me ne audisse quidem suspicatur.</td><td></td></tr><tr><td>L. Cassius ille quem populus Romanus verissimum et</td><td></td></tr><tr><td>sapientissimum iudicem putabat identidem in causis quae-</td><td></td></tr><tr><td>rere solebat 'cui bono' fuisset. Sic vita hominum est ut ad</td><td></td></tr><tr><td>maleficium nemo conetur sine spe atque emolumento acce-</td><td>10</td></tr><tr><td>dere. Hunc quaesitorem ac iudicem fugiebant atque horre-</td><td>85.1</td></tr><tr><td>bant ei quibus periculum creabatur ideo quod, tametsi</td><td></td></tr><tr><td>veritatis erat amicus, tamen natura non tam propensus ad</td><td></td></tr><tr><td>misericordiam quam applicatus ad severitatem videbatur.</td><td></td></tr><tr><td>Ego, quamquam praeest huic quaestioni vir et contra auda-</td><td>5</td></tr><tr><td>ciam fortissimus et ab innocentia clementissimus, tamen</td><td></td></tr><tr><td>facile me paterer vel illo ipso acerrimo iudice quaerente vel</td><td></td></tr><tr><td>apud Cassianos iudices, quorum etiam nunc ei quibus causa</td><td></td></tr><tr><td>dicenda est nomen ipsum reformidant, pro Sex. Roscio dicere.</td><td></td></tr><tr><td>In hac enim causa cum viderent illos amplissimam pecuniam</td><td>86.1</td></tr><tr><td>possidere, hunc in summa mendicitate esse, illud quidem non</td><td></td></tr><tr><td>quaererent, cui bono fuisset, sed eo perspicuo crimen et su-</td><td></td></tr><tr><td>spicionem potius ad praedam adiungerent quam ad egestatem.</td><td></td></tr><tr><td>Quid si accedit eodem ut tenuis antea fueris? quid si ut</td><td>5</td></tr><tr><td>avarus? quid si ut audax? quid si ut illius qui occisus est</td><td></td></tr><tr><td>inimicissimus? num quaerenda &lt;causa&gt; quae te ad tantum</td><td></td></tr><tr><td>facinus adduxerit? Quid ergo horum negari potest? Tenui-</td><td></td></tr><tr><td>tas hominis eius modi est ut dissimulari non queat atque eo</td><td></td></tr><tr><td>magis eluceat quo magis occultatur. Avaritiam praefers qui </td><td>87.1</td></tr><tr><td>societatem coieris de municipis cognatique fortunis cum</td><td></td></tr><tr><td>alienissimo. Quam sis audax, ut alia obliviscar, hinc omnes</td><td></td></tr><tr><td>intellegere potuerunt quod ex tota societate, hoc est ex tot</td><td></td></tr><tr><td>sicariis, solus tu inventus es qui cum accusatoribus sederes</td><td>5</td></tr><tr><td>atque os tuum non modo ostenderes sed etiam offerres.</td><td></td></tr><tr><td>Inimicitias tibi fuisse cum Sex. Roscio et magnas rei fami-</td><td></td></tr><tr><td>liaris controversias concedas necesse est. Restat, iudices,</td><td>88.1</td></tr><tr><td>ut hoc dubitemus, uter potius Sex. Roscium occiderit, is ad</td><td></td></tr><tr><td>quem morte eius divitiae venerint, an is ad quem mendicitas,</td><td></td></tr><tr><td>is qui antea tenuis fuerit, an is qui postea factus sit egen-</td><td></td></tr><tr><td>tissimus, is qui ardens avaritia feratur infestus in suos, an is</td><td>5</td></tr><tr><td>qui semper ita vixerit ut quaestum nosset nullum, fructum</td><td></td></tr><tr><td>autem eum solum quem labore peperisset, is qui omnium</td><td></td></tr><tr><td>sectorum audacissimus sit, an is qui propter fori iudiciorum-</td><td></td></tr><tr><td>que insolentiam non modo subsellia verum etiam urbem</td><td></td></tr><tr><td>ipsam reformidet, postremo, iudices, id quod ad rem mea</td><td>10</td></tr><tr><td>sententia maxime pertinet, utrum inimicus potius an filius. </td><td></td></tr>
        </table>