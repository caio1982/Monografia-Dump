<table>
          <script>targetHit=0;</script>
          <tr><td>  Quae autem istae imagines vestrae aut unde? a De-</td><td>1.107.4</td></tr><tr><td>mocrito omnino haec licentia; sed et ille reprehensus a</td><td>5</td></tr><tr><td>multis est, nec vos exitum reperitis, totaque res vacil-</td><td></td></tr><tr><td>lat et claudicat. nam quid est quod minus probari pos-</td><td></td></tr><tr><td>sit, omnium in me incidere imagines, Homeri Archi-</td><td></td></tr><tr><td>lochi Romuli Numae Pythagorae Platonis—nec ea</td><td></td></tr><tr><td>forma qua illi fuerunt: quo modo illi ergo? et quorum</td><td>10</td></tr><tr><td>imagines: Orpheum poetam docet Aristoteles numquam</td><td></td></tr><tr><td>fuisse, et hoc Orphicum carmen Pythagorei ferunt cuius-</td><td></td></tr><tr><td>dam fuisse Cerconis; at Orpheus, id est imago eius ut</td><td></td></tr><tr><td>vos vultis, in animum meum saepe incurrit. Quid quod</td><td>108.1</td></tr><tr><td>eiusdem hominis in meum aliae aliae in tuum; quid</td><td></td></tr><tr><td>quod earum rerum quae numquam omnino fuerunt ne-</td><td></td></tr><tr><td>que esse potuerunt, ut Scyllae ut Chimaerae; quid quod</td><td></td></tr><tr><td>hominum locorum urbium earum quas numquam vidi-</td><td>5</td></tr><tr><td>mus; quid quod simul ac mihi collibitum est praesto</td><td></td></tr><tr><td>est imago; quid quod etiam ad dormientem veniunt</td><td></td></tr><tr><td>invocatae. tota res Vellei nugatoria est. Vos autem non</td><td></td></tr><tr><td>modo oculis imagines sed etiam animis inculcatis: tan-</td><td></td></tr><tr><td>ta est inpunitas garriendi. At quam licenter. &quot;Fluen-</td><td>109.1</td></tr><tr><td>tium frequenter transitio fit visionum, ut e multis una </td><td></td></tr><tr><td>videatur.&quot; Puderet me dicere non intellegere, si vos ipsi</td><td></td></tr><tr><td>intellegeretis qui ista defenditis. quo modo enim pro-</td><td></td></tr><tr><td>bas continenter imagines ferri, aut si continenter, quo</td><td>5</td></tr><tr><td>modo aeterne? &quot;Innumerabilitas&quot; inquit &quot;suppeditat</td><td></td></tr><tr><td>atomorum&quot;. Num eadem ergo ista faciet ut sint omnia</td><td></td></tr><tr><td>sempiterna? Confugis ad aequilibritatem (sic enim</td><td></td></tr><tr><td>ἰσονομίαν si placet appellemus) et ais, quoniam sit</td><td></td></tr><tr><td>natura mortalis, inmortalem etiam esse oportere. isto</td><td>10</td></tr><tr><td>modo, quoniam homines mortales sunt, sint aliqui in-</td><td></td></tr><tr><td>mortales, et quoniam nascuntur in terra, nascantur in</td><td></td></tr><tr><td>aqua. &quot;Et quia sunt quae interimant, sint quae con-</td><td></td></tr><tr><td>servent.&quot; Sint sane, sed ea conservent quae sunt; deos</td><td></td></tr><tr><td>istos esse non sentio. Omnis tamen ista rerum effigies</td><td>110.1</td></tr><tr><td>ex individuis quo modo corporibus oritur? quae etiam</td><td></td></tr><tr><td>si essent, quae nulla sunt, pellere sepse et agitari inter</td><td></td></tr><tr><td>se concursu fortasse possent, formare figurare colorare</td><td></td></tr><tr><td>animare non possent. Nullo igitur modo inmortalem</td><td>5</td></tr><tr><td>deum efficitis. </td><td></td></tr>
        </table>