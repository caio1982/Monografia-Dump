<table>
          <script>targetHit=0;</script>
          <tr><td>  Iam vero, iudices, si Siculorum fortunas neglegitis, si</td><td>2.3.122.1</td></tr><tr><td>quem ad modum socii populi Romani a magistratibus</td><td></td></tr><tr><td>nostris tractentur non laboratis, at vos communem populi</td><td></td></tr><tr><td>Romani causam suscipite atque defendite. Eiectos ara-</td><td></td></tr><tr><td>tores esse dico, agros vectigalis vexatos atque exinanitos a</td><td>5</td></tr><tr><td>Verre, populatam vastatamque provinciam: haec omnia</td><td></td></tr><tr><td>doceo litteris civitatum, ostendo testimoniis et publicis</td><td></td></tr><tr><td>honestissimarum civitatum et privatis primariorum virorum.</td><td></td></tr><tr><td>Quid vultis amplius? Num exspectatis dum L. Metellus, is</td><td></td></tr><tr><td>qui multos in istum testis imperio et potestate deterruit,</td><td>10</td></tr><tr><td>idem absens de istius scelere, improbitate, audacia testi-</td><td></td></tr><tr><td>monium dicat? Non opinor. At is optime qui successit</td><td></td></tr><tr><td>isti potuit cognoscere. Ita est; verum amicitia impeditur.</td><td></td></tr><tr><td>At debet vos certiores facere quo pacto se habeat provincia.</td><td></td></tr><tr><td>Debet; verum tamen non cogitur. Num quis in Verrem</td><td>123.1</td></tr><tr><td>L. Metelli testimonium requirit? Nemo. Num quis po-</td><td></td></tr><tr><td>stulat? Non opinor. Quid? si testimonio L. Metelli ac</td><td></td></tr><tr><td>litteris haec omnia vera esse docebo, quid dicetis? utrum</td><td></td></tr><tr><td>Metellum falsum scribere an amicum laedendi esse cupidum,</td><td>5</td></tr><tr><td>an praetorem quem ad modum provincia adflicta sit nescire?</td><td></td></tr><tr><td>Recita litteras L. Metelli, quas ad Cn. Pompeium et M.</td><td></td></tr><tr><td>Crassum consules, quas ad M. Mummium praetorem, quas</td><td></td></tr><tr><td>ad quaestores urbanos misit. <span class="caps">Epistvla L. Metelli.</span></td><td></td></tr><tr><td><span class="caps">Decvmas frvmenti lege Hieronica vendidi.</span> Cum</td><td>10</td></tr><tr><td>scribit se lege Hieronica vendidisse, quid scribit? Ita se</td><td></td></tr><tr><td>vendidisse ut omnis praeter Verrem. Cum scribit se lege</td><td></td></tr><tr><td>Hieronica vendidisse, quid scribit? Se per istum erepta</td><td></td></tr><tr><td>Siculis maiorum nostrorum beneficia, ius ipsorum, con-</td><td></td></tr><tr><td>dicionem societatis, amicitiae, foederum reddidisse. Dicit</td><td>15</td></tr><tr><td>quanti cuiusque agri decumas vendiderit; deinde quid </td><td></td></tr><tr><td>scribit? Recita de epistula reliqua. <span class="caps">Svmma vi data est a</span></td><td>124.1</td></tr><tr><td><span class="caps">me opera vt qvam plvrimo decvmas venderem.</span> Cur</td><td></td></tr><tr><td>igitur, Metelle, non ita magno vendidisti? Quia desertas</td><td></td></tr><tr><td>arationes, inanis agros, provinciam miseram perditamque</td><td></td></tr><tr><td>offendisti. Quid? id ipsum quod satum est qua ratione</td><td>5</td></tr><tr><td>quisquam qui sereret inventus est? Recita. Litteras ait</td><td></td></tr><tr><td>se misisse et confirmasse, suam se interposuisse auctori-</td><td></td></tr><tr><td>tatem; tantum modo aratoribus Metellus obsides non dedit</td><td></td></tr><tr><td>se in nulla re Verri similem futurum. At quid est tandem</td><td></td></tr><tr><td>in quo se elaborasse dicit? Recita. <span class="caps">Vt aratores, qvi</span></td><td>10</td></tr><tr><td><span class="caps">reliqvi erant, qvam plvrimvm sererent.</span> Qui reliqui?</td><td></td></tr><tr><td>quid hoc est 'reliqui'? quo ex bello, qua ex vastitate?</td><td></td></tr><tr><td>Quaenam in Sicilia tanta clades aut quod bellum tam</td><td></td></tr><tr><td>diuturnum, tam calamitosum te praetore versatum est ut is</td><td></td></tr><tr><td>qui tibi successerit 'reliquos' aratores collegisse et recreasse</td><td>15</td></tr><tr><td>videatur? </td><td></td></tr>
        </table>