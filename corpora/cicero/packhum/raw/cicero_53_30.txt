<table>
          <script>targetHit=0;</script>
          <tr><td>  Praeterea cum fato omnia fiant, id quod alio loco</td><td>1.127.1</td></tr><tr><td>ostendetur, si quis mortalis possit esse, qui conliga-</td><td></td></tr><tr><td>tionem causarum omnium perspiciat animo, nihil eum</td><td></td></tr><tr><td>profecto fallat. Qui enim teneat causas rerum futu-</td><td></td></tr><tr><td>rarum, idem necesse est omnia teneat, quae futura</td><td>5</td></tr><tr><td>sint. Quod cum nemo facere nisi deus possit, relin-</td><td></td></tr><tr><td>quendum est homini, ut signis quibusdam consequen-</td><td></td></tr><tr><td>tia declarantibus futura praesentiat. Non enim illa,</td><td></td></tr><tr><td>quae futura sunt, subito exsistunt, sed est quasi ru-</td><td></td></tr><tr><td>dentis explicatio sic traductio temporis nihil novi effi-</td><td>10</td></tr><tr><td>cientis et primum quidque replicantis. Quod et ii</td><td></td></tr><tr><td>vident, quibus naturalis divinatio data est, et ii, qui-</td><td></td></tr><tr><td>bus cursus rerum observando notatus est. Qui etsi</td><td></td></tr><tr><td>causas ipsas non cernunt, signa tamen causarum et</td><td></td></tr><tr><td>notas cernunt; ad quas adhibita memoria et diligentia</td><td>15</td></tr><tr><td>et monumentis superiorum efficitur ea divinatio, quae</td><td></td></tr><tr><td>artificiosa dicitur, extorum, fulgorum, ostentorum si-</td><td></td></tr><tr><td>gnorumque caelestium. Non est igitur, ut mirandum</td><td>128.1</td></tr><tr><td>sit ea praesentiri a divinantibus, quae nusquam sint; </td><td></td></tr><tr><td>sunt enim omnia, sed tempore absunt. Atque ut in</td><td></td></tr><tr><td>seminibus vis inest earum rerum, quae ex iis progi-</td><td></td></tr><tr><td>gnuntur, sic in causis conditae sunt res futurae, quas</td><td>5</td></tr><tr><td>esse futuras aut concitata mens aut soluta somno</td><td></td></tr><tr><td>cernit aut ratio aut coniectura praesentit. Atque ut</td><td></td></tr><tr><td>ii, qui solis et lunae reliquorumque siderum ortus,</td><td></td></tr><tr><td>obitus motusque cognorunt, quo quidque tempore eo-</td><td></td></tr><tr><td>rum futurum sit, multo ante praedicunt, sic, qui cur-</td><td>10</td></tr><tr><td>sum rerum eventorumque consequentiam diuturnitate</td><td></td></tr><tr><td>pertractata notaverunt, aut semper aut, si id difficile</td><td></td></tr><tr><td>est, plerumque, quodsi ne id quidem conceditur, non</td><td></td></tr><tr><td>numquam certe, quid futurum sit, intellegunt. Atque</td><td></td></tr><tr><td>haec quidem et quaedam eiusdem modi argumenta,</td><td>15</td></tr><tr><td>cur sit divinatio, ducuntur a fato. </td><td></td></tr>
        </table>