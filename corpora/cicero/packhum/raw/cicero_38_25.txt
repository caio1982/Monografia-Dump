<table>
          <script>targetHit=0;</script>
          <tr><td>  Ex rationis autem et firmamenti con-</td><td>104.1</td></tr><tr><td>flictione et quasi concursu quaestio exoritur quae-</td><td></td></tr><tr><td>dam quam disceptationem voco: in qua quid veniat</td><td></td></tr><tr><td>in iudicium et de quo disceptetur quaeri solet. Nam</td><td></td></tr><tr><td>prima adversariorum contentio diffusam habet quaes-</td><td>5</td></tr><tr><td>tionem; ut in coniectura, ceperitne pecunias</td><td></td></tr><tr><td>Decius; in definitione, minueritne maiestatem </td><td></td></tr><tr><td>Norbanus; in aequitate, iurene occiderit Opimius</td><td></td></tr><tr><td>Gracchum. Haec, quae primam contentionem</td><td></td></tr><tr><td>habent ex arguendo et resistendo, lata, ut dixi, et</td><td>10</td></tr><tr><td>fusa sunt; rationum et firmamentorum contentio</td><td></td></tr><tr><td>adducit in angustum disceptationem. Ea in coniec-</td><td></td></tr><tr><td>tura nulla est; nemo enim eius quod negat factum</td><td></td></tr><tr><td>rationem aut potest aut debet aut solet reddere.</td><td></td></tr><tr><td>Itaque in his causis eadem et prima quaestio, et</td><td>15</td></tr><tr><td>disceptatio est extrema. In illis autem ubi ita</td><td>105.1</td></tr><tr><td>dicitur: 'Non minuit maiestatem quod egit de</td><td></td></tr><tr><td>Caepione turbulentius; populi enim Romani dolor</td><td></td></tr><tr><td>iustus vim illam excitavit, non tribuni actio; maiestas</td><td></td></tr><tr><td>autem, quoniam est magnitudo quaedam, populi</td><td>5</td></tr><tr><td>Romani in eius potestate ac iure retinendo aucta</td><td></td></tr><tr><td>est potius quam diminuta,' et ubi ita refertur:</td><td></td></tr><tr><td>'Maiestas est in imperii atque in nominis populi</td><td></td></tr><tr><td>Romani dignitate, quam minuit is qui per vim</td><td></td></tr><tr><td>multitudinis rem ad seditionem vocavit,' exsistit illa</td><td>10</td></tr><tr><td>disceptatio, minueritne maiestatem qui voluntate</td><td></td></tr><tr><td>populi Romani rem gratam et aequam per vim egerit.</td><td></td></tr><tr><td>In eis autem causis ubi aliquid recte factum aut</td><td>106.1</td></tr><tr><td>concedendum esse defenditur, cum est facti subiecta</td><td></td></tr><tr><td>ratio, sicut ab Opimio: 'Iure feci, salutis omnium</td><td></td></tr><tr><td>et conservandae reipublicae causa,' relatumque est</td><td></td></tr><tr><td>ab Decio: 'Ne sceleratissimum quidem civem sine</td><td>5</td></tr><tr><td>iudicio iure ullo necare potuisti,' oritur illa dis- </td><td></td></tr><tr><td>ceptatio: potueritne recte salutis reipublicae causa</td><td></td></tr><tr><td>civem eversorem civitatis indemnatum necare. Ita</td><td></td></tr><tr><td>disceptationes eae quae in his controversiis oriuntur</td><td></td></tr><tr><td>quae sunt certis personis et temporibus notatae fiunt</td><td>10</td></tr><tr><td>rursus infinitae detractis et temporibus et personis, et</td><td></td></tr><tr><td>rursum ad consultationis formam rationemque revo-</td><td></td></tr><tr><td>cantur. Sed in gravissimis firmamentis etiam</td><td>107.1</td></tr><tr><td>illa ponenda sunt, si qua ex scripto legis aut testa-</td><td></td></tr><tr><td>menti aut verborum ipsius iudicii aut alicuius stipu-</td><td></td></tr><tr><td>lationis aut cautionis opponuntur defensioni con-</td><td></td></tr><tr><td>traria. Ac ne hoc quidem genus in eas causas</td><td>5</td></tr><tr><td>incurrit quae coniectura continentur; quod enim</td><td></td></tr><tr><td>factum negatur, id argui non potest scripto. Ne in</td><td></td></tr><tr><td>definitionem quidem venit genere scripti ipsius;</td><td></td></tr><tr><td>nam etiamsi verbum aliquod de scripto definiendum</td><td></td></tr><tr><td>est quam vim habeat, ut cum ex testamentis quid</td><td>10</td></tr><tr><td>sit penus aut cum ex lege praedii quaeritur quae</td><td></td></tr><tr><td>sint ruta caesa, non scripti genus sed verbi inter-</td><td></td></tr><tr><td>pretatio controversiam parit. Cum autem aut</td><td>108.1</td></tr><tr><td>plura significantur scripto propter verbi aut ver-</td><td></td></tr><tr><td>borum ambiguitatem, ut liceat ei qui contra dicat</td><td></td></tr><tr><td>eo trahere significationem scripti quo expediat ac</td><td></td></tr><tr><td>velit, aut, si ambigue scriptum non sit, vel a verbis</td><td>5</td></tr><tr><td>voluntatem et sententiam scriptoris abducere vel</td><td></td></tr><tr><td>alio se eadem de re contrarie scripto defendere,</td><td></td></tr><tr><td>tum disceptatio ex scripti contentione exsistit, ut </td><td></td></tr><tr><td>in ambiguis disceptetur quid maxime significetur,</td><td></td></tr><tr><td>in scripti sententiaeque contentione, utrum potius</td><td>10</td></tr><tr><td>sequatur iudex, in contrariis scriptis, utrum magis</td><td></td></tr><tr><td>sit comprobandum. </td><td></td></tr>
        </table>