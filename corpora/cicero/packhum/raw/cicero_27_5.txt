<table>
          <script>targetHit=0;</script>
          <tr><td>  Aude nunc, o furia, de tuo dicere! cuius fuit initium ludi</td><td>8.1</td></tr><tr><td>compitalicii tum primum facti post L. Iulium et C. Marcium</td><td></td></tr><tr><td>consules contra auctoritatem huius ordinis; quos Q. Me-</td><td></td></tr><tr><td>tellus—facio iniuriam fortissimo viro mortuo, qui illum cuius</td><td></td></tr><tr><td>paucos paris haec civitas tulit cum hac importuna belua</td><td>5</td></tr><tr><td>conferam—sed ille designatus consul, cum quidam tribunus</td><td></td></tr><tr><td>pl. suo auxilio magistros ludos contra senatus consultum</td><td></td></tr><tr><td>facere iussisset, privatus fieri vetuit atque id quod nondum</td><td></td></tr><tr><td>potestate poterat obtinuit auctoritate. Tu, cum in Kalendas</td><td></td></tr><tr><td>Ianuarias compitaliorum dies incidisset, Sex. Clodium, qui</td><td>10</td></tr><tr><td>numquam antea praetextatus fuisset, ludos facere et prae-</td><td></td></tr><tr><td>textatum volitare passus es, hominem impurum ac non</td><td></td></tr><tr><td>modo facie sed etiam oculo tuo dignissimum. Ergo his</td><td>9.1</td></tr><tr><td>fundamentis positis consulatus tui triduo post inspectante</td><td></td></tr><tr><td>et tacente te a fatali portento prodigioque rei publicae lex</td><td></td></tr><tr><td>Aelia et Fufia eversa est, propugnacula murique tranquilli-</td><td></td></tr><tr><td>tatis atque oti; conlegia non ea solum quae senatus sustu-</td><td>5</td></tr><tr><td>lerat restituta, sed innumerabilia quaedam nova ex omni</td><td></td></tr><tr><td>faece urbis ac servitio concitata. Ab eodem homine in</td><td></td></tr><tr><td>stupris inauditis nefariisque versato vetus illa magistra</td><td></td></tr><tr><td>pudoris et modestiae censura sublata est, cum tu interim,</td><td></td></tr><tr><td>bustum rei publicae, qui te consulem tum Romae dicis </td><td>10</td></tr><tr><td>fuisse, verbo numquam significaris sententiam tuam tantis</td><td></td></tr><tr><td>in naufragiis civitatis. </td><td></td></tr><tr><td>  Nondum quae feceris, sed quae fieri passus sis, dico.</td><td>10.1</td></tr><tr><td>Neque vero multum interest, praesertim in consule, utrum</td><td></td></tr><tr><td>ipse perniciosis legibus, improbis contionibus rem publicam</td><td></td></tr><tr><td>vexet, an alios vexare patiatur. An potest ulla esse excusatio</td><td></td></tr><tr><td>non dicam male sentienti, sed sedenti, cunctanti, dormienti</td><td>5</td></tr><tr><td>in maximo rei publicae motu consuli? <span class="caps">c</span> prope annos</td><td></td></tr><tr><td>legem Aeliam et Fufiam tenueramus, <span class="caps">cccc</span> iudicium</td><td></td></tr><tr><td>notionemque censoriam. Quas leges ausus est non nemo</td><td></td></tr><tr><td>improbus, potuit quidem nemo convellere, quam potestatem</td><td></td></tr><tr><td>minuere, quo minus de moribus nostris quinto quoque anno</td><td>10</td></tr><tr><td>iudicaretur, nemo tam effuse petulans conatus est, haec</td><td></td></tr><tr><td>sunt, o carnifex! in prooemio sepulta consulatus tui. Per-</td><td>11.1</td></tr><tr><td>sequere continentis his funeribus dies. Pro Aurelio tribu-</td><td></td></tr><tr><td>nali ne conivente quidem te, quod ipsum esset scelus, sed</td><td></td></tr><tr><td>etiam hilarioribus oculis quam solitus eras intuente, dilectus</td><td></td></tr><tr><td>servorum habebatur ab eo qui nihil sibi umquam nec facere</td><td>5</td></tr><tr><td>nec pati turpe esse duxit. Arma in templo Castoris, o</td><td></td></tr><tr><td>proditor templorum omnium! vidente te constituebantur</td><td></td></tr><tr><td>ab eo latrone cui templum illud fuit te consule arx civium</td><td></td></tr><tr><td>perditorum, receptaculum veterum Catilinae militum, castel-</td><td></td></tr><tr><td>lum forensis latrocini, bustum legum omnium ac religionum.</td><td>10</td></tr><tr><td>Erat non solum domus mea sed totum Palatium senatu,</td><td></td></tr><tr><td>equitibus Romanis, civitate omni, Italia cuncta refertum,</td><td></td></tr><tr><td>cum tu non modo ad eum—mitto enim domestica, quae</td><td></td></tr><tr><td>negari possunt; haec commemoro quae sunt palam—non</td><td></td></tr><tr><td>modo, inquam, ad eum cui primam comitiis tuis dederas </td><td>15</td></tr><tr><td>tabulam praerogativae, quem in senatu sententiam rogabas</td><td></td></tr><tr><td>tertium, numquam aspirasti, sed omnibus consiliis quae ad</td><td></td></tr><tr><td>me opprimendum parabantur non interfuisti solum verum</td><td></td></tr><tr><td>etiam crudelissime praefuisti. </td><td></td></tr>
        </table>