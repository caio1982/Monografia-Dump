<table>
          <script>targetHit=0;</script>
          <tr class="title first last  "><td>CICERO ATTICO SAL.</td><td></td></tr><tr><td>Quod tibi superioribus litteris promiseram, fore ut opus exsta-</td><td>2.6.1.1</td></tr><tr><td>ret huius peregrinationis, nihil iam magno opere confirmo;</td><td></td></tr><tr><td>sic enim sum complexus otium ut ab eo divelli non queam.</td><td></td></tr><tr><td>itaque aut libris me delecto, quorum habeo Anti festivam</td><td></td></tr><tr><td>copiam, aut fluctus numero (nam ad lacertas captandas tem-</td><td>5</td></tr><tr><td>pestates non sunt idoneae); a scribendo prorsus abhorret</td><td></td></tr><tr><td>animus. etenim γεωγραφικὰ quae constitueram magnum opus</td><td></td></tr><tr><td>est. ita valde Eratosthenes, quem mihi proposueram, a</td><td></td></tr><tr><td>Serapione et ab Hipparcho reprehenditur. quid censes si</td><td></td></tr><tr><td>Tyrannio accesserit? et hercule sunt res difficiles ad explican-</td><td>10</td></tr><tr><td>dum et ὁμοειδεῖς nec tam possunt ἀνθηρογραφεῖσθαι quam</td><td></td></tr><tr><td>videbantur et, quod caput est, mihi quaevis satis iusta causa</td><td></td></tr><tr><td>cessandi est; qui etiam dubitem an hic Anti considam et hoc</td><td></td></tr><tr><td>tempus omne consumam, ubi quidem ego mallem duumvirum</td><td></td></tr><tr><td>quam Romae fuisse. tu vero sapientior Buthroti domum</td><td>2.1</td></tr><tr><td>parasti. sed, mihi crede, proxima est illi municipio haec </td><td></td></tr><tr><td>Antiatium civitas. esse locum tam prope Romam ubi multi</td><td></td></tr><tr><td>sint qui Vatinium numquam viderint, ubi nemo sit praeter me</td><td></td></tr><tr><td>qui quemquam ex viginti viris vivum et salvum velit, ubi me</td><td>5</td></tr><tr><td>interpellet nemo, diligant omnes! hic, hic nimirum πολιτευτέον.</td><td></td></tr><tr><td>nam istic non solum non licet sed etiam taedet. itaque ἀνέκ-</td><td></td></tr><tr><td>δοτα a nobis, quae tibi uni legamus, Theopompio genere aut</td><td></td></tr><tr><td>etiam asperiore multo pangentur. neque aliud iam quicquam</td><td></td></tr><tr><td>πολιτεύομαι nisi odisse improbos, et id ipsum nullo cum sto-</td><td>10</td></tr><tr><td>macho sed potius cum aliqua †scribendi† voluptate. </td><td></td></tr><tr><td>  Sed ut ad rem, scripsi ad quaestores urbanos de Quinti fratris</td><td></td></tr><tr><td>negotio. vide quid narrent, ecquae spes sit denari an cistophoro</td><td></td></tr><tr><td>Pompeiano iaceamus. praeterea de muro statue quid faciendum</td><td></td></tr><tr><td>sit. aliud quid? etiam: quando te proficisci istinc putes fac ut</td><td>15</td></tr><tr><td>sciam.</td><td></td></tr>
        </table>