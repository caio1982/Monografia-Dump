<table>
          <script>targetHit=0;</script>
          <tr><td>  Atque ego in summo oratore fingendo talem in-</td><td>7.1</td></tr><tr><td>formabo qualis fortasse nemo fuit. non enim quaero</td><td></td></tr><tr><td>quis fuerit, sed quid sit illud quo nihil possit esse</td><td></td></tr><tr><td>praestantius, quod in perpetuitate dicendi non saepe</td><td></td></tr><tr><td>atque haud scio an nunquam, in aliqua autem parte</td><td>5</td></tr><tr><td>eluceat aliquando, idem apud alios densius apud alios</td><td></td></tr><tr><td>fortasse rarius. sed ego sic statuo, nihil esse in ullo</td><td>8.1</td></tr><tr><td>genere tam pulchrum, quo non pulchrius id sit unde</td><td></td></tr><tr><td>illud ut ex ore aliquo quasi imago exprimatur. quod</td><td></td></tr><tr><td>neque oculis neque auribus neque ullo sensu percipi</td><td></td></tr><tr><td>potest, cogitatione tamen et mente complectimur.</td><td>5</td></tr><tr><td>itaque et Phidiae simulacris quibus nihil in illo</td><td></td></tr><tr><td>genere perfectius videmus et iis picturis quas nominavi</td><td></td></tr><tr><td>cogitare tamen possumus pulchriora. nec vero ille</td><td>9.1</td></tr><tr><td>artifex cum faceret Iovis formam aut Minervae, con-</td><td></td></tr><tr><td>templabatur aliquem e quo similitudinem duceret, sed</td><td></td></tr><tr><td>ipsius in mente insidebat species pulchritudinis eximia</td><td></td></tr><tr><td>quaedam, quam intuens in eaque defixus ad illius</td><td>5</td></tr><tr><td>similitudinem artem et manum dirigebat. ut igitur</td><td></td></tr><tr><td>in formis et figuris est aliquid perfectum et excellens,</td><td></td></tr><tr><td>cuius ad cogitatam speciem imitando referuntur ea</td><td></td></tr><tr><td>quae sub oculos ipsa non cadunt, sic perfectae elo-</td><td></td></tr><tr><td>quentiae speciem animo videmus, effigiem auribus</td><td>10</td></tr><tr><td>quaerimus. has rerum formas appellat ἰδέας ille non</td><td>10.1</td></tr><tr><td>intellegendi solum sed etiam dicendi gravissimus</td><td></td></tr><tr><td>auctor et magister Plato easque gigni negat et ait</td><td></td></tr><tr><td>semper esse ac ratione et intellegentia contineri; cetera </td><td></td></tr><tr><td>nasci occidere, fluere labi nec diutius esse uno et</td><td>5</td></tr><tr><td>eodem statu. quicquid est igitur de quo ratione et</td><td></td></tr><tr><td>via disputetur, id est ad ultimam sui generis formam</td><td></td></tr><tr><td>speciemque redigendum. </td><td></td></tr>
        </table>