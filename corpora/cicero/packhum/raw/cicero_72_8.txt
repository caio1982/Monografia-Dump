<table>
          <script>targetHit=0;</script>
          <tr><td>  Atque is quidem, qui cuncta conposuit, constanter</td><td>47.1</td></tr><tr><td>in suo manebat statu; qui autem erant ab eo creati,</td><td></td></tr><tr><td>cum parentis ordinem cognovissent, hunc sequebantur.</td><td></td></tr><tr><td>Itaque cum accepissent inmortale principium mortalis</td><td></td></tr><tr><td>animantis, imitantes genitorem et effectorem sui par-</td><td>5</td></tr><tr><td>ticulas ignis et terrae et aquae et animae a mundo,</td><td></td></tr><tr><td>quas rursus redderent, mutuabantur easque inter se</td><td></td></tr><tr><td>copulabant haud isdem vinclis, quibus ipsi erant con-</td><td></td></tr><tr><td>ligati, sed talibus, quae cerni non possent propter</td><td></td></tr><tr><td>parvitatem, crebris quasi cuneolis inliquefactis unum</td><td>10</td></tr><tr><td>efficiebant ex omnibus corpus atque in eo influente</td><td></td></tr><tr><td>atque effluente animi divini ambitus inligabant. Ita-</td><td>48.1</td></tr><tr><td>que illi in flumen inmersi neque tenebant neque tene-</td><td></td></tr><tr><td>bantur, sed vi magna tum ferebant, tum ferebantur.</td><td></td></tr><tr><td>Ita totum animal movebatur illud quidem, sed in-</td><td></td></tr><tr><td>moderate et fortuito, ut sex motibus veheretur. Nam</td><td>5</td></tr><tr><td>et ante et pone et ad laevam et ad dextram et sur-</td><td></td></tr><tr><td>sum et deorsum, modo huc, modo illuc * * * </td><td></td></tr><tr><td>  Sed si in splendore consedit, tum vel eadem spe-</td><td>49.1</td></tr><tr><td>cies vel interdum inmutata redditur, cum ignis oculo-</td><td></td></tr><tr><td>rum cum eo igne, qui est ob os offusus, se confudit</td><td></td></tr><tr><td>et contulit. Dextra autem videntur, quae laeva sunt,</td><td></td></tr><tr><td>quia contrariis partibus oculorum contrarias partes </td><td>5</td></tr><tr><td>attingunt. Respondent autem dextera dexteris, laeva</td><td></td></tr><tr><td>laevis conversione luminum, cum ea inter se non</td><td></td></tr><tr><td>cohaerescunt. Id fit, cum speculorum levitas hinc</td><td></td></tr><tr><td>illincque altitudinem adsumpsit et ita dextera detrusit</td><td></td></tr><tr><td>in laevam partem oculorum laevaque in dexteram.</td><td>10</td></tr><tr><td>Supina etiam ora cernuntur depulsione luminum; quae</td><td></td></tr><tr><td>convertens inferiora reddit, quae sunt superiora. At-</td><td>50.1</td></tr><tr><td>que haec omnia ex eo genere sunt, quae rerum ad-</td><td></td></tr><tr><td>iuvant causas; quibus utitur ministeriis deus, cum</td><td></td></tr><tr><td>optimi speciem, quoad fieri potest, efficit. Sed existi-</td><td></td></tr><tr><td>mant plerique non haec adiuvantia causarum, sed has</td><td>5</td></tr><tr><td>ipsas esse omnium causas, quae vim habeant refrige-</td><td></td></tr><tr><td>randi calfaciendi, concrescendi liquendi, careant autem</td><td></td></tr><tr><td>omni intellegentia atque ratione, quae nisi in animo</td><td></td></tr><tr><td>nulla alia in natura reperiantur. Animus autem sen-</td><td></td></tr><tr><td>sum omnem effugit oculorum; at ignis, &lt;anima,&gt; aqua,</td><td>10</td></tr><tr><td>terra corpora sunt, eaque cernuntur. Illum autem,</td><td>51.1</td></tr><tr><td>qui intellegentiae sapientiaeque se amatorem profite-</td><td></td></tr><tr><td>tur, necesse est intellegentis sapientisque naturae pri-</td><td></td></tr><tr><td>mas causas conquirere, dein secundas earum rerum, quae</td><td></td></tr><tr><td>necessario movent alias, cum ipsae ab aliis moventur.</td><td>5</td></tr><tr><td>Quocirca nobis sic cerno esse faciendum, ut de utro-</td><td></td></tr><tr><td>que nos quidem dicamus genere causarum, separatim</td><td></td></tr><tr><td>autem de iis, quae cum intellegentia sunt efficientes</td><td></td></tr><tr><td>pulcherrimarum rerum atque optumarum, et de iis,</td><td></td></tr><tr><td>quae vacantes prudentia inconstantia perturbataque</td><td>10</td></tr><tr><td>efficiunt. Ac de oculorum quidem causis, ut haberent</td><td>52.1</td></tr><tr><td>eam vim, quam nunc habent, satis ferme esse dictum</td><td></td></tr><tr><td>puto. Maxuma autem eorum utilitas donata hominum</td><td></td></tr><tr><td>generi deorum munere deinceps explicetur. Rerum</td><td></td></tr><tr><td>enim optumarum cognitionem nobis oculi attulerunt.</td><td>5</td></tr><tr><td>Nam haec, quae est habita de universitate oratio a</td><td></td></tr><tr><td>nobis, haud umquam esset inventa, si neque sidera</td><td></td></tr><tr><td>neque sol neque caelum sub oculorum aspectum cadere</td><td></td></tr><tr><td>potuissent. Nunc vero dies noctesque oculis cognitae,</td><td></td></tr><tr><td>tum mensum annorumque conversiones et numerum</td><td>10</td></tr><tr><td>machinatae sunt et spatium temporis dimensae et ad </td><td></td></tr><tr><td>quaestionem totius naturae inpulerunt; quibus ex rebus</td><td></td></tr><tr><td>philosophiam adepti sumus, quo bono nullum opta-</td><td></td></tr><tr><td>bilius, nullum praestantius neque datum est morta-</td><td></td></tr><tr><td>lium generi deorum concessu atque munere neque</td><td>15</td></tr><tr><td>dabitur * * *</td><td></td></tr><tr class="title first last  citat"><td>Prisc<span class="snum">.</span> <span class="citref">GL</span> <span class="snum">3.463</span>K</td><td></td></tr><tr><td>Defenstrix </td><td>52(fr).17</td></tr>
        </table>