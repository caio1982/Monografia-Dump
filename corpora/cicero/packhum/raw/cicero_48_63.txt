<table>
          <script>targetHit=0;</script>
          <tr><td>  Est, ut dicis, inquam. sed tamen omne, quod de re</td><td>3.19.7</td></tr><tr><td>bona dilucide dicitur, mihi praeclare dici videtur. istius</td><td></td></tr><tr><td>modi autem res dicere ornate velle puerile est, plane</td><td></td></tr><tr><td>autem et perspicue expedire posse docti et intellegen-</td><td>10</td></tr><tr><td>tis viri. </td><td></td></tr><tr><td>  Progrediamur igitur, quoniam, inquit, ab his princi-</td><td>20.1</td></tr><tr><td>piis naturae discessimus, quibus congruere debent quae</td><td></td></tr><tr><td>sequuntur. sequitur autem haec prima divisio: Aestima-</td><td></td></tr><tr><td>bile esse dicunt—sic enim, ut opinor, appellemus—</td><td></td></tr><tr><td>id, quod aut ipsum secundum naturam sit aut tale quid</td><td>5</td></tr><tr><td>efficiat, ut selectione dignum propterea sit, quod ali-</td><td></td></tr><tr><td>quod pondus habeat dignum aestimatione, quam illi</td><td></td></tr><tr><td>ἀξίαν vocant, contraque inaestimabile, quod sit supe-</td><td></td></tr><tr><td>riori contrarium. initiis igitur ita constitutis, ut ea, quae</td><td></td></tr><tr><td>secundum naturam sunt, ipsa propter se sumenda sint</td><td>10</td></tr><tr><td>contrariaque item reicienda, primum est officium—id</td><td></td></tr><tr><td>enim appello καθῆκον—, ut se conservet in naturae</td><td></td></tr><tr><td>statu, deinceps ut ea teneat, quae secundum naturam</td><td></td></tr><tr><td>sint, pellatque contraria. qua inventa selectione et item</td><td></td></tr><tr><td>reiectione sequitur deinceps cum officio selectio, deinde</td><td>15</td></tr><tr><td>ea perpetua, tum ad extremum constans consentanea- </td><td></td></tr><tr><td>que naturae, in qua primum inesse incipit et intellegi,</td><td></td></tr><tr><td>quid sit, quod vere bonum possit dici. prima est enim</td><td>21.1</td></tr><tr><td>conciliatio hominis ad ea, quae sunt secundum naturam.</td><td></td></tr><tr><td>simul autem cepit intellegentiam vel notionem potius,</td><td></td></tr><tr><td>quam appellant ἔννοιαν illi, viditque rerum agendarum</td><td></td></tr><tr><td>ordinem et, ut ita dicam, concordiam, multo eam pluris</td><td>5</td></tr><tr><td>aestimavit quam omnia illa, quae prima dilexerat, atque</td><td></td></tr><tr><td>ita cognitione et ratione collegit, ut statueret in eo collo-</td><td></td></tr><tr><td>catum summum illud hominis per se laudandum et ex-</td><td></td></tr><tr><td>petendum bonum, quod cum positum sit in eo, quod</td><td></td></tr><tr><td>ὁμολογίαν Stoici, nos appellemus convenientiam, si</td><td>10</td></tr><tr><td>placet,—cum igitur in eo sit id bonum, quo omnia</td><td></td></tr><tr><td>referenda sint, honeste facta ipsumque honestum, quod</td><td></td></tr><tr><td>solum in bonis ducitur, quamquam post oritur, tamen</td><td></td></tr><tr><td>id solum vi sua et dignitate expetendum est; eorum</td><td></td></tr><tr><td>autem, quae sunt prima naturae, propter se nihil est</td><td>15</td></tr><tr><td>expetendum. cum vero illa, quae officia esse dixi, pro-</td><td>22.1</td></tr><tr><td>ficiscantur ab initiis naturae, necesse est ea ad haec</td><td></td></tr><tr><td>referri, ut recte dici possit omnia officia eo referri, ut</td><td></td></tr><tr><td>adipiscamur principia naturae, nec tamen ut hoc sit</td><td></td></tr><tr><td>bonorum ultimum, propterea quod non inest in primis</td><td>5</td></tr><tr><td>naturae conciliationibus honesta actio; consequens enim</td><td></td></tr><tr><td>est et post oritur, ut dixi. est tamen ea secundum na-</td><td></td></tr><tr><td>turam multoque nos ad se expetendam magis hor-</td><td></td></tr><tr><td>tatur quam superiora omnia. </td><td></td></tr>
        </table>