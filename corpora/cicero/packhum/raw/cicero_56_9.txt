<table>
          <script>targetHit=0;</script>
          <tr class="title first  date"><td>Dec<span class="snum">.</span> <span class="snum">54</span></td><td></td></tr><tr class="title last  "><td>M. CICERO S. D. LENTULO IMP.</td><td></td></tr><tr><td>Periucundae mihi fuerunt litterae tuae, quibus intellexi te</td><td>1.9.1.1</td></tr><tr><td>perspicere meam in te pietatem; quid enim dicam bene-</td><td></td></tr><tr><td>volentiam, cum illud ipsum gravissimum et sanctissimum</td><td></td></tr><tr><td>nomen pietatis levius mihi meritis erga me tuis esse videatur?</td><td></td></tr><tr><td>quod autem tibi grata mea erga te studia scribis esse, facis tu</td><td>5</td></tr><tr><td>quidem abundantia quadam amoris ut etiam grata sint ea</td><td></td></tr><tr><td>quae praetermitti sine nefario scelere non possunt. tibi autem</td><td></td></tr><tr><td>multo notior atque illustrior meus in te animus esset si hoc</td><td></td></tr><tr><td>tempore omni quo di&lt;i&gt;uncti fuimus et una et Romae</td><td></td></tr><tr><td>fuissemus. nam in eo ipso quod te ostendis esse facturum</td><td>2.1</td></tr><tr><td>quodque et in primis potes et ego a te vehementer exspecto,</td><td></td></tr><tr><td>in sententiis senatoriis et in omni actione atque admini-</td><td></td></tr><tr><td>stratione rei publicae [floruissemus], de qua ostendam</td><td></td></tr><tr><td>equidem paulo post qui sit meus sensus et status et rescribam</td><td>5</td></tr><tr><td>tibi ad ea quae quaeris—sed certe et ego te auctore amicissimo</td><td></td></tr><tr><td>ac sapientissimo et tu me consiliario fortasse non imperi-</td><td></td></tr><tr><td>tissimo, fideli quidem et benevolo certe, usus esses. quamquam</td><td></td></tr><tr><td>tua quidem causa te esse imperatorem provinciamque bene</td><td></td></tr><tr><td>gestis rebus cum exercitu victore obtinere, ut debeo, laetor;</td><td>10</td></tr><tr><td>sed certe qui tibi ex me fructus debentur eos uberiores et</td><td></td></tr><tr><td>praesentiores praesens capere potuisses, in iis vero ulciscendis</td><td></td></tr><tr><td>quos tibi partim inimicos esse intellegis propter tuam</td><td></td></tr><tr><td>propugnationem salutis meae, partim invidere propter illius</td><td></td></tr><tr><td>actionis amplitudinem et gloriam, mirificum me tibi comitem</td><td>15</td></tr><tr><td>praebuissem. quamquam ille perennis inimicus amicorum</td><td></td></tr><tr><td>suorum, qui tuis maximis beneficiis ornatus in te potissimum </td><td></td></tr><tr><td>fractam illam et debilitatam vim suam contulit, nostram</td><td></td></tr><tr><td>vicem ultus est ipse sese. ea est enim conatus quibus patefactis</td><td></td></tr><tr><td>nullam sibi in posterum non modo dignitatis sed ne libertatis</td><td>20</td></tr><tr><td>quidem partem reliquit. te autem, etsi mallem in meis rebus</td><td>3.1</td></tr><tr><td>expertum quam etiam in tuis, tamen in molestia gaudeo eam</td><td></td></tr><tr><td>fidem cognosse hominum non ita magna mercede quam ego</td><td></td></tr><tr><td>maximo dolore cognoram. </td><td></td></tr><tr><td>  De qua ratione tota iam videtur mihi exponendi tempus</td><td>5</td></tr><tr><td>dari ut tibi rescribam ad ea quae quaeris. certiorem te per</td><td>4.1</td></tr><tr><td>litteras scribis esse factum me cum Caesare et cum Appio</td><td></td></tr><tr><td>esse in gratia teque id non reprehendere adscribis; Vatinium</td><td></td></tr><tr><td>autem scire te velle ostendis quibus rebus adductus defen-</td><td></td></tr><tr><td>derim et laudarim. quod tibi ut planius exponam, altius paulo</td><td>5</td></tr><tr><td>rationem consiliorum meorum repetam necesse est. </td><td></td></tr><tr><td>  Ego me, Lentule, initio &lt;beneficio&gt; rerum atque actionum</td><td></td></tr><tr><td>tuarum non solum meis sed etiam rei publicae restitutum puta-</td><td></td></tr><tr><td>bam et, quoniam tibi incredibilem quendam amorem et omnia</td><td></td></tr><tr><td>in te ipsum summa ac singularia studia deberem, rei publicae,</td><td>10</td></tr><tr><td>quae te in me restituendo multum adiuvisset, eum certe me</td><td></td></tr><tr><td>animum merito ipsius debere arbitrabar quem antea tantum</td><td></td></tr><tr><td>modo communi officio civium, non aliquo erga me singulari</td><td></td></tr><tr><td>beneficio debitum praestitissem. hac me mente fuisse et</td><td></td></tr><tr><td>senatus ex me te consule audivit et tu in nostris sermonibus</td><td>15</td></tr><tr><td>collocutionibusque vidisti. etsi iam primis temporibus illis</td><td>5.1</td></tr><tr><td>multis rebus meus offendebatur animus, cum te agente de</td><td></td></tr><tr><td>reliqua nostra dignitate aut occulta non nullorum odia aut</td><td></td></tr><tr><td>obscura in me studia cernebam. nam neque de monumentis</td><td></td></tr><tr><td>meis ab iis adiutus es a quibus debuisti neque de vi nefaria</td><td>5</td></tr><tr><td>qua cum fratre eram domo expulsus neque hercule in iis</td><td></td></tr><tr><td>ipsis rebus quae, quamquam erant mihi propter rei familiaris </td><td></td></tr><tr><td>naufragia necessariae, tamen a me minimi putabantur, in</td><td></td></tr><tr><td>meis damnis ex auctoritate senatus sarciendis, eam volun-</td><td></td></tr><tr><td>tatem quam exspectaram praestiterunt. quae cum viderem</td><td>10</td></tr><tr><td>(neque erant obscura), non tamen tam acerba mihi haec</td><td></td></tr><tr><td>accidebant quam erant illa grata quae fecerant. </td><td></td></tr><tr><td>  Itaque, quamquam et Pompeio plurimum te quidem ipso</td><td>6.1</td></tr><tr><td>praedicatore ac teste debebam et eum non solum beneficio</td><td></td></tr><tr><td>sed amore etiam et perpetuo quodam iudicio meo diligebam,</td><td></td></tr><tr><td>tamen non reputans quid ille vellet in omnibus meis sen-</td><td></td></tr><tr><td>tentiis de re publica pristinis per&lt;ma&gt;nebam. ego sedente</td><td>7.1</td></tr><tr><td>Cn. Pompeio, cum ut laudaret P. Sestium introisset in urbem</td><td></td></tr><tr><td>dixissetque testis Vatinius me fortuna et felicitate C. Caesaris</td><td></td></tr><tr><td>commotum illi amicum esse coepisse, dixi me M. Bibuli</td><td></td></tr><tr><td>fortunam, quam ille adflictam putaret, omnium triumphis</td><td>5</td></tr><tr><td>victoriisque anteferre, dixique eodem teste alio loco eosdem</td><td></td></tr><tr><td>esse qui Bibulum exire domo prohibuissent et qui me</td><td></td></tr><tr><td>coegissent. tota vero interrogatio mea nihil habuit nisi</td><td></td></tr><tr><td>reprehensionem illius tribunatus. in qua omnia dicta sunt</td><td></td></tr><tr><td>libertate animoque maximo de vi, de auspiciis, de donatione</td><td>10</td></tr><tr><td>regnorum, neque vero hac in causa modo sed constanter</td><td></td></tr><tr><td>saepe in senatu. quin etiam Marcellino et Philippo consulibus</td><td>8.1</td></tr><tr><td>Non. Apr. mihi est senatus adsensus ut de agro Campano</td><td></td></tr><tr><td>frequenti senatu Id. Mai. referretur. num potui magis in</td><td></td></tr><tr><td>arcem illius causae invadere aut magis oblivisci temporum</td><td></td></tr><tr><td>meorum, meminisse actionum? </td><td>5</td></tr><tr><td>  Hac a me sententia dicta magnus animorum motus est</td><td></td></tr><tr><td>factus cum eorum quorum oportuit tum illorum etiam</td><td></td></tr><tr><td>quorum numquam putaram. nam hoc senatus consulto in</td><td>9.1</td></tr><tr><td>meam sententiam facto Pompeius, cum mihi nihil ostendisset</td><td></td></tr><tr><td>se esse offensum, in Sardiniam et in Africam profectus est</td><td></td></tr><tr><td>eoque itinere Lucam ad Caesarem venit. ibi multa de mea </td><td></td></tr><tr><td>sententia questus est Caesar, quippe qui etiam Ravennae</td><td>5</td></tr><tr><td>Crassum ante vidisset ab eoque in me esset incensus. sane</td><td></td></tr><tr><td>moleste Pompeium id ferre constabat; quod ego, cum audis-</td><td></td></tr><tr><td>sem ex aliis, maxime ex meo fratre cognovi. quem cum in</td><td></td></tr><tr><td>Sardinia Pompeius paucis post diebus quam Luca discesserat</td><td></td></tr><tr><td>convenisset, 'te' inquit 'ipsum cupio; nihil opportunius</td><td>10</td></tr><tr><td>potuit accidere. nisi cum Marco fratre diligenter egeris,</td><td></td></tr><tr><td>dependendum tibi est quod mihi pro illo spopondisti.' quid</td><td></td></tr><tr><td>multa? questus est graviter, sua merita commemoravit, quid</td><td></td></tr><tr><td>egisset saepissime de actis Caesaris cum ipso meo fratre</td><td></td></tr><tr><td>quidque sibi is de me recepisset in memoriam redegit seque</td><td>15</td></tr><tr><td>quae de mea salute egisset voluntate Caesaris egisse ipsum</td><td></td></tr><tr><td>meum fratrem testatus est. cuius causam dignitatemque</td><td></td></tr><tr><td>mihi ut commendaret, rogavit ut eam ne oppugnarem, si</td><td></td></tr><tr><td>nollem aut non possem tueri. </td><td></td></tr><tr><td>  Haec cum ad me frater pertulisset et cum tamen Pompeius</td><td>10.1</td></tr><tr><td>ad me cum mandatis Vibullium misisset ut integrum mihi</td><td></td></tr><tr><td>de causa Campana ad suum reditum reservarem, collegi ipse</td><td></td></tr><tr><td>me et cum ipsa quasi re publica collocutus sum, ut mihi tam</td><td></td></tr><tr><td>multa pro se perpesso atque perfuncto concederet ut officium</td><td>5</td></tr><tr><td>meum memoremque in bene meritos animum fidemque</td><td></td></tr><tr><td>fratris mei praestarem, eumque quem bonum civem semper</td><td></td></tr><tr><td>habuisset bonum virum esse pateretur. </td><td></td></tr><tr><td>  In illis autem meis actionibus sententiisque omnibus quae</td><td></td></tr><tr><td>Pompeium videbantur offendere certorum hominum, quos</td><td>10</td></tr><tr><td>iam debes suspicari, sermones referebantur ad me qui, cum</td><td></td></tr><tr><td>illa sentirent in re publica quae ego agebam semperque</td><td></td></tr><tr><td>sensissent, me tamen non satis facere Pompeio Caesaremque</td><td></td></tr><tr><td>inimicissimum mihi futurum gaudere se aiebant. erat hoc</td><td></td></tr><tr><td>mihi dolendum, sed multo illud magis, quod inimicum meum</td><td>15</td></tr><tr><td>(meum autem? immo vero legum, iudiciorum, oti, patriae,</td><td></td></tr><tr><td>bonorum omnium) sic amplexabantur, sic in manibus </td><td></td></tr><tr><td>habebant, sic fovebant, sic me praesente osculabantur, non</td><td></td></tr><tr><td>illi quidem ut mihi stomachum facerent, quem ego funditus</td><td></td></tr><tr><td>perdidi, sed certe ut facere se arbitrarentur. hic ego,</td><td>20</td></tr><tr><td>quantum humano consilio efficere potui, circumspectis rebus</td><td></td></tr><tr><td>meis omnibus rationibusque subductis summam feci cogi-</td><td></td></tr><tr><td>tationum mearum omnium; quam tibi, si potero, breviter</td><td></td></tr><tr><td>exponam. </td><td></td></tr><tr><td>  Ego, si ab improbis et perditis civibus rem publicam teneri</td><td>11.1</td></tr><tr><td>viderem, sicut et Cinnanis temporibus scimus et non nullis</td><td></td></tr><tr><td>aliis accidisse, non modo praemiis, quae apud me minimum</td><td></td></tr><tr><td>valent, sed ne periculis quidem compulsus ullis, quibus tamen</td><td></td></tr><tr><td>moventur etiam fortissimi viri, ad eorum causam me</td><td>5</td></tr><tr><td>adiungerem, ne si summa quidem eorum in me merita</td><td></td></tr><tr><td>constarent. cum autem in re publica Cn. Pompeius princeps</td><td></td></tr><tr><td>esset vir, is qui hanc potentiam et gloriam maximis in rem</td><td></td></tr><tr><td>publicam meritis praestantissimisque rebus gestis esset</td><td></td></tr><tr><td>consecutus cuiusque ego dignitatis ab adulescentia fautor, in</td><td>10</td></tr><tr><td>praetura autem et in consulatu adiutor etiam exstitissem,</td><td></td></tr><tr><td>cumque idem auctoritate et sententia per se, consiliis et</td><td></td></tr><tr><td>studiis tecum me adiuvisset meumque inimicum unum in</td><td></td></tr><tr><td>civitate haberet inimicum, non putavi famam inconstantiae</td><td></td></tr><tr><td>mihi pertimescendam si quibusdam in sententiis paulum me</td><td>15</td></tr><tr><td>immutassem meamque voluntatem ad summi viri de meque</td><td></td></tr><tr><td>optime meriti dignitatem adgregassem. </td><td></td></tr><tr><td>  In hac sententia complectendus erat mihi Caesar, ut vides,</td><td>12.1</td></tr><tr><td>in coniuncta et causa et dignitate. hic multum valuit cum</td><td></td></tr><tr><td>vetus amicitia, quam tu non ignoras mihi et Quinto fratri</td><td></td></tr><tr><td>cum Caesare fuisse, tum humanitas eius ac liberalitas brevi</td><td></td></tr><tr><td>tempore et litteris et officiis perspecta nobis et cognita.</td><td>5</td></tr><tr><td>vehementer etiam res ipsa publica me movit, quae mihi</td><td></td></tr><tr><td>videbatur contentionem, praesertim maximis rebus a Caesare </td><td></td></tr><tr><td>gestis, cum illis viris nolle fieri et ne fieret vehementer</td><td></td></tr><tr><td>recusare. gravissime autem me in hanc mentem impulit et</td><td></td></tr><tr><td>Pompei fides, quam de me Caesari dederat, et fratris mei,</td><td>10</td></tr><tr><td>quam Pompeio. </td><td></td></tr><tr><td>  Erant praeterea haec animadvertenda in civitate quae</td><td></td></tr><tr><td>sunt apud Platonem nostrum scripta divinitus, quales in re</td><td></td></tr><tr><td>publica principes essent talis reliquos solere esse civis.</td><td></td></tr><tr><td>tenebam memoria nobis consulibus ea fundamenta iacta iam</td><td>15</td></tr><tr><td>ex Kal. Ian. confirmandi senatus ut neminem mirari</td><td></td></tr><tr><td>oporteret Non. Dec. tantum vel animi fuisse in illo ordine</td><td></td></tr><tr><td>vel auctoritatis; idemque memineram nobis privatis usque</td><td></td></tr><tr><td>ad Caesarem et Bibulum consules, cum sententiae nostrae</td><td></td></tr><tr><td>magnum in senatu pondus haberent, unum fere sensum</td><td>20</td></tr><tr><td>fuisse bonorum omnium. postea, cum tu Hispaniam citeri-</td><td>13.1</td></tr><tr><td>orem cum imperio obtineres neque res publica consules</td><td></td></tr><tr><td>haberet sed mercatores provinciarum et seditionum servos</td><td></td></tr><tr><td>ac ministros, iecit quidam casus caput meum quasi certaminis</td><td></td></tr><tr><td>causa in mediam contentionem dissensionemque civilem. quo</td><td>5</td></tr><tr><td>in discrimine cum mirifica senatus, incredibilis Italiae totius,</td><td></td></tr><tr><td>singularis omnium bonorum consensio in me tuendo ex-</td><td></td></tr><tr><td>stitisset, non dicam quid acciderit (multorum est enim et</td><td></td></tr><tr><td>varia culpa), tantum dicam brevi, non mihi exercitum sed</td><td></td></tr><tr><td>duces defuisse. in quo, ut iam sit in iis culpa qui me non</td><td>10</td></tr><tr><td>defenderunt, non minor est in iis qui reliquerunt; et si</td><td></td></tr><tr><td>accusandi sunt si qui pertimuerunt, magis etiam repre-</td><td></td></tr><tr><td>hendendi si qui se timere simularunt. illud quidem certe</td><td></td></tr><tr><td>nostrum consilium iure laudandum est, qui meos civis et</td><td></td></tr><tr><td>a me conservatos et me servare cupientis spoliatos ducibus</td><td>15</td></tr><tr><td>servis armatis obici noluerim declararique maluerim quanta</td><td></td></tr><tr><td>vis esse potuisset in consensu bonorum, si iis pro me stante</td><td></td></tr><tr><td>pugnare licuisset, cum adflictum excitare potuissent; quorum </td><td></td></tr><tr><td>quidem animum tu non perspexisti solum, cum de me ageres,</td><td></td></tr><tr><td>sed etiam confirmasti atque tenuisti. qua in causa (non modo</td><td>14.1</td></tr><tr><td>non negabo sed etiam semper et meminero et praedicabo</td><td></td></tr><tr><td>libenter) usus es quibusdam nobilissimis hominibus fortiori-</td><td></td></tr><tr><td>bus in me restituendo quam fuerant idem in tenendo. qua</td><td></td></tr><tr><td>in sententia si constare voluissent, suam auctoritatem simul</td><td>5</td></tr><tr><td>cum salute mea reciperassent. recreati&lt;s&gt; enim boni&lt;s&gt;</td><td></td></tr><tr><td>viri&lt;s&gt; consulatu tuo et constantissimis atque optimis</td><td></td></tr><tr><td>actionibus tuis excitati&lt;s&gt;, Cn. Pompeio praesertim ad causam</td><td></td></tr><tr><td>adiuncto, cum etiam Caesar rebus maximis gestis singulari-</td><td></td></tr><tr><td>bus ornatus et novis honoribus ac iudiciis senatus ad</td><td>10</td></tr><tr><td>auctoritatem eius ordinis adiungeretur, nulli improbo civi</td><td></td></tr><tr><td>locus ad rem publicam violandam esse potuisset. </td><td></td></tr><tr><td>  Sed attende, quaeso, quae sint consecuta. primum illa</td><td>15.1</td></tr><tr><td>furia, &lt;ille fur&gt; muliebrium religionum, qui non pluris</td><td></td></tr><tr><td>fecerat Bonam Deam quam tris sorores, impunitatem est</td><td></td></tr><tr><td>illorum sententiis adsecutus qui, cum tribunus pl. poenas</td><td></td></tr><tr><td>a seditioso civi per bonos viros iudicio persequi vellet,</td><td>5</td></tr><tr><td>exemplum praeclarissimum in posterum vindicandae sedi-</td><td></td></tr><tr><td>tionis de re publica sustulerunt, idemque postea non meum</td><td></td></tr><tr><td>monumentum (non enim illae manubiae meae sed operis</td><td></td></tr><tr><td>locatio mea fuerat), monumentum vero senatus hostili nomine</td><td></td></tr><tr><td>et cruentis inustum litteris esse passi sunt. qui me homines</td><td>10</td></tr><tr><td>quod salvum esse voluerunt est mihi gratissimum; sed vellem</td><td></td></tr><tr><td>non solum salutis meae quem ad modum medici sed ut aliptae</td><td></td></tr><tr><td>etiam virium et coloris rationem habere voluissent. nunc, ut</td><td></td></tr><tr><td>Apelles Veneris caput et summa pectoris politissima arte</td><td></td></tr><tr><td>perfecit, reliquam partem corporis incohatam reliquit, sic</td><td>15</td></tr><tr><td>quidam homines in capite meo solum elaborarunt, reliquum</td><td></td></tr><tr><td>corpus imperfectum ac rude reliquerunt. </td><td></td></tr><tr><td>  In quo ego spem fefelli non modo invidorum sed etiam</td><td>16.1</td></tr><tr><td>inimicorum meorum, qui de uno acerrimo et fortissimo viro </td><td></td></tr><tr><td>meoque iudicio omnium magnitudine animi et constantia</td><td></td></tr><tr><td>praestantissimo, Q. Metello L. f., quondam falsam opinionem</td><td></td></tr><tr><td>acceperant, quem post reditum dictitant fracto animo et</td><td>5</td></tr><tr><td>demisso fuisse (est vero probandum, qui et summa voluntate</td><td></td></tr><tr><td>cesserit et egregia animi alacritate afuerit neque sane redire</td><td></td></tr><tr><td>curarit, eum ob id ipsum f&lt;r&gt;actum fuisse in quo cum omnis</td><td></td></tr><tr><td>homines tum M. illum Scaurum, singularem virum, constan-</td><td></td></tr><tr><td>tia et gravitate superasset!)—sed quod de illo acceperant aut</td><td>10</td></tr><tr><td>etiam suspicabantur de me idem cogitabant, abiectiore</td><td></td></tr><tr><td>animo me futurum, cum res publica maiorem etiam mihi</td><td></td></tr><tr><td>animum quam umquam habuissem daret cum declarasset</td><td></td></tr><tr><td>se non potuisse me uno civi carere cumque Metellum unius</td><td></td></tr><tr><td>tribuni pl. rogatio, me universa res publica duce senatu,</td><td>15</td></tr><tr><td>comitante Italia, promulgantibus omnibus &lt;paene magi-</td><td></td></tr><tr><td>stratibus&gt;, te ferente consule, comitiis centuriatis, cunctis</td><td></td></tr><tr><td>ordinibus hominibus incumbentibus, omnibus denique suis</td><td></td></tr><tr><td>viribus reciperavisset. </td><td></td></tr><tr><td>  Neque vero ego mihi postea quicquam adsumpsi neque</td><td>17.1</td></tr><tr><td>hodie adsumo quod quemquam malevolentissimum iure</td><td></td></tr><tr><td>possit offendere; tantum enitor ut neque amicis neque etiam</td><td></td></tr><tr><td>alienioribus opera, consilio, labore desim. hic meae vitae</td><td></td></tr><tr><td>cursus offendit eos fortasse qui splendorem et speciem huius</td><td>5</td></tr><tr><td>vitae intuentur, sollicitudinem autem et laborem perspicere</td><td></td></tr><tr><td>non possunt. illud vero non obscure queruntur, in meis</td><td></td></tr><tr><td>sententiis quibus ornem Caesarem quasi desciscere m&lt;e a&gt;</td><td></td></tr><tr><td>pristina causa. ego autem cum illa sequor quae paulo ante</td><td></td></tr><tr><td>proposui tum hoc non in postremis de quo coeperam</td><td>10</td></tr><tr><td>exponere. non offendes eundem bonorum sensum, Lentule,</td><td></td></tr><tr><td>quem reliquisti; qui confirmatus consulatu nostro, &lt;non&gt;</td><td></td></tr><tr><td>numquam postea interruptus, adflictus ante te consulem,</td><td></td></tr><tr><td>recreatus abs te, totus est nunc ab iis a quibus tuendus fuerat </td><td></td></tr><tr><td>derelictus. idque non solum fronte atque vultu, quibus</td><td>15</td></tr><tr><td>simulatio facillime sustinetur, declarant ii qui tum nostro</td><td></td></tr><tr><td>illo statu optimates nominabantur sed etiam sen&lt;tentia&gt;</td><td></td></tr><tr><td>su&lt;a&gt; saepe iam tabellaque docuerunt. </td><td></td></tr><tr><td>  Itaque tota iam sapientium civium, qualem me et esse et</td><td>18.1</td></tr><tr><td>numerari volo, et sententia et voluntas mutata esse debet. id</td><td></td></tr><tr><td>enim iubet idem ille Plato, quo ego vehementer auctore</td><td></td></tr><tr><td>moveor, tantum contendere in re publica quantum probare</td><td></td></tr><tr><td>tuis civibus possis; vim neque parenti nec patriae adferre opor-</td><td>5</td></tr><tr><td>tere. atque hanc quidem ille causam sibi ait non attingendae</td><td></td></tr><tr><td>rei publicae fuisse, quod, cum offendisset populum Atheni-</td><td></td></tr><tr><td>ensem prope iam desipientem senectute cumque eum nec per-</td><td></td></tr><tr><td>suadendo nec cogendo regi [posse] vidisset, cum persuaderi</td><td></td></tr><tr><td>posse diffideret, cogi fas esse non arbitraretur. mea ratio fuit</td><td>10</td></tr><tr><td>alia, quod neque desipiente populo nec integra re mihi</td><td></td></tr><tr><td>ad consulendum capesseremne rem publicam implicatus</td><td></td></tr><tr><td>tenebar; sed laetatus tamen sum quod mihi liceret in eadem</td><td></td></tr><tr><td>causa et mihi utilia et cuivis bono recta defendere. huc</td><td></td></tr><tr><td>accessit commemoranda quaedam et divina Caesaris in me</td><td>15</td></tr><tr><td>fratremque meum liberalitas. qui mihi, quascumque res</td><td></td></tr><tr><td>gere&lt;re&gt;t, tuendus esset; nunc in tanta felicitate tantisque</td><td></td></tr><tr><td>victoriis, etiam si in nos non is esset qui est, tamen ornandus</td><td></td></tr><tr><td>videretur. si&lt;c&gt; enim te existimare velim, cum a vobis meae</td><td></td></tr><tr><td>salutis auctoribus discesserim, neminem esse cuius officiis me</td><td>20</td></tr><tr><td>tam esse devinctum non solum confitear sed etiam gaudeam. </td><td></td></tr><tr><td>  Quod quoniam tibi exposui, facilia sunt ea quae a me de</td><td>19.1</td></tr><tr><td>Vatinio et de Crasso requiris. nam de Appio quod scribis</td><td></td></tr><tr><td>sicuti de Caesare te non reprehendere, gaudeo tibi con- </td><td></td></tr><tr><td>silium probari meum. de Vatinio autem, primum reditus</td><td></td></tr><tr><td>intercesserat in gratiam per Pompeium, statim ut ille praetor</td><td>5</td></tr><tr><td>est factus, cum quidem ego eius petitionem gravissimis in</td><td></td></tr><tr><td>senatu sententiis oppugnassem, neque tam illius laedendi</td><td></td></tr><tr><td>causa quam defendendi atque ornandi Catonis; post autem</td><td></td></tr><tr><td>Caesaris ut illum defenderem mira contentio est consecuta.</td><td></td></tr><tr><td>cur autem laudarim, peto a te ut id a me neve in hoc reo neve</td><td>10</td></tr><tr><td>in aliis requiras, ne tibi ego idem reponam cum veneris.</td><td></td></tr><tr><td>tametsi possum vel absenti; recordare enim quibus lauda-</td><td></td></tr><tr><td>tionem ex ultimis terris miseris; nec hoc pertimueris, nam</td><td></td></tr><tr><td>a me ipso laudantur et laudabuntur idem. sed tamen defen-</td><td></td></tr><tr><td>dendi Vatini fuit etiam ille stimulus de quo in iudicio, cum</td><td>15</td></tr><tr><td>illum defenderem, dixi me facere quiddam quod in 'Eunucho'</td><td></td></tr><tr><td>parasitus suaderet militi:</td><td></td></tr><tr><td>    'ubi nominabit Phaedriam, tu Pamphilam</td><td></td></tr><tr><td>    continuo. si quando illa dicet &quot;Phaedriam</td><td></td></tr><tr><td>    intro mittamus comissatum&quot;, Pamphilam</td><td>20</td></tr><tr><td>    cantatum provocemus. si laudabit haec</td><td></td></tr><tr><td>    illius formam, tu huius contra. denique</td><td></td></tr><tr><td>    par pro pari referto, quod eam mordeat.'</td><td></td></tr><tr><td>sic petivi a iudicibus ut, quoniam quidam nobiles homines</td><td></td></tr><tr><td>et de me optime meriti nimis amarent inimicum meum</td><td>25</td></tr><tr><td>meque inspectante saepe eum in senatu modo severe</td><td></td></tr><tr><td>seducerent, modo familiariter atque hilare amplexarentur,</td><td></td></tr><tr><td>quoniamque illi haberent suum Publium, darent mihi ipsi</td><td></td></tr><tr><td>alium Publium in quo possem illorum animos mediocriter</td><td></td></tr><tr><td>lacessitus leviter repungere. neque solum dixi sed etiam</td><td>30</td></tr><tr><td>saepe facio dis hominibusque approbantibus. </td><td></td></tr><tr><td>  Habes de Vatinio. cognosce de Crasso: ego, cum mihi cum</td><td>20.1</td></tr><tr><td>illo magna iam gratia esset, quod eius omnis gravissimas</td><td></td></tr><tr><td>iniurias communis concordiae causa voluntaria quadam</td><td></td></tr><tr><td>oblivione contrieram, repentinam eius defensionem Gabini, </td><td></td></tr><tr><td>quem proximis superioribus diebus acerrime oppugnasset,</td><td>5</td></tr><tr><td>tamen, si sine ulla mea contumelia suscepisset, tulissem. sed</td><td></td></tr><tr><td>cum me disputantem, non lacessentem, laesisset, exarsi non</td><td></td></tr><tr><td>solum praesenti, credo, iracundia (nam ea tam vehemens</td><td></td></tr><tr><td>fortasse non fuisset) sed cum inclusum illud odium multarum</td><td></td></tr><tr><td>eius in me iniuriarum, quod ego effudisse me omne arbi-</td><td>10</td></tr><tr><td>trabar, residuum tamen insciente me fuisset, omne repente</td><td></td></tr><tr><td>apparuit. quo quidem tempore ipso quidam homines, et</td><td></td></tr><tr><td>idem illi quos saepe signific[ati]o neque appello, cum se</td><td></td></tr><tr><td>maximum fructum cepisse dicerent ex libertate mea meque</td><td></td></tr><tr><td>tum denique sibi esse visum rei publicae qualis fuissem</td><td>15</td></tr><tr><td>restitutum, cumque ea contentio mihi magnum etiam foris</td><td></td></tr><tr><td>fructum tulisset, gaudere se dicebant mihi et illum inimicum</td><td></td></tr><tr><td>et eos qui in eadem causa essent numquam amicos futuros.</td><td></td></tr><tr><td>quorum iniqui sermones cum ad me per homines honestis-</td><td></td></tr><tr><td>simos perferrentur, cumque Pompeius ita contendisset ut</td><td>20</td></tr><tr><td>nihil umquam magis ut cum Crasso redirem in gratiam</td><td></td></tr><tr><td>Caesarque per litteras maxima se molestia ex illa contentione</td><td></td></tr><tr><td>adfectum ostenderet, habui non temporum solum rationem</td><td></td></tr><tr><td>meorum sed etiam naturae, Crassusque, ut quasi testata</td><td></td></tr><tr><td>populo Romano esset nostra gratia, paene a meis laribus in</td><td>25</td></tr><tr><td>provinciam est profectus; nam, cum mihi condixisset,</td><td></td></tr><tr><td>cenavit apud &lt;me&gt; in mei generi Crassipedis hortis. quam ob</td><td></td></tr><tr><td>rem eius causam, quod te scribis audisse, magna illius</td><td></td></tr><tr><td>commendatione susceptam defendi in senatu, sicut mea fides</td><td></td></tr><tr><td>postulabat. </td><td>30</td></tr><tr><td>  Accepisti quibus rebus adductus quamque rem causamque</td><td>21.1</td></tr><tr><td>defenderim quique meus in re publica sit pro mea parte</td><td></td></tr><tr><td>capessenda status. de quo sic velim statuas, me haec eadem</td><td></td></tr><tr><td>sensurum fuisse si mihi integra omnia ac libera fuissent. nam </td><td></td></tr><tr><td>neque pugnandum arbitrarer contra tantas opes neque</td><td>5</td></tr><tr><td>delendum, etiam si id fieri posset, summorum civium</td><td></td></tr><tr><td>principatum &lt;neque&gt; permanendum in una sententia</td><td></td></tr><tr><td>conversis rebus ac bonorum voluntatibus mutatis, sed tem-</td><td></td></tr><tr><td>poribus adsentiendum. numquam enim &lt;in&gt; praestantibus</td><td></td></tr><tr><td>in re publica gubernanda viris laudata est in una sententia</td><td>10</td></tr><tr><td>perpetua permansio; sed ut in navigando tempestati obsequi</td><td></td></tr><tr><td>artis est etiam si portum tenere non queas, cum vero id possis</td><td></td></tr><tr><td>mutata velificatione adsequi stultum est eum tenere cum</td><td></td></tr><tr><td>periculo cursum quem coeperis potius quam eo commutato</td><td></td></tr><tr><td>quo velis tamen pervenire, sic, cum omnibus nobis in</td><td>15</td></tr><tr><td>administranda re publica propositum esse debeat, id quod</td><td></td></tr><tr><td>a me saepissime dictum est, cum dignitate otium, non idem</td><td></td></tr><tr><td>semper dicere sed idem semper spectare debemus. </td><td></td></tr><tr><td>  Quam ob rem, ut paulo ante posui, si essent omnia mihi</td><td></td></tr><tr><td>solutissima, tamen in re publica non alius essem atque nunc</td><td>20</td></tr><tr><td>sum. cum vero in hunc sensum et adliciar beneficiis hominum</td><td></td></tr><tr><td>et compellar iniuriis, facile patior ea me de re publica sentire</td><td></td></tr><tr><td>ac dicere quae maxime cum meis tum etiam rei publicae</td><td></td></tr><tr><td>rationibus putem conducere. apertius autem haec ago ac</td><td></td></tr><tr><td>saepius quod et Quintus, frater meus, legatus est Caesaris et</td><td>25</td></tr><tr><td>nullum meum minimum dictum, non modo factum, pro</td><td></td></tr><tr><td>Caesare intercessit quod ille non ita illustri gratia exceperit</td><td></td></tr><tr><td>ut ego eum mihi devinctum putarem. itaque eius omni et</td><td></td></tr><tr><td>gratia, quae summa est, et opibus, quas intellegis esse maxi-</td><td></td></tr><tr><td>mas, sic fruor ut meis; nec mihi aliter potuisse videor homi-</td><td>30</td></tr><tr><td>num perditorum de me consilia frangere nisi cum praesidiis</td><td></td></tr><tr><td>iis quae semper habui nunc etiam potentium benevolentiam</td><td></td></tr><tr><td>coniunxissem. </td><td></td></tr><tr><td>  His ego consiliis, si te praesentem habuissem, ut opinio mea</td><td>22.1</td></tr><tr><td>fert, essem usus isdem. novi enim temperantiam et modera- </td><td></td></tr><tr><td>tionem naturae tuae, novi animum cum mihi amicissimum</td><td></td></tr><tr><td>tum nulla in ceteros malevolentia suffusum contraque cum</td><td></td></tr><tr><td>magnum et excelsum tum etiam apertum et simplicem. vidi</td><td>5</td></tr><tr><td>ego quosdam in te talis qualis tu eosdem in me videre</td><td></td></tr><tr><td>potuisti. quae me moverunt, movissent eadem te profecto.</td><td></td></tr><tr><td>sed quocumque tempore mihi potestas praesentis tui fuerit,</td><td></td></tr><tr><td>tu eris omnium moderator consiliorum meorum, tibi erit</td><td></td></tr><tr><td>eidem, cui salus mea fuit, etiam dignitas curae. me quidem</td><td>10</td></tr><tr><td>certe tuarum actionum, sententiarum, voluntatum, rerum</td><td></td></tr><tr><td>denique omnium socium comitemque habebis, neque mihi</td><td></td></tr><tr><td>in omni vita res tam erit ulla proposita quam ut cottidie</td><td></td></tr><tr><td>vehementius te de me optime meritum esse laetere. </td><td></td></tr><tr><td>  Quod rogas ut mea tibi scripta mittam quae post discessum</td><td>23.1</td></tr><tr><td>tuum scripserim, sunt orationes quaedam, quas Menocrito</td><td></td></tr><tr><td>dabo, neque ita multae, ne pertimescas. scripsi etiam (nam</td><td></td></tr><tr><td>me iam ab orationibus diiungo fere referoque ad mansuetiores</td><td></td></tr><tr><td>Musas, quae me maxime sicut iam a prima adulescentia</td><td>5</td></tr><tr><td>delectarunt)—scripsi igitur Aristotelio more, quem ad</td><td></td></tr><tr><td>modum quidem volui, tris libros in disputatione ac dialogo</td><td></td></tr><tr><td>'de Oratore', quos arbitror Lentulo tuo fore non inutilis.</td><td></td></tr><tr><td>abhorrent enim a communibus praeceptis atque omnem</td><td></td></tr><tr><td>antiquorum et Aristoteliam et Isocratiam rationem oratoriam</td><td>10</td></tr><tr><td>complectuntur. scripsi etiam versibus tris libros 'de</td><td></td></tr><tr><td>Temporibus meis', quos iam pridem ad te misissem si esse</td><td></td></tr><tr><td>edendos putassem; sunt enim testes et erunt sempiterni</td><td></td></tr><tr><td>meritorum erga me tuorum meaeque pietatis. sed quia</td><td></td></tr><tr><td>verebar, non eos qui se laesos arbitrarentur (etenim id feci</td><td>15</td></tr><tr><td>parce et molliter), sed eos quos erat infinitum bene de &lt;me&gt;</td><td></td></tr><tr><td>meritos omnis nominare * * * . quos tamen ipsos libros, si</td><td></td></tr><tr><td>quem cui recte committam invenero, curabo ad te per-</td><td></td></tr><tr><td>ferendos. atque istam quidem partem vitae consuetudinisque </td><td></td></tr><tr><td>nostrae totam ad te defero; quantum litteris, quantum</td><td>20</td></tr><tr><td>studiis, veteribus nostris delectationibus, consequi poterimus,</td><td></td></tr><tr><td>id omne &lt;ad&gt; arbitrium tuum, qui haec semper amasti,</td><td></td></tr><tr><td>libentissime conferemus. </td><td></td></tr><tr><td>  Quae ad me de tuis rebus domesticis scribis quaeque mihi</td><td>24.1</td></tr><tr><td>commendas ea tantae mihi curae sunt ut me nolim admoneri,</td><td></td></tr><tr><td>rogari vero sine magno dolore vix possim. quod de Quinti</td><td></td></tr><tr><td>fratris negotio scribis, te priore aestate, quod morbo impeditus</td><td></td></tr><tr><td>in Ciliciam non transieris, conficere non potuisse, nunc</td><td>5</td></tr><tr><td>autem omnia facturum ut conficias, id scito esse eius modi ut</td><td></td></tr><tr><td>frater meus vere existimet adiuncto isto fundo patrimonium</td><td></td></tr><tr><td>fore suum per te constitutum. tu me de tuis rebus omnibus et</td><td></td></tr><tr><td>de Lentuli tui nostrique studiis et exercitationibus velim</td><td></td></tr><tr><td>quam familiarissime certiorem et quam saepissime facias</td><td>10</td></tr><tr><td>existimesque neminem cuiquam neque cariorem neque</td><td></td></tr><tr><td>iucundiorem umquam fuisse quam te mihi, idque me non</td><td></td></tr><tr><td>modo ut tu sentias sed ut omnes gentes, etiam ut posteritas</td><td></td></tr><tr><td>omnis intellegat esse facturum. </td><td></td></tr><tr><td>  Appius in sermonibus antea dictitabat, postea dixit etiam</td><td>25.1</td></tr><tr><td>in senatu palam, sese, si licitum esset legem curiatam ferre,</td><td></td></tr><tr><td>sortiturum esse cum collega provinciam; si curiata lex non</td><td></td></tr><tr><td>esset, se paraturum cum collega tibique successurum,</td><td></td></tr><tr><td>legemque curiatam consuli ferri opus esse, necesse non esse;</td><td>5</td></tr><tr><td>se, quoniam ex senatus consulto provinciam haberet, lege</td><td></td></tr><tr><td>Cornelia imperium habiturum quoad in urbem introisset.</td><td></td></tr><tr><td>ego quid ad te tuorum quisque necessariorum scribat nescio;</td><td></td></tr><tr><td>varias esse opiniones intellego. sunt qui putant posse te non</td><td></td></tr><tr><td>decedere quod sine lege curiata tibi succedatur; sunt etiam</td><td>10</td></tr><tr><td>qui, si decedas, a te relinqui posse qui provinciae praesit.</td><td></td></tr><tr><td>mihi non tam de iure certum est, quamquam ne id quidem </td><td></td></tr><tr><td>valde dubium est, quam illud, ad tuam summam amplitudi-</td><td></td></tr><tr><td>nem, dignitatem, libertatem, qua te scio libentissime frui</td><td></td></tr><tr><td>solere, pertinere te sine ulla mora provinciam successori</td><td>15</td></tr><tr><td>concedere, praesertim cum sine suspicione tuae cupiditatis</td><td></td></tr><tr><td>non possis illius cupiditatem refutare. ego utrumque meum</td><td></td></tr><tr><td>puto esse, et quid sentiam ostendere et quod feceris defendere. </td><td></td></tr><tr><td>  Scripta iam epistula superiore accepi tuas litteras de</td><td>26.1</td></tr><tr><td>publicanis, &lt;in&gt; quibus aequitatem tuam non potui non</td><td></td></tr><tr><td>probare, felicitate quadam vellem consequi potuisses ne</td><td></td></tr><tr><td>eius ordinis quem semper ornasti rem aut voluntatem</td><td></td></tr><tr><td>offenderes. equidem non desinam tua decreta defendere; sed</td><td>5</td></tr><tr><td>nosti consuetudinem hominum, scis quam graviter inimici</td><td></td></tr><tr><td>ipsi illi Q. Scaevolae fuerint. tibi tamen sum auctor ut, si</td><td></td></tr><tr><td>quibus rebus possis, eum tibi ordinem aut reconcilies aut</td><td></td></tr><tr><td>mitiges. id etsi difficile est, tamen mihi videtur esse pru-</td><td></td></tr><tr><td>dentiae tuae.</td><td>10</td></tr>
        </table>