<table>
          <script>targetHit=0;</script>
          <tr><td>  Videte maiorum diligentiam, qui nihildum etiam istius</td><td>2.4.9.1</td></tr><tr><td>modi suspicabantur, verum tamen ea quae parvis in rebus</td><td></td></tr><tr><td>accidere poterant providebant. Neminem qui cum pote-</td><td></td></tr><tr><td>state aut legatione in provinciam esset profectus tam amen-</td><td></td></tr><tr><td>tem fore putaverunt ut emeret argentum, dabatur enim de</td><td>5</td></tr><tr><td>publico; ut vestem, praebebatur enim legibus; mancipium</td><td></td></tr><tr><td>putarunt, quo et omnes utimur et non praebetur a populo:</td><td></td></tr><tr><td>sanxerunt ne quis emeret nisi in demortui locum. Si qui</td><td></td></tr><tr><td>Romae esset demortuus? immo, si quis ibidem; non enim</td><td></td></tr><tr><td>te instruere domum tuam voluerunt in provincia, sed illum</td><td>10</td></tr><tr><td>usum provinciae supplere. Quae fuit causa cur tam dili-</td><td>10.1</td></tr><tr><td>genter nos in provinciis ab emptionibus removerent?</td><td></td></tr><tr><td>Haec, iudices, quod putabant ereptionem esse, non emp-</td><td></td></tr><tr><td>tionem, cum venditori suo arbitratu vendere non liceret.</td><td></td></tr><tr><td>In provinciis intellegebant, si is qui esset cum imperio ac</td><td>5</td></tr><tr><td>potestate quod apud quemque esset emere vellet, idque ei</td><td></td></tr><tr><td>liceret, fore uti quod quisque vellet, sive esset venale sive</td><td></td></tr><tr><td>non esset, quanti vellet auferret. </td><td></td></tr><tr><td>  Dicet aliquis: 'Noli isto modo agere cum Verre, noli</td><td></td></tr><tr><td>eius facta ad antiquae religionis rationem exquirere; con-</td><td>10</td></tr><tr><td>cede ut impune emerit, modo ut bona ratione emerit, nihil</td><td></td></tr><tr><td>pro potestate, nihil ab invito, nihil per iniuriam.' Sic</td><td></td></tr><tr><td>agam: si, quod venale habuit Heius, id quanti aestimabat</td><td></td></tr><tr><td>tanti vendidit, desino quaerere cur emeris.  </td><td></td></tr><tr><td>  Quid igitur nobis faciendum est? num argumentis uten-</td><td>11.1</td></tr><tr><td>dum in re eius modi? Quaerendum, credo, est Heius iste</td><td></td></tr><tr><td>num aes alienum habuerit, num auctionem fecerit; si fecit,</td><td></td></tr><tr><td>num tanta difficultas eum rei nummariae tenuerit, tanta</td><td></td></tr><tr><td>egestas, tanta vis presserit ut sacrarium suum spoliaret, ut</td><td>5</td></tr><tr><td>deos patrios venderet. At hominem video auctionem</td><td></td></tr><tr><td>fecisse nullam, vendidisse praeter fructus suos nihil um-</td><td></td></tr><tr><td>quam, non modo in aere alieno nullo, sed in suis nummis</td><td></td></tr><tr><td>multis esse et semper fuisse; si haec contra ac dico essent</td><td></td></tr><tr><td>omnia, tamen illum haec, quae tot annos in familia sacra-</td><td>10</td></tr><tr><td>rioque maiorum fuissent, venditurum non fuisse. 'Quid, si</td><td></td></tr><tr><td>magnitudine pecuniae persuasum est?' Veri simile non est</td><td></td></tr><tr><td>ut ille homo tam locuples, tam honestus, religioni suae</td><td></td></tr><tr><td>monumentisque maiorum pecuniam anteponeret. 'Sunt</td><td>12.1</td></tr><tr><td>ista; verum tamen abducuntur homines non numquam</td><td></td></tr><tr><td>etiam ab institutis suis magnitudine pecuniae.' Videamus</td><td></td></tr><tr><td>quanta ista pecunia fuerit quae potuerit Heium, hominem</td><td></td></tr><tr><td>maxime locupletem, minime avarum, ab humanitate, a pie-</td><td>5</td></tr><tr><td>tate, ab religione deducere. Ita iussisti, opinor, ipsum in</td><td></td></tr><tr><td>tabulas referre: 'Haec omnia signa Praxiteli, Myronis,</td><td></td></tr><tr><td>Polycliti HS sex milibus quingentis Verri vendita.' Sic</td><td></td></tr><tr><td>rettulit. Recita. <span class="caps">Ex tabvlis.</span> Iuvat me haec praeclara</td><td></td></tr><tr><td>nomina artificum, quae isti ad caelum ferunt, Verris aesti-</td><td>10</td></tr><tr><td>matione sic concidisse. Cupidinem Praxiteli HS <span class="caps">mdc</span>!</td><td></td></tr><tr><td>Profecto hinc natum est, 'Malo emere quam rogare.' </td><td></td></tr>
        </table>