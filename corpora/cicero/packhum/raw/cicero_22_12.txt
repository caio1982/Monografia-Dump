<table>
          <script>targetHit=0;</script>
          <tr><td>  Exponam enim hodierno die, iudices, omnem rationem </td><td>36.1</td></tr><tr><td>facti et consili mei, neque huic vestro tanto studio audiendi</td><td></td></tr><tr><td>nec vero huic tantae multitudini, quanta mea memoria num-</td><td></td></tr><tr><td>quam ullo in iudicio fuit, deero. Nam si ego in causa tam</td><td></td></tr><tr><td>bona, tanto studio senatus, consensu tam incredibili bonorum</td><td>5</td></tr><tr><td>omnium, tam parato &lt;populo&gt;, tota denique Italia ad omnem</td><td></td></tr><tr><td>contentionem expedita, cessi tribuni plebis, despicatissimi</td><td></td></tr><tr><td>hominis, furori, contemptissimorum consulum levitatem</td><td></td></tr><tr><td>audaciamque pertimui, nimium me timidum, nullius animi,</td><td></td></tr><tr><td>nullius consili fuisse confiteor. Quid enim simile fuit in</td><td>37.1</td></tr><tr><td>Q. Metello? cuius causam etsi omnes boni probabant, tamen</td><td></td></tr><tr><td>neque senatus publice neque ullus ordo proprie neque suis</td><td></td></tr><tr><td>decretis Italia cuncta susceperat. Ad suam enim quandam</td><td></td></tr><tr><td>magis ille gloriam quam ad perspicuam salutem rei publicae</td><td>5</td></tr><tr><td>&lt;respiciens rem gesserat&gt;, cum unus in legem per vim latam</td><td></td></tr><tr><td>iurare noluerat: denique videbatur ea condicione tam fortis</td><td></td></tr><tr><td>fuisse ut cum patriae caritate constantiae gloriam com-</td><td></td></tr><tr><td>mutaret. Erat autem res ei cum exercitu C. Mari invicto,</td><td></td></tr><tr><td>habebat inimicum C. Marium, conservatorem patriae, sextum</td><td>10</td></tr><tr><td>iam illum consulatum gerentem; res erat cum L. Saturnino,</td><td></td></tr><tr><td>iterum tribuno plebis, vigilante homine, et in causa populari</td><td></td></tr><tr><td>si non moderate at certe populariter abstinenterque versato.</td><td></td></tr><tr><td>Cessit, ne aut victus a fortibus viris cum dedecore caderet,</td><td></td></tr><tr><td>aut victor multis et fortibus civibus rem publicam orbaret.</td><td>15</td></tr><tr><td>Meam causam senatus palam, equester ordo acerrime, cuncta</td><td>38.1</td></tr><tr><td>Italia publice, omnes boni proprie enixeque susceperant.</td><td></td></tr><tr><td>Eas res gesseram quarum non unus auctor sed dux omnium</td><td></td></tr><tr><td>voluntatis fuissem, quaeque non modo ad singularem meam</td><td></td></tr><tr><td>gloriam sed ad communem salutem omnium civium et prope </td><td>5</td></tr><tr><td>gentium pertinerent; ea condicione gesseram ut meum</td><td></td></tr><tr><td>factum semper omnes praestare tuerique deberent. </td><td></td></tr>
        </table>