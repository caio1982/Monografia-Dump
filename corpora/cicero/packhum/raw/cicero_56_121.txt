<table>
          <script>targetHit=0;</script>
          <tr class="title first  date"><td>vi Id<span class="snum">.</span> Apr<span class="snum">.</span> <span class="snum">53</span> in Pomptino</td><td></td></tr><tr class="title last  "><td>CICERO TREBATIO S.</td><td></td></tr><tr><td>Accepi a te aliquot epistulas uno tempore, quas tu diversis</td><td>7.18.1.1</td></tr><tr><td>temporibus dederas. in quibus me cetera delectarunt;</td><td></td></tr><tr><td>significabant enim te istam militiam iam firmo animo ferre</td><td></td></tr><tr><td>et esse fortem virum et constantem. quae ego paulisper in te</td><td></td></tr><tr><td>ita desideravi &lt;ut&gt; non imbecillitate animi tui sed magis ut</td><td>5</td></tr><tr><td>desiderio nostri te aestuare putarem. qua re perge ut coepisti;</td><td></td></tr><tr><td>forti animo istam tolera militiam. multa, mihi crede,</td><td></td></tr><tr><td>adsequere; ego enim renovabo commendationem, sed</td><td></td></tr><tr><td>tempore. sic habeto, non tibi maiori esse curae ut iste tuus</td><td></td></tr><tr><td>a me discessus quam fructuosissimus tibi sit quam mihi.</td><td>10</td></tr><tr><td>itaque, quoniam vestrae cautiones infirmae sunt, Graeculam</td><td></td></tr><tr><td>tibi misi cautionem chirographi mei. tu me velim de ratione</td><td></td></tr><tr><td>Gallici belli certiorem facias; ego enim ignavissimo cuique</td><td></td></tr><tr><td>maximam fidem habeo. </td><td></td></tr><tr><td>  Sed ut ad epistulas tuas redeam, cetera belle; illud miror:</td><td>2.1</td></tr><tr><td>quis solet eodem exemplo pluris dare qui sua manu scribit?</td><td></td></tr><tr><td>nam quod in palimpsesto, laudo equidem parsimoniam, sed</td><td></td></tr><tr><td>miror quid in illa chartula fuerit quod delere malueris quam</td><td></td></tr><tr><td>haec &lt;non&gt; scribere, nisi forte tuas formulas; non enim puto</td><td>5</td></tr><tr><td>te meas epistulas delere ut reponas tuas. an hoc significas,</td><td></td></tr><tr><td>nihil fieri, frigere te, ne chartam quidem tibi suppeditare?</td><td></td></tr><tr><td>iam ista tua culpa est qui verecundiam tecum extuleris et non</td><td></td></tr><tr><td>hic nobiscum reliqueris. </td><td></td></tr><tr><td>  Ego te Balbo, cum ad vos proficiscetur, more Romano</td><td>3.1</td></tr><tr><td>commendabo. tu, si intervallum longius erit mearum</td><td></td></tr><tr><td>litterarum, ne sis admiratus; eram enim afuturus mense</td><td></td></tr><tr><td>Aprili. has litteras scripsi in Pomptino, cum ad villam </td><td></td></tr><tr><td>M. Aemili Philemonis devertissem, ex qua iam audieram</td><td>5</td></tr><tr><td>fremitum clientium meorum, quos quidem tu mihi con-</td><td></td></tr><tr><td>ciliasti. nam Ulubris honoris mei causa vim maximam</td><td></td></tr><tr><td>ranunculorum se commosse constabat. </td><td></td></tr><tr><td>  Cura ut valeas.</td><td></td></tr><tr><td> VI Id. Apr. de Pomptino. </td><td>10</td></tr><tr><td>  Epistulam tuam, quam accepi ab L. Arruntio, conscidi</td><td>4.1</td></tr><tr><td>innocentem; nihil enim habebat quod non vel in contione</td><td></td></tr><tr><td>recte legi posset. sed et Arruntius ita te mandasse aiebat et</td><td></td></tr><tr><td>tu adscripseras. verum illud esto. nihil te ad me postea</td><td></td></tr><tr><td>scripsisse demiror, praesertim tam novis rebus.</td><td>5</td></tr>
        </table>