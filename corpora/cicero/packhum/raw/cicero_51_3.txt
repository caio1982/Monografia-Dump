<table>
          <script>targetHit=0;</script>
          <tr><td>  <span class="caps">Cato.</span> Est istud quidem Laeli aliquid, sed nequa-</td><td>8.5</td></tr><tr><td>quam in isto sunt omnia. ut Themistocles fertur Seri-</td><td></td></tr><tr><td>phio cuidam in iurgio respondisse, cum ille dixisset</td><td></td></tr><tr><td>non eum sua, sed patriae gloria splendorem adsecutum:</td><td></td></tr><tr><td>'nec hercule', inquit, 'si ego Seriphius essem, nec tu si</td><td></td></tr><tr><td>Atheniensis, clarus umquam fuisses.' quod eodem mo-</td><td>10</td></tr><tr><td>do de senectute dici potest. nec enim in summa inopia</td><td></td></tr><tr><td>levis esse senectus potest ne sapienti quidem nec in-</td><td></td></tr><tr><td>sipienti etiam in summa copia non gravis. aptissima</td><td>9.1</td></tr><tr><td>omnino sunt Scipio et Laeli arma senectutis artes exer-</td><td></td></tr><tr><td>citationesque virtutum, quae in omni aetate cultae, cum</td><td></td></tr><tr><td>diu multumque vixeris, mirificos efferunt fructus, non</td><td></td></tr><tr><td>solum quia numquam deserunt ne extremo quidem</td><td>5</td></tr><tr><td>tempore aetatis (quamquam id quidem maximum est),</td><td></td></tr><tr><td>verum etiam quia conscientia bene actae vitae mul-</td><td></td></tr><tr><td>torumque bene factorum recordatio iucundissima est. </td><td></td></tr><tr><td>ego Q. Maximum, eum qui Tarentum recepit, senem</td><td>10.1</td></tr><tr><td>adulescens ita dilexi ut aequalem; erat enim in illo</td><td></td></tr><tr><td>viro comitate condita gravitas nec senectus mores mu-</td><td></td></tr><tr><td>taverat; quamquam eum colere coepi non admodum</td><td></td></tr><tr><td>grandem natu, sed tamen iam aetate provectum. anno</td><td>5</td></tr><tr><td>enim post consul primum fuerat quam ego natus sum,</td><td></td></tr><tr><td>cumque eo quartum consule adulescentulus miles ad</td><td></td></tr><tr><td>Capuam profectus sum quintoque anno post ad Ta-</td><td></td></tr><tr><td>rentum quaestor, deinde quadriennio post factus sum</td><td></td></tr><tr><td>†praetor, quem magistratum gessi consulibus Tudi-</td><td>10</td></tr><tr><td>tano et Cethego, cum quidem ille admodum senex</td><td></td></tr><tr><td>suasor legis Cinciae de donis et muneribus fuit.</td><td></td></tr><tr><td>hic et bella gerebat ut adulescens, cum plane gran-</td><td></td></tr><tr><td>dis esset, et Hannibalem iuveniliter exultantem patien-</td><td></td></tr><tr><td>tia sua molliebat; de quo praeclare familiaris noster</td><td>15</td></tr><tr><td>Ennius:</td><td></td></tr><tr><td>    'Oenus homo nobis cunctando restituit rem.</td><td></td></tr><tr><td>    noenum rumores ponebat ante salutem.</td><td></td></tr><tr><td>    ergo postque magisque viri nunc gloria claret.'</td><td></td></tr><tr><td>Tarentum vero qua vigilantia, quo consilio recepit!</td><td>11.1</td></tr><tr><td>cum quidem me audiente Salinatori, qui amisso oppi-</td><td></td></tr><tr><td>do fugerat in arcem, glorianti atque ita dicenti: 'mea</td><td></td></tr><tr><td>opera Q. Fabi Tarentum recepisti': 'certe', inquit ri-</td><td></td></tr><tr><td>dens, 'nam nisi tu amisisses, numquam recepissem.' nec</td><td>5</td></tr><tr><td>vero in armis praestantior quam in toga; qui consul</td><td></td></tr><tr><td>iterum Sp. Carvilio collega quiescente C. Flaminio tri-</td><td></td></tr><tr><td>buno plebis quoad potuit restitit agrum Picentem et</td><td></td></tr><tr><td>Gallicum viritim contra senatus auctoritatem dividenti;</td><td></td></tr><tr><td>augurque cum esset, dicere ausus est optumis auspi- </td><td>10</td></tr><tr><td>ciis ea geri quae pro rei publicae salute gererentur;</td><td></td></tr><tr><td>quae contra rem publicam ferrentur, contra auspicia</td><td></td></tr><tr><td>ferri. multa in eo viro praeclara cognovi; sed nihil</td><td>12.1</td></tr><tr><td>admirabilius quam quo modo ille mortem filii tulit,</td><td></td></tr><tr><td>clari viri et consularis. est in manibus laudatio, quam</td><td></td></tr><tr><td>cum legimus quem philosophum non contemnimus?</td><td></td></tr><tr><td>nec vero ille in luce modo atque in oculis civium</td><td>5</td></tr><tr><td>magnus, sed intus domique praestantior. qui sermo,</td><td></td></tr><tr><td>quae praecepta, quanta notitia antiquitatis, scientia iu-</td><td></td></tr><tr><td>ris augurii! multae etiam ut in homine Romano lit-</td><td></td></tr><tr><td>terae; omnia memoria tenebat, non domestica solum,</td><td></td></tr><tr><td>sed etiam externa bella. cuius sermone ita tum cupide</td><td>10</td></tr><tr><td>fruebar, quasi iam divinarem id quod evenit, illo ex-</td><td>13.1</td></tr><tr><td>tincto fore unde discerem neminem. quorsum igitur</td><td></td></tr><tr><td>haec tam multa de Maximo? quia profecto videtis ne-</td><td></td></tr><tr><td>fas esse dictu miseram fuisse talem senectutem. nec</td><td></td></tr><tr><td>tamen omnes possunt esse Scipiones aut Maximi, ut</td><td>5</td></tr><tr><td>urbium expugnationes, ut pedestres navalesque pugnas,</td><td></td></tr><tr><td>ut bella a se gesta, ut triumphos recordentur. est etiam</td><td></td></tr><tr><td>quiete et pure atque eleganter actae aetatis placida ac</td><td></td></tr><tr><td>lenis senectus, qualem accepimus Platonis, qui uno et</td><td></td></tr><tr><td>octogesimo anno scribens est mortuus, qualem Isocra-</td><td>10</td></tr><tr><td>tis, qui eum librum qui Panathenaicus inscribitur, quar-</td><td></td></tr><tr><td>to et nonagesimo anno scripsisse se dicit vixitque quin-</td><td></td></tr><tr><td>quennium postea; cuius magister Leontinus Gorgias</td><td></td></tr><tr><td>centum et septem complevit annos neque umquam in</td><td></td></tr><tr><td>suo studio atque opere cessavit. qui, cum ex eo quaere-</td><td>15</td></tr><tr><td>retur cur tam diu vellet esse in vita: 'nihil habeo', in-</td><td></td></tr><tr><td>quit, 'quod accusem senectutem.' praeclarum respon-</td><td></td></tr><tr><td>sum et docto homine dignum. sua enim vitia insipientes </td><td>14.1</td></tr><tr><td>et suam culpam in senectutem conferunt; quod non</td><td></td></tr><tr><td>faciebat is cuius modo mentionem feci, Ennius:</td><td></td></tr><tr><td>    'Sicuti fortis equus spatio qui saepe supremo</td><td></td></tr><tr><td>    vicit Olympia, nunc senio confectus quiescit.'</td><td>5</td></tr><tr><td>equi fortis et victoris senectuti comparat suam. quem</td><td></td></tr><tr><td>quidem probe meminisse potestis; anno enim undevi-</td><td></td></tr><tr><td>censimo post eius mortem hi consules T. Flamininus</td><td></td></tr><tr><td>et M'. Acilius facti sunt, ille autem Caepione et Phi-</td><td></td></tr><tr><td>lippo iterum consulibus mortuus est, cum ego quinque</td><td>10</td></tr><tr><td>et sexaginta annos natus legem Voconiam magna voce</td><td></td></tr><tr><td>et bonis lateribus suasissem. annos septuaginta natus</td><td></td></tr><tr><td>(tot enim vixit Ennius) ita ferebat duo quae maxima</td><td></td></tr><tr><td>putantur onera, paupertatem et senectutem, ut eis</td><td></td></tr><tr><td>paene delectari videretur. </td><td>15</td></tr>
        </table>