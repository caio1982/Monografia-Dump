<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Apr<span class="snum">.</span> <span class="snum">43</span></td><td></td></tr><tr class="title last  "><td>CICERO PLANCO</td><td></td></tr><tr><td>Quae locutus est Furnius noster de animo tuo in rem publi-</td><td>10.6.1.1</td></tr><tr><td>cam ea gratissima fuerunt senatui, populo Romano probatis-</td><td></td></tr><tr><td>sima. quae autem tuae recitatae litterae sunt in senatu</td><td></td></tr><tr><td>nequaquam consentire cum Furni oratione visae sunt. pacis</td><td></td></tr><tr><td>enim auctor eras, cum collega tuus, vir clarissimus, a foedis-</td><td>5</td></tr><tr><td>simis latronibus obsideretur; qui aut positis armis pacem </td><td></td></tr><tr><td>petere debent aut, si pugnantes eam postulant, victoria pax,</td><td></td></tr><tr><td>non pactione, parienda est. sed de pace litterae vel Lepidi</td><td></td></tr><tr><td>vel tuae quam in partem acceptae sint ex viro optimo, fratre</td><td></td></tr><tr><td>tuo, et ex C. Furnio poteris cognoscere. me autem impulit tui</td><td>2.1</td></tr><tr><td>caritas ut, quamquam nec tibi ipsi consilium deesset et fratris</td><td></td></tr><tr><td>Furnique benevolentia fidelisque prudentia tibi praesto</td><td></td></tr><tr><td>esset futura, vellem tamen meae quoque auctoritatis pro</td><td></td></tr><tr><td>plurimis nostris necessitudinibus praeceptum ad te aliquod</td><td>5</td></tr><tr><td>pervenire. </td><td></td></tr><tr><td>  Crede igitur mihi, Plance, omnis quos adhuc gradus</td><td></td></tr><tr><td>dignitatis consecutus sis (es autem adeptus amplissimos) eos</td><td></td></tr><tr><td>honorum vocabula habituros, non dignitatis insignia, nisi</td><td></td></tr><tr><td>te cum libertate populi Romani et cum senatus auctoritate</td><td>10</td></tr><tr><td>coniunxeris. seiunge te, quaeso, aliquando ab iis cum quibus</td><td></td></tr><tr><td>te non tuum iudicium sed temporum vincla coniunxerunt.</td><td></td></tr><tr><td>complures in perturbatione rei publicae consules dicti,</td><td>3.1</td></tr><tr><td>quorum nemo consularis habitus nisi qui animo exstitit in</td><td></td></tr><tr><td>rem publicam consulari. talem igitur te esse oportet qui</td><td></td></tr><tr><td>primum te ab impiorum civium tui dissimillimorum</td><td></td></tr><tr><td>societate seiungas, deinde te senatui bonisque omnibus</td><td>5</td></tr><tr><td>auctorem, principem, ducem praebeas, postremo ut pacem</td><td></td></tr><tr><td>esse iudices non in armis positis sed in abiecto armorum et</td><td></td></tr><tr><td>servitutis metu. haec si et ages et senties, tum eris non modo</td><td></td></tr><tr><td>consul et consularis sed magnus etiam consul et consularis;</td><td></td></tr><tr><td>sin aliter, tum in istis amplissimis nominibus honorum non</td><td>10</td></tr><tr><td>modo dignitas nulla erit sed erit summa deformitas. </td><td></td></tr><tr><td>  Haec impulsus benevolentia scripsi paulo severius; quae</td><td></td></tr><tr><td>tu [in] experiendo in ea ratione quae te digna est vera esse</td><td></td></tr><tr><td>cognosces.</td><td></td></tr><tr><td> D. XIII Kal. Apr. </td><td>15</td></tr>
        </table>