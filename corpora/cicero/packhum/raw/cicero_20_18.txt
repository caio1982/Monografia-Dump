<table>
          <script>targetHit=0;</script>
          <tr><td>  Quae tua fuit consecratio? 'Tuleram,' inquit, 'ut mihi</td><td>106.1</td></tr><tr><td>liceret.' Quid? non exceperas ut, si quid ius non esset</td><td></td></tr><tr><td>rogari, ne esset rogatum? Ius igitur statuetis esse unius</td><td></td></tr><tr><td>cuiusque vestrum sedis, aras, focos, deos penatis subiectos</td><td></td></tr><tr><td>esse libidini tribuniciae? in quem quisque per homines con-</td><td>5</td></tr><tr><td>citatos inruerit, quem impetu perculerit, huius domum non </td><td></td></tr><tr><td>solum adfligere, quod est praesentis insaniae quasi tempe-</td><td></td></tr><tr><td>statis repentinae, sed etiam in posterum tempus sempiterna</td><td></td></tr><tr><td>religione obligare? Equidem sic accepi, pontifices, in re-</td><td>107.1</td></tr><tr><td>ligionibus suscipiendis caput esse interpretari quae voluntas</td><td></td></tr><tr><td>deorum immortalium esse videatur; nec est ulla erga deos</td><td></td></tr><tr><td>pietas &lt;nisi sit&gt; honesta de numine eorum ac mente opinio, ut</td><td></td></tr><tr><td>expeti nihil ab iis, quod sit iniustum atque inhonestum,</td><td>5</td></tr><tr><td>&lt;iustum aut honestum&gt; arbitrere. Hominem invenire ista</td><td></td></tr><tr><td>labes, tum cum omnia tenebat, neminem potuit cui meas</td><td></td></tr><tr><td>aedis addiceret, cui traderet, cui donaret. Ipse cum loci</td><td></td></tr><tr><td>illius, cum aedium cupiditate flagraret ob eamque causam</td><td></td></tr><tr><td>unam funesta illa rogatione sua vir bonus dominum se in</td><td>10</td></tr><tr><td>meis bonis esse voluisset, tamen illo ipso in furore suo non</td><td></td></tr><tr><td>est ausus meam domum, cuius cupiditate inflammatus erat,</td><td></td></tr><tr><td>possidere: deos immortalis existimatis, cuius labore et con-</td><td></td></tr><tr><td>silio sua ipsi templa tenuerunt, in eius domum adflictam et</td><td></td></tr><tr><td>eversam per [vim] hominis sceleratissimi nefarium latro-</td><td>15</td></tr><tr><td>cinium inmigrare voluisse? Civis est nemo tanto in populo,</td><td>108.1</td></tr><tr><td>extra contaminatam illam et cruentam P. Clodi manum, qui</td><td></td></tr><tr><td>rem ullam de meis bonis attigerit, qui non pro suis opibus</td><td></td></tr><tr><td>in illa tempestate me defenderit. At qui aliqua se conta-</td><td></td></tr><tr><td>gione praedae, societatis, emptionis contaminaverunt, nullius</td><td>5</td></tr><tr><td>neque privati neque publici iudici poenam effugere potuerunt.</td><td></td></tr><tr><td>Ex his igitur bonis, &lt;ex&gt; quibus nemo rem ullam attigit qui</td><td></td></tr><tr><td>non omnium iudicio sceleratissimus haberetur, di immortales</td><td></td></tr><tr><td>domum meam concupiverunt? Ista tua pulchra Libertas</td><td></td></tr><tr><td>deos penatis et familiaris meos lares expulit, ut se ipsa</td><td>10</td></tr><tr><td>tamquam in captivis sedibus conlocaret? Quid est sanctius, </td><td>109.1</td></tr><tr><td>quid omni religione munitius quam domus unius cuiusque</td><td></td></tr><tr><td>civium? Hic arae sunt, hic foci, hic di penates, hic sacra,</td><td></td></tr><tr><td>religiones, caerimoniae continentur; hoc perfugium est ita</td><td></td></tr><tr><td>sanctum omnibus ut inde abripi neminem fas sit. Quo</td><td>5</td></tr><tr><td>magis est istius furor ab auribus vestris repellendus qui, quae</td><td></td></tr><tr><td>maiores nostri religionibus tuta nobis et sancta esse voluerunt,</td><td></td></tr><tr><td>ea iste non solum contra religionem labefactavit, sed etiam</td><td></td></tr><tr><td>ipsius religionis nomine evertit. </td><td></td></tr>
        </table>