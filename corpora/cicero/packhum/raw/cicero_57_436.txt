<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Sept<span class="snum">.</span> <span class="snum">44</span> <span class="snum">(</span>§<span class="snum">8)</span> navigans ad Pompeianum</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td><span class="caps">viii</span> Id. Sext. cum a Leucopetra profectus (inde enim tramitte-</td><td>16.7.1.1</td></tr><tr><td>bam) stadia circiter <span class="caps">ccc</span> processissem, reiectus sum austro</td><td></td></tr><tr><td>vehementi ad eandem Leucopetram. ibi cum ventum exspecta-</td><td></td></tr><tr><td>rem (erat enim villa Valeri nostri, ut familiariter essem et</td><td></td></tr><tr><td>libenter), Regini quidam illustres homines eo venerunt Roma</td><td>5</td></tr><tr><td>sane recentes, in iis Bruti nostri hospes, qui Brutum Neapoli</td><td></td></tr><tr><td>reliquisset. haec adferebant, edictum Bruti et Cassi, et fore</td><td></td></tr><tr><td>frequentem senatum Kalendis, a Bruto et Cassio litteras missas</td><td></td></tr><tr><td>ad consularis et praetorios, ut adessent rogare. summam spem</td><td></td></tr><tr><td>nuntiabant fore ut Antonius cederet, res conveniret, nostri</td><td>10</td></tr><tr><td>Romam redirent. addebant etiam me desiderari, subaccusari. </td><td></td></tr><tr><td>  Quae cum audissem, sine ulla dubitatione abieci consilium</td><td></td></tr><tr><td>profectionis, quo mehercule ne antea quidem delectabar. lectis</td><td>2.1</td></tr><tr><td>vero tuis litteris admiratus equidem sum te tam vehementer</td><td></td></tr><tr><td>sententiam commutasse, sed non sine causa arbitrabar. etsi,</td><td></td></tr><tr><td>quamvis non fueris suasor et impulsor profectionis meae, at</td><td></td></tr><tr><td>probator certe fuisti, dum modo Kal. Ian. Romae essem. ita</td><td>5</td></tr><tr><td>fiebat ut, dum minus periculi videretur, abessem, in flammam</td><td></td></tr><tr><td>ipsam venirem. sed haec, etiam si non prudenter, tamen</td><td></td></tr><tr><td>ἀνεμέσητα sunt, primum quod de mea sententia acta sunt,</td><td></td></tr><tr><td>deinde etiam si te auctore, quid debet qui consilium dat prae-</td><td></td></tr><tr><td>stare praeter fidem?  </td><td>10</td></tr><tr><td>  Illud mirari satis non potui quod scripsisti his verbis: 'bene</td><td>3.1</td></tr><tr><td>igitur tu qui εὐθανασίαν, bene! relinque patriam!' an ego</td><td></td></tr><tr><td>relinquebam aut tibi tum relinquere videbar, tu id non modo</td><td></td></tr><tr><td>non prohibebas verum etiam adprobabas? graviora quae</td><td></td></tr><tr><td>restant: 'velim σχόλιον aliquod elimes ad me, oportuisse te</td><td>5</td></tr><tr><td>istuc facere.' itane, mi Attice? defensione eget meum factum,</td><td></td></tr><tr><td>praesertim apud te qui id mirabiliter adprobasti? ego vero</td><td></td></tr><tr><td>istum ἀπολογισμὸν συντάξομαι, sed ad eorum aliquem quibus</td><td></td></tr><tr><td>invitis et dissuadentibus profectus sum. etsi quid iam opus est</td><td></td></tr><tr><td>σχολίῳ? si perseverassem, opus fuisset. 'at hoc ipsum non</td><td>10</td></tr><tr><td>constanter.' nemo doctus umquam (multa autem de hoc genere</td><td></td></tr><tr><td>scripta sunt) mutationem consili inconstantiam dixit esse.</td><td></td></tr><tr><td>deinceps igitur haec: 'nam si a Phaedro nostro esses, expedita</td><td>4.1</td></tr><tr><td>excusatio esset; nunc quid respondemus?' ergo id erat meum</td><td></td></tr><tr><td>factum quod Catoni probare non possim? flagiti scilicet plenum</td><td></td></tr><tr><td>et dedecoris. utinam a primo ita tibi esset visum! tu mihi, sicut</td><td></td></tr><tr><td>esse soles, fuisses Cato. </td><td>5</td></tr><tr><td>  Extremum illud vel molestissimum: 'nam Brutus noster</td><td>5.1</td></tr><tr><td>silet', hoc est, non audet hominem id aetatis monere. aliud nihil</td><td></td></tr><tr><td>habeo quod ex iis a te verbis significari putem; et hercule ita</td><td></td></tr><tr><td>est. nam <span class="caps">xvi</span> Kal. Sept. cum venissem Veliam, Brutus audivit;</td><td></td></tr><tr><td>erat enim cum suis navibus apud Haletem fluvium citra Veliam</td><td>5</td></tr><tr><td>mil. pass. <span class="caps">iii</span>. pedibus ad me statim. di immortales, quam valde</td><td></td></tr><tr><td>ille reditu vel potius reversione mea laetatus effudit illa omnia</td><td></td></tr><tr><td>quae tacuerat! ut recordarer illud tuum 'nam Brutus noster</td><td></td></tr><tr><td>silet'. maxime autem dolebat me Kal. Sext. in senatu non fuisse. </td><td></td></tr><tr><td>Pisonem ferebat in caelum; se autem laetari quod effugissem</td><td>10</td></tr><tr><td>duas maximas vituperationes, unam, quam itinere faciendo me</td><td></td></tr><tr><td>intellegebam suscipere, desperationis ac relictionis rei publicae</td><td></td></tr><tr><td>(flentes mecum vulgo querebantur quibus de meo celeri reditu</td><td></td></tr><tr><td>non probabam), alteram, de qua Brutus et qui una erant (multi</td><td></td></tr><tr><td>autem erant) laetabantur quod eam vituperationem effugissem,</td><td>15</td></tr><tr><td>me existimari ad Olympia. hoc vero nihil turpius quovis rei</td><td></td></tr><tr><td>publicae tempore, sed hoc ἀναπολόγητον. ego vero austro</td><td></td></tr><tr><td>gratias miras qui me a tanta infamia averterit. </td><td></td></tr><tr><td>  Reversionis has speciosas causas habes, iustas illas quidem et</td><td>6.1</td></tr><tr><td>magnas; sed nulla iustior quam quod tu idem aliis litteris,</td><td></td></tr><tr><td>'provide, si cui quid debetur, ut sit unde par pari respondeam.</td><td></td></tr><tr><td>mirifica enim δυσχρηστία est propter metum armorum.' in freto</td><td></td></tr><tr><td>medio hanc epistulam legi, ut quid possem providere in</td><td>5</td></tr><tr><td>mentem mihi non veniret nisi ut praesens me ipse defenderem.</td><td></td></tr><tr><td>sed haec hactenus; reliqua coram. </td><td></td></tr><tr><td>  Antoni edictum legi a Bruto * * * et horum contra scriptum</td><td>7.1</td></tr><tr><td>praeclare; sed quid ista edicta valeant aut quo spectent plane non</td><td></td></tr><tr><td>video. nec ego nunc, ut Brutus censebat, istuc ad rem publicam</td><td></td></tr><tr><td>capessendam venio. quid enim fieri potest? num quis Pisoni est</td><td></td></tr><tr><td>adsensus? num rediit ipse postridie? sed abesse hanc aetatem</td><td>5</td></tr><tr><td>longe a sepulcro negant oportere. </td><td></td></tr><tr><td>  Sed obsecro te, quid est quod audivi de Bruto? Piliam</td><td>8.1</td></tr><tr><td>πειράζεσθαι παραλύσει te scripsisse aiebat. valde sum commotus,</td><td></td></tr><tr><td>etsi idem te scribere sperare melius. ita plane velim, et &lt;ei&gt; dicas </td><td></td></tr><tr><td>plurimam salutem et suavissimae Atticae. haec scripsi navigans</td><td></td></tr><tr><td>cum Pompeianum accederem <span class="caps">xiiii</span> Kal.</td><td>5</td></tr>
        </table>