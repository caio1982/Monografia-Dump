<table>
          <script>targetHit=0;</script>
          <tr class="title first last  "><td>PRO L. MVRENA ORATIO </td><td></td></tr><tr><td>  Quae precatus a dis immortalibus sum, iudices, more</td><td>1.1</td></tr><tr><td>institutoque maiorum illo die quo auspicato comitiis centu-</td><td></td></tr><tr><td>riatis L. Murenam consulem renuntiavi, ut ea res mihi fidei</td><td></td></tr><tr><td>magistratuique meo, populo plebique Romanae bene atque</td><td></td></tr><tr><td>feliciter eveniret, eadem precor ab isdem dis immortalibus</td><td>5</td></tr><tr><td>ob eiusdem hominis consulatum una cum salute obtinendum,</td><td></td></tr><tr><td>et ut vestrae mentes atque sententiae cum populi Romani</td><td></td></tr><tr><td>voluntatibus suffragiisque consentiant, eaque res vobis po-</td><td></td></tr><tr><td>puloque Romano pacem, tranquillitatem, otium concordiam-</td><td></td></tr><tr><td>que adferat. Quod si illa sollemnis comitiorum precatio</td><td>10</td></tr><tr><td>consularibus auspiciis consecrata tantam habet in se vim</td><td></td></tr><tr><td>et religionem quantam rei publicae dignitas postulat, idem</td><td></td></tr><tr><td>ego sum precatus ut eis quoque hominibus quibus hic</td><td></td></tr><tr><td>consulatus me rogante datus esset ea res fauste feliciter</td><td></td></tr><tr><td>prospereque eveniret. Quae cum ita sint, iudices, et cum</td><td>2.1</td></tr><tr><td>omnis deorum immortalium potestas aut translata sit ad</td><td></td></tr><tr><td>vos aut certe communicata vobiscum, idem consulem</td><td></td></tr><tr><td>vestrae fidei commendat qui antea dis immortalibus com-</td><td></td></tr><tr><td>mendavit, ut eiusdem hominis voce et declaratus consul</td><td>5</td></tr><tr><td>et defensus beneficium populi Romani cum vestra atque</td><td></td></tr><tr><td>omnium civium salute tueatur. </td><td></td></tr><tr><td>  Et quoniam in hoc officio studium meae defensionis ab </td><td></td></tr><tr><td>accusatoribus atque etiam ipsa susceptio causae reprensa</td><td></td></tr><tr><td>est, ante quam pro L. Murena dicere instituo, pro me ipso</td><td>10</td></tr><tr><td>pauca dicam, non quo mihi potior hoc quidem tempore</td><td></td></tr><tr><td>sit offici mei quam huiusce salutis defensio, sed ut meo</td><td></td></tr><tr><td>facto vobis probato maiore auctoritate ab huius honore</td><td></td></tr><tr><td>fama fortunisque omnibus inimicorum impetus propulsare</td><td></td></tr><tr><td>possim. </td><td>15</td></tr>
        </table>