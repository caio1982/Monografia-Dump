<table>
          <script>targetHit=0;</script>
          <tr><td>  Satisne igitur videor vim verborum tenere, an sum</td><td>2.15.1</td></tr><tr><td>etiam nunc vel Graece loqui vel Latine docendus? et</td><td></td></tr><tr><td>tamen vide, ne, si ego non intellegam quid Epicurus</td><td></td></tr><tr><td>loquatur, cum Graece, ut videor, luculenter sciam, sit</td><td></td></tr><tr><td>aliqua culpa eius, qui ita loquatur, ut non intellegatur.</td><td>5</td></tr><tr><td>quod duobus modis sine reprehensione fit, si aut de</td><td></td></tr><tr><td>industria facias, ut Heraclitus, 'cognomento qui σκοτει-</td><td></td></tr><tr><td>νός perhibetur, quia de natura nimis obscure memora-</td><td></td></tr><tr><td>vit', aut cum rerum obscuritas, non verborum, facit ut</td><td></td></tr><tr><td>non intellegatur oratio, qualis est in Timaeo Platonis.</td><td>10</td></tr><tr><td>Epicurus autem, ut opinor, nec non vult, si possit, plane</td><td></td></tr><tr><td>et aperte loqui, nec de re obscura, ut physici, aut arti- </td><td></td></tr><tr><td>ficiosa, ut mathematici, sed de illustri et facili et iam</td><td></td></tr><tr><td>in vulgus pervagata loquitur. </td><td></td></tr><tr><td>  Quamquam non negatis nos intellegere quid sit vo-</td><td>15</td></tr><tr><td>luptas, sed quid ille dicat. e quo efficitur, non ut nos</td><td></td></tr><tr><td>non intellegamus quae vis sit istius verbi, sed ut ille</td><td></td></tr><tr><td>suo more loquatur, nostrum neglegat. si enim idem</td><td>16.1</td></tr><tr><td>dicit, quod Hieronymus, qui censet summum bonum</td><td></td></tr><tr><td>esse sine ulla molestia vivere, cur mavult dicere volup-</td><td></td></tr><tr><td>tatem quam vacuitatem doloris, ut ille facit, qui quid</td><td></td></tr><tr><td>dicat intellegit? sin autem voluptatem putat adiun-</td><td>5</td></tr><tr><td>gendam eam, quae sit in motu—sic enim appellat</td><td></td></tr><tr><td>hanc dulcem: 'in motu', illam nihil dolentis 'in stabili-</td><td></td></tr><tr><td>tate'—, quid tendit? cum efficere non possit ut cui-</td><td></td></tr><tr><td>quam, qui ipse sibi notus sit, hoc est qui suam natu-</td><td></td></tr><tr><td>ram sensumque perspexerit, vacuitas doloris et voluptas</td><td>10</td></tr><tr><td>idem esse videatur. hoc est vim afferre, Torquate, sen-</td><td></td></tr><tr><td>sibus, extorquere ex animis cognitiones verborum, qui-</td><td></td></tr><tr><td>bus inbuti sumus. quis enim est, qui non videat haec</td><td></td></tr><tr><td>esse in natura rerum tria? unum, cum in voluptate su-</td><td></td></tr><tr><td>mus, alterum, cum in dolore, tertium hoc, in quo nunc</td><td>15</td></tr><tr><td>equidem sum, credo item vos, nec in dolore nec in vo-</td><td></td></tr><tr><td>luptate; ut in voluptate sit, qui epuletur, in dolore, qui</td><td></td></tr><tr><td>torqueatur. tu autem inter haec tantam multitudinem</td><td></td></tr><tr><td>hominum interiectam non vides nec laetantium nec do-</td><td></td></tr><tr><td>lentium? </td><td>20</td></tr>
        </table>