<table>
          <script>targetHit=0;</script>
          <tr><td>  Sed quo modo idem dicitis non omnia deos persequi,</td><td>3.93.5</td></tr><tr><td>idem voltis a diis inmortalibus hominibus dispertiri ac</td><td></td></tr><tr><td>dividi somnia (idcirco haec tecum, quia vestra est de</td><td></td></tr><tr><td>somniorum veritate sententia), atque idem etiam vota</td><td></td></tr><tr><td>suscipi dicitis oportere? Nempe singuli vovent, audit</td><td></td></tr><tr><td>igitur mens divina etiam de singulis; videtis ergo non </td><td>10</td></tr><tr><td>esse eam tam occupatam quam putabatis. Fac esse</td><td></td></tr><tr><td>distentam, caelum versantem terram tuentem maria</td><td></td></tr><tr><td>moderantem: cur tam multos deos nihil agere et ces-</td><td></td></tr><tr><td>sare patitur, cur non rebus humanis aliquos otiosos</td><td></td></tr><tr><td>deos praeficit, qui a te Balbe innumerabiles explicati</td><td>15</td></tr><tr><td>sunt? </td><td></td></tr><tr><td>  Haec fere dicere habui de natura deorum, non ut</td><td></td></tr><tr><td>eam tollerem sed ut intellegeretis quam esset obscura</td><td></td></tr><tr><td>et quam difficiles explicatus haberet.' </td><td></td></tr><tr><td>  Quae cum dixisset, Cotta finem. Lucilius autem 'Ve-</td><td>94.1</td></tr><tr><td>hementius' inquit 'Cotta tu quidem invectus es in eam</td><td></td></tr><tr><td>Stoicorum rationem quae de providentia deorum ab</td><td></td></tr><tr><td>illis sanctissume et prudentissume constituta est. sed</td><td></td></tr><tr><td>quoniam advesperascit, dabis nobis diem aliquem ut</td><td>5</td></tr><tr><td>contra ista dicamus. est enim mihi tecum pro aris et</td><td></td></tr><tr><td>focis certamen et pro deorum templis atque delubris</td><td></td></tr><tr><td>proque urbis muris, quos vos pontifices sanctos esse</td><td></td></tr><tr><td>dicitis diligentiusque urbem religione quam ipsis moe-</td><td></td></tr><tr><td>nibus cingitis; quae deseri a me, dum quidem spirare</td><td>10</td></tr><tr><td>potero, nefas iudico.' </td><td></td></tr><tr><td>  Tum Cotta: 'Ego vero et opto redargui me Balbe,</td><td>95.1</td></tr><tr><td>et ea quae disputavi disserere malui quam iudicare, et</td><td></td></tr><tr><td>facile me a te vinci posse certo scio.' </td><td></td></tr><tr><td>  'Quippe' inquit Velleius 'qui etiam somnia putet ad</td><td></td></tr><tr><td>nos mitti ab Iove, quae ipsa tamen tam levia non sunt</td><td>5</td></tr><tr><td>quam est Stoicorum de natura deorum oratio.' </td><td></td></tr>
        </table>