<table>
          <script>targetHit=0;</script>
          <tr><td>  His adiuncti sunt C. Curio M. Scaurus P. Rutilius</td><td>110.1</td></tr><tr><td>C. Gracchus. de Scauro et Rutilio breviter licet dicere, quo-</td><td></td></tr><tr><td>rum neuter summi oratoris habuit laudem et &lt;est&gt; uter-</td><td></td></tr><tr><td>que in multis causis versatus. erat in quibusdam laudan-</td><td></td></tr><tr><td>dis viris, etiam si maximi ingeni non essent, probabilis</td><td>5</td></tr><tr><td>tamen industria; quamquam his quidem non omnino</td><td></td></tr><tr><td>ingenium, sed oratorium ingenium defuit. neque enim re-</td><td></td></tr><tr><td>fert videre quid dicendum sit, nisi id queas solute et</td><td></td></tr><tr><td>suaviter dicere; ne id quidem satis est, nisi id quod</td><td></td></tr><tr><td>dicitur fit voce voltu motuque conditius. quid dicam</td><td>111.1</td></tr><tr><td>opus esse doctrina? sine qua etiam si quid bene dicitur</td><td></td></tr><tr><td>adiuvante natura, tamen id, quia fortuito fit, semper para-</td><td></td></tr><tr><td>tum esse non potest. in Scauri oratione, sapientis homi-</td><td></td></tr><tr><td>nis et recti, gravitas summa et naturalis quaedam inerat</td><td>5</td></tr><tr><td>auctoritas, non ut causam sed ut testimonium dicere</td><td></td></tr><tr><td>putares, cum pro reo diceret. hoc dicendi genus ad patro-</td><td>112.1</td></tr><tr><td>cinia mediocriter aptum videbatur, ad senatoriam vero</td><td></td></tr><tr><td>sententiam, cuius erat ille princeps, vel maxume; signi-</td><td></td></tr><tr><td>ficabat enim non prudentiam solum, sed, quod maxume </td><td></td></tr><tr><td>rem continebat, fidem. habebat hoc a natura ipsa, quod</td><td>5</td></tr><tr><td>a doctrina non facile posset; quamquam huius quoque</td><td></td></tr><tr><td>ipsius rei, quemadmodum scis, praecepta sunt. huius et</td><td></td></tr><tr><td>orationes sunt et tres ad L. Fufidium libri scripti de vita</td><td></td></tr><tr><td>ipsius acta sane utiles, quos nemo legit; at Cyri vitam et</td><td></td></tr><tr><td>disciplinam legunt, praeclaram illam quidem, sed neque</td><td>10</td></tr><tr><td>tam nostris rebus aptam nec tamen Scauri laudibus ante-</td><td></td></tr><tr><td>ponendam. </td><td></td></tr><tr><td>  Ipse etiam Fufidius in aliquo patronorum numero fuit.</td><td>113.1</td></tr><tr><td>Rutilius autem in quodam tristi et severo genere dicendi</td><td></td></tr><tr><td>versatus est. erat uterque natura vehemens et acer; ita-</td><td></td></tr><tr><td>que cum una consulatum petivissent, non ille solum, qui</td><td></td></tr><tr><td>repulsam tulerat, accusavit ambitus designatum compe-</td><td>5</td></tr><tr><td>titorem, sed Scaurus etiam absolutus Rutilium in iudicium</td><td></td></tr><tr><td>vocavit. multaque opera multaque industria Rutilius fuit,</td><td></td></tr><tr><td>quae erat propterea gratior, quod idem magnum munus de</td><td></td></tr><tr><td>iure respondendi sustinebat. sunt eius orationes ieiunae;</td><td>114.1</td></tr><tr><td>multa praeclara de iure; doctus vir et Graecis litteris</td><td></td></tr><tr><td>eruditus, Panaeti auditor, prope perfectus in Stoicis;</td><td></td></tr><tr><td>quorum peracutum et artis plenum orationis genus scis</td><td></td></tr><tr><td>tamen esse exile nec satis populari adsensioni adcommo-</td><td>5</td></tr><tr><td>datum. itaque illa, quae propria est huius disciplinae,</td><td></td></tr><tr><td>philosophorum de se ipsorum opinio firma in hoc viro et</td><td></td></tr><tr><td>stabilis inventa est. qui quom innocentissumus in iudi-</td><td>115.1</td></tr><tr><td>cium vocatus esset, quo iudicio convolsam penitus scimus</td><td></td></tr><tr><td>esse rem publicam, cum essent eo tempore eloquentissimi</td><td></td></tr><tr><td>viri L. Crassus et M. Antonius consulares, eorum adhi-</td><td></td></tr><tr><td>bere neutrum voluit. dixit ipse pro sese et pauca C. Cotta,</td><td>5</td></tr><tr><td>quod sororis erat filius—et is quidem tamen ut orator,</td><td></td></tr><tr><td>quamquam erat admodum adulescens—, et Q. Mucius</td><td></td></tr><tr><td>enucleate ille quidem et polite, ut solebat, nequaquam</td><td></td></tr><tr><td>autem ea vi atque copia, quam genus illud iudici et ma-</td><td></td></tr><tr><td>gnitudo causae postulabat. habemus igitur in Stoicis ora-</td><td>116.1</td></tr><tr><td>toribus Rutilium, Scaurum in antiquis; utrumque tamen </td><td></td></tr><tr><td>laudemus, quoniam per illos ne haec quidem in civitate</td><td></td></tr><tr><td>genera hac oratoria laude caruerunt. volo enim ut in</td><td></td></tr><tr><td>scaena sic etiam in foro non eos modo laudari, qui celeri</td><td>5</td></tr><tr><td>motu et difficili utantur, sed eos etiam, quos statarios</td><td></td></tr><tr><td>appellant, quorum sit illa simplex in agendo veritas, non</td><td></td></tr><tr><td>molesta. </td><td></td></tr>
        </table>