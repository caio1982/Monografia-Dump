<table>
          <script>targetHit=0;</script>
          <tr class="title first  date"><td>in<span class="snum">.</span> <span class="snum">44</span> Romae</td><td></td></tr><tr class="title last  "><td>CICERO CURIO S. D.</td><td></td></tr><tr><td>Ego vero iam te nec hortor nec rogo ut domum redeas; quin</td><td>7.30.1.1</td></tr><tr><td>hinc ipse evolare cupio et aliquo pervenire</td><td></td></tr><tr><td>    'ubi nec Pelopidarum nomen nec facta audiam'.</td><td></td></tr><tr><td>incredibile est quam turpiter mihi facere videar qui his</td><td></td></tr><tr><td>rebus intersim. ne tu videris multo ante providisse quid</td><td>5</td></tr><tr><td>impenderet tum cum hinc profugisti. quamquam haec etiam</td><td></td></tr><tr><td>auditu acerba sunt, tamen audire tolerabilius est quam videre.</td><td></td></tr><tr><td>in campo certe non fuisti cum hora secunda comitiis</td><td></td></tr><tr><td>quaestori&lt;i&gt;s institutis sella Q. Maximi, quem illi consulem</td><td></td></tr><tr><td>esse dicebant, posita esset; quo mortuo nuntiato sella sublata</td><td>10</td></tr><tr><td>est. ille autem, qui comitiis tributis esset auspicatus, centuri-</td><td></td></tr><tr><td>ata habuit, consulem hora septima renuntiavit, qui usque ad</td><td></td></tr><tr><td>Kal. Ian. esset quae erant futurae mane postridie. ita</td><td></td></tr><tr><td>Caninio consule scito neminem prandisse. nihil tamen eo </td><td></td></tr><tr><td>consule mali factum est; fuit enim mirifica vigilantia, qui suo</td><td>15</td></tr><tr><td>toto consulatu somnum non viderit. haec tibi ridicula</td><td>2.1</td></tr><tr><td>videntur; non enim ades. quae si videres, lacrimas non</td><td></td></tr><tr><td>teneres. qui&lt;d&gt; si cetera scribam? sunt enim innumerabilia</td><td></td></tr><tr><td>generis eiusdem. quae quidem ego non ferrem nisi me in</td><td></td></tr><tr><td>philosophiae portum contulissem et nisi haberem socium</td><td>5</td></tr><tr><td>studiorum meorum Atticum nostrum. cuius quoniam</td><td></td></tr><tr><td>proprium te esse scribis mancipio et nexo, meum autem usu</td><td></td></tr><tr><td>et fructu, contentus isto sum. id enim est cuiusque proprium</td><td></td></tr><tr><td>quo quisque fruitur atque utitur. sed haec alias pluribus. </td><td></td></tr><tr><td>  Acilius, qui in Graeciam cum legionibus missus est,</td><td>3.1</td></tr><tr><td>maximo meo beneficio est (bis enim est a me iudicio capitis</td><td></td></tr><tr><td>rebus salvis defensus) et est homo non ingratus meque</td><td></td></tr><tr><td>vehementer observat. ad eum de te diligentissime scripsi</td><td></td></tr><tr><td>eamque epistulam cum hac epistula coniunxi. quam ille quo</td><td>5</td></tr><tr><td>modo acceperit et quid tibi pollicitus sit velim ad me scribas.</td><td></td></tr>
        </table>