<table>
          <script>targetHit=0;</script>
          <tr><td>  Sequitur illud, <span class="caps">Ne deterioribvs repvlsisqve honos</span></td><td>56.1</td></tr><tr><td><span class="caps">avgeatvr</span>. Repulsos videamus, nam deteriores qui sint,</td><td></td></tr><tr><td>post docebo. Sed tamen in eum cadere hoc verbum maxime</td><td></td></tr><tr><td>qui sit unus omnium mortalium sine ulla dubitatione deter-</td><td></td></tr><tr><td>rimus, concedendum est. Qui sunt igitur repulsi? Non, ut</td><td>5</td></tr><tr><td>opinor, ii qui aliquando honorem vitio civitatis, non suo, non</td><td></td></tr><tr><td>sunt adsecuti; nam id quidem multis saepe optimis civibus at-</td><td></td></tr><tr><td>que honestissimis viris accidit. Repulsi sunt ii quos ad omnia</td><td></td></tr><tr><td>progredientis, quos munera contra leges gladiatoria parantis,</td><td></td></tr><tr><td>quos apertissime largientis non solum alieni sed etiam sui,</td><td>10</td></tr><tr><td>vicini, tribules, urbani, rustici reppulerunt: hi ne honore</td><td></td></tr><tr><td>augeantur monent. Debet esse gratum quod praedicunt,</td><td></td></tr><tr><td>sed tamen huic malo populus Romanus ipse nullo haruspi-</td><td></td></tr><tr><td>cum admonitu sua sponte prospexit. Deteriores cavete;</td><td>57.1</td></tr><tr><td>quorum quidem est magna natio, sed tamen eorum omnium</td><td></td></tr><tr><td>hic dux est atque princeps; etenim si unum hominem deter-</td><td></td></tr><tr><td>rimum poeta praestanti aliquis ingenio fictis conquisitisque</td><td></td></tr><tr><td>vitiis deformatum vellet inducere, nullum profecto dedecus</td><td>5</td></tr><tr><td>reperire posset quod in hoc non inesset, multaque in eo</td><td></td></tr><tr><td>penitus defixa atque haerentia praeteriret. Parentibus et</td><td></td></tr><tr><td>dis immortalibus et patriae nos primum natura conciliat;</td><td></td></tr><tr><td>eodem enim tempore et suscipimur in lucem et hoc caelesti</td><td></td></tr><tr><td>spiritu augemur et certam in sedem civitatis ac libertatis</td><td>10</td></tr><tr><td>adscribimur. Iste parentum nomen, sacra, memoriam, gen-</td><td></td></tr><tr><td>tem Fonteiano nomine obruit; deorum ignis, solia, mensas, </td><td></td></tr><tr><td>abditos ac penetralis focos, occulta et maribus non invisa</td><td></td></tr><tr><td>solum, sed etiam inaudita sacra inexpiabili scelere pervertit,</td><td></td></tr><tr><td>idemque earum templum inflammavit dearum quarum ope</td><td>15</td></tr><tr><td>etiam aliis incendiis subvenitur. Quid de patria loquar?</td><td>58.1</td></tr><tr><td>qui primum eum civem vi, ferro, periculis urbe, omnibus</td><td></td></tr><tr><td>patriae praesidiis depulit quem vos patriae conservatorem</td><td></td></tr><tr><td>esse saepissime iudicaritis, deinde everso senatus, ut ego</td><td></td></tr><tr><td>semper dixi, comite, duce, ut ille dicebat, senatum ipsum,</td><td>5</td></tr><tr><td>principem salutis mentisque publicae, vi, caede incendiisque</td><td></td></tr><tr><td>pervertit; sustulit duas leges, Aeliam et Fufiam, maxime rei</td><td></td></tr><tr><td>publicae salutaris, censuram exstinxit, intercessionem re-</td><td></td></tr><tr><td>movit, auspicia delevit, consules sceleris sui socios aerario,</td><td></td></tr><tr><td>provinciis, exercitu armavit, reges qui erant vendidit, qui</td><td>10</td></tr><tr><td>non erant appellavit, Cn. Pompeium ferro domum com-</td><td></td></tr><tr><td>pulit, imperatorum monumenta evertit, inimicorum domus</td><td></td></tr><tr><td>disturbavit, vestris monumentis suum nomen inscripsit. In-</td><td></td></tr><tr><td>finita sunt scelera quae ab illo in patriam sunt edita. Quid?</td><td></td></tr><tr><td>quae in singulos civis quos necavit, socios quos diripuit, im-</td><td>15</td></tr><tr><td>peratores quos prodidit, exercitus quos temptavit? Quid</td><td>59.1</td></tr><tr><td>vero? ea quanta sunt quae in ipsum se scelera, quae in suos</td><td></td></tr><tr><td>edidit! Quis minus umquam pepercit hostium castris quam</td><td></td></tr><tr><td>ille omnibus corporis sui partibus? quae navis umquam in</td><td></td></tr><tr><td>flumine publico tam vulgata omnibus quam istius aetas fuit?</td><td>5</td></tr><tr><td>quis umquam nepos tam libere est cum scortis quam hic</td><td></td></tr><tr><td>cum sororibus volutatus? quam denique tam immanem</td><td></td></tr><tr><td>Charybdim poetae fingendo exprimere potuerunt, quae tan-</td><td></td></tr><tr><td>tos exhauriret gurgites quantas iste Byzantiorum Brogitaro-</td><td></td></tr><tr><td>rumque praedas exsorbuit? aut tam eminentibus canibus</td><td>10</td></tr><tr><td>Scyllam tamque ieiunis quam quibus istum videtis, Gelliis,</td><td></td></tr><tr><td>Clodiis, Titiis, rostra ipsa mandentem? </td><td></td></tr>
        </table>