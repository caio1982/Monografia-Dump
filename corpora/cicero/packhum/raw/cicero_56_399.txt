<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">51</span> vel in<span class="snum">.</span> <span class="snum">50</span> Tarsi</td><td></td></tr><tr class="title last  "><td>M. CICERO IMP. S. D. L. PAULO COS.</td><td></td></tr><tr><td>Maxime mihi fuit optatum Romae esse tecum multas ob</td><td>15.13.1.1</td></tr><tr><td>causas, sed praecipue ut et in petendo et in gerendo consulatu</td><td></td></tr><tr><td>meum tibi debitum studium perspicere posses. ac petitionis</td><td></td></tr><tr><td>quidem tuae ratio mihi semper fuit explorata, sed tamen</td><td></td></tr><tr><td>navare operam volebam; in consulatu vero cupio equidem te</td><td>5</td></tr><tr><td>minus habere negoti, sed moleste fero me consulem tuum</td><td></td></tr><tr><td>studium adulescentis perspexisse, te meum, cum id aetatis</td><td></td></tr><tr><td>sim, perspicere non posse. </td><td></td></tr><tr><td>  Sed ita fato nescio quo contigisse arbitror ut tibi ad me </td><td>2.1</td></tr><tr><td>ornandum semper detur facultas, mihi ad remunerandum</td><td></td></tr><tr><td>nihil suppetat praeter voluntatem. ornasti consulatum,</td><td></td></tr><tr><td>ornasti reditum meum; incidit meum tempus rerum</td><td></td></tr><tr><td>gerendarum in ipsum consulatum tuum. itaque cum et tua</td><td>5</td></tr><tr><td>summa amplitudo et dignitas et meus magnus honos magna-</td><td></td></tr><tr><td>que existimatio postulare videatur ut a te plurimis verbis</td><td></td></tr><tr><td>contendam ac petam ut quam honorificentissimum senatus</td><td></td></tr><tr><td>consultum de meis rebus gestis faciendum cures, non audeo</td><td></td></tr><tr><td>vehementer a te contendere, ne aut ipse tuae perpetuae con-</td><td>10</td></tr><tr><td>suetudinis erga me oblitus esse videar aut te oblitum putem. </td><td></td></tr><tr><td>  Qua re ut te velle arbitror ita faciam atque ab eo quem</td><td>3.1</td></tr><tr><td>omnes gentes sciunt de me optime meritum breviter petam.</td><td></td></tr><tr><td>si alii consules essent, ad te potissimum, Paule, mitterem ut</td><td></td></tr><tr><td>eos mihi quam amicissimos redderes; nunc, cum tua summa</td><td></td></tr><tr><td>potestas summaque auctoritas notaque omnibus nostra</td><td>5</td></tr><tr><td>necessitudo sit, vehementer te rogo ut et quam honorifi-</td><td></td></tr><tr><td>centissime cures decernendum de meis rebus gestis et quam</td><td></td></tr><tr><td>celerrime. dignas res esse honore et gratulatione cognosces ex</td><td></td></tr><tr><td>iis litteris quas ad te et collegam et senatum publice misi.</td><td></td></tr><tr><td>omniumque mearum reliquarum rerum maximeque existi-</td><td>10</td></tr><tr><td>mationis meae procurationem susceptam velim habeas, in</td><td></td></tr><tr><td>primisque tibi curae sit, quod abs te superioribus quoque</td><td></td></tr><tr><td>litteris petivi, ne mihi tempus prorogetur. cupio te consulem</td><td></td></tr><tr><td>videre omniaque quae spero cum absens tum etiam praesens</td><td></td></tr><tr><td>te consule adsequi.</td><td>15</td></tr>
        </table>