<table>
          <script>targetHit=0;</script>
          <tr><td>  Hoc idem transfero in magistratus, curationes, sacerdotia;</td><td>2.2.126.1</td></tr><tr><td>quibus in rebus non solum hominum iura, sed etiam</td><td></td></tr><tr><td>deorum immortalium religiones omnis repudiavit. Syracusis</td><td></td></tr><tr><td>lex est de religione, quae in annos singulos Iovis sacerdotem</td><td></td></tr><tr><td>sortito capi iubeat, quod apud illos amplissimum sacerdo-</td><td>5</td></tr><tr><td>tium putatur: cum suffragiis tres ex tribus generibus creati</td><td>127.1</td></tr><tr><td>sunt, res revocatur ad sortem. Perfecerat iste imperio ut</td><td></td></tr><tr><td>pro suffragio Theomnastus, familiaris suus, in tribus illis</td><td></td></tr><tr><td>renuntiaretur: in sorte, cui imperare non potuerat, exspecta-</td><td></td></tr><tr><td>bant homines quidnam acturus esset. Homo, id quod</td><td>5</td></tr><tr><td>erat facillimum, primo vetat sortiri: iubet extra sortem</td><td></td></tr><tr><td>Theomnastum renuntiari. Negant id Syracusani per reli-</td><td></td></tr><tr><td>giones sacrorum ullo modo fieri posse, fas denique negant</td><td></td></tr><tr><td>esse. Iubet iste sibi legem recitari. Recitatur; in qua</td><td></td></tr><tr><td>scriptum erat ut, quot essent renuntiati, tot in hydriam</td><td>10</td></tr><tr><td>sortes conicerentur; cuium nomen exisset, ut is haberet id</td><td></td></tr><tr><td>sacerdotium. Iste homo ingeniosus et peracutus, 'Optime,'</td><td></td></tr><tr><td>inquit, 'nempe scriptum ita est, <span class="caps">Qvot renvntiati ervnt</span>.</td><td></td></tr><tr><td>Quot ergo, inquit, sunt renuntiati?' Respondent, 'Tres.'</td><td></td></tr><tr><td>'Numquid igitur oportet nisi tres sortis conici, unam</td><td>15</td></tr><tr><td>educi?' 'Nihil.' Conici iubet tres, in quibus omnibus </td><td></td></tr><tr><td>esset inscriptum nomen Theomnasti. Fit clamor maximus,</td><td></td></tr><tr><td>cum id universis indignum ac nefarium videretur. Ita</td><td></td></tr><tr><td>Iovis illud sacerdotium amplissimum per hanc rationem</td><td></td></tr><tr><td>Theomnasto datur. </td><td>20</td></tr><tr><td>  Cephaloedi mensis est certus, quo mense sacerdotem</td><td>128.1</td></tr><tr><td>maximum creari oporteat. Erat eius honoris cupidus</td><td></td></tr><tr><td>Artemo quidam, Climachias cognomine, homo sane locu-</td><td></td></tr><tr><td>ples et domi nobilis. Sed is fieri nullo modo poterat si</td><td></td></tr><tr><td>Herodotus quidam adesset: ei locus ille atque honos in</td><td>5</td></tr><tr><td>illum annum ita deberi putabatur ut ne Climachias quidem</td><td></td></tr><tr><td>contra diceret. Res ad istum defertur et istius more</td><td></td></tr><tr><td>deciditur: toreumata sane nota et pretiosa auferuntur.</td><td></td></tr><tr><td>Herodotus Romae erat; satis putabat se ad comitia tempore</td><td></td></tr><tr><td>venturum si pridie venisset. Iste, ne aut alio mense ac</td><td>10</td></tr><tr><td>fas erat comitia haberentur, aut Herodoto praesenti honos</td><td></td></tr><tr><td>adimeretur, (id quod iste non laborabat, Climachias minime</td><td></td></tr><tr><td>volebat), excogitat—dixi iam dudum, non est homo acutior</td><td></td></tr><tr><td>quisquam nec fuit—excogitat, inquam, quem ad modum</td><td></td></tr><tr><td>mense illo legitimo comitia haberentur nec tamen Herodotus</td><td>15</td></tr><tr><td>adesse posset. Est consuetudo Siculorum ceterorumque</td><td>129.1</td></tr><tr><td>Graecorum, quod suos dies mensisque congruere volunt</td><td></td></tr><tr><td>cum solis lunaeque ratione, ut non numquam, si quid</td><td></td></tr><tr><td>discrepet, eximant unum aliquem diem aut summum</td><td></td></tr><tr><td>biduum ex mense, quos illi exaeresimos dies nominant;</td><td>5</td></tr><tr><td>item non numquam uno die longiorem mensem faciunt</td><td></td></tr><tr><td>aut biduo. Quae cum iste cognosset novus astrologus,</td><td></td></tr><tr><td>qui non tam caeli rationem quam caelati argenti duceret,</td><td></td></tr><tr><td>eximi iubet non diem ex mense, sed ex anno unum dimi-</td><td></td></tr><tr><td>diatumque mensem hoc modo ut, quo die verbi causa</td><td>10</td></tr><tr><td>esse oporteret Idus Ianuarias, &lt;is&gt; eo die Kalendas Martias</td><td></td></tr><tr><td>proscribi iuberet: itaque fit omnibus recusantibus et </td><td></td></tr><tr><td>plorantibus. Dies is erat legitimus comitiis habendis. Eo</td><td></td></tr><tr><td>modo sacerdos Climachias renuntiatus est. Herodotus</td><td>130.1</td></tr><tr><td>cum Roma revertitur, diebus, ut ipse putabat, <span class="caps">xv</span> ante</td><td></td></tr><tr><td>comitia, offendit eum mensem qui consequitur mensem</td><td></td></tr><tr><td>comitialem, comitiis iam abhinc <span class="caps">xxx</span> diebus factis. Tunc</td><td></td></tr><tr><td>Cephaloeditani fecerunt intercalarium <span class="caps">xxxxv</span> dies longum,</td><td>5</td></tr><tr><td>ut reliqui menses in suam rationem reverterentur. Hoc si</td><td></td></tr><tr><td>Romae fieri posset, certe aliqua ratione expugnasset iste ut</td><td></td></tr><tr><td>dies <span class="caps">xxxxv</span> inter binos ludos tollerentur, per quos solos</td><td></td></tr><tr><td>iudicium fieri posset. </td><td></td></tr>
        </table>