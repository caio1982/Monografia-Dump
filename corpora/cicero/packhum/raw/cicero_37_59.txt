<table>
          <script>targetHit=0;</script>
          <tr><td>  Natura nulla est, ut mihi videtur, quae non habeat in suo</td><td>3.25.4</td></tr><tr><td>genere res compluris dissimilis inter se, quae tamen con-</td><td>5</td></tr><tr><td>simili laude dignentur; nam et auribus multa percipimus,</td><td></td></tr><tr><td>quae etsi nos vocibus delectant, tamen ita sunt varia</td><td></td></tr><tr><td>saepe, ut id, quod proximum audias, iucundissimum esse</td><td></td></tr><tr><td>videatur; et oculis conliguntur paene innumerabiles volu-</td><td></td></tr><tr><td>ptates, quae nos ita capiunt, ut unum sensum &lt;in&gt; dissimili</td><td>10</td></tr><tr><td>genere delectent; et reliquos sensus voluptates oblectant</td><td></td></tr><tr><td>dispares, ut sit difficile iudicium excellentis maxime suavi-</td><td></td></tr><tr><td>tatis. Atque hoc idem, quod est in naturis rerum, trans-</td><td>26.1</td></tr><tr><td>ferri potest etiam ad artis; una fingendi est ars, in qua</td><td></td></tr><tr><td>praestantes fuerunt Myro, Polyclitus, Lysippus, qui omnes</td><td></td></tr><tr><td>inter se dissimiles fuerunt, sed ita tamen, ut neminem sui</td><td></td></tr><tr><td>velis esse dissimilem; una est ars ratioque picturae, dis-</td><td>5</td></tr><tr><td>simillimique tamen inter se Zeuxis, Aglaophon, Apelles,</td><td></td></tr><tr><td>neque eorum quisquam est, cui quicquam in arte sua de-</td><td></td></tr><tr><td>esse videatur. Et si hoc in his quasi mutis artibus est</td><td></td></tr><tr><td>mirandum et tamen verum, quanto admirabilius in oratione</td><td></td></tr><tr><td>atque in lingua? Quae cum in eisdem sententiis verbisque</td><td>10</td></tr><tr><td>versetur, summas habet dissimilitudines; non sic, ut alii</td><td></td></tr><tr><td>vituperandi sint, sed ut ei, quos constet esse laudandos, in</td><td></td></tr><tr><td>dispari tamen genere laudentur. Atque id primum in</td><td>27.1</td></tr><tr><td>poetis cerni licet, quibus est proxima cognatio cum oratori-</td><td></td></tr><tr><td>bus: quam sunt inter sese Ennius, Pacuvius Acciusque</td><td></td></tr><tr><td>dissimiles, quam apud Graecos Aeschylus, Sophocles, </td><td></td></tr><tr><td>Euripides, quamquam omnibus par paene laus in dissimili</td><td>5</td></tr><tr><td>scribendi genere tribuitur! Aspicite nunc eos homines</td><td>28.1</td></tr><tr><td>atque intuemini, quorum de facultate quaerimus [quid in-</td><td></td></tr><tr><td>tersit inter oratorum studia atque naturas]: suavitatem</td><td></td></tr><tr><td>Isocrates, subtilitatem Lysias, acumen Hyperides, sonitum</td><td></td></tr><tr><td>Aeschines, vim Demosthenes habuit. Quis eorum non</td><td>5</td></tr><tr><td>egregius? tamen &lt;quis&gt; cuiusquam nisi sui similis? Gravi-</td><td></td></tr><tr><td>tatem Africanus, lenitatem Laelius, asperitatem Galba, pro-</td><td></td></tr><tr><td>fluens quiddam habuit Carbo et canorum. Quis horum</td><td></td></tr><tr><td>non princeps temporibus illis fuit? et suo tamen quisque</td><td></td></tr><tr><td>in genere princeps. Sed quid ego vetera conquiram, cum</td><td>29.1</td></tr><tr><td>mihi liceat uti praesentibus exemplis atque vivis? Quid</td><td></td></tr><tr><td>iucundius auribus nostris umquam accidit huius oratione</td><td></td></tr><tr><td>Catuli? quae est pura sic, ut Latine loqui paene solus</td><td></td></tr><tr><td>videatur, sic autem gravis, ut in singulari dignitate omnis</td><td>5</td></tr><tr><td>tamen adsit humanitas ac lepos. Quid multa? istum au-</td><td></td></tr><tr><td>diens equidem sic iudicare soleo, quicquid aut addideris aut</td><td></td></tr><tr><td>mutaris aut detraxeris, vitiosius et deterius futurum. Quid,</td><td>30.1</td></tr><tr><td>noster hic Caesar nonne novam quandam rationem attulit</td><td></td></tr><tr><td>orationis et dicendi genus induxit prope singulare? Quis</td><td></td></tr><tr><td>umquam res praeter hunc tragicas paene comice, tristis</td><td></td></tr><tr><td>remisse, severas hilare, forensis scaenica prope venustate</td><td>5</td></tr><tr><td>tractavit atque ita, ut neque iocus magnitudine rerum ex-</td><td></td></tr><tr><td>cluderetur nec gravitas facetiis minueretur? Ecce prae-</td><td>31.1</td></tr><tr><td>sentes duo prope aequales Sulpicius et Cotta. Quid tam</td><td></td></tr><tr><td>inter se dissimile? quid tam in suo genere praestans?</td><td></td></tr><tr><td>Limatus alter et subtilis, rem explicans propriis aptisque</td><td></td></tr><tr><td>verbis; haeret in causa semper et quid iudici probandum</td><td>5</td></tr><tr><td>sit cum acutissime vidit, omissis ceteris argumentis in eo</td><td></td></tr><tr><td>mentem orationemque defigit; Sulpicius autem fortissimo</td><td></td></tr><tr><td>quodam animi impetu, plenissima et maxima voce, summa</td><td></td></tr><tr><td>contentione corporis et dignitate motus, verborum quoque </td><td></td></tr><tr><td>ea gravitate et copia est, ut unus ad dicendum instructis-</td><td>10</td></tr><tr><td>simus a natura esse videatur. Ad nosmet ipsos iam revertor,</td><td>32.1</td></tr><tr><td>quoniam sic fuimus semper comparati, ut hominum ser-</td><td></td></tr><tr><td>monibus quasi in aliquod contentionis iudicium vocaremur.</td><td></td></tr><tr><td>Quid tam dissimile quam ego in dicendo et Antonius? cum</td><td></td></tr><tr><td>ille is sit orator, ut nihil eo possit esse praestantius, ego</td><td>5</td></tr><tr><td>autem, quamquam memet mei paenitet, cum hoc maxime</td><td></td></tr><tr><td>tamen in comparatione coniungar. Videtisne, genus hoc</td><td></td></tr><tr><td>quod sit Antoni? Forte, vehemens, commotum in agendo,</td><td></td></tr><tr><td>praemunitum et ex omni parte causae saeptum, acre, acutum,</td><td></td></tr><tr><td>enucleatum, in sua quaque re commorans, honeste cedens,</td><td>10</td></tr><tr><td>acriter insequens, terrens, supplicans, summa orationis varie-</td><td></td></tr><tr><td>tate, nulla nostrarum aurium satietate. Nos autem, qui-</td><td>33.1</td></tr><tr><td>cumque in dicendo sumus, quoniam esse aliquo in numero</td><td></td></tr><tr><td>vobis videmur, certe tamen ab huius multum genere dis-</td><td></td></tr><tr><td>tamus; quod quale sit, non est meum dicere, propterea</td><td></td></tr><tr><td>quod minime sibi quisque notus est et difficillime de se</td><td>5</td></tr><tr><td>quisque sentit; sed tamen dissimilitudo intellegi potest et</td><td></td></tr><tr><td>ex motus mei mediocritate et ex eo, quod, quibus vestigiis</td><td></td></tr><tr><td>primum institi, in eis fere soleo perorare et quod aliquanto</td><td></td></tr><tr><td>me maior in verbis [quam in sententiis] eligendis labor et</td><td></td></tr><tr><td>cura torquet verentem, ne, si paulo obsoletior fuerit oratio,</td><td>10</td></tr><tr><td>non digna exspectatione et silentio fuisse videatur. Quod si</td><td>34.1</td></tr><tr><td>in nobis, qui adsumus, tantae dissimilitudines &lt;sunt&gt;, tam</td><td></td></tr><tr><td>certae res cuiusque propriae et in ea varietate fere melius</td><td></td></tr><tr><td>a deteriore facultate magis quam genere distinguitur atque</td><td></td></tr><tr><td>omne laudatur, quod in suo genere perfectum est, quid</td><td>5</td></tr><tr><td>censetis, si omnis, qui ubique sunt aut fuerunt oratores,</td><td></td></tr><tr><td>amplecti voluerimus, nonne fore ut, quot oratores, totidem</td><td></td></tr><tr><td>paene reperiantur genera dicendi? Ex qua mea disputa-</td><td></td></tr><tr><td>tione forsitan occurrat illud, si paene innumerabiles sint </td><td></td></tr><tr><td>quasi formae figuraeque dicendi, specie dispares, genere</td><td>10</td></tr><tr><td>laudabiles, non posse ea, quae inter se discrepant, eisdem</td><td></td></tr><tr><td>praeceptis atque una institutione formari. Quod non est</td><td>35.1</td></tr><tr><td>ita, diligentissimeque hoc est eis, qui instituunt aliquos</td><td></td></tr><tr><td>atque erudiunt, videndum, quo sua quemque natura maxime</td><td></td></tr><tr><td>ferre videatur. Etenim videmus ex eodem quasi ludo [sum-</td><td></td></tr><tr><td>morum in suo cuiusque genere artificum et magistrorum]</td><td>5</td></tr><tr><td>exisse discipulos dissimilis inter se ac tamen laudandos,</td><td></td></tr><tr><td>cum ad cuiusque naturam institutio doctoris accommo-</td><td></td></tr><tr><td>daretur. Cuius est vel maxime insigne illud exemplum, ut</td><td>36.1</td></tr><tr><td>ceteras artis omittamus, quod dicebat Isocrates doctor singu-</td><td></td></tr><tr><td>laris se calcaribus in Ephoro, contra autem in Theopompo</td><td></td></tr><tr><td>frenis uti solere: alterum enim exsultantem verborum</td><td></td></tr><tr><td>audacia reprimebat alterum cunctantem et quasi verecun-</td><td>5</td></tr><tr><td>dantem incitabat. Neque eos similis effecit inter se, sed</td><td></td></tr><tr><td>tantum alteri adfinxit, de altero limavit, ut id conformaret</td><td></td></tr><tr><td>in utroque, quod utriusque natura pateretur. Haec eo mihi</td><td>37.1</td></tr><tr><td>praedicenda fuerunt, ut, si non omnia, quae proponerentur a</td><td></td></tr><tr><td>me, ad omnium vestrum studium et ad genus id, quod quis-</td><td></td></tr><tr><td>que vestrum in dicendo probaret, adhaerescerent, id a me</td><td></td></tr><tr><td>genus exprimi sentiretis, quod maxime mihi ipsi probaretur. </td><td>5</td></tr>
        </table>