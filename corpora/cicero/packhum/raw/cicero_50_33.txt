<table>
          <script>targetHit=0;</script>
          <tr><td>  Atque ex hoc quoque intellegi poterit in eo inesse</td><td>2.32.12</td></tr><tr><td>intellegentiam, quod certe est mundus melior quam</td><td></td></tr><tr><td>ulla natura. ut enim nulla pars est corporis nostri</td><td></td></tr><tr><td>quae non minoris sit quam nosmet ipsi sumus, sic</td><td>15</td></tr><tr><td>mundum universum pluris esse necesse est quam par-</td><td></td></tr><tr><td>tem aliquam universi. quod si ita est, sapiens sit mun-</td><td></td></tr><tr><td>dus necesse est. nam ni ita esset, hominem qui esset</td><td></td></tr><tr><td>mundi pars, quoniam rationis esset particeps, pluris</td><td></td></tr><tr><td>esse quam mundum omnem oporteret. </td><td>20</td></tr><tr><td>  Atque etiam si a primis incohatisque naturis ad</td><td>33.1</td></tr><tr><td>ultimas perfectasque volumus procedere, ad deorum</td><td></td></tr><tr><td>naturam perveniamus necesse est. Prima enim ani-</td><td></td></tr><tr><td>madvertimus a natura sustineri ea quae gignantur e</td><td></td></tr><tr><td>terra, quibus natura nihil tribuit amplius quam ut ea</td><td>5</td></tr><tr><td>alendo atque augendo tueretur. bestiis autem sensum</td><td>34.1</td></tr><tr><td>et motum dedit et cum quodam adpetitu accessum ad</td><td></td></tr><tr><td>res salutares a pestiferis recessum. hoc homini am- </td><td></td></tr><tr><td>plius, quod addidit rationem, qua regerentur animi</td><td></td></tr><tr><td>adpetitus, qui tum remitterentur tum continerentur.</td><td>5</td></tr><tr><td>quartus autem est gradus et altissimus eorum qui na-</td><td></td></tr><tr><td>tura boni sapientesque gignuntur, quibus a principio</td><td></td></tr><tr><td>innascitur ratio recta constansque, quae supra ho-</td><td></td></tr><tr><td>minem putanda est deoque tribuenda id est mundo,</td><td></td></tr><tr><td>in quo necesse est perfectam illam atque absolutam in-</td><td>10</td></tr><tr><td>esse rationem. Neque enim dici potest in ulla rerum</td><td>35.1</td></tr><tr><td>institutione non esse aliquid extremum atque perfec-</td><td></td></tr><tr><td>tum. ut enim in vite ut in pecude, nisi quae vis obstitit,</td><td></td></tr><tr><td>videmus naturam suo quodam itinere ad ultimum per-</td><td></td></tr><tr><td>venire, atque ut pictura et fabrica ceteraeque artes ha-</td><td>5</td></tr><tr><td>bent quendam absoluti operis effectum, sic in omni</td><td></td></tr><tr><td>natura ac multo etiam magis necesse est absolvi ali-</td><td></td></tr><tr><td>quid ac perfici. etenim ceteris naturis multa externa</td><td></td></tr><tr><td>quo minus perficiantur possunt obsistere, universam</td><td></td></tr><tr><td>autem naturam nulla res potest impedire propterea</td><td>10</td></tr><tr><td>quod omnis naturas ipsa cohibet et continet. Quo-</td><td></td></tr><tr><td>circa necesse est esse quartum illum et altissimum gra-</td><td></td></tr><tr><td>dum quo nulla vis possit accedere. is autem est gradus</td><td>36.1</td></tr><tr><td>in quo rerum omnium natura ponitur; quae quoniam</td><td></td></tr><tr><td>talis est ut et praesit omnibus et eam nulla res possit</td><td></td></tr><tr><td>inpedire, necesse est intellegentem esse mundum et</td><td></td></tr><tr><td>quidem etiam sapientem. </td><td>5</td></tr>
        </table>