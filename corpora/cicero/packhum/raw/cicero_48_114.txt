<table>
          <script>targetHit=0;</script>
          <tr><td>  Sex igitur hae sunt simplices de summo bonorum</td><td>5.21.1</td></tr><tr><td>malorumque sententiae, duae sine patrono, quattuor</td><td></td></tr><tr><td>defensae. iunctae autem et duplices expositiones</td><td></td></tr><tr><td>summi boni tres omnino fuerunt, nec vero plures, si</td><td></td></tr><tr><td>penitus rerum naturam videas, esse potuerunt. nam</td><td>5</td></tr><tr><td>aut voluptas adiungi potest ad honestatem, ut Calli-</td><td></td></tr><tr><td>phonti Dinomachoque placuit, aut doloris vacuitas, ut</td><td></td></tr><tr><td>Diodoro, aut prima naturae, ut antiquis, quos eosdem</td><td></td></tr><tr><td>Academicos et Peripateticos nominavimus. sed quo-</td><td></td></tr><tr><td>niam non possunt omnia simul dici, haec in prae-</td><td>10</td></tr><tr><td>sentia nota esse debebunt, voluptatem semovendam</td><td></td></tr><tr><td>esse, quando ad maiora quaedam, ut iam apparebit,</td><td></td></tr><tr><td>nati sumus. de vacuitate doloris eadem fere dici so-</td><td></td></tr><tr><td>lent, quae de voluptate. [Quando igitur et de vo-</td><td></td></tr><tr><td>luptate cum Torquato et de honestate, in qua una</td><td>15</td></tr><tr><td>omne bonum poneretur, cum Catone est disputatum,</td><td></td></tr><tr><td>primum, quae contra voluptatem dicta sunt, eadem</td><td></td></tr><tr><td>fere cadunt contra vacuitatem doloris.] nec vero alia</td><td>22.1</td></tr><tr><td>sunt quaerenda contra Carneadeam illam sententiam.</td><td></td></tr><tr><td>quocumque enim modo summum bonum sic exponitur,</td><td></td></tr><tr><td>ut id vacet honestate, nec officia nec virtutes in ea</td><td></td></tr><tr><td>ratione nec amicitiae constare possunt. coniunctio</td><td>5</td></tr><tr><td>autem cum honestate vel voluptatis vel non dolendi</td><td></td></tr><tr><td>id ipsum honestum, quod amplecti vult, id efficit turpe. </td><td></td></tr><tr><td>ad eas enim res referre, quae agas, quarum una, si</td><td></td></tr><tr><td>quis malo careat, in summo eum bono dicat esse,</td><td></td></tr><tr><td>altera versetur in levissima parte naturae, obscurantis</td><td>10</td></tr><tr><td>est omnem splendorem honestatis, ne dicam inquinan-</td><td></td></tr><tr><td>tis. Restant Stoici, qui cum a Peripateticis et Acade-</td><td></td></tr><tr><td>micis omnia transtulissent, nominibus aliis easdem res</td><td></td></tr><tr><td>secuti sunt. hos contra singulos dici est melius. sed</td><td></td></tr><tr><td>nunc, quod agimus; de illis, cum volemus. Democriti</td><td>23.1</td></tr><tr><td>autem securitas, quae est animi tamquam tranquillitas,</td><td></td></tr><tr><td>quam appellant εὐθυμίαν, eo separanda fuit ab hac</td><td></td></tr><tr><td>disputatione, quia [ista animi tranquillitas] ea ipsa</td><td></td></tr><tr><td>est beata vita; quaerimus autem, non quae sit, sed</td><td>5</td></tr><tr><td>unde sit. Iam explosae eiectaeque sententiae Pyrrhonis,</td><td></td></tr><tr><td>Aristonis, Erilli quod in hunc orbem, quem circum-</td><td></td></tr><tr><td>scripsimus, incidere non possunt, adhibendae omnino</td><td></td></tr><tr><td>non fuerunt. nam cum omnis haec quaestio de finibus</td><td></td></tr><tr><td>et quasi de extremis bonorum et malorum ab eo pro-</td><td>10</td></tr><tr><td>ficiscatur, quod diximus naturae esse aptum et accom-</td><td></td></tr><tr><td>modatum, quodque ipsum per se primum appetatur,</td><td></td></tr><tr><td>hoc totum et ii tollunt, qui in rebus iis, in quibus nihil</td><td></td></tr><tr><td>[quod non] aut honestum aut turpe sit, negant esse</td><td></td></tr><tr><td>ullam causam, cur aliud alii anteponatur, nec inter</td><td>15</td></tr><tr><td>eas res quicquam omnino putant interesse, et Erillus,</td><td></td></tr><tr><td>si ita sensit, nihil esse bonum praeter scientiam,</td><td></td></tr><tr><td>omnem consilii capiendi causam inventionemque of-</td><td></td></tr><tr><td>ficii sustulit. Sic exclusis sententiis reliquorum cum</td><td></td></tr><tr><td>praeterea nulla esse possit, haec antiquorum valeat</td><td>20</td></tr><tr><td>necesse est. ergo instituto veterum, quo etiam Stoici</td><td></td></tr><tr><td>utuntur, hinc capiamus exordium. </td><td></td></tr>
        </table>