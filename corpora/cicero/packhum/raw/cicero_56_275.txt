<table>
          <script>targetHit=0;</script>
          <tr class="title first  date"><td>c<span class="snum">.</span> xiii Kal<span class="snum">.</span> Apr<span class="snum">.</span> <span class="snum">43</span> Romae</td><td></td></tr><tr class="title last  "><td>&lt;CICERO CORNIFICIO S.&gt;</td><td></td></tr><tr><td>Liberalibus litteras accepi tuas, quas mihi Cornificius altero</td><td>12.25.1.1</td></tr><tr><td>vicensimo die, ut dicebat, reddidit. eo die non fuit senatus</td><td></td></tr><tr><td>neque postero. Quinquatribus frequenti senatu causam tuam</td><td></td></tr><tr><td>egi, non invita Minerva; etenim eo ipso die senatus decrevit</td><td></td></tr><tr><td>ut Minerva nostra, custos urbis, quam turbo deiecerat,</td><td>5</td></tr><tr><td>restitueretur. Pansa tuas litteras recitavit. magna senatus</td><td></td></tr><tr><td>approbatio consecuta est cum summo &lt;meo&gt; gaudio et</td><td></td></tr><tr><td>offensione Minotauri, id est Calvisi et Tauri. factum de te</td><td></td></tr><tr><td>senatus consultum honorificum. postulabatur ut etiam illi</td><td></td></tr><tr><td>notarentur, sed Pansa clementior. </td><td>10</td></tr><tr><td>  Ego, mi Cornifici, quo die primum in spem libertatis</td><td>2.1</td></tr><tr><td>ingressus sum et cunctantibus ceteris a. d. XIII Kal. Ian.</td><td></td></tr><tr><td>fundamenta ieci rei publicae, eo ipso die providi multum</td><td></td></tr><tr><td>atque habui rationem dignitatis tuae; mihi enim est adsensus</td><td></td></tr><tr><td>senatus de obtinendis provinciis. nec vero postea destiti</td><td>5</td></tr><tr><td>labefactare eum qui summa cum tua iniuria contumeliaque</td><td></td></tr><tr><td>rei publicae provinciam absens obtinebat. itaque crebras,</td><td></td></tr><tr><td>vel potius cottidianas compellationes meas non tulit seque in</td><td></td></tr><tr><td>urbem recepit invitus, neque solum spe sed certa re iam et </td><td></td></tr><tr><td>possessione deturbatus est meo iustissimo honestissimoque</td><td>10</td></tr><tr><td>convicio. </td><td></td></tr><tr><td>  Te tuam dignitatem summa tua virtute tenuisse pro-</td><td></td></tr><tr><td>vinciaeque honoribus amplissimis adfectum vehementer</td><td></td></tr><tr><td>gaudeo. quod te mihi de Sempronio purgas, accipio excusa-</td><td>3.1</td></tr><tr><td>tionem; fuit enim illud quoddam caecum tempus servitutis.</td><td></td></tr><tr><td>ego tuorum consiliorum auctor dignitatisque fautor iratus</td><td></td></tr><tr><td>temporibus in Graeciam desperata libertate rapiebar, cum</td><td></td></tr><tr><td>me etesiae quasi boni cives relinquentem rem publicam</td><td>5</td></tr><tr><td>prosequi noluerunt austerque adversus maximo flatu me ad</td><td></td></tr><tr><td>tribulis tuos Regium rettulit, atque inde ventis remis in</td><td></td></tr><tr><td>patriam omni festinatione properavi postridieque in summa</td><td></td></tr><tr><td>reliquorum servitute liber unus fui. sic sum in Antonium</td><td>4.1</td></tr><tr><td>invectus ut ille non ferret omnemque suum vinulentum</td><td></td></tr><tr><td>furorem in me unum effunderet meque tum elicere vellet ad</td><td></td></tr><tr><td>caedis causam, tum temptaret insidiis. quem ego ructantem</td><td></td></tr><tr><td>et nauseantem conieci in Caesaris Octaviani plagas. puer</td><td>5</td></tr><tr><td>enim egregius praesidium sibi primum et nobis, deinde</td><td></td></tr><tr><td>summae rei publicae comparavit. qui nisi fuisset, Antoni</td><td></td></tr><tr><td>reditus a Brundisio pestis patriae fuisset. quae deinceps acta</td><td>5.1</td></tr><tr><td>sint scire te arbitror. sed redeamus illuc unde devertimus:</td><td></td></tr><tr><td>accipio excusationem tuam de Sempronio. neque enim</td><td></td></tr><tr><td>statuti quid in tanta perturbatione habere potuisti.</td><td></td></tr><tr><td>    'Nunc hic dies aliam vitam adfert, alios mores postulat',</td><td>5</td></tr><tr><td>ut ait Terentius. quam ob rem, mi Quinte, conscende</td><td></td></tr><tr><td>nobiscum et quidem ad puppim. una navis est iam bonorum</td><td></td></tr><tr><td>omnium, quam quidem nos damus operam ut rectam tene-</td><td></td></tr><tr><td>amus, utinam prospero cursu! sed quicumque venti erunt,</td><td></td></tr><tr><td>ars nostra certe non aberit. quid enim praestare aliud virtus</td><td>10</td></tr><tr><td>potest? tu fac ut magno animo sis et excelso cogitesque omnem</td><td></td></tr><tr><td>dignitatem tuam cum re publica coniunctam esse debere. </td><td></td></tr>
        </table>