<table>
          <script>targetHit=0;</script>
          <tr class="title first  date"><td>ex<span class="snum">.</span> Nov<span class="snum">.</span> <span class="snum">54</span> Romae</td><td></td></tr><tr class="title last  "><td>&lt;MARCUS QUINTO FRATRI SALUTEM&gt;</td><td></td></tr><tr><td>Superiori epistulae quod respondeam nihil est, quae plena</td><td>3.6.1.1</td></tr><tr><td>stomachi et querelarum est, quo in genere alteram quoque</td><td></td></tr><tr><td>te scribis pridie Labeoni dedisse, qui adhuc non venerat.</td><td></td></tr><tr><td>delevit enim mihi omnem molestiam recentior epistula.</td><td></td></tr><tr><td>tantum te et moneo et rogo ut in istis molestiis et laboribus</td><td>5</td></tr><tr><td>et desideriis recordere consilium nostrum quod fuerit</td><td></td></tr><tr><td>profectionis tuae. non enim commoda quaedam sequebamur</td><td></td></tr><tr><td>parva ac mediocria. quid enim erat quod discessu nostro</td><td></td></tr><tr><td>emendum putaremus? praesidium firmissimum petebamus</td><td></td></tr><tr><td>ex optimi et potentissimi viri benevolentia ad omnem statum </td><td>10</td></tr><tr><td>nostrae dignitatis. plura ponuntur in spe quam in pecuniis;</td><td></td></tr><tr><td>&lt;qua relicta&gt; reliqua ad iacturam struentur. qua re, si</td><td></td></tr><tr><td>crebro referes animum tuum ad rationem et veteris consili</td><td></td></tr><tr><td>nostri et spei, facilius istos militiae labores ceteraque quae te</td><td></td></tr><tr><td>offendunt feres, et tamen cum voles depones. sed eius rei</td><td>15</td></tr><tr><td>maturitas nequedum venit et tamen iam appropinquat. </td><td></td></tr><tr><td>  Etiam illud te admoneo, ne quid ullis litteris committas</td><td>2.1</td></tr><tr><td>quod, si prolatum sit, moleste feramus. multa sunt quae ego</td><td></td></tr><tr><td>nescire malo quam cum aliquo periculo fieri certior. plura</td><td></td></tr><tr><td>ad te vacuo animo scribam cum, ut spero, se Cicero meus</td><td></td></tr><tr><td>belle habebit. tu velim cures ut sciam quibus nos dare</td><td>5</td></tr><tr><td>oporteat eas quas ad te deinde litteras mittemus, Caesarisne</td><td></td></tr><tr><td>tabellariis, ut is ad te protinus mittat, an Labieni. ubi enim</td><td></td></tr><tr><td>isti sint Nervii et quam longe absint nescio. </td><td></td></tr><tr><td>  De virtute et gravitate Caesaris, quam in summo dolore</td><td>3.1</td></tr><tr><td>adhibuisset, magnam ex epistula tua cepi voluptatem. quod</td><td></td></tr><tr><td>me institutum ad illum poema iubes perficere, etsi distentus</td><td></td></tr><tr><td>cum opera tum animo sum multo magis, tamen quoniam ex</td><td></td></tr><tr><td>epistula quam ad te miseram cognovit Caesar me aliquid</td><td>5</td></tr><tr><td>esse exorsum, revertar ad institutum idque perficiam his</td><td></td></tr><tr><td>supplicationum otiosis diebus, quibus Messallam iam</td><td></td></tr><tr><td>nostrum reliquosque molestia levatos vehementer gaudeo;</td><td></td></tr><tr><td>eumque quod certum consulem cum Domitio numeratis nihil</td><td></td></tr><tr><td>a nostra opinione dissentitis. ego Messallam Caesari prae-</td><td>10</td></tr><tr><td>stabo. sed Memmius in adventu Caesaris habet spem, in quo</td><td></td></tr><tr><td>illum puto errare; hic quidem friget. Scaurum autem iam</td><td></td></tr><tr><td>pridem Pompeius abiecit. </td><td></td></tr><tr><td>  Res prolatae, ad interregnum comitia adducta. rumor</td><td>4.1</td></tr><tr><td>dictatoris iniucundus bonis, mihi etiam magis quae loquun-</td><td></td></tr><tr><td>tur. sed tota res et timetur et refrigescit. Pompeius plane se </td><td></td></tr><tr><td>negat velle; antea mihi ipse non negabat. Hirrus auctor fore</td><td></td></tr><tr><td>videtur (o di, quam ineptus, quam se ipse amans sine rivali!).</td><td>5</td></tr><tr><td>Crassum Iunianum, hominem mihi deditum, per me deter-</td><td></td></tr><tr><td>ruit. velit nolit scire difficile est; Hirro tamen agente nolle</td><td></td></tr><tr><td>se non probabit. aliud hoc tempore de re publica nihil</td><td></td></tr><tr><td>loquebantur; agebatur quidem certe nihil. </td><td></td></tr><tr><td>  Serrani, Domiti fili, funus perluctuosum fuit a. d. <span class="caps">viii</span> Kal.</td><td>5.1</td></tr><tr><td>Dec. laudavit pater scripto meo. </td><td></td></tr><tr><td>  Nunc de Milone: Pompeius ei nihil tribuit et omnia</td><td>6.1</td></tr><tr><td>Guttae dicitque se perfecturum ut in illum Caesar incumbat.</td><td></td></tr><tr><td>hoc horret Milo nec iniuria; et si ille dictator factus sit, paene</td><td></td></tr><tr><td>diffidit. intercessorem dictaturae si iuverit manu et praesidio</td><td></td></tr><tr><td>suo, Pompeium metuit inimicum; si non iuverit, timet ne per</td><td>5</td></tr><tr><td>vim perferatur. ludos apparat magnificentissimos, sic,</td><td></td></tr><tr><td>inquam, ut nemo sumptuosiores, stulte bis terque, &lt;vel quia&gt;</td><td></td></tr><tr><td>non postulatos vel quia munus magnificum dederat vel quia</td><td></td></tr><tr><td>facultates non erant, vel magis quam ter, quia potuerat</td><td></td></tr><tr><td>magistrum se, non aedilem, putare. </td><td>10</td></tr><tr><td>  Omnia fere scripsi. cura, mi carissime frater, ut valeas.</td><td></td></tr>
        </table>