<table>
          <script>targetHit=0;</script>
          <tr><td>  Quamvis copiose haec diceremus, si res postularet,</td><td>1.47.8</td></tr><tr><td>quam multa, quam varia, quanta spectacula animus</td><td></td></tr><tr><td>in locis caelestibus esset habiturus. quae quidem co-</td><td>48.1</td></tr><tr><td>gitans soleo saepe mirari non nullorum insolentiam</td><td></td></tr><tr><td>philosophorum, qui naturae cognitionem admirantur</td><td></td></tr><tr><td>eiusque inventori et principi gratias exultantes agunt</td><td></td></tr><tr><td>eumque venerantur ut deum; liberatos enim se per </td><td>5</td></tr><tr><td>eum dicunt gravissimis dominis, terrore sempiterno</td><td></td></tr><tr><td>et diurno ac nocturno metu. quo terrore? quo metu?</td><td></td></tr><tr><td>quae est anus tam delira quae timeat ista, quae vos</td><td></td></tr><tr><td>videlicet, si physica non didicissetis, timeretis, 'Ache-</td><td></td></tr><tr><td>runsia templa alta Orci, pallida leti, nubila tenebris</td><td>10</td></tr><tr><td>loca'? non pudet philosophum in eo gloriari, quod</td><td></td></tr><tr><td>haec non timeat et quod falsa esse cognoverit? e quo</td><td></td></tr><tr><td>intellegi potest, quam acuti natura sint, quoniam haec</td><td></td></tr><tr><td>sine doctrina credituri fuerunt. praeclarum autem ne-</td><td>49.1</td></tr><tr><td>scio quid adepti sunt, quod didicerunt se, cum tempus</td><td></td></tr><tr><td>mortis venisset, totos esse perituros. quod ut ita sit</td><td></td></tr><tr><td>—nihil enim pugno—, quid habet ista res aut laeta-</td><td></td></tr><tr><td>bile aut gloriosum? Nec tamen mihi sane quicquam</td><td>5</td></tr><tr><td>occurrit, cur non Pythagorae sit et Platonis vera sen-</td><td></td></tr><tr><td>tentia. ut enim rationem Plato nullam adferret—vide,</td><td></td></tr><tr><td>quid homini tribuam—, ipsa auctoritate me frange-</td><td></td></tr><tr><td>ret: tot autem rationes attulit, ut velle ceteris, sibi</td><td></td></tr><tr><td>certe persuasisse videatur. </td><td>10</td></tr><tr><td>  Sed plurimi contra nituntur animosque quasi capite</td><td>50.1</td></tr><tr><td>damnatos morte multant, neque aliud est quicquam</td><td></td></tr><tr><td>cur incredibilis is animorum videatur aeternitas, nisi</td><td></td></tr><tr><td>quod nequeunt qualis animus sit vacans corpore in-</td><td></td></tr><tr><td>tellegere et cogitatione comprehendere. quasi vero</td><td>5</td></tr><tr><td>intellegant, qualis sit in ipso corpore, quae confor-</td><td></td></tr><tr><td>matio, quae magnitudo, qui locus; ut, si iam possent</td><td></td></tr><tr><td>in homine vivo cerni omnia quae nunc tecta sunt,</td><td></td></tr><tr><td>casurusne in conspectum videatur animus, an tanta </td><td></td></tr><tr><td>sit eius tenuitas, ut fugiat aciem? haec reputent isti</td><td>51.1</td></tr><tr><td>qui negant animum sine corpore se intellegere posse:</td><td></td></tr><tr><td>videbunt, quem in ipso corpore intellegant. mihi</td><td></td></tr><tr><td>quidem naturam animi intuenti multo difficilior oc-</td><td></td></tr><tr><td>currit cogitatio, multo obscurior, qualis animus in</td><td>5</td></tr><tr><td>corpore sit tamquam alienae domi, quam qualis, cum</td><td></td></tr><tr><td>exierit et in liberum caelum quasi domum suam ve-</td><td></td></tr><tr><td>nerit. si enim, quod numquam vidimus, id quale sit</td><td></td></tr><tr><td>intellegere non possumus, certe et deum ipsum et</td><td></td></tr><tr><td>divinum animum corpore liberatum cogitatione com-</td><td>10</td></tr><tr><td>plecti possumus. Dicaearchus quidem et Aristoxenus,</td><td></td></tr><tr><td>quia difficilis erat animi quid aut qualis esset intel-</td><td></td></tr><tr><td>legentia, nullum omnino animum esse dixerunt. est</td><td>52.1</td></tr><tr><td>illud quidem vel maxumum animo ipso animum vi-</td><td></td></tr><tr><td>dere, et nimirum hanc habet vim praeceptum Apol-</td><td></td></tr><tr><td>linis, quo monet ut se quisque noscat. non enim credo</td><td></td></tr><tr><td>id praecipit, ut membra nostra aut staturam figuramve</td><td>5</td></tr><tr><td>noscamus; neque nos corpora sumus, nec ego tibi haec</td><td></td></tr><tr><td>dicens corpori tuo dico. cum igitur 'nosce te' dicit,</td><td></td></tr><tr><td>hoc dicit: 'nosce animum tuum.' nam corpus quidem</td><td></td></tr><tr><td>quasi vas est aut aliquod animi receptaculum; ab</td><td></td></tr><tr><td>animo tuo quicquid agitur, id agitur a te. hunc igitur</td><td>10</td></tr><tr><td>nosse nisi divinum esset, non esset hoc acrioris cui-</td><td></td></tr><tr><td>usdam animi praeceptum tributum deo [sc. hoc se ip-</td><td></td></tr><tr><td>sum posse cognoscere]. </td><td></td></tr>
        </table>