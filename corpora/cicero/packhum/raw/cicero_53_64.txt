<table>
          <script>targetHit=0;</script>
          <tr><td>  Defert ad coniectorem quidam somniasse se ovum</td><td>2.134.1</td></tr><tr><td>pendere ex fascea lecti sui cubicularis (est hoc in Chry-</td><td></td></tr><tr><td>sippi libro somnium); respondit coniector thensaurum</td><td></td></tr><tr><td>defossum esse sub lecto. Fodit, invenit auri aliquan-</td><td></td></tr><tr><td>tum, idque circumdatum argento, misit coniectori, </td><td>5</td></tr><tr><td>quantulum visum est de argento. Tum ille: 'Nihilne',</td><td></td></tr><tr><td>inquit, 'de vitello?' id enim ei ex ovo videbatur</td><td></td></tr><tr><td>aurum declarasse, reliquum argentum. Nemone igitur</td><td></td></tr><tr><td>umquam alius ovum somniavit? cur ergo hic nescio</td><td></td></tr><tr><td>qui thensaurum solus invenit? quam multi inopes digni</td><td>10</td></tr><tr><td>praesidio deorum nullo somnio ad thensaurum repe-</td><td></td></tr><tr><td>riendum admonentur! Quam autem ob causam tam</td><td></td></tr><tr><td>est obscure admonitus, ut ex ovo nasceretur thensauri</td><td></td></tr><tr><td>similitudo, potius quam aperte thensaurum quaerere</td><td></td></tr><tr><td>iuberetur, sicut aperte Simonides vetitus est navigare?</td><td>15</td></tr><tr><td>Ergo obscura somnia minime consentanea maiestati</td><td>135.1</td></tr><tr><td>deorum. </td><td></td></tr><tr><td>  Ad aperta et clara veniamus, quale est de illo in-</td><td></td></tr><tr><td>terfecto a caupone Megaris, quale de Simonide, qui</td><td></td></tr><tr><td>ab eo, quem humarat, vetitus est navigare, quale</td><td>5</td></tr><tr><td>etiam de Alexandro, quod a te praeteritum esse miror,</td><td></td></tr><tr><td>Quinte. Cum Ptolomaeus, familiaris eius, in proelio</td><td></td></tr><tr><td>telo venenato ictus esset eoque vulnere summo cum</td><td></td></tr><tr><td>dolore moreretur, Alexander adsidens somno est con-</td><td></td></tr><tr><td>sopitus. Tum secundum quietem visus ei dicitur draco</td><td>10</td></tr><tr><td>is, quem mater Olympias alebat, radiculam ore ferre</td><td></td></tr><tr><td>et simul dicere, quo illa loci nasceretur (neque is longe</td><td></td></tr><tr><td>aberat ab eo loco), eius autem esse vim tantam, ut</td><td></td></tr><tr><td>Ptolomaeum facile sanaret. Cum Alexander experrec-</td><td></td></tr><tr><td>tus narrasset amicis somnium, emissi sunt, qui illam</td><td>15</td></tr><tr><td>radiculam quaererent; qua inventa et Ptolomaeus sa-</td><td></td></tr><tr><td>natus dicitur et multi milites, qui erant eodem genere</td><td></td></tr><tr><td>teli vulnerati. Multa etiam sunt a te ex historiis pro-</td><td>136.1</td></tr><tr><td>lata somnia, matris Phalaridis, Cyri superioris, matris</td><td></td></tr><tr><td>Dionysii, Poeni Hamilcaris, Hannibalis, P. Decii; per-</td><td></td></tr><tr><td>vulgatum iam illud de praesule, C. Gracchi etiam et</td><td></td></tr><tr><td>recens Caeciliae, Baliarici filiae, somnium. Sed haec</td><td>5</td></tr><tr><td>externa ob eamque causam ignota nobis sunt, non</td><td></td></tr><tr><td>nulla etiam ficta fortasse. Quis enim auctor istorum?</td><td></td></tr><tr><td>De nostris somniis quid habemus dicere? tu de emerso</td><td></td></tr><tr><td>me et equo ad ripam, ego de Mario cum fascibus</td><td></td></tr><tr><td>laureatis me in suum deduci iubente monumentum. </td><td>10</td></tr><tr><td>Omnium somniorum, Quinte, una ratio est; quae, per</td><td></td></tr><tr><td>deos inmortalis! videamus ne nostra superstitione et</td><td></td></tr><tr><td>depravatione superetur. Quem enim tu Marium visum</td><td>137.1</td></tr><tr><td>a me putas? Speciem, credo, eius et imaginem, ut</td><td></td></tr><tr><td>Democrito videtur. Unde profectam imaginem? a cor-</td><td></td></tr><tr><td>poribus enim solidis et a certis figuris vult fluere</td><td></td></tr><tr><td>imagines; quod igitur Marii corpus erat? Ex eo, in-</td><td>5</td></tr><tr><td>quit, quod fuerat. Ista igitur me imago Marii in</td><td></td></tr><tr><td>campum Atinatem persequebatur?—Plena sunt imagi-</td><td></td></tr><tr><td>num omnia; nulla enim species cogitari potest nisi</td><td></td></tr><tr><td>pulsu imaginum.—Quid ergo? istae imagines ita no-</td><td>138.1</td></tr><tr><td>bis dicto audientes sunt, ut, simul atque velimus, ac-</td><td></td></tr><tr><td>currant? etiamne earum rerum, quae nullae sunt?</td><td></td></tr><tr><td>quae est enim forma tam invisitata, tam nulla, quam</td><td></td></tr><tr><td>non sibi ipse fingere animus possit? ut, quae num-</td><td>5</td></tr><tr><td>quam vidimus, ea tamen informata habeamus, oppi-</td><td></td></tr><tr><td>dorum situs, hominum figuras. Num igitur, cum aut</td><td>139.1</td></tr><tr><td>muros Babylonis aut Homeri faciem cogito, imago</td><td></td></tr><tr><td>illorum me aliqua pellit? Omnia igitur, quae volu-</td><td></td></tr><tr><td>mus, nota nobis esse possunt; nihil est enim, de quo</td><td></td></tr><tr><td>cogitare nequeamus; nullae ergo imagines obrepunt</td><td>5</td></tr><tr><td>in animos dormientium extrinsecus, nec omnino fluunt</td><td></td></tr><tr><td>ullae, nec cognovi quemquam, qui maiore auctoritate</td><td></td></tr><tr><td>nihil diceret. Animorum est ea vis eaque natura, ut</td><td></td></tr><tr><td>vigeant vigilantes nullo adventicio pulsu, sed suo motu</td><td></td></tr><tr><td>incredibili quadam celeritate. Hi cum sustinentur mem-</td><td>10</td></tr><tr><td>bris et corpore et sensibus, omnia certiora cernunt, co-</td><td></td></tr><tr><td>gitant, sentiunt. Cum autem haec subtracta sunt deser-</td><td></td></tr><tr><td>tusque animus languore corporis, tum agitatur ipse</td><td></td></tr><tr><td>per sese. Itaque in eo et formae versantur et actiones,</td><td></td></tr><tr><td>et multa audiri, multa dici videntur. Haec scilicet in</td><td>140.1</td></tr><tr><td>inbecillo remissoque animo multa omnibus modis con-</td><td></td></tr><tr><td>fusa et variata versantur, maxumeque reliquiae rerum</td><td></td></tr><tr><td>earum moventur in animis et agitantur, de quibus vi-</td><td></td></tr><tr><td>gilantes aut cogitavimus aut egimus, ut mihi tempo-</td><td>5</td></tr><tr><td>ribus illis multum in animo Marius versabatur recor-</td><td></td></tr><tr><td>danti, quam ille gravem suum casum magno animo, </td><td></td></tr><tr><td>quam constanti tulisset. Hanc credo causam de illo</td><td></td></tr><tr><td>somniandi fuisse. Tibi autem de me cum sollicitudine</td><td></td></tr><tr><td>cogitanti subito sum visus emersus e flumine. Inerant</td><td>10</td></tr><tr><td>enim in utriusque nostrum animis vigilantium cogi-</td><td></td></tr><tr><td>tationum vestigia. At quaedam adiuncta sunt, ut mihi</td><td></td></tr><tr><td>de monumento Marii, tibi, quod equus, in quo ego</td><td></td></tr><tr><td>vehebar, mecum una demersus rursus apparuit. An</td><td>141.1</td></tr><tr><td>tu censes ullam anum tam deliram futuram fuisse,</td><td></td></tr><tr><td>ut somniis crederet, nisi ista casu non numquam forte</td><td></td></tr><tr><td>temere concurrerent? Alexandro draco loqui visus est.</td><td></td></tr><tr><td>Potest omnino hoc esse falsum, potest verum; sed</td><td>5</td></tr><tr><td>utrum est, non est mirabile; non enim audivit ille</td><td></td></tr><tr><td>draconem loquentem, sed est visus audire, et quidem,</td><td></td></tr><tr><td>quo maius sit, cum radicem ore teneret, locutus est.</td><td></td></tr><tr><td>Sed nihil est magnum somnianti. Quaero autem, cur</td><td></td></tr><tr><td>Alexandro tam inlustre somnium, tam certum, nec</td><td>10</td></tr><tr><td>huic eidem alias, nec multa ceteris; mihi quidem prae-</td><td></td></tr><tr><td>ter hoc Marianum nihil sane, quod meminerim. Frustra</td><td></td></tr><tr><td>igitur consumptae tot noctes tam longa in aetate.</td><td></td></tr><tr><td>Nunc quidem propter intermissionem forensis operae</td><td>142.1</td></tr><tr><td>et lucubrationes detraxi et meridiationes addidi, qui-</td><td></td></tr><tr><td>bus uti antea non solebam, nec tam multum dormiens</td><td></td></tr><tr><td>ullo somnio sum admonitus, tantis praesertim de re-</td><td></td></tr><tr><td>bus, nec mihi magis umquam videor, quam cum aut</td><td>5</td></tr><tr><td>in foro magistratus aut in curia senatum video, som-</td><td></td></tr><tr><td>niare. </td><td></td></tr>
        </table>