<table>
          <script>targetHit=0;</script>
          <tr class="title first  date"><td>v Id<span class="snum">.</span> Mai<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Nihil erat quod scriberem. scire tamen volebam ubi esses;</td><td>12.41.1.1</td></tr><tr><td>si abes aut &lt;a&gt;futurus es, quando rediturus esses. facies igitur </td><td></td></tr><tr><td>certiorem. et quod tu scire volebas ego quando ex hoc loco,</td><td></td></tr><tr><td>postridie Idus Lanuvi constitui manere, inde postridie in</td><td></td></tr><tr><td>Tusculano aut Romae. utrum sim facturus eo ipso die scies. </td><td>5</td></tr><tr><td>  Scis quam sit φιλαίτιον συμφορά, minime in te quidem, sed</td><td>2.1</td></tr><tr><td>tamen avide sum adfectus de fano, quod nisi non dico effectum</td><td></td></tr><tr><td>erit sed fieri videro (audebo hoc dicere et tu ut soles accipies),</td><td></td></tr><tr><td>incursabit in te dolor meus, non iure ille quidem sed tamen feres</td><td></td></tr><tr><td>hoc ipsum quod scribo ut omnia mea fers ac tulisti. omnis tuas</td><td>5</td></tr><tr><td>consolationes unam hanc in rem velim conferas. si quaeris quid</td><td>3.1</td></tr><tr><td>optem, primum Scapulae, deinde Clodiae, postea, si Silius</td><td></td></tr><tr><td>nolet, Drusus aget iniuste, Cusini et Treboni. puto tertium esse</td><td></td></tr><tr><td>dominum, Rebilum fuisse certe scio. sin autem tibi Tuscula-</td><td></td></tr><tr><td>num placet, ut significasti quibusdam litteris, tibi adsentiar.</td><td>5</td></tr><tr><td>hoc quidem utique perficies si me levari vis, quem iam etiam</td><td></td></tr><tr><td>gravius accusas quam patitur tua consuetudo, sed facis summo</td><td></td></tr><tr><td>amore et victus fortasse vitio meo—sed tamen si me levari vis,</td><td></td></tr><tr><td>haec est summa levatio vel, si verum scire vis, una. </td><td></td></tr><tr><td>  Hirti epistulam si legeris, quae mihi quasi πρόπλασμα videtur</td><td>4.1</td></tr><tr><td>eius vituperationis quam Caesar scripsit de Catone, facies me</td><td></td></tr><tr><td>quid tibi visum sit, si tibi erit commodum, certiorem. </td><td></td></tr><tr><td>  Redeo ad fanum. nisi hac aestate absolutum erit, quam vides</td><td></td></tr><tr><td>integram restare, scelere me liberatum non putabo. </td><td>5</td></tr>
        </table>