<table>
          <script>targetHit=0;</script>
          <tr class="title first  date"><td>vi aut v Id<span class="snum">.</span> Quint<span class="snum">.</span> <span class="snum">45</span> in Tusculano</td><td></td></tr><tr class="title last  "><td>CICERO VARRONI</td><td></td></tr><tr><td>Etsi munus flagitare, quamvis quis ostenderit, ne populus</td><td>9.8.1.1</td></tr><tr><td>quidem solet nisi concitatus, tamen ego exspectatione</td><td></td></tr><tr><td>promissi tui moveor ut admoneam te, non ut flagitem. misi</td><td></td></tr><tr><td>autem ad te quattuor admonitores non nimis verecundos;</td><td></td></tr><tr><td>nosti enim profecto os huius adulescentioris Academiae. ex</td><td>5</td></tr><tr><td>ea igitur media excitatos misi; qui metuo ne te forte flagitent,</td><td></td></tr><tr><td>ego autem mandavi ut rogarent. exspectabam omnino iam</td><td></td></tr><tr><td>diu meque sustinebam ne ad te prius ipse quid scriberem</td><td></td></tr><tr><td>quam aliquid accepissem, ut possem te remunerari quam</td><td></td></tr><tr><td>simillimo munere. sed cum tu tardius faceres, id est, ut ego</td><td>10</td></tr><tr><td>interpretor, diligentius, teneri non potui quin coniunctionem</td><td></td></tr><tr><td>studiorum amorisque nostri, quo possem litterarum genere,</td><td></td></tr><tr><td>declararem. feci igitur sermonem inter nos habitum in</td><td></td></tr><tr><td>Cumano, cum esset una Pomponius. tibi dedi partis</td><td></td></tr><tr><td>Antiochinas, quas a te probari intellexisse mihi videbar, </td><td>15</td></tr><tr><td>mihi sumpsi Philonis. puto fore ut, cum legeris, mirere nos</td><td></td></tr><tr><td>id locutos esse inter nos quod numquam locuti sumus, sed</td><td></td></tr><tr><td>nosti morem dialogorum. posthac autem, mi Varro, quam</td><td>2.1</td></tr><tr><td>plurima, si videtur, et [de] nobis inter nos, sero fortasse; sed</td><td></td></tr><tr><td>superiorum temporum Fortuna rei publicae causam sus-</td><td></td></tr><tr><td>tineat, haec ipsi praestare debemus. atque utinam quietis</td><td></td></tr><tr><td>temporibus atque aliquo, si non bono, at saltem certo statu</td><td>5</td></tr><tr><td>civitatis haec inter nos studia exercere possemus! quamquam</td><td></td></tr><tr><td>tum quidem vel aliae quaepiam rationes honestas nobis et</td><td></td></tr><tr><td>curas et actiones darent; nunc autem quid est sine his</td><td></td></tr><tr><td>cur vivere velimus? mihi vero cum his ipsis vix, his autem</td><td></td></tr><tr><td>detractis ne vix quidem. sed haec coram et saepius. </td><td>10</td></tr><tr><td>  Migrationem et emptionem feliciter evenire volo tuumque</td><td></td></tr><tr><td>in ea re consilium probo. cura ut valeas.</td><td></td></tr>
        </table>