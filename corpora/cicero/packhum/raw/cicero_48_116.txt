<table>
          <script>targetHit=0;</script>
          <tr><td>  Ita prorsus, inquam; etsi ea quidem, quae adhuc</td><td>5.27.5</td></tr><tr><td>dixisti, quamvis ad aetatem recte isto modo dicerentur. </td><td></td></tr><tr><td>  Exposita igitur, inquit, terminatione rerum expe-</td><td></td></tr><tr><td>tendarum cur ista se res ita habeat, ut dixi, deinceps</td><td></td></tr><tr><td>demonstrandum est. quam ob rem ordiamur ab eo,</td><td></td></tr><tr><td>quod primum posui, quod idem reapse primum est,</td><td>10</td></tr><tr><td>ut intellegamus omne animal se ipsum diligere. quod</td><td></td></tr><tr><td>quamquam dubitationem non habet—est enim in-</td><td></td></tr><tr><td>fixum in ipsa natura comprehenditur&lt;que&gt; suis</td><td></td></tr><tr><td>cuiusque sensibus sic, ut, contra si quis dicere velit,</td><td></td></tr><tr><td>non audiatur—, tamen, ne quid praetermittamus, ra- </td><td>15</td></tr><tr><td>tiones quoque, cur hoc ita sit, afferendas puto. etsi qui</td><td>28.1</td></tr><tr><td>potest intellegi aut cogitari esse aliquod animal, quod</td><td></td></tr><tr><td>se oderit? res enim concurrent contrariae. nam cum</td><td></td></tr><tr><td>appetitus ille animi aliquid ad se trahere coeperit con-</td><td></td></tr><tr><td>sulto, quod sibi obsit, quia sit sibi inimicus, cum id</td><td>5</td></tr><tr><td>sua causa faciet, et oderit se et simul diliget, quod</td><td></td></tr><tr><td>fieri non potest. necesseque est, si quis sibi ipsi inimi-</td><td></td></tr><tr><td>cus est, eum quae bona sunt mala putare, bona con-</td><td></td></tr><tr><td>tra quae mala, et quae appetenda fugere, quae fu-</td><td></td></tr><tr><td>gienda appetere, quae sine dubio vitae est eversio.</td><td>10</td></tr><tr><td>neque enim, si non nulli reperiuntur, qui aut laqueos</td><td></td></tr><tr><td>aut alia exitia quaerant aut ut ille apud Terentium,</td><td></td></tr><tr><td>qui 'decrevit tantisper se minus iniuriae suo nato</td><td></td></tr><tr><td>facere', ut ait ipse, 'dum fiat miser', inimicus ipse sibi</td><td></td></tr><tr><td>putandus est. sed alii dolore moventur, alii cupiditate,</td><td>29.1</td></tr><tr><td>iracundia etiam multi efferuntur et, cum in mala</td><td></td></tr><tr><td>scientes inruunt, tum se optime sibi consulere arbitran-</td><td></td></tr><tr><td>tur. itaque dicunt nec dubitant: 'mihi sic usus est,</td><td></td></tr><tr><td>tibi ut opus est facto, fac'. et qui ipsi sibi bellum</td><td>5</td></tr><tr><td>indixissent, cruciari dies, noctes torqueri vellent, nec</td><td></td></tr><tr><td>vero sese ipsi accusarent ob eam causam, quod se</td><td></td></tr><tr><td>male suis rebus consuluisse dicerent. eorum enim est</td><td></td></tr><tr><td>haec querela, qui sibi cari sunt seseque diligunt. quare,</td><td></td></tr><tr><td>quotienscumque dicetur male quis de se mereri sibi-</td><td>10</td></tr><tr><td>que esse inimicus atque hostis, vitam denique fugere,</td><td></td></tr><tr><td>intellegatur aliquam subesse eius modi causam, ut ex</td><td></td></tr><tr><td>eo ipso intellegi possit sibi quemque esse carum. Nec</td><td>30.1</td></tr><tr><td>vero id satis est, neminem esse, qui ipse se oderit, sed</td><td></td></tr><tr><td>illud quoque intellegendum est, neminem esse, qui, </td><td></td></tr><tr><td>quo modo se habeat, nihil sua censeat interesse. tol-</td><td></td></tr><tr><td>letur enim appetitus animi, si, ut in iis rebus, inter quas</td><td>5</td></tr><tr><td>nihil interest, neutram in partem propensiores sumus,</td><td></td></tr><tr><td>item in nobismet ipsis quem ad modum affecti simus</td><td></td></tr><tr><td>nihil nostra arbitrabimur interesse. </td><td></td></tr>
        </table>