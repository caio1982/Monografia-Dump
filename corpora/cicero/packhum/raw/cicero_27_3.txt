<table>
          <script>targetHit=0;</script>
          <tr class="title first last  citat"><td>Quint<span class="snum">.</span> <span class="snum">8.5.18</span></td><td></td></tr><tr><td>  [Quid quod miser, cum loqui non posset, tacere non</td><td>fr19.1</td></tr><tr><td>poterat?] </td><td></td></tr><tr><td>  Iamne vides, belua, iamne sentis quae sit hominum</td><td>1.1</td></tr><tr><td>querela frontis tuae? Nemo queritur Syrum nescio quem</td><td></td></tr><tr><td>de grege noviciorum factum esse consulem. Non enim nos</td><td></td></tr><tr><td>color iste servilis, non pilosae genae, non dentes putridi</td><td></td></tr><tr><td>deceperunt; oculi, supercilia, frons, voltus denique totus,</td><td>5</td></tr><tr><td>qui sermo quidam tacitus mentis est, hic in fraudem homines</td><td></td></tr><tr><td>impulit, hic eos quibus erat ignotus decepit, fefellit, induxit.</td><td></td></tr><tr><td>Pauci ista tua lutulenta vitia noramus, pauci tarditatem</td><td></td></tr><tr><td>ingeni, stuporem debilitatemque linguae. Numquam erat</td><td></td></tr><tr><td>audita vox in foro, numquam periculum factum consili,</td><td>10</td></tr><tr><td>nullum non modo inlustre sed ne notum quidem factum</td><td></td></tr><tr><td>aut militiae aut domi. Obrepsisti ad honores errore ho-</td><td></td></tr><tr><td>minum, commendatione fumosarum imaginum, quarum</td><td></td></tr><tr><td>simile habes nihil praeter colorem. Is mihi etiam gloria-</td><td>2.1</td></tr><tr><td>batur se omnis magistratus sine repulsa adsecutum? Mihi</td><td></td></tr><tr><td>ista licet de me vera cum gloria praedicare; omnis enim</td><td></td></tr><tr><td>honores populus Romanus mihi ipsi homini detulit. Nam</td><td></td></tr><tr><td>tu cum quaestor es factus, etiam qui te numquam viderant,</td><td>5</td></tr><tr><td>tamen illum honorem nomini mandabant tuo. Aedilis es</td><td></td></tr><tr><td>factus; Piso est a populo Romano factus, non iste Piso. </td><td></td></tr><tr><td>Praetura item maioribus delata est tuis. Noti erant illi</td><td></td></tr><tr><td>mortui, te vivum nondum noverat quisquam. Me cum</td><td></td></tr><tr><td>quaestorem in primis, aedilem priorem, praetorem primum</td><td>10</td></tr><tr><td>cunctis suffragiis populus Romanus faciebat, homini ille</td><td></td></tr><tr><td>honorem non generi, moribus non maioribus meis, virtuti</td><td></td></tr><tr><td>perspectae non auditae nobilitati deferebat. Nam quid ego</td><td>3.1</td></tr><tr><td>de consulatu loquar, parto vis anne gesto? Miserum me!</td><td></td></tr><tr><td>cum hac me nunc peste atque labe confero! Sed nihil</td><td></td></tr><tr><td>comparandi causa loquar ac tamen ea quae sunt longissime</td><td></td></tr><tr><td>disiuncta comprendam. Tu consul es renuntiatus—nihil</td><td>5</td></tr><tr><td>dicam gravius, quam quod omnes fatentur—impeditis rei</td><td></td></tr><tr><td>publicae temporibus, dissidentibus consulibus, cum hoc non</td><td></td></tr><tr><td>recusares eis a quibus dicebare consul, quin te luce dignum</td><td></td></tr><tr><td>non putarent, nisi nequior quam Gabinius exstitisses. Me</td><td></td></tr><tr><td>cuncta Italia, me omnes ordines, me universa civitas non</td><td>10</td></tr><tr><td>prius tabella quam voce priorem consulem declaravit. Sed</td><td></td></tr><tr><td>omitto ut sit factus uterque nostrum; sit sane Fors domina</td><td></td></tr><tr><td>campi. Magnificentius est dicere quem ad modum gesse-</td><td></td></tr><tr><td>rimus consulatum quam quem ad modum ceperimus. </td><td></td></tr>
        </table>