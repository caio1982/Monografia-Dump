<table>
          <script>targetHit=0;</script>
          <tr><td>  Quapropter, si quid extra iudicium est quod homini</td><td>104.1</td></tr><tr><td>tribuendum sit, habetis hominem singulari pudore, virtute</td><td></td></tr><tr><td>cognita et spectata fide, amplissimo totius Etruriae nomine,</td><td></td></tr><tr><td>in utraque fortuna cognitum multis signis et virtutis et</td><td></td></tr><tr><td>humanitatis. Si quid in contraria parte in homine offen-</td><td>5</td></tr><tr><td>dendum est, habetis eum, ut nihil dicam amplius, qui</td><td></td></tr><tr><td>se homines coegisse fateatur. Sin hominibus remotis de</td><td></td></tr><tr><td>causa quaeritis, cum iudicium de vi sit, is qui arguitur </td><td></td></tr><tr><td>vim se hominibus armatis fecisse fateatur, verbo se, non</td><td></td></tr><tr><td>aequitate, defendere conetur, id quoque ei verbum ipsum</td><td>10</td></tr><tr><td>ereptum esse videatis, auctoritatem sapientissimorum homi-</td><td></td></tr><tr><td>num facere nobiscum, in iudicium non venire utrum</td><td></td></tr><tr><td>A. Caecina possederit necne, tamen doceri possedisse;</td><td></td></tr><tr><td>multo etiam minus quaeri A. Caecinae fundus sit necne,</td><td></td></tr><tr><td>me tamen id ipsum docuisse, fundum esse Caecinae: cum</td><td>15</td></tr><tr><td>haec ita sint, statuite quid vos tempora rei publicae de</td><td></td></tr><tr><td>armatis hominibus, quid illius confessio de vi, quid nostra</td><td></td></tr><tr><td>decisio de aequitate, quid ratio interdicti de iure admoneat</td><td></td></tr><tr><td>ut iudicetis. </td><td></td></tr>
        </table>