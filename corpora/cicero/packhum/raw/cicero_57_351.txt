<table>
          <script>targetHit=0;</script>
          <tr class="title first  date"><td>vii Id<span class="snum">.</span> Quint<span class="snum">.</span> <span class="snum">45(?)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Varrone loquebamur: lupus in fabula. venit enim ad me et</td><td>13.33a.1.1</td></tr><tr><td>quidem id temporis ut retinendus esset. sed ego ita egi ut non</td><td></td></tr><tr><td>scinderem paenulam. memini enim tuum 'et multi erant</td><td></td></tr><tr><td>nosque imparati'. quid refert? paulo post C. Capito cum</td><td></td></tr><tr><td>T. Carrinate. horum ego vix attigi paenulam. tamen re-</td><td>5</td></tr><tr><td>manserunt ceciditque belle. sed casu sermo a Capitone de urbe</td><td></td></tr><tr><td>augenda, a ponte Mulvio Tiberim perduci secundum montis</td><td></td></tr><tr><td>Vaticanos, campum Martium coaedificari, illum autem cam-</td><td></td></tr><tr><td>pum Vaticanum fieri quasi Martium campum. 'quid ais?'</td><td></td></tr><tr><td>inquam; 'at ego ad tabulam ut, si recte possem, Scapulanos</td><td>10</td></tr><tr><td>hortos'. 'cave facias' inquit; 'nam ista lex perferetur; vult </td><td></td></tr><tr><td>enim Caesar'. audire me facile passus sum, fieri autem moleste</td><td></td></tr><tr><td>fero. sed tu quid ais? quamquam quid quaero? nosti dili-</td><td></td></tr><tr><td>gentiam Capitonis in rebus novis perquirendis. non concedit</td><td></td></tr><tr><td>Camillo. facies me igitur certiorem de Idibus. ista enim me res</td><td>15</td></tr><tr><td>adducebat. eo adiunxeram ceteras, quas consequi tamen biduo</td><td></td></tr><tr><td>aut triduo post facile potero. te tamen in via confici minime</td><td></td></tr><tr><td>volo; quin etiam Dionysio ignosco. de Bruto quod scribis, feci</td><td>2.1</td></tr><tr><td>ut ei liberum esset, quod ad me attineret. scripsi enim ad eum</td><td></td></tr><tr><td>heri, Idibus iam eius opera mihi nihil opus esse.</td><td></td></tr>
        </table>