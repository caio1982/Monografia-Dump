<table>
          <script>targetHit=0;</script>
          <tr><td>  Quaeret quispiam: 'quid? illi ipsi summi viri quorum</td><td>15.1</td></tr><tr><td>virtutes litteris proditae sunt istane doctrina quam tu effers</td><td></td></tr><tr><td>laudibus eruditi fuerunt?' Difficile est hoc de omnibus</td><td></td></tr><tr><td>confirmare, sed tamen est certum quid respondeam. Ego</td><td></td></tr><tr><td>multos homines excellenti animo ac virtute fuisse sine do-</td><td>5</td></tr><tr><td>ctrina, et naturae ipsius habitu prope divino per se ipsos et</td><td></td></tr><tr><td>moderatos et gravis exstitisse fateor; etiam illud adiungo,</td><td></td></tr><tr><td>saepius ad laudem atque virtutem naturam sine doctrina</td><td></td></tr><tr><td>quam sine natura valuisse doctrinam. Atque idem ego hoc</td><td></td></tr><tr><td>contendo, cum ad naturam eximiam et inlustrem accesserit</td><td>10</td></tr><tr><td>ratio quaedam conformatioque doctrinae, tum illud nescio</td><td></td></tr><tr><td>quid praeclarum ac singulare solere exsistere. Ex hoc esse</td><td>16.1</td></tr><tr><td>hunc numero quem patres nostri viderunt, divinum hominem,</td><td></td></tr><tr><td>Africanum, ex hoc C. Laelium, L. Furium, moderatissimos </td><td></td></tr><tr><td>homines et continentissimos, ex hoc fortissimum virum et</td><td></td></tr><tr><td>illis temporibus doctissimum, &lt;M.&gt; Catonem illum senem; qui</td><td>5</td></tr><tr><td>profecto si nihil ad percipiendam colendamque virtutem</td><td></td></tr><tr><td>litteris adiuvarentur, numquam se ad earum studium con-</td><td></td></tr><tr><td>tulissent. Quod si non hic tantus fructus ostenderetur, et</td><td></td></tr><tr><td>si ex his studiis delectatio sola peteretur, tamen, ut opinor,</td><td></td></tr><tr><td>hanc animi remissionem humanissimam ac liberalissimam</td><td>10</td></tr><tr><td>iudicaretis. Nam ceterae neque temporum sunt neque aeta-</td><td></td></tr><tr><td>tum omnium neque locorum; at haec studia adulescentiam</td><td></td></tr><tr><td>acuunt, senectutem oblectant, secundas res ornant, adversis</td><td></td></tr><tr><td>perfugium ac solacium praebent, delectant domi, non impe-</td><td></td></tr><tr><td>diunt foris, pernoctant nobiscum, peregrinantur, rusticantur. </td><td>15</td></tr><tr><td>  Quod si ipsi haec neque attingere neque sensu nostro</td><td>17.1</td></tr><tr><td>gustare possemus, tamen ea mirari deberemus, etiam cum</td><td></td></tr><tr><td>in aliis videremus. Quis nostrum tam animo agresti ac</td><td></td></tr><tr><td>duro fuit ut Rosci morte nuper non commoveretur? qui</td><td></td></tr><tr><td>cum esset senex mortuus, tamen propter excellentem artem</td><td>5</td></tr><tr><td>ac venustatem videbatur omnino mori non debuisse. Ergo</td><td></td></tr><tr><td>ille corporis motu tantum amorem sibi conciliarat a nobis</td><td></td></tr><tr><td>omnibus; nos animorum incredibilis motus celeritatemque</td><td></td></tr><tr><td>ingeniorum neglegemus? Quotiens ego hunc Archiam vidi,</td><td>18.1</td></tr><tr><td>iudices,—utar enim vestra benignitate, quoniam me in hoc</td><td></td></tr><tr><td>novo genere dicendi tam diligenter attenditis—quotiens ego</td><td></td></tr><tr><td>hunc vidi, cum litteram scripsisset nullam, magnum nume-</td><td></td></tr><tr><td>rum optimorum versuum de eis ipsis rebus quae tum age-</td><td>5</td></tr><tr><td>rentur dicere ex tempore, quotiens revocatum eandem rem</td><td></td></tr><tr><td>dicere commutatis verbis atque sententiis! Quae vero accu-</td><td></td></tr><tr><td>rate cogitateque scripsisset, ea sic vidi probari ut ad veterum</td><td></td></tr><tr><td>scriptorum laudem perveniret. Hunc ego non diligam, non </td><td></td></tr><tr><td>admirer, non omni ratione defendendum putem? Atque</td><td>10</td></tr><tr><td>sic a summis hominibus eruditissimisque accepimus, cetera-</td><td></td></tr><tr><td>rum rerum studia ex doctrina et praeceptis et arte constare,</td><td></td></tr><tr><td>poetam natura ipsa valere et mentis viribus excitari et quasi</td><td></td></tr><tr><td>divino quodam spiritu inflari. Qua re suo iure noster ille</td><td></td></tr><tr><td>Ennius 'sanctos' appellat poetas, quod quasi deorum aliquo</td><td>15</td></tr><tr><td>dono atque munere commendati nobis esse videantur. Sit</td><td>19.1</td></tr><tr><td>igitur, iudices, sanctum apud vos, humanissimos homines,</td><td></td></tr><tr><td>hoc poetae nomen quod nulla umquam barbaria violavit.</td><td></td></tr><tr><td>Saxa atque solitudines voci respondent, bestiae saepe im-</td><td></td></tr><tr><td>manes cantu flectuntur atque consistunt; nos instituti rebus</td><td>5</td></tr><tr><td>optimis non poetarum voce moveamur? Homerum Colo-</td><td></td></tr><tr><td>phonii civem esse dicunt suum, Chii suum vindicant, Salaminii</td><td></td></tr><tr><td>repetunt, Smyrnaei vero suum esse confirmant itaque etiam</td><td></td></tr><tr><td>delubrum eius in oppido dedicaverunt, permulti alii praeterea</td><td></td></tr><tr><td>pugnant inter se atque contendunt. Ergo illi alienum, quia</td><td>10</td></tr><tr><td>poeta fuit, post mortem etiam expetunt; nos hunc vivum qui</td><td></td></tr><tr><td>et voluntate et legibus noster est repudiamus, praesertim cum</td><td></td></tr><tr><td>omne olim studium atque omne ingenium contulerit Archias</td><td></td></tr><tr><td>ad populi Romani gloriam laudemque celebrandam? Nam</td><td></td></tr><tr><td>et Cimbricas res adulescens attigit et ipsi illi C. Mario qui</td><td>15</td></tr><tr><td>durior ad haec studia videbatur iucundus fuit. Neque enim</td><td>20.1</td></tr><tr><td>quisquam est tam aversus a Musis qui non mandari versi-</td><td></td></tr><tr><td>bus aeternum suorum laborum praeconium facile patiatur.</td><td></td></tr><tr><td>Themistoclem illum, summum Athenis virum, dixisse aiunt,</td><td></td></tr><tr><td>cum ex eo quaereretur quod acroama aut cuius vocem liben-</td><td>5</td></tr><tr><td>tissime audiret: 'eius a quo sua virtus optime praedicaretur.' </td><td></td></tr><tr><td>Itaque ille Marius item eximie L. Plotium dilexit, cuius in-</td><td></td></tr><tr><td>genio putabat ea quae gesserat posse celebrari. Mithridati-</td><td>21.1</td></tr><tr><td>cum vero bellum magnum atque difficile et in multa varietate</td><td></td></tr><tr><td>terra marique versatum totum ab hoc expressum est; qui</td><td></td></tr><tr><td>libri non modo L. Lucullum, fortissimum et clarissimum vi-</td><td></td></tr><tr><td>rum, verum etiam populi Romani nomen inlustrant. Populus</td><td>5</td></tr><tr><td>enim Romanus aperuit Lucullo imperante Pontum et regiis</td><td></td></tr><tr><td>quondam opibus et ipsa natura et regione vallatum, populi</td><td></td></tr><tr><td>Romani exercitus eodem duce non maxima manu innumera-</td><td></td></tr><tr><td>bilis Armeniorum copias fudit, populi Romani laus est urbem</td><td></td></tr><tr><td>amicissimam Cyzicenorum eiusdem consilio ex omni impetu</td><td>10</td></tr><tr><td>regio atque totius belli ore ac faucibus ereptam esse atque</td><td></td></tr><tr><td>servatam; nostra semper feretur et praedicabitur L. Lucullo</td><td></td></tr><tr><td>dimicante, cum interfectis ducibus depressa hostium classis</td><td></td></tr><tr><td>est, incredibilis apud Tenedum pugna illa navalis, nostra</td><td></td></tr><tr><td>sunt tropaea, nostra monumenta, nostri triumphi. Quae</td><td>15</td></tr><tr><td>quorum ingeniis efferuntur, ab eis populi Romani fama cele-</td><td></td></tr><tr><td>bratur. Carus fuit Africano superiori noster Ennius, itaque</td><td>22.1</td></tr><tr><td>etiam in sepulcro Scipionum putatur is esse constitutus ex</td><td></td></tr><tr><td>marmore. At eis laudibus certe non solum ipse qui laudatur</td><td></td></tr><tr><td>sed etiam populi Romani nomen ornatur. In caelum huius</td><td></td></tr><tr><td>proavus Cato tollitur; magnus honos populi Romani rebus</td><td>5</td></tr><tr><td>adiungitur. Omnes denique illi Maximi, Marcelli, Fulvii</td><td></td></tr><tr><td>non sine communi omnium nostrum laude decorantur. Ergo</td><td></td></tr><tr><td>illum qui haec fecerat, Rudinum hominem, maiores nostri in</td><td></td></tr><tr><td>civitatem receperunt; nos hunc Heracliensem multis civi-</td><td></td></tr><tr><td>tatibus expetitum, in hac autem legibus constitutum de</td><td>10</td></tr><tr><td>nostra civitate eiciamus?  </td><td></td></tr>
        </table>