<table>
          <script>targetHit=0;</script>
          <tr><td>  Sed animadverti, Quinte, te caute et ab iis con-</td><td>2.13.1</td></tr><tr><td>iecturis, quae haberent artem atque prudentiam, et</td><td></td></tr><tr><td>ab iis rebus, quae sensibus aut artificiis perciperentur, </td><td></td></tr><tr><td>abducere divinationem eamque ita definire: divinatio-</td><td></td></tr><tr><td>nem esse earum rerum praedictionem et praesensio-</td><td>5</td></tr><tr><td>nem, quae essent fortuitae. Primum eodem revolveris.</td><td></td></tr><tr><td>Nam et medici et gubernatoris et imperatoris prae-</td><td></td></tr><tr><td>sensio est rerum fortuitarum. Num igitur aut haru-</td><td></td></tr><tr><td>spex aut augur aut vates quis aut somnians melius</td><td></td></tr><tr><td>coniecerit aut e morbo evasurum aegrotum aut e pe-</td><td>10</td></tr><tr><td>riculo navem aut ex insidiis exercitum quam medicus,</td><td></td></tr><tr><td>quam gubernator, quam imperator? Atqui ne illa qui-</td><td>14.1</td></tr><tr><td>dem divinantis esse dicebas, ventos aut imbres inpen-</td><td></td></tr><tr><td>dentes quibusdam praesentire signis (in quo nostra</td><td></td></tr><tr><td>quaedam Aratea memoriter a te pronuntiata sunt), etsi</td><td></td></tr><tr><td>haec ipsa fortuita sunt; plerumque enim, non semper</td><td>5</td></tr><tr><td>eveniunt. Quae est igitur aut ubi versatur fortuitarum</td><td></td></tr><tr><td>rerum praesensio, quam divinationem vocas? Quae</td><td></td></tr><tr><td>enim praesentiri aut arte aut ratione aut usu aut</td><td></td></tr><tr><td>coniectura possunt, ea non divinis tribuenda putas,</td><td></td></tr><tr><td>sed peritis. Ita relinquitur, ut ea fortuita divinari</td><td>10</td></tr><tr><td>possint, quae nulla nec arte nec sapientia provideri</td><td></td></tr><tr><td>possunt; ut, si quis M. Marcellum illum, qui ter con-</td><td></td></tr><tr><td>sul fuit, multis annis ante dixisset naufragio esse</td><td></td></tr><tr><td>periturum, divinasset profecto; nulla enim arte alia</td><td></td></tr><tr><td>id nec sapientia scire potuisset. Talium ergo rerum,</td><td>15</td></tr><tr><td>quae in fortuna positae sunt, praesensio divinatio est. </td><td></td></tr><tr><td>  Potestne igitur earum rerum, quae nihil habent</td><td>15.1</td></tr><tr><td>rationis, quare futurae sint, esse ulla praesensio? Quid</td><td></td></tr><tr><td>est enim aliud fors, quid fortuna, quid casus, quid</td><td></td></tr><tr><td>eventus, nisi cum sic aliquid cecidit, sic evenit, ut vel</td><td></td></tr><tr><td>aliter cadere atque evenire potuerit? Quo modo ergo</td><td>5</td></tr><tr><td>id, quod temere fit caeco casu et volubilitate fortu-</td><td></td></tr><tr><td>nae, praesentiri et praedici potest? Medicus morbum</td><td>16.1</td></tr><tr><td>ingravescentem ratione providet, insidias imperator,</td><td></td></tr><tr><td>tempestates gubernator; et tamen ii ipsi saepe fallun-</td><td></td></tr><tr><td>tur, qui nihil sine certa ratione opinantur; ut agri-</td><td></td></tr><tr><td>cola, cum florem oleae videt, bacam quoque se visu-</td><td>5</td></tr><tr><td>rum putat, non sine ratione ille quidem; sed non</td><td></td></tr><tr><td>numquam tamen fallitur. Quodsi falluntur ii, qui </td><td></td></tr><tr><td>nihil sine aliqua probabili coniectura ac ratione di-</td><td></td></tr><tr><td>cunt, quid existimandum est de coniectura eorum, qui</td><td></td></tr><tr><td>extis aut avibus aut ostentis aut oraclis aut somniis</td><td>10</td></tr><tr><td>futura praesentiunt? Nondum dico, quam haec signa</td><td></td></tr><tr><td>nulla sint, fissum iecoris, corvi cantus, volatus aquilae,</td><td></td></tr><tr><td>stellae traiectio, voces furentium, sortes, somnia; de</td><td></td></tr><tr><td>quibus singulis dicam suo loco; nunc de universis.</td><td></td></tr><tr><td>Qui potest provideri quicquam futurum esse, quod</td><td>17.1</td></tr><tr><td>neque causam habet ullam neque notam, cur futurum</td><td></td></tr><tr><td>sit? Solis defectiones itemque lunae praedicuntur in</td><td></td></tr><tr><td>multos annos ab iis, qui siderum motus numeris per-</td><td></td></tr><tr><td>sequuntur; ea praedicunt enim, quae naturae necessi-</td><td>5</td></tr><tr><td>tas perfectura est. Vident ex constantissimo motu</td><td></td></tr><tr><td>lunae, quando illa e regione solis facta incurrat in</td><td></td></tr><tr><td>umbram terrae, quae est meta noctis, ut eam obscu-</td><td></td></tr><tr><td>rari necesse sit, quandoque eadem luna subiecta atque</td><td></td></tr><tr><td>opposita soli nostris oculis eius lumen obscuret, quo</td><td>10</td></tr><tr><td>in signo quaeque errantium stellarum quoque tempore</td><td></td></tr><tr><td>futura sit, qui exortus quoque die signi alicuius aut</td><td></td></tr><tr><td>qui occasus futurus sit. Haec qui ante dicunt, quam</td><td></td></tr><tr><td>rationem sequantur, vides. Qui thesaurum inventum</td><td>18.1</td></tr><tr><td>iri aut hereditatem venturam dicunt, quid sequuntur?</td><td></td></tr><tr><td>aut in qua rerum natura inest id futurum? Quodsi</td><td></td></tr><tr><td>haec eaque, quae sunt eiusdem generis, habent ali-</td><td></td></tr><tr><td>quam talem necessitatem, quid est tandem, quod casu</td><td>5</td></tr><tr><td>fieri aut forte fortuna putemus? Nihil enim est tam</td><td></td></tr><tr><td>contrarium rationi et constantiae quam fortuna, ut</td><td></td></tr><tr><td>mihi ne in deum quidem cadere videatur, ut sciat,</td><td></td></tr><tr><td>quid casu et fortuito futurum sit. Si enim scit, certe</td><td></td></tr><tr><td>illud eveniet; sin certe eveniet, nulla fortuna est; est</td><td>10</td></tr><tr><td>autem fortuna; rerum igitur fortuitarum nulla prae-</td><td></td></tr><tr><td>sensio est. Aut si negas esse fortunam et omnia,</td><td>19.1</td></tr><tr><td>quae fiunt quaeque futura sunt, ex omni aeternitate</td><td></td></tr><tr><td>definita dicis esse fataliter, muta definitionem divina-</td><td></td></tr><tr><td>tionis, quam dicebas praesensionem esse rerum for-</td><td></td></tr><tr><td>tuitarum. Si enim nihil fieri potest, nihil accidere,</td><td>5</td></tr><tr><td>nihil evenire, nisi quod ab omni aeternitate certum </td><td></td></tr><tr><td>fuerit esse futurum rato tempore, quae potest esse</td><td></td></tr><tr><td>fortuna? qua sublata qui locus est divinationi? quae</td><td></td></tr><tr><td>a te fortuitarum rerum est dicta praesensio. Quam-</td><td></td></tr><tr><td>quam dicebas omnia, quae fierent futurave essent, fato</td><td>10</td></tr><tr><td>contineri. Anile sane et plenum superstitionis fati</td><td></td></tr><tr><td>nomen ipsum; sed tamen apud Stoicos de isto fato</td><td></td></tr><tr><td>multa dicuntur; de quo alias; nunc quod necesse</td><td></td></tr><tr><td>est. Si omnia fato, quid mihi divinatio prodest?</td><td>20.1</td></tr><tr><td>Quod enim is, qui divinat, praedicit, id vero futu-</td><td></td></tr><tr><td>rum est, ut ne illud quidem sciam quale sit, quod</td><td></td></tr><tr><td>Deiotarum, necessarium nostrum, ex itinere aquila</td><td></td></tr><tr><td>revocavit; qui nisi revertisset, in eo conclavi ei cu-</td><td>5</td></tr><tr><td>bandum fuisset, quod proxuma nocte corruit; ruina</td><td></td></tr><tr><td>igitur oppressus esset. At id neque, si fatum fuerat,</td><td></td></tr><tr><td>effugisset nec, si non fuerat, in eum casum incidisset.</td><td></td></tr><tr><td>Quid ergo adiuvat divinatio? aut quid est, quod me</td><td></td></tr><tr><td>moneant aut sortes aut exta aut ulla praedictio? Si</td><td>10</td></tr><tr><td>enim fatum fuit classes populi Romani bello Punico</td><td></td></tr><tr><td>primo, alteram naufragio, alteram a Poenis depressam,</td><td></td></tr><tr><td>interire, etiamsi tripudium solistumum pulli fecissent</td><td></td></tr><tr><td>L. Iunio et P. Claudio consulibus, classes tamen inter-</td><td></td></tr><tr><td>issent. Sin, cum auspiciis obtemperatum esset, inter-</td><td>15</td></tr><tr><td>iturae classes non fuerunt, non interierunt fato; vultis</td><td></td></tr><tr><td>autem omnia fato; nulla igitur est divinatio. Quodsi</td><td>21.1</td></tr><tr><td>fatum fuit bello Punico secundo exercitum populi Ro-</td><td></td></tr><tr><td>mani ad lacum Trasumennum interire, num id vitari</td><td></td></tr><tr><td>potuit, si Flaminius consul iis signis iisque auspiciis,</td><td></td></tr><tr><td>quibus pugnare prohibebatur, paruisset? [Certe po-</td><td>5</td></tr><tr><td>tuit.] Aut igitur non fato interiit exercitus, aut, si</td><td></td></tr><tr><td>fato (quod certe vobis ita dicendum est), etiamsi ob-</td><td></td></tr><tr><td>temperasset auspiciis, idem eventurum fuisset; mutari</td><td></td></tr><tr><td>enim fata non possunt. Ubi est igitur ista divinatio</td><td></td></tr><tr><td>Stoicorum? quae, si fato omnia fiunt, nihil nos ad-</td><td>10</td></tr><tr><td>monere potest, ut cautiores simus; quoquo enim modo</td><td></td></tr><tr><td>nos gesserimus, fiet tamen illud, quod futurum est;</td><td></td></tr><tr><td>sin autem id potest flecti, nullum est fatum; ita ne</td><td></td></tr><tr><td>divinatio quidem, quoniam ea rerum futurarum est. </td><td></td></tr><tr><td>Nihil autem est pro certo futurum, quod potest ali-</td><td>15</td></tr><tr><td>qua procuratione accidere ne fiat. </td><td></td></tr>
        </table>