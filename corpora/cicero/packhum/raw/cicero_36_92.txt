<table>
          <script>targetHit=0;</script>
          <tr><td>  Fortitudo est considerata periculorum susceptio et</td><td>2.163.1</td></tr><tr><td>laborum perpessio. eius partes magnificentia, fidentia,</td><td></td></tr><tr><td>patientia, perseverantia. magnificentia est rerum ma-</td><td></td></tr><tr><td>gnarum et excelsarum cum animi ampla quadam et</td><td></td></tr><tr><td>splendida propositione cogitatio atque administratio;</td><td>5</td></tr><tr><td>fidentia est, per quam magnis et honestis in rebus</td><td></td></tr><tr><td>multum ipse animus in se fiduciae certa cum spe con-</td><td></td></tr><tr><td>locavit; patientia est honestatis aut utilitatis causa</td><td></td></tr><tr><td>rerum arduarum ac difficilium voluntaria ac diuturna</td><td></td></tr><tr><td>perpessio; perseverantia est in ratione bene considerata</td><td>164.1</td></tr><tr><td>stabilis et perpetua permansio. </td><td></td></tr><tr><td>  Temperantia est rationis in libidinem atque in alios</td><td></td></tr><tr><td>non rectos impetus animi firma et moderata domina-</td><td></td></tr><tr><td>tio. eius partes continentia, clementia, modestia. con-</td><td>5</td></tr><tr><td>tinentia est, per quam cupiditas consilii gubernatione</td><td></td></tr><tr><td>regitur; clementia, per quam animi temere in odium</td><td></td></tr><tr><td>alicuius * iniectionis concitati comitate retinentur;</td><td></td></tr><tr><td>modestia, per quam pudor honesti curam et stabilem</td><td></td></tr><tr><td>comparat auctoritatem. atque haec omnia propter</td><td>10</td></tr><tr><td>se solum, ut nihil adiungatur emolumenti, petenda</td><td></td></tr><tr><td>sunt. quod ut demonstretur, neque ad hoc nostrum</td><td></td></tr><tr><td>institutum pertinet et a brevitate praecipiendi remo-</td><td></td></tr><tr><td>tum est. propter se autem vitanda sunt non ea modo,</td><td>165.1</td></tr><tr><td>quae his contraria sunt, ut fortitudini ignavia et </td><td></td></tr><tr><td>iustitiae iniustitia, verum etiam illa, quae propinqua</td><td></td></tr><tr><td>videntur et finitima esse, absunt autem longissume;</td><td></td></tr><tr><td>quod genus fidentiae contrarium est diffidentia et ea</td><td>5</td></tr><tr><td>re vitium est; audacia non contrarium, sed appositum</td><td></td></tr><tr><td>est ac propinquum et tamen vitium est. sic uni cuique</td><td></td></tr><tr><td>virtuti finitimum vitium reperietur, aut certo iam no-</td><td></td></tr><tr><td>mine appellatum, ut audacia, quae fidentiae, pertinacia,</td><td></td></tr><tr><td>quae perseverantiae finitima est, superstitio, quae re-</td><td>10</td></tr><tr><td>ligioni propinqua est, aut sine ullo certo nomine.</td><td></td></tr><tr><td>quae omnia item uti contraria rerum bonarum in re-</td><td></td></tr><tr><td>bus vitandis reponentur. </td><td></td></tr>
        </table>