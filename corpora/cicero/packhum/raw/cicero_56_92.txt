<table>
          <script>targetHit=0;</script>
          <tr class="title first  date"><td>med<span class="snum">.</span> Iun<span class="snum">.</span> <span class="snum">45(?)</span> in Tusculano</td><td></td></tr><tr class="title last  "><td>M. CICERO S. D. TREBIANO</td><td></td></tr><tr><td>Dolabellam antea tantum modo diligebam, obligatus ei</td><td>6.11.1.1</td></tr><tr><td>nihil eram; nec enim acciderat mihi &lt;opera ut eius&gt; opus </td><td></td></tr><tr><td>esset et ille mihi debebat quod non defueram eius periculis.</td><td></td></tr><tr><td>nunc tanto sum devinctus eius beneficio, quod et antea in re</td><td></td></tr><tr><td>et hoc tempore in salute tua cumulatissime mihi satis fecit,</td><td>5</td></tr><tr><td>ut nemini plus debeam. qua in re tibi gratulor ita vehementer</td><td></td></tr><tr><td>ut te quoque mihi gratulari quam gratias agere malim;</td><td></td></tr><tr><td>alterum omnino non desidero, alterum vere facere poteris. </td><td></td></tr><tr><td>  Quod reliquum est, quoniam tibi virtus et dignitas tua</td><td>2.1</td></tr><tr><td>reditum ad tuos aperuit, est tuae sapientiae magnitudinisque</td><td></td></tr><tr><td>animi quid amiseris oblivisci, quid reciperaris cogitare. vives</td><td></td></tr><tr><td>cum tuis, vives nobiscum. plus acquisisti dignitatis quam</td><td></td></tr><tr><td>amisisti rei familiaris; quae ipsa tum esset iucundior si ulla</td><td>5</td></tr><tr><td>res esset publica. </td><td></td></tr><tr><td>  Vestorius, noster familiaris, ad me scripsit te mihi maximas</td><td></td></tr><tr><td>gratias agere. haec praedicatio tua mihi valde grata est</td><td></td></tr><tr><td>eaque te uti facile patior cum apud alios tum mehercule apud</td><td></td></tr><tr><td>Sironem, nostrum amicum. quae enim facimus ea prudentis-</td><td>10</td></tr><tr><td>simo cuique maxime probata esse volumus. </td><td></td></tr><tr><td>  Te cupio videre quam primum.</td><td></td></tr>
        </table>