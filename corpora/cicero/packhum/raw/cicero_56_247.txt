<table>
          <script>targetHit=0;</script>
          <tr class="title first  date"><td>Romae</td><td></td></tr><tr class="title last  "><td>MATIUS CICERONI S.</td><td></td></tr><tr><td>Magnam voluptatem ex tuis litteris cepi, quod quam</td><td>11.28.1.1</td></tr><tr><td>speraram atque optaram habere te de me opinionem co-</td><td></td></tr><tr><td>gnovi. de qua etsi non dubitabam, tamen, quia maximi</td><td></td></tr><tr><td>aestimabam ut incorrupta maneret, laborabam. conscius</td><td></td></tr><tr><td>autem mihi eram nihil a me commissum esse quod boni</td><td>5</td></tr><tr><td>cuiusquam offenderet animum. eo minus credebam plurimis</td><td></td></tr><tr><td>atque optimis artibus ornato tibi temere quicquam persuaderi</td><td></td></tr><tr><td>potuisse, praesertim in quem mea propensa et perpetua</td><td></td></tr><tr><td>fuisset atque esset benevolentia. quod quoniam ut volui scio</td><td></td></tr><tr><td>esse, respondebo criminibus quibus tu pro me, ut par erat</td><td>10</td></tr><tr><td>pro tua singulari bonitate et amicitia nostra, saepe restitisti. </td><td></td></tr><tr><td>  Nota enim mihi sunt quae in me post Caesaris mortem</td><td>2.1</td></tr><tr><td>contulerint. vitio mihi dant quod mortem hominis necessari</td><td></td></tr><tr><td>graviter fero atque eum quem dilexi perisse indignor; aiunt</td><td></td></tr><tr><td>enim patriam amicitiae praeponendam esse, proinde ac si </td><td></td></tr><tr><td>iam vicerint obitum eius rei publicae fuisse utilem. sed non</td><td>5</td></tr><tr><td>agam astute: fateor me ad istum gradum sapientiae non</td><td></td></tr><tr><td>pervenisse. neque enim Caesarem in dissensione civili sum</td><td></td></tr><tr><td>secutus, sed amicum, quamquam re offendebar, tamen non</td><td></td></tr><tr><td>deserui, neque bellum umquam civile aut etiam causam</td><td></td></tr><tr><td>dissensionis probavi, quam etiam nascentem exstingui summe</td><td>10</td></tr><tr><td>studui. itaque in victoria hominis necessari neque honoris</td><td></td></tr><tr><td>neque pecuniae dulcedine sum captus, quibus praemiis reliqui,</td><td></td></tr><tr><td>minus apud eum quam ego cum possent, immoderate sunt</td><td></td></tr><tr><td>abusi. atque etiam res familiaris mea lege Caesaris deminuta</td><td></td></tr><tr><td>est, cuius beneficio plerique qui Caesaris morte laetantur</td><td>15</td></tr><tr><td>remanserunt in civitate. civibus victis ut parceretur aeque ac</td><td></td></tr><tr><td>pro mea salute laboravi. </td><td></td></tr><tr><td>  Possum igitur, qui omnis voluerim incolumis, eum a quo</td><td>3.1</td></tr><tr><td>id impetratum est perisse non indignari, cum praesertim</td><td></td></tr><tr><td>idem homines illi et invidiae et exitio fuerint? 'plecteris ergo'</td><td></td></tr><tr><td>inquiunt, 'quoniam factum nostrum improbare audes.'</td><td></td></tr><tr><td>o superbiam inauditam! alios in facinore gloriari, aliis ne</td><td>5</td></tr><tr><td>dolere quidem impunite licere! at haec etiam servis semper</td><td></td></tr><tr><td>libera fuerunt, &lt;ut sperarent&gt; timerent gauderent dolerent</td><td></td></tr><tr><td>suo potius quam alterius arbitrio; quae nunc, ut quidem isti</td><td></td></tr><tr><td>dictitant, 'libertatis auctores' metu nobis extorquere conan-</td><td></td></tr><tr><td>tur. sed nihil agunt. nullis umquam periculi terroribus</td><td>4.1</td></tr><tr><td>ab officio aut ab humanitate desciscam. numquam enim</td><td></td></tr><tr><td>honestam mortem fugiendam, saepe etiam appetendam</td><td></td></tr><tr><td>putavi. </td><td></td></tr><tr><td>  Sed quid mihi suscensent si id opto ut paeniteat eos sui</td><td>5</td></tr><tr><td>facti? cupio enim Caesaris mortem omnibus esse acerbam.</td><td></td></tr><tr><td>at debeo pro civili parte rem publicam velle salvam. id</td><td></td></tr><tr><td>quidem me cupere, nisi et ante acta vita et reliqua mea spes </td><td></td></tr><tr><td>tacente me probat, dicendo vincere non postulo. qua re</td><td>5.1</td></tr><tr><td>maiorem in modum te rogo ut rem potiorem oratione ducas</td><td></td></tr><tr><td>mihique, si sentis expedire recte fieri, credas nullam com-</td><td></td></tr><tr><td>munionem cum improbis esse posse. an quod adulescens</td><td></td></tr><tr><td>praestiti, cum etiam errare cum excusatione possem, id nunc</td><td>5</td></tr><tr><td>aetate praecipitata commutem ac me ipse retexam? non</td><td></td></tr><tr><td>faciam, neque quod displiceat committam, praeterquam quod</td><td></td></tr><tr><td>hominis mihi coniunctissimi ac viri amplissimi doleo gravem</td><td></td></tr><tr><td>casum. quod si aliter essem animatus, numquam quod</td><td></td></tr><tr><td>facerem negarem, ne et in peccando improbus et in dissimu-</td><td>10</td></tr><tr><td>lando timidus ac vanus existimarer. </td><td></td></tr><tr><td>  At ludos quos Caesaris victoriae Caesar adulescens fecit</td><td>6.1</td></tr><tr><td>curavi. at id ad privatum officium, non ad statum rei</td><td></td></tr><tr><td>publicae, pertinet. quod tamen munus et hominis amicissimi</td><td></td></tr><tr><td>memoriae atque honoribus praestare etiam mortui debui et</td><td></td></tr><tr><td>optimae spei adulescenti ac dignissimo Caesare petenti</td><td>5</td></tr><tr><td>negare non potui. veni etiam consulis Antoni domum saepe</td><td>7.1</td></tr><tr><td>salutandi causa; ad quem qui me parum patriae amantem</td><td></td></tr><tr><td>esse existimant rogandi quidem aliquid aut auferendi causa</td><td></td></tr><tr><td>frequentis ventitare reperies. sed quae haec est adrogantia,</td><td></td></tr><tr><td>quod Caesar numquam interpellavit quin quibus vellem</td><td>5</td></tr><tr><td>atque etiam quos ipse non diligebat tamen iis uterer, eos qui</td><td></td></tr><tr><td>mihi amicum eripuerunt carpendo me efficere conari ne</td><td></td></tr><tr><td>quos velim diligam! </td><td></td></tr><tr><td>  Sed non vereor ne aut meae vitae modestia parum valitura</td><td>8.1</td></tr><tr><td>sit in posterum contra falsos rumores aut ne etiam ii qui me</td><td></td></tr><tr><td>non amant propter meam in Caesarem constantiam non</td><td></td></tr><tr><td>malint mei quam sui similis amicos habere. mihi quidem si</td><td></td></tr><tr><td>optata contingent, quod reliquum est vitae in otio Rhodi</td><td>5</td></tr><tr><td>degam. sin casus aliquis interpellarit, ita ero Romae ut recte</td><td></td></tr><tr><td>fieri semper cupiam.  </td><td></td></tr><tr><td>  Trebatio nostro magnas ago gratias quod tuum erga me</td><td></td></tr><tr><td>animum simplicem atque amicum aperuit et quod eum</td><td></td></tr><tr><td>quem semper libenter dilexi quo magis iure colere atque</td><td>10</td></tr><tr><td>observare deberem fecit. </td><td></td></tr><tr><td>  Bene vale et me dilige.</td><td></td></tr>
        </table>