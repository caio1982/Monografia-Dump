<table>
          <script>targetHit=0;</script>
          <tr><td>  Carneades genus hoc totum non probabat et nimis</td><td>31.1</td></tr><tr><td>inconsiderate concludi hanc rationem putabat. Itaque</td><td></td></tr><tr><td>premebat alio modo nec ullam adhibebat calumniam;</td><td></td></tr><tr><td>cuius erat haec conclusio: 'Si omnia antecedentibus</td><td></td></tr><tr><td>causis fiunt, omnia naturali conligatione con-</td><td>5</td></tr><tr><td>serte contexteque fiunt; quod si ita est, omnia</td><td></td></tr><tr><td>necessitas efficit; id si verum est, nihil est in</td><td></td></tr><tr><td>nostra potestate; est autem aliquid in nostra</td><td></td></tr><tr><td>potestate; at, si omnia fato fiunt, omnia cau-</td><td></td></tr><tr><td>sis antecedentibus fiunt; non igitur fato fiunt,</td><td>10</td></tr><tr><td>quaecumque fiunt.' Hoc artius adstringi ratio non</td><td>32.1</td></tr><tr><td>potest. Nam si quis velit idem referre atque ita di-</td><td></td></tr><tr><td>cere: 'Si omne futurum ex aeternitate verum est, ut</td><td></td></tr><tr><td>ita certe eveniat, quem ad modum sit futurum, omnia</td><td></td></tr><tr><td>necesse est conligatione naturali conserte contexteque</td><td>5</td></tr><tr><td>fieri', nihil dicat. Multum enim differt, utrum causa</td><td></td></tr><tr><td>naturalis ex aeternitate futura vera efficiat, an etiam</td><td></td></tr><tr><td>sine aeternitate naturali, futura quae sint, ea vera </td><td></td></tr><tr><td>esse possint intellegi. Itaque dicebat Carneades ne</td><td></td></tr><tr><td>Apollinem quidem futura posse dicere nisi ea, quo-</td><td>10</td></tr><tr><td>rum causas natura ita contineret, ut ea fieri necesse</td><td></td></tr><tr><td>esset. Quid enim spectans deus ipse diceret Marcel-</td><td>33.1</td></tr><tr><td>lum eum, qui ter consul fuit, in mari esse periturum?</td><td></td></tr><tr><td>Erat hoc quidem verum ex aeternitate, sed causas id</td><td></td></tr><tr><td>efficientis non habebat. Ita ne praeterita quidem ea,</td><td></td></tr><tr><td>quorum nulla signa tamquam vestigia extarent, Apol-</td><td>5</td></tr><tr><td>lini nota esse censebat; quo minus futura! causis enim</td><td></td></tr><tr><td>efficientibus quamque rem cognitis posse denique sciri,</td><td></td></tr><tr><td>quid futurum esset. Ergo nec de Oedipode potuisse</td><td></td></tr><tr><td>Apollinem praedicere nullis in rerum natura causis</td><td></td></tr><tr><td>praepositis, cur ab eo patrem interfici necesse esset,</td><td>10</td></tr><tr><td>nec quicquam eius modi. Quocirca, si Stoicis, qui</td><td></td></tr><tr><td>omnia fato fieri dicunt, consentaneum est huius modi</td><td></td></tr><tr><td>oracla ceteraque, quae a divinatione ducuntur, conpro-</td><td></td></tr><tr><td>bare, iis autem, qui, quae futura sunt, ea vera esse</td><td></td></tr><tr><td>ex aeternitate dicunt, non idem dicendum est, vide,</td><td>15</td></tr><tr><td>ne non eadem sit illorum causa et Stoicorum; hi enim</td><td></td></tr><tr><td>urguentur angustius, illorum ratio soluta ac libera</td><td></td></tr><tr><td>est. Quodsi concedatur nihil posse evenire nisi causa</td><td>34.1</td></tr><tr><td>antecedente, quid proficiatur, si ea causa non ex ae-</td><td></td></tr><tr><td>ternis causis apta dicatur? Causa autem ea est, quae</td><td></td></tr><tr><td>id efficit, cuius est causa, ut vulnus mortis, cruditas</td><td></td></tr><tr><td>morbi, ignis ardoris. Itaque non sic causa intellegi</td><td>5</td></tr><tr><td>debet, ut, quod cuique antecedat, id ei causa sit, sed</td><td></td></tr><tr><td>quod cuique efficienter antecedat, nec, quod in campum</td><td></td></tr><tr><td>descenderim, id fuisse causae, cur pila luderem, nec</td><td></td></tr><tr><td>Hecubam causam interitus fuisse Troianis, quod Ale-</td><td></td></tr><tr><td>xandrum genuerit, nec Tyndareum Agamemnoni, quod</td><td>10</td></tr><tr><td>Clytaemnestram. Hoc enim modo viator quoque bene</td><td></td></tr><tr><td>vestitus causa grassatori fuisse dicetur, cur ab eo</td><td></td></tr><tr><td>spoliaretur. Ex hoc genere illud est Ennii:</td><td>35.1</td></tr><tr><td>    Utinám ne in nemore Pélio secúribus</td><td></td></tr><tr><td>    Caesae áccidissent ábiegnae ad terrám trabes!</td><td></td></tr><tr><td>Licuit vel altius: 'Utinam ne in Pelio nata ulla um-</td><td></td></tr><tr><td>quam esset arbor!' etiam supra: 'Utinam ne esset </td><td>5</td></tr><tr><td>mons ullus Pelius!' similiterque superiora repetentem</td><td></td></tr><tr><td>regredi infinite licet.</td><td></td></tr><tr><td>    Neve índe navis ínchoandi exórdium</td><td></td></tr><tr><td>    Coepísset.</td><td></td></tr><tr><td>Quorsum haec praeterita? Quia sequitur illud:</td><td>10</td></tr><tr><td>    Nam númquam era errans méa domo ecferrét pedem,</td><td></td></tr><tr><td>    Medéa, animo aegra, amóre saevo saúcia,</td><td></td></tr><tr><td>†non ut eae res causam adferrent amoris. </td><td></td></tr>
        </table>