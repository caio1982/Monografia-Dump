<table>
          <script>targetHit=0;</script>
          <tr><td>  Esto, non fuit in me poena ulla peccati; at fuit iudici.</td><td>77.1</td></tr><tr><td>Cuius? quis me umquam ulla lege interrogavit? quis</td><td></td></tr><tr><td>postulavit? quis diem dixit? Potest igitur damnati poenam</td><td></td></tr><tr><td>sustinere indemnatus? est hoc tribunicium, est populare?</td><td></td></tr><tr><td>Quamquam ubi tu te popularem, nisi cum pro populo fecisti,</td><td>5</td></tr><tr><td>potes dicere? Sed, cum hoc iuris a maioribus proditum sit,</td><td></td></tr><tr><td>ut nemo civis Romanus aut libertatem aut civitatem possit</td><td></td></tr><tr><td>amittere, nisi ipse auctor factus sit, quod tu ipse potuisti in</td><td></td></tr><tr><td>tua causa discere (credo enim, quamquam in illa adopta-</td><td></td></tr><tr><td>tione legitime factum est nihil, tamen te esse interrogatum</td><td>10</td></tr><tr><td>auctorne esses, ut in te P. Fonteius vitae necisque potestatem </td><td></td></tr><tr><td>haberet, ut in filio), quaero, si aut negasses aut tacuisses, si</td><td></td></tr><tr><td>tamen id <span class="caps">xxx</span> curiae iussissent, num id iussum esset ratum?</td><td></td></tr><tr><td>certe non. Quid ita? quia ius a maioribus nostris, qui non</td><td></td></tr><tr><td>ficte et fallaciter populares sed vere et sapienter fuerunt, ita</td><td>15</td></tr><tr><td>comparatum est ut civis Romanus libertatem nemo possit</td><td></td></tr><tr><td>invitus amittere. Quin etiam si decemviri sacramentum in</td><td>78.1</td></tr><tr><td>libertatem iniustum iudicassent, tamen, quotienscumque</td><td></td></tr><tr><td>vellet quis, hoc in genere solo rem iudicatam referri posse</td><td></td></tr><tr><td>voluerunt; civitatem vero nemo umquam ullo populi iussu</td><td></td></tr><tr><td>amittet invitus. Qui cives Romani in colonias Latinas</td><td>5</td></tr><tr><td>proficiscebantur fieri non poterant Latini, nisi erant auctores</td><td></td></tr><tr><td>facti nomenque dederant: qui erant rerum capitalium</td><td></td></tr><tr><td>condemnati non prius hanc civitatem amittebant quam erant</td><td></td></tr><tr><td>in eam recepti, quo vertendi, hoc est mutandi, soli causa</td><td></td></tr><tr><td>venerant. Id autem ut esset faciundum, non ademptione</td><td>10</td></tr><tr><td>civitatis, sed tecti et aquae et ignis interdictione faciebant.</td><td></td></tr><tr><td>Populus Romanus L. Sulla dictatore ferente comitiis cen-</td><td>79.1</td></tr><tr><td>turiatis municipiis civitatem ademit: ademit eisdem agros.</td><td></td></tr><tr><td>De agris ratum est; fuit enim populi potestas; de civitate</td><td></td></tr><tr><td>ne tam diu quidem valuit quam diu illa Sullani temporis</td><td></td></tr><tr><td>arma valuerunt. An vero Volaterranis, cum etiam tum</td><td>5</td></tr><tr><td>essent in armis, L. Sulla victor re publica reciperata comitiis</td><td></td></tr><tr><td>centuriatis civitatem eripere non potuit, hodieque Volaterrani</td><td></td></tr><tr><td>non modo cives, sed etiam optimi cives fruuntur nobiscum</td><td></td></tr><tr><td>simul hac civitate: consulari homini P. Clodius eversa re</td><td></td></tr><tr><td>publica civitatem adimere potuit concilio advocato, conductis</td><td>10</td></tr><tr><td>operis non solum egentium, sed etiam servorum, Fidulio</td><td></td></tr><tr><td>principe, qui se illo die confirmat Romae non fuisse? Quod</td><td>80.1</td></tr><tr><td>si non fuit, quid te audacius, qui eius nomen incideris?</td><td></td></tr><tr><td>quid desperatius, qui ne ementiendo quidem potueris </td><td></td></tr><tr><td>auctorem adumbrare meliorem? Sin autem is primus scivit,</td><td></td></tr><tr><td>quod facile potuit, &lt;qui&gt; propter inopiam tecti in foro per-</td><td>5</td></tr><tr><td>noctasset, cur non iuret se Gadibus fuisse, cum tu te fuisse</td><td></td></tr><tr><td>Interamnae probaveris? Hoc tu igitur, homo popularis,</td><td></td></tr><tr><td>iure munitam civitatem et libertatem nostram putas esse</td><td></td></tr><tr><td>oportere, ut, si tribuno plebis rogante '<span class="caps">Velitis ivbeatisne</span>'</td><td></td></tr><tr><td>Fidulii centum se velle et iubere dixerint, possit unus quisque</td><td>10</td></tr><tr><td>nostrum amittere civitatem? Tum igitur maiores nostri</td><td></td></tr><tr><td>populares non fuerunt, qui de civitate et libertate ea iura</td><td></td></tr><tr><td>sanxerunt quae nec vis temporum nec potentia magistratuum</td><td></td></tr><tr><td>nec &lt;praetorum decreta&gt; nec denique universi populi Romani</td><td></td></tr><tr><td>potestas, quae ceteris in rebus est maxima, labefactare</td><td>15</td></tr><tr><td>possit. At tu etiam, ereptor civitatis, legem de iniuriis</td><td>81.1</td></tr><tr><td>publicis tulisti Anagnino nescio cui Menullae pergratam, qui</td><td></td></tr><tr><td>tibi ob eam legem statuam in meis aedibus posuit, ut locus</td><td></td></tr><tr><td>ipse in tanta tua iniuria legem et inscriptionem statuae</td><td></td></tr><tr><td>refelleret; quae res municipibus Anagninis multo maiori</td><td>5</td></tr><tr><td>dolori fuit quam quae idem ille gladiator scelera Anagniae</td><td></td></tr><tr><td>fecerat. Quid? si ne scriptum quidem umquam est in ista</td><td>82.1</td></tr><tr><td>ipsa rogatione, quam se Fidulius negat scivisse, tu autem,</td><td></td></tr><tr><td>ut acta tui praeclari tribunatus hominis dignitate cohonestes,</td><td></td></tr><tr><td>auctorem amplexeris—sed tamen, si nihil de me tulisti quo</td><td></td></tr><tr><td>minus essem non modo in civium numero, sed etiam in</td><td>5</td></tr><tr><td>eo loco in quo me honores populi Romani conlocarunt,</td><td></td></tr><tr><td>tamenne eum tua voce violabis quem post nefarium scelus</td><td></td></tr><tr><td>consulum superiorum tot vides iudiciis senatus, populi</td><td></td></tr><tr><td>Romani, Italiae totius honestatum, quem ne tunc quidem</td><td></td></tr><tr><td>cum aberam negare poteras esse tua lege senatorem? Vbi </td><td>10</td></tr><tr><td>enim tuleras ut mihi aqua et igni interdiceretur? quod</td><td></td></tr><tr><td>C. Gracchus de P. Popilio, Saturninus de Metello tulit,</td><td></td></tr><tr><td>homines seditiosissimi de optimis ac fortissimis civibus:</td><td></td></tr><tr><td>non ut esset interdictum, quod ferri non poterat, tulerunt,</td><td></td></tr><tr><td>sed ut interdiceretur. Vbi cavisti ne meo me loco censor</td><td>15</td></tr><tr><td>in senatum legeret? quod de omnibus, etiam quibus dam-</td><td></td></tr><tr><td>natis interdictum est, scriptum est in legibus. Quaere haec</td><td>83.1</td></tr><tr><td>ex Clodio, scriptore legum tuarum, iube adesse; latitat</td><td></td></tr><tr><td>omnino, sed, si requiri iusseris, invenient hominem apud</td><td></td></tr><tr><td>sororem tuam occultantem se capite demisso. Sed si patrem</td><td></td></tr><tr><td>tuum, civem medius fidius egregium dissimilemque vestri,</td><td>5</td></tr><tr><td>nemo umquam sanus exsulem appellavit, qui, cum de eo</td><td></td></tr><tr><td>tribunus plebis promulgasset, adesse propter iniquitatem</td><td></td></tr><tr><td>illius Cinnani temporis noluit, eique imperium est abrogatum</td><td></td></tr><tr><td>—si in illo poena legitima turpitudinem non habuit propter</td><td></td></tr><tr><td>vim temporum, in me, cui dies dicta numquam est, qui reus</td><td>10</td></tr><tr><td>non fui, qui numquam sum a tribuno plebis citatus, damnati</td><td></td></tr><tr><td>poena esse potuit, ea praesertim quae ne in ipsa quidem</td><td></td></tr><tr><td>rogatione praescripta est? Ac vide quid intersit inter illum</td><td>84.1</td></tr><tr><td>iniquissimum patris tui casum et hanc fortunam condicio-</td><td></td></tr><tr><td>nemque nostram. Patrem tuum, civem optimum, clarissimi</td><td></td></tr><tr><td>viri filium, qui si viveret, qua severitate fuit, tu profecto non</td><td></td></tr><tr><td>viveres, L. Philippus censor avunculum suum praeteriit in</td><td>5</td></tr><tr><td>recitando senatu. Nihil enim poterat dicere qua re rata non</td><td></td></tr><tr><td>essent quae erant acta in ea re publica, in qua se illis ipsis</td><td></td></tr><tr><td>temporibus censorem esse voluisset: me L. Cotta, homo</td><td></td></tr><tr><td>censorius, in senatu iuratus dixit se, si censor tum esset cum</td><td></td></tr><tr><td>ego aberam, meo loco senatorem recitaturum fuisse. Quis</td><td>85.1</td></tr><tr><td>in meum locum iudicem subdidit? quis meorum amicorum</td><td></td></tr><tr><td>testamentum discessu meo fecit qui mihi non idem tribuerit</td><td></td></tr><tr><td>quod [et] si adessem? quis me non modo civis, sed socius </td><td></td></tr><tr><td>recipere contra tuam legem et iuvare dubitavit? Denique</td><td>5</td></tr><tr><td>universus senatus, multo ante quam est lata lex de me, gratias</td><td></td></tr><tr><td>agendas censuit civitatibus iis quae M. Tullium—tantumne?</td><td></td></tr><tr><td>immo etiam—civem optime de re publica meritum, recepis-</td><td></td></tr><tr><td>sent. Et tu unus pestifer civis eum restitutum negas esse</td><td></td></tr><tr><td>civem quem eiectum universus senatus non modo civem,</td><td>10</td></tr><tr><td>sed etiam egregium civem semper putavit? At vero, ut</td><td>86.1</td></tr><tr><td>annales populi Romani et monumenta vetustatis loquuntur,</td><td></td></tr><tr><td>Kaeso ille Quinctius et M. Furius Camillus et C. Servilius</td><td></td></tr><tr><td>Ahala, cum essent optime de re publica meriti, tamen populi</td><td></td></tr><tr><td>incitati vim iracundiamque subierunt, damnatique comitiis</td><td>5</td></tr><tr><td>centuriatis cum in exsilium profugissent, rursus ab eodem</td><td></td></tr><tr><td>populo placato sunt in suam pristinam dignitatem restituti.</td><td></td></tr><tr><td>Quod si his damnatis non modo non imminuit calamitas</td><td></td></tr><tr><td>clarissimi nominis gloriam, sed etiam honestavit (nam etsi</td><td></td></tr><tr><td>optabilius est cursum vitae conficere sine dolore et sine</td><td>10</td></tr><tr><td>iniuria, tamen ad immortalitatem gloriae plus adfert desi-</td><td></td></tr><tr><td>deratum esse a suis civibus quam omnino numquam esse</td><td></td></tr><tr><td>violatum), mihi sine ullo iudicio populi profecto, cum</td><td></td></tr><tr><td>amplissimis omnium iudiciis restituto, maledicti locum aut</td><td></td></tr><tr><td>criminis obtinebit? Fortis et constans in optima ratione</td><td>87.1</td></tr><tr><td>civis P. Popilius semper fuit; tamen eius in omni vita nihil</td><td></td></tr><tr><td>est ad laudem inlustrius quam calamitas ipsa; quis enim</td><td></td></tr><tr><td>iam meminisset eum bene de re publica meritum, nisi et ab</td><td></td></tr><tr><td>improbis expulsus esset et per bonos restitutus? Q. Metelli</td><td>5</td></tr><tr><td>praeclarum imperium in re militari fuit, egregia censura,</td><td></td></tr><tr><td>omnis vita plena gravitatis; tamen huius viri laudem ad</td><td></td></tr><tr><td>sempiternam memoriam temporis calamitas propagavit.</td><td></td></tr><tr><td>Quod si [et] illis, qui expulsi sunt inique, sed tamen legibus,</td><td></td></tr><tr><td>reducti inimicis interfectis rogationibus tribuniciis, non</td><td>10</td></tr><tr><td>auctoritate senatus, non comitiis centuriatis, non decretis </td><td></td></tr><tr><td>Italiae, non desiderio civitatis, iniuria inimicorum probro</td><td></td></tr><tr><td>non fuit, in me, qui profectus sum integer, afui simul cum</td><td></td></tr><tr><td>re publica, redii cum maxima dignitate te vivo, fratre tuo</td><td></td></tr><tr><td>&lt;alieno&gt;, altero consule reducente, altero [praetore] patiente,</td><td>15</td></tr><tr><td>tuum scelus meum probrum putas esse oportere? Ac si</td><td>88.1</td></tr><tr><td>me populus Romanus, incitatus iracundia aut invidia, e</td><td></td></tr><tr><td>civitate eiecisset idemque postea mea in rem publicam</td><td></td></tr><tr><td>beneficia recordatus se conlegisset, temeritatem atque iniu-</td><td></td></tr><tr><td>riam suam restitutione mea reprehendisset, tamen profecto</td><td>5</td></tr><tr><td>nemo tam esset amens qui mihi tale populi iudicium non</td><td></td></tr><tr><td>dignitati potius quam dedecori putaret esse oportere. Nunc</td><td></td></tr><tr><td>vero cum me in iudicium populi nemo omnium vocarit,</td><td></td></tr><tr><td>condemnari non potuerim qui accusatus non sim, denique</td><td></td></tr><tr><td>ne pulsus quidem ita sim ut, si contenderem, superare non</td><td>10</td></tr><tr><td>possem, contraque a populo Romano semper sim defensus,</td><td></td></tr><tr><td>amplificatus, ornatus, quid est qua re quisquam mihi se ipsa</td><td></td></tr><tr><td>populari ratione anteponat? An tu populum Romanum</td><td>89.1</td></tr><tr><td>esse illum putas qui constat ex iis qui mercede conducuntur,</td><td></td></tr><tr><td>qui impelluntur ut vim adferant magistratibus, ut obsideant</td><td></td></tr><tr><td>senatum, optent cotidie caedem, incendia, rapinas? quem</td><td></td></tr><tr><td>tu tamen populum nisi tabernis clausis frequentare non</td><td>5</td></tr><tr><td>poteras, cui populo duces Lentidios, Lollios, Plaguleios,</td><td></td></tr><tr><td>Sergios praefeceras. O speciem dignitatemque populi</td><td></td></tr><tr><td>Romani, quam reges, quam nationes exterae, quam gentes</td><td></td></tr><tr><td>ultimae pertimescant, multitudinem hominum ex servis, ex</td><td></td></tr><tr><td>conductis, ex facinerosis, ex egentibus congregatam! Illa</td><td>90.1</td></tr><tr><td>fuit pulchritudo populi Romani, illa forma quam in campo </td><td></td></tr><tr><td>vidisti tum cum etiam tibi contra senatus totiusque Italiae</td><td></td></tr><tr><td>auctoritatem et studium dicendi potestas fuit. Ille populus</td><td></td></tr><tr><td>est dominus regum, victor atque imperator omnium gentium,</td><td>5</td></tr><tr><td>quem illo clarissimo die, scelerate, vidisti tum cum omnes</td><td></td></tr><tr><td>principes civitatis, omnes &lt;homines&gt; ordinum atque aetatum</td><td></td></tr><tr><td>omnium suffragium se non de civis sed de civitatis salute</td><td></td></tr><tr><td>ferre censebant, cum denique homines in campum non</td><td></td></tr><tr><td>tabernis sed municipiis clausis venerant. Hoc ego populo,</td><td>91.1</td></tr><tr><td>si tum consules aut fuissent in re publica aut omnino non</td><td></td></tr><tr><td>fuissent, nullo labore tuo praecipiti furori atque impio sceleri</td><td></td></tr><tr><td>restitissem. Sed publicam causam contra vim armatam sine</td><td></td></tr><tr><td>publico praesidio suscipere nolui, non quo mihi P. Scipionis,</td><td>5</td></tr><tr><td>fortissimi viri, vis in Ti. &lt;Graccho&gt;, privati hominis, displiceret,</td><td></td></tr><tr><td>sed Scipionis factum statim P. Mucius consul, qui in gerenda</td><td></td></tr><tr><td>re [publica] putabatur fuisse segnior, gesta multis senatus</td><td></td></tr><tr><td>consultis non modo defendit, sed etiam ornavit: mihi aut</td><td></td></tr><tr><td>te interfecto cum consulibus, aut te vivo et tecum et cum</td><td>10</td></tr><tr><td>illis armis decertandum fuit. Erant eo tempore multa etiam</td><td>92.1</td></tr><tr><td>alia metuenda. Ad servos medius fidius res publica venis-</td><td></td></tr><tr><td>set; tantum homines impios ex vetere illa coniuratione</td><td></td></tr><tr><td>inustum nefariis mentibus bonorum odium tenebat. </td><td></td></tr>
        </table>