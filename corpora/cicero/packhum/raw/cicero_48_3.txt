<table>
          <script>targetHit=0;</script>
          <tr><td>  Sed iure Mucius. ego autem mirari &lt;satis&gt; non queo</td><td>1.10.1</td></tr><tr><td>unde hoc sit tam insolens domesticarum rerum fasti-</td><td></td></tr><tr><td>dium. non est omnino hic docendi locus; sed ita sen-</td><td></td></tr><tr><td>tio et saepe disserui, Latinam linguam non modo non</td><td></td></tr><tr><td>inopem, ut vulgo putarent, sed locupletiorem etiam esse</td><td>5</td></tr><tr><td>quam Graecam. quando enim nobis, vel dicam aut ora-</td><td></td></tr><tr><td>toribus bonis aut poëtis, postea quidem quam fuit quem</td><td></td></tr><tr><td>imitarentur, ullus orationis vel copiosae vel elegantis</td><td></td></tr><tr><td>ornatus defuit? </td><td></td></tr><tr><td>  Ego vero, quoniam forensibus operis, laboribus, peri-</td><td>10</td></tr><tr><td>culis non deseruisse mihi videor praesidium, in quo a</td><td></td></tr><tr><td>populo Romano locatus sum, debeo profecto, quantum-</td><td></td></tr><tr><td>cumque possum, in eo quoque elaborare, ut sint opera,</td><td></td></tr><tr><td>studio, labore meo doctiores cives mei, nec cum istis</td><td></td></tr><tr><td>tantopere pugnare, qui Graeca legere malint, modo le-</td><td>15</td></tr><tr><td>gant illa ipsa, ne simulent, et iis servire, qui vel utris-</td><td></td></tr><tr><td>que litteris uti velint vel, si suas habent, illas non ma-</td><td></td></tr><tr><td>gnopere desiderent. qui autem alia malunt scribi a no-</td><td>11.1</td></tr><tr><td>bis, aequi esse debent, quod et scripta multa sunt, sic</td><td></td></tr><tr><td>ut plura nemini e nostris, et scribentur fortasse plura,</td><td></td></tr><tr><td>si vita suppetet; et tamen, qui diligenter haec, quae de</td><td></td></tr><tr><td>philosophia litteris mandamus, legere assueverit, iudi-</td><td>5</td></tr><tr><td>cabit nulla ad legendum his esse potiora. quid est enim</td><td></td></tr><tr><td>in vita tantopere quaerendum quam cum omnia in phi-</td><td></td></tr><tr><td>losophia, tum id, quod his libris quaeritur, qui sit finis,</td><td></td></tr><tr><td>quid extremum, quid ultimum, quo sint omnia bene</td><td></td></tr><tr><td>vivendi recteque faciendi consilia referenda, quid se-</td><td>10</td></tr><tr><td>quatur natura ut summum ex rebus expetendis, quid</td><td></td></tr><tr><td>fugiat ut extremum malorum? qua de re cum sit inter</td><td></td></tr><tr><td>doctissimos summa dissensio, quis alienum putet eius </td><td></td></tr><tr><td>esse dignitatis, quam mihi quisque tribuat, quid in omni</td><td></td></tr><tr><td>munere vitae optimum et verissimum sit, exquirere?</td><td>15</td></tr><tr><td>an, partus ancillae sitne in fructu habendus, disseretur</td><td>12.1</td></tr><tr><td>inter principes civitatis, P. Scaevolam M'. que Manilium,</td><td></td></tr><tr><td>ab iisque M. Brutus dissentiet—quod et acutum genus</td><td></td></tr><tr><td>est et ad usus civium non inutile, nosque ea scripta</td><td></td></tr><tr><td>reliquaque eiusdem generis et legimus libenter et lege-</td><td>5</td></tr><tr><td>mus—, haec, quae vitam omnem continent, neglegen-</td><td></td></tr><tr><td>tur? nam, ut sint illa vendibiliora, haec uberiora certe</td><td></td></tr><tr><td>sunt. quamquam id quidem licebit iis existimare, qui</td><td></td></tr><tr><td>legerint. nos autem hanc omnem quaestionem de fini-</td><td></td></tr><tr><td>bus bonorum et malorum fere a nobis explicatam esse</td><td>10</td></tr><tr><td>his litteris arbitramur, in quibus, quantum potuimus,</td><td></td></tr><tr><td>non modo quid nobis probaretur, sed etiam quid a sin-</td><td></td></tr><tr><td>gulis philosophiae disciplinis diceretur, persecuti sumus. </td><td></td></tr>
        </table>