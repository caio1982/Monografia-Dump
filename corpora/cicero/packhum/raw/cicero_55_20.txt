<table>
          <script>targetHit=0;</script>
          <tr><td>  [¹⁷De evertendis autem diripiendisque urbibus valde</td><td>1.82.1</td></tr><tr><td>considerandum est, ne quid temere, ne quid crude- </td><td></td></tr><tr><td>liter. Idque est viri magni rebus agitatis punire son-</td><td></td></tr><tr><td>tes, multitudinem conservare, in omni fortuna recta</td><td></td></tr><tr><td>atque honesta retinere.]¹⁷ Ut enim sunt, quemadmodum</td><td>5</td></tr><tr><td>supra dixi, qui urbanis rebus bellicas anteponant, sic</td><td></td></tr><tr><td>reperias multos, quibus periculosa et calida consilia</td><td></td></tr><tr><td>quietis et cogitatis splendidiora et maiora videantur.</td><td></td></tr><tr><td>Numquam omnino periculi fuga committendum est,</td><td>83.1</td></tr><tr><td>ut inbelles timidique videamur, sed fugiendum illud</td><td></td></tr><tr><td>etiam, ne offeramus nos periculis sine causa, quo esse</td><td></td></tr><tr><td>nihil potest stultius. Quapropter in adeundis periculis</td><td></td></tr><tr><td>consuetudo imitanda medicorum est, qui leviter aegro-</td><td>5</td></tr><tr><td>tantes leniter curant, gravioribus autem morbis peri-</td><td></td></tr><tr><td>culosas curationes et ancipites adhibere coguntur.</td><td></td></tr><tr><td>Quare in tranquillo tempestatem adversam optare de-</td><td></td></tr><tr><td>mentis est, subvenire autem tempestati quavis ratione</td><td></td></tr><tr><td>sapientis, eoque magis, si plus adipiscare re expli-</td><td>10</td></tr><tr><td>cata boni quam addubitata mali. Periculosae autem</td><td></td></tr><tr><td>rerum actiones partim is sunt, qui eas suscipiunt, par-</td><td></td></tr><tr><td>tim rei publicae. Itemque alii de vita, alii de gloria</td><td>84.1</td></tr><tr><td>et benivolentia civium in discrimen vocantur. Promp-</td><td></td></tr><tr><td>tiores igitur debemus esse ad nostra pericula quam ad</td><td></td></tr><tr><td>communia dimicareque paratius de honore et gloria</td><td></td></tr><tr><td>quam de ceteris commodis. Inventi autem multi sunt,</td><td>5</td></tr><tr><td>qui non modo pecuniam, sed etiam vitam profundere</td><td></td></tr><tr><td>pro patria parati essent, idem gloriae iacturam ne</td><td></td></tr><tr><td>minimam quidem facere vellent, ne re publica quidem </td><td></td></tr><tr><td>postulante, ut Callicratidas, qui, cum Lacedaemonio-</td><td></td></tr><tr><td>rum dux fuisset Peloponnesiaco bello multaque fe-</td><td>10</td></tr><tr><td>cisset egregie, vertit ad extremum omnia, cum con-</td><td></td></tr><tr><td>silio non paruit eorum, qui classem ab Arginusis re-</td><td></td></tr><tr><td>movendam nec cum Atheniensibus dimicandum puta-</td><td></td></tr><tr><td>bant. Quibus ille respondit Lacedaemonios classe illa</td><td></td></tr><tr><td>amissa aliam parare posse, se fugere sine suo dede-</td><td>15</td></tr><tr><td>core non posse. Atque haec quidem Lacedaemoniis</td><td></td></tr><tr><td>plaga mediocris, illa pestifera, qua, cum Cleombrotus</td><td></td></tr><tr><td>invidiam timens temere cum Epaminonda conflixis-</td><td></td></tr><tr><td>set, Lacedaemoniorum opes corruerunt. Quanto Q.</td><td></td></tr><tr><td>Maximus melius, de quo Ennius:</td><td>20</td></tr><tr><td>    &quot;Unus homo nobis cunctando restituit rem.</td><td></td></tr><tr><td>    Non enim rumores ponebat ante salutem.</td><td></td></tr><tr><td>    Ergo postque magisque viri nunc gloria claret.&quot; </td><td></td></tr>
        </table>