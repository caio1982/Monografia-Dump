<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA DECIMA </td><td></td></tr><tr><td>  Maximas tibi, Pansa, gratias omnes et habere et agere</td><td>10.1.1</td></tr><tr><td>debemus qui, cum hodierno die senatum te habiturum non</td><td></td></tr><tr><td>arbitraremur, ut M. Bruti, praestantissimi civis, litteras</td><td></td></tr><tr><td>accepisti, ne minimam quidem moram interposuisti quin</td><td></td></tr><tr><td>quam primum maximo gaudio et gratulatione frueremur.</td><td>5</td></tr><tr><td>Cum factum tuum gratum omnibus debet esse, tum vero</td><td></td></tr><tr><td>oratio qua recitatis litteris usus es. Declarasti enim verum</td><td></td></tr><tr><td>esse id quod ego semper sensi, neminem alterius qui suae</td><td></td></tr><tr><td>confideret virtuti invidere. Itaque mihi qui plurimis officiis</td><td>2.1</td></tr><tr><td>sum cum Bruto et maxima familiaritate coniunctus minus</td><td></td></tr><tr><td>multa de illo dicenda sunt. Quas enim ipse mihi partis</td><td></td></tr><tr><td>sumpseram, eas praecepit oratio tua. Sed mihi, patres con-</td><td></td></tr><tr><td>scripti, necessitatem attulit paulo plura dicendi sententia</td><td>5</td></tr><tr><td>eius qui rogatus est ante me; a quo ita saepe dissentio ut</td><td></td></tr><tr><td>iam verear ne, id quod fieri minime debet, minuere amicitiam</td><td></td></tr><tr><td>nostram videatur perpetua dissensio. </td><td></td></tr><tr><td>  Quae est enim ista tua ratio, Calene, quae mens ut num-</td><td>3.1</td></tr><tr><td>quam post Kalendas Ianuarias idem senseris quod is qui</td><td></td></tr><tr><td>te sententiam primum rogat, numquam tam frequens senatus</td><td></td></tr><tr><td>fuerit cum unus aliquis sententiam tuam secutus sit? cur </td><td></td></tr><tr><td>semper tui dissimilis defendis? Cur cum te et vita et</td><td>5</td></tr><tr><td>fortuna tua ad otium, ad dignitatem invitet, ea probas, ea</td><td></td></tr><tr><td>decernis, ea sentis quae sint inimica et otio communi et</td><td></td></tr><tr><td>dignitati tuae? Nam ut superiora omittam, hoc certe quod</td><td>4.1</td></tr><tr><td>mihi maximam admirationem movet non tacebo. Quod</td><td></td></tr><tr><td>est tibi cum Brutis bellum? cur eos quos omnes paene</td><td></td></tr><tr><td>venerari debemus solus oppugnas? Alterum circumsederi</td><td></td></tr><tr><td>non moleste fers, alterum tua sententia spolias eis copiis</td><td>5</td></tr><tr><td>quas ipse suo labore et periculo ad rei publicae non ad</td><td></td></tr><tr><td>suum praesidium per se nullo adiuvante confecit. Qui est</td><td></td></tr><tr><td>iste tuus sensus, quae cogitatio, Brutos ut non probes,</td><td></td></tr><tr><td>Antonios probes; quos omnes carissimos habent, tu oderis,</td><td></td></tr><tr><td>quos acerbissime ceteri oderunt, tu constantissime diligas?</td><td>10</td></tr><tr><td>Amplissimae tibi fortunae sunt, summus honoris gradus,</td><td></td></tr><tr><td>filius, ut et audio et spero, natus ad laudem, cui cum rei</td><td></td></tr><tr><td>publicae causa faveo, tum etiam tua. Quaero igitur, eum</td><td>5.1</td></tr><tr><td>Brutine similem malis an Antoni, ac permitto ut de tribus</td><td></td></tr><tr><td>Antoniis eligas quem velis. 'Di meliora!' inquies. Cur</td><td></td></tr><tr><td>igitur non eis faves, eos laudas quorum similem tuum filium</td><td></td></tr><tr><td>esse vis? Simul enim et rei publicae consules et propones</td><td>5</td></tr><tr><td>illi exempla ad imitandum. Hoc vero, Q. Fufi, cupio sine</td><td></td></tr><tr><td>offensione nostrae amicitiae sic tecum ut a te dissentiens</td><td></td></tr><tr><td>senator queri. Ita enim dixisti et quidem de scripto, ne te</td><td></td></tr><tr><td>inopia verbi lapsum putarem, litteras Bruti recte et ordine</td><td></td></tr><tr><td>scriptas videri. Quid est aliud librarium Bruti laudare, non</td><td>10</td></tr><tr><td>Brutum? Vsum in re publica, Calene, magnum iam</td><td>6.1</td></tr><tr><td>habere et debes et potes. Quando ita decerni vidisti aut</td><td></td></tr><tr><td>quo senatus consulto huius generis—sunt enim innumer-</td><td></td></tr><tr><td>abilia—bene scriptas litteras decretum a senatu? Quod </td><td></td></tr><tr><td>verbum tibi non excidit, ut saepe fit, fortuito: scriptum,</td><td>5</td></tr><tr><td>meditatum, cogitatum attulisti. Hanc tibi consuetudinem</td><td></td></tr><tr><td>plerisque in rebus bonis obtrectandi si qui detraxerit, quid</td><td></td></tr><tr><td>tibi quod sibi quisque velit non relinquetur? Quam ob</td><td></td></tr><tr><td>rem conlige te placaque animum istum aliquando et mitiga:</td><td></td></tr><tr><td>audi viros bonos, quibus multis uteris; loquere cum sapien-</td><td>10</td></tr><tr><td>tissimo homine, genero tuo, saepius quam ipse tecum: tum</td><td></td></tr><tr><td>denique amplissimi honoris nomen obtinebis. An vero hoc</td><td></td></tr><tr><td>pro nihilo putas in quo quidem pro amicitia tuam vicem</td><td></td></tr><tr><td>dolere soleo, efferri hoc foras et ad populi Romani auris</td><td></td></tr><tr><td>pervenire, ei qui primus sententiam dixerit neminem ad-</td><td>15</td></tr><tr><td>sensum? quod etiam hodie futurum arbitror. </td><td></td></tr><tr><td>  Legiones abducis a Bruto. Quas? nempe eas quas ille</td><td></td></tr><tr><td>a C. Antoni scelere avertit et ad rem publicam sua auctori-</td><td></td></tr><tr><td>tate traduxit. Rursus igitur vis nudatum illum atque solum</td><td></td></tr><tr><td>a re publica relegatum videri. Vos autem, patres conscripti,</td><td>7.1</td></tr><tr><td>si M. Brutum deserueritis et prodideritis, quem tandem</td><td></td></tr><tr><td>civem umquam ornabitis, cui favebitis? nisi forte eos qui</td><td></td></tr><tr><td>diadema imposuerint conservandos, eos qui regni nomen</td><td></td></tr><tr><td>sustulerint deserendos putatis. Ac de hac quidem divina</td><td>5</td></tr><tr><td>atque immortali laude Bruti silebo quae gratissima memoria</td><td></td></tr><tr><td>omnium civium inclusa nondum publica auctoritate testata</td><td></td></tr><tr><td>est. Tantamne patientiam, di boni! tantam moderationem,</td><td></td></tr><tr><td>tantam in iniuria tranquillitatem et modestiam! qui cum</td><td></td></tr><tr><td>praetor urbanus esset, urbe caruit, ius non dixit, cum</td><td>10</td></tr><tr><td>omne ius rei publicae recuperavisset, cumque concursu</td><td></td></tr><tr><td>cotidiano bonorum omnium qui admirabilis ad eum fieri</td><td></td></tr><tr><td>solebat praesidioque Italiae cunctae saeptus posset esse,</td><td></td></tr><tr><td>absens iudicio bonorum defensus esse maluit quam praesens</td><td></td></tr><tr><td>manu: qui ne Apollinaris quidem ludos pro sua populique </td><td>15</td></tr><tr><td>Romani dignitate apparatos praesens fecit, ne quam viam</td><td></td></tr><tr><td>patefaceret sceleratissimorum hominum audaciae. Quam-</td><td>8.1</td></tr><tr><td>quam qui umquam aut ludi aut dies laetiores fuerunt quam</td><td></td></tr><tr><td>cum in singulis versibus populus Romanus maximo clamore</td><td></td></tr><tr><td>et plausu Bruti memoriam prosequebatur? Corpus aberat</td><td></td></tr><tr><td>liberatoris, libertatis memoria aderat: in qua Bruti imago</td><td>5</td></tr><tr><td>cerni videbatur. At hunc eis ipsis ludorum diebus videbam</td><td></td></tr><tr><td>in insula clarissimi adulescentis, &lt;Cn.&gt; Luculli, propinqui sui</td><td></td></tr><tr><td>nihil nisi de pace et concordia civium cogitantem. Eundem</td><td></td></tr><tr><td>vidi postea Veliae, cedentem Italia ne qua oreretur belli</td><td></td></tr><tr><td>civilis causa propter se. O spectaculum illud non modo</td><td>10</td></tr><tr><td>hominibus sed undis ipsis et litoribus luctuosum! cedere e</td><td></td></tr><tr><td>patria servatorem eius, manere in patria perditores! Cassi</td><td></td></tr><tr><td>classis paucis post diebus consequebatur, ut me puderet,</td><td></td></tr><tr><td>patres conscripti, in eam urbem redire ex qua illi abirent.</td><td></td></tr><tr><td>Sed quo consilio redierim initio audistis, post estis experti.</td><td>15</td></tr><tr><td>Exspectatum igitur tempus a Bruto est. Nam quoad vos</td><td>9.1</td></tr><tr><td>omnia pati vidit, usus est ipse incredibili patientia: postea</td><td></td></tr><tr><td>quam vos ad libertatem sensit erectos, praesidia vestrae</td><td></td></tr><tr><td>libertati paravit. At cui pesti quantaeque restitit! Si enim</td><td></td></tr><tr><td>C. Antonius quod animo intenderat perficere potuisset—at</td><td>5</td></tr><tr><td>potuisset nisi eius sceleri virtus M. Bruti obstitisset—Mace-</td><td></td></tr><tr><td>doniam, Illyricum, Graeciam perdidissemus; esset vel re-</td><td></td></tr><tr><td>ceptaculum pulso Antonio vel agger oppugnandae Italiae</td><td></td></tr><tr><td>Graecia: quae quidem nunc M. Bruti imperio, auctoritate,</td><td></td></tr><tr><td>copiis non instructa solum sed etiam ornata tendit dexteram</td><td>10</td></tr><tr><td>Italiae suumque ei praesidium pollicetur. Qui ab illo</td><td></td></tr><tr><td>abducit exercitum, et respectum pulcherrimum et praesidium</td><td></td></tr><tr><td>firmissimum adimit rei publicae. Equidem cupio haec</td><td>10.1</td></tr><tr><td>quam primum Antonium audire, ut intellegat non D. Bru- </td><td></td></tr><tr><td>tum quem vallo circumsedeat, sed se ipsum obsideri. Tria</td><td></td></tr><tr><td>tenet oppida toto in orbe terrarum; habet inimicissimam</td><td></td></tr><tr><td>Galliam; eos etiam quibus confidebat alienissimos, Trans-</td><td>5</td></tr><tr><td>padanos; Italia omnis infesta est; exterae nationes a prima</td><td></td></tr><tr><td>ora Graeciae usque ad Aegyptum optimorum et fortissi-</td><td></td></tr><tr><td>morum civium imperiis et praesidiis tenentur. Erat ei spes</td><td></td></tr><tr><td>una in C. Antonio qui duorum fratrum aetatibus medius</td><td></td></tr><tr><td>interiectus vitiis cum utroque certabat. Is tamquam extru-</td><td>10</td></tr><tr><td>deretur a senatu in Macedoniam et non contra prohiberetur</td><td></td></tr><tr><td>proficisci, ita cucurrit. Quae tempestas, di immortales, quae</td><td>11.1</td></tr><tr><td>flamma, quae vastitas, quae pestis Graeciae, nisi incredibilis</td><td></td></tr><tr><td>ac divina virtus furentis hominis conatum atque audaciam</td><td></td></tr><tr><td>compressisset! quae celeritas illa Bruti, quae cura, quae</td><td></td></tr><tr><td>virtus! Etsi ne C. quidem Antoni celeritas contemnenda</td><td>5</td></tr><tr><td>est, quam nisi in via caducae hereditates retardassent,</td><td></td></tr><tr><td>volasse eum, non iter fecisse diceres. Alios ad negotium</td><td></td></tr><tr><td>publicum ire cum cupimus, vix solemus extrudere: hunc</td><td></td></tr><tr><td>retinentes extrusimus. At quid ei cum Apollonia, quid cum</td><td></td></tr><tr><td>Dyrrachio, quid cum Illyrico, quid cum P. Vatini impera-</td><td>10</td></tr><tr><td>toris exercitu? Succedebat, ut ipse dicebat, Hortensio.</td><td></td></tr><tr><td>Certi fines Macedoniae, certa condicio, certus, si modo erat</td><td></td></tr><tr><td>ullus, exercitus: cum Illyrico vero et cum Vatini legionibus</td><td></td></tr><tr><td>quid erat Antonio? 'At ne Bruto quidem': id enim for-</td><td>12.1</td></tr><tr><td>tasse quispiam improbus dixerit. Omnes legiones, omnes</td><td></td></tr><tr><td>copiae quae ubique sunt rei publicae sunt: nec enim eae</td><td></td></tr><tr><td>legiones quae M. Antonium reliquerunt Antoni potius</td><td></td></tr><tr><td>quam rei publicae fuisse dicentur. Omne enim et exercitus</td><td>5</td></tr><tr><td>et imperi ius amittit is qui eo imperio et exercitu rem pub-</td><td></td></tr><tr><td>licam oppugnat. Quod si ipsa res publica iudicaret aut si </td><td></td></tr><tr><td>omne ius decretis eius statueretur, Antonione an Bruto</td><td></td></tr><tr><td>legiones populi Romani adiudicaret? Alter advolarat subito</td><td></td></tr><tr><td>ad direptionem pestemque sociorum ut, quacumque iret,</td><td>10</td></tr><tr><td>omnia vastaret, diriperet, auferret, exercitu populi Romani</td><td></td></tr><tr><td>contra ipsum populum Romanum uteretur; alter eam legem</td><td></td></tr><tr><td>sibi statuerat, ut, quocumque venisset, lux venisse quaedam</td><td></td></tr><tr><td>et spes salutis videretur. Denique alter ad evertendam rem</td><td></td></tr><tr><td>publicam praesidia quaerebat, alter ad conservandam. Nec</td><td>15</td></tr><tr><td>vero nos hoc magis videbamus quam ipsi milites a quibus</td><td></td></tr><tr><td>tanta in iudicando prudentia non erat postulanda. Cum <span class="caps">vii</span></td><td>13.1</td></tr><tr><td>cohortibus esse Apolloniae scribit Antonium, qui iam aut</td><td></td></tr><tr><td>captus est—quod di duint!—aut certe homo verecundus in</td><td></td></tr><tr><td>Macedoniam non accedit ne contra senatus consultum</td><td></td></tr><tr><td>fecisse videatur. Dilectus habitus in Macedonia est summo</td><td>5</td></tr><tr><td>Q. Hortensi studio et industria; cuius animum egregium</td><td></td></tr><tr><td>dignumque ipso et maioribus eius ex Bruti litteris perspicere</td><td></td></tr><tr><td>potuistis. Legio quam L. Piso ducebat, legatus Antoni,</td><td></td></tr><tr><td>Ciceroni se filio meo tradidit. Equitatus qui in Syriam</td><td></td></tr><tr><td>ducebatur bipertito alter eum quaestorem a quo ducebatur</td><td>10</td></tr><tr><td>reliquit in Thessalia seseque ad Brutum contulit; alterum</td><td></td></tr><tr><td>in Macedonia Cn. Domitius adulescens summa virtute, gravi-</td><td></td></tr><tr><td>tate, constantia a legato Syriaco abduxit. P. autem Vatinius</td><td></td></tr><tr><td>qui et antea iure laudatus a vobis et hoc tempore merito</td><td></td></tr><tr><td>laudandus est aperuit Dyrrachi portas Bruto et exercitum</td><td>15</td></tr><tr><td>tradidit. Tenet igitur res publica Macedoniam, tenet Illyri-</td><td>14.1</td></tr><tr><td>cum, tuetur Graeciam: nostrae sunt legiones, nostra levis</td><td></td></tr><tr><td>armatura, noster equitatus, maximeque noster est Brutus</td><td></td></tr><tr><td>semperque noster, cum sua excellentissima virtute rei pub-</td><td></td></tr><tr><td>licae natus tum fato quodam paterni maternique generis et </td><td>5</td></tr><tr><td>nominis. Ab hoc igitur viro quisquam bellum timet qui,</td><td></td></tr><tr><td>ante quam nos id coacti suscepimus, in pace iacere quam in</td><td></td></tr><tr><td>bello vigere maluit? Quamquam ille quidem numquam</td><td></td></tr><tr><td>iacuit neque hoc cadere verbum in tantam virtutis prae-</td><td></td></tr><tr><td>stantiam potest. Erat enim in desiderio civitatis, in ore, in</td><td>10</td></tr><tr><td>sermone omnium; tantum autem aberat a bello ut, cum</td><td></td></tr><tr><td>cupiditate libertatis Italia arderet, defuerit civium studiis</td><td></td></tr><tr><td>potius quam eos in armorum discrimen adduceret. Itaque</td><td></td></tr><tr><td>illi ipsi si qui sunt qui tarditatem Bruti reprehendant tamen</td><td></td></tr><tr><td>idem moderationem patientiamque mirantur. </td><td>15</td></tr><tr><td>  Sed iam video quae loquantur; neque enim id occulte</td><td>15.1</td></tr><tr><td>faciunt. Timere se dicunt quo modo ferant veterani exer-</td><td></td></tr><tr><td>citum Brutum habere. Quasi vero quicquam intersit inter</td><td></td></tr><tr><td>A. Hirti, C. Pansae, D. Bruti, C. Caesaris et hunc exercitum</td><td></td></tr><tr><td>M. Bruti. Nam si quattuor exercitus ei de quibus dixi</td><td>5</td></tr><tr><td>propterea laudantur quod pro populi Romani libertate arma</td><td></td></tr><tr><td>ceperunt, quid est cur hic M. Bruti exercitus non in eadem</td><td></td></tr><tr><td>causa reponatur? At enim veteranis suspectum nomen est</td><td></td></tr><tr><td>M. Bruti. Magisne quam Decimi? Equidem non arbitror.</td><td></td></tr><tr><td>Etsi est enim Brutorum commune factum et laudis societas</td><td>10</td></tr><tr><td>aequa, Decimo tamen &lt;eo&gt; iratiores erant ei qui id factum</td><td></td></tr><tr><td>dolebant quo minus ab eo rem illam dicebant fieri debuisse.</td><td></td></tr><tr><td>Quid ergo agunt nunc tot exercitus nisi ut obsidione Brutus</td><td></td></tr><tr><td>liberetur? qui autem hos exercitus ducunt? Ei, credo, qui</td><td></td></tr><tr><td>C. Caesaris res actas everti, qui causam veteranorum prodi</td><td>15</td></tr><tr><td>volunt. Si ipse viveret C. Caesar, acrius, credo, acta sua</td><td>16.1</td></tr><tr><td>defenderet quam vir fortissimus defendit Hirtius, aut ami-</td><td></td></tr><tr><td>cior causae quisquam inveniri potest quam filius? At</td><td></td></tr><tr><td>horum alter nondum ex longinquitate gravissimi morbi re-</td><td></td></tr><tr><td>creatus quicquid habuit virium, id in eorum libertatem</td><td>5</td></tr><tr><td>defendendam contulit quorum votis iudicavit se a morte </td><td></td></tr><tr><td>revocatum; alter virtutis robore firmior quam aetatis cum</td><td></td></tr><tr><td>istis ipsis veteranis ad D. Brutum liberandum est profectus.</td><td></td></tr><tr><td>Ergo illi certissimi idemque acerrimi Caesaris actorum</td><td></td></tr><tr><td>patroni pro D. Bruti salute bellum gerunt, quos veterani</td><td>10</td></tr><tr><td>sequuntur; de libertate enim populi Romani, non de suis</td><td></td></tr><tr><td>commodis armis decernendum vident. Quid est igitur cur</td><td>17.1</td></tr><tr><td>eis qui D. Brutum omnibus opibus conservatum velint</td><td></td></tr><tr><td>M. Bruti sit suspectus exercitus? An vero, si quid esset</td><td></td></tr><tr><td>quod a M. Bruto timendum videretur, Pansa id non videret,</td><td></td></tr><tr><td>aut, si videret, non laboraret? Quis aut sapientior ad</td><td>5</td></tr><tr><td>coniecturam rerum futurarum aut ad propulsandum metum</td><td></td></tr><tr><td>diligentior? Atqui huius animum erga M. Brutum studi-</td><td></td></tr><tr><td>umque vidistis. Praecepit oratione sua quid decernere nos</td><td></td></tr><tr><td>de M. Bruto, quid sentire oporteret, tantumque afuit ut</td><td></td></tr><tr><td>periculosum rei publicae M. Bruti putaret exercitum ut in</td><td>10</td></tr><tr><td>eo firmissimum rei publicae praesidium et gravissimum</td><td></td></tr><tr><td>poneret. Scilicet hoc Pansa aut non videt—hebeti enim</td><td></td></tr><tr><td>ingenio est—aut neglegit: quae enim Caesar egit, ea rata</td><td></td></tr><tr><td>esse non curat: de quibus confirmandis et sanciendis legem</td><td></td></tr><tr><td>comitiis centuriatis ex auctoritate nostra laturus est. Desi-</td><td>15</td></tr><tr><td>nant igitur aut ei qui non timent simulare se timere et</td><td></td></tr><tr><td>prospicere rei publicae, aut ei qui omnia verentur nimium</td><td></td></tr><tr><td>esse timidi, ne illorum simulatio, horum obsit ignavia.</td><td></td></tr><tr><td>Quae, malum! est ista ratio semper optimis causis vetera-</td><td>18.1</td></tr><tr><td>norum nomen opponere? Quorum etiam si amplecterer</td><td></td></tr><tr><td>virtutem, ut facio, tamen, si essent adrogantes, non possem</td><td></td></tr><tr><td>ferre fastidium. At nos conantis servitutis vincla rumpere</td><td></td></tr><tr><td>impediet si quis veteranos nolle dixerit? Non sunt enim,</td><td>5</td></tr><tr><td>credo, innumerabiles qui pro communi libertate arma</td><td></td></tr><tr><td>capiant; nemo est praeter veteranos milites vir qui ad</td><td></td></tr><tr><td>servitutem propulsandam ingenuo dolore excitetur; potest </td><td></td></tr><tr><td>igitur stare res publica freta veteranis sine magno subsidio</td><td></td></tr><tr><td>iuventutis. Quos quidem vos libertatis adiutores complecti</td><td>10</td></tr><tr><td>debetis: servitutis auctores sequi non debetis. Postremo</td><td>19.1</td></tr><tr><td>—erumpat enim aliquando vera et me digna vox!—si vete-</td><td></td></tr><tr><td>ranorum nutu mentes huius ordinis gubernabuntur omnia-</td><td></td></tr><tr><td>que ad eorum voluntatem nostra dicta facta referentur,</td><td></td></tr><tr><td>optanda mors est, quae civibus Romanis semper fuit servi-</td><td>5</td></tr><tr><td>tute potior. Omnis est misera servitus; sed fuerit quaedam</td><td></td></tr><tr><td>necessaria: ecquodnam principium optatius libertatis capes-</td><td></td></tr><tr><td>sendae? An, cum illum necessarium et fatalem paene</td><td></td></tr><tr><td>casum non tulerimus, hunc feremus voluntarium? Tota</td><td></td></tr><tr><td>Italia desiderio libertatis exarsit; servire diutius non potest</td><td>10</td></tr><tr><td>civitas; serius populo Romano hunc vestitum atque arma</td><td></td></tr><tr><td>dedimus quam ab eo flagitati sumus. </td><td></td></tr><tr><td>  Magna quidem nos spe et prope explorata libertatis causam</td><td>20.1</td></tr><tr><td>suscepimus; sed ut concedam incertos exitus esse belli</td><td></td></tr><tr><td>Martemque communem, tamen pro libertate vitae periculo</td><td></td></tr><tr><td>decertandum est. Non enim in spiritu vita est, sed ea nulla</td><td></td></tr><tr><td>est omnino servienti. Omnes nationes servitutem ferre pos-</td><td>5</td></tr><tr><td>sunt: nostra civitas non potest, nec ullam aliam ob causam</td><td></td></tr><tr><td>nisi quod illae laborem doloremque fugiunt, quibus ut</td><td></td></tr><tr><td>careant omnia perpeti possunt, nos ita a maioribus instituti</td><td></td></tr><tr><td>atque imbuti sumus ut omnia consilia atque facta ad digni-</td><td></td></tr><tr><td>tatem et ad virtutem referremus. Ita praeclara est recupe-</td><td>10</td></tr><tr><td>ratio libertatis ut ne mors quidem sit in repetenda libertate</td><td></td></tr><tr><td>fugienda. Quod si immortalitas consequeretur praesentis</td><td></td></tr><tr><td>periculi fugam, tamen eo magis ea fugienda videretur quo</td><td></td></tr><tr><td>diuturnior servitus esset. Cum vero dies et noctes omnia nos</td><td></td></tr><tr><td>undique fata circumstent, non est viri minimeque Romani </td><td>15</td></tr><tr><td>dubitare eum spiritum quem naturae debeat patriae red-</td><td></td></tr><tr><td>dere. Concurritur undique ad commune incendium re-</td><td>21.1</td></tr><tr><td>stinguendum; veterani quidem primi Caesaris auctoritatem</td><td></td></tr><tr><td>secuti conatum Antoni reppulerunt; post eiusdem furorem</td><td></td></tr><tr><td>Martia legio fregit, quarta adflixit. Sic a suis legionibus</td><td></td></tr><tr><td>condemnatus inrupit in Galliam, quam sibi armis animis-</td><td>5</td></tr><tr><td>que infestam inimicamque cognovit. Hunc A. Hirti,</td><td></td></tr><tr><td>C. Caesaris exercitus insecuti sunt; post Pansae dilectus</td><td></td></tr><tr><td>urbem totamque Italiam erexit; unus omnium est hostis.</td><td></td></tr><tr><td>Quamquam habet secum L. fratrem, carissimum populo</td><td></td></tr><tr><td>Romano civem, cuius desiderium ferre diutius civitas non</td><td>10</td></tr><tr><td>potest. Quid illa taetrius belua, quid immanius? qui ob</td><td>22.1</td></tr><tr><td>eam causam natus videtur ne omnium mortalium turpissi-</td><td></td></tr><tr><td>mus esset M. Antonius. Est una Trebellius, qui iam cum</td><td></td></tr><tr><td>tabulis novis redit in gratiam; T. Plancus et ceteri pares:</td><td></td></tr><tr><td>qui id pugnant, id agunt ut contra rem publicam restituti</td><td>5</td></tr><tr><td>esse videantur. Et sollicitant homines imperitos Saxae et</td><td></td></tr><tr><td>Cafones, ipsi rustici atque agrestes, qui hanc rem publicam</td><td></td></tr><tr><td>nec viderunt umquam nec videre constitutam volunt, qui</td><td></td></tr><tr><td>non Caesaris, sed Antoni acta defendunt, quos avertit agri</td><td></td></tr><tr><td>Campani infinita possessio, cuius eos non pudere demiror,</td><td>10</td></tr><tr><td>cum videant se mimos et mimas habere vicinos. Ad has</td><td>23.1</td></tr><tr><td>pestis opprimendas cur moleste feramus quod M. Bruti ac-</td><td></td></tr><tr><td>cessit exercitus? immoderati, credo, hominis et turbulenti:</td><td></td></tr><tr><td>videte ne nimium paene patientis. Etsi in illius viri con-</td><td></td></tr><tr><td>siliis atque factis nihil nec nimium nec parum umquam fuit.</td><td>5</td></tr><tr><td>Omnis voluntas M. Bruti, patres conscripti, omnis cogitatio,</td><td></td></tr><tr><td>tota mens auctoritatem senatus, libertatem populi Romani</td><td></td></tr><tr><td>intuetur: haec habet proposita, haec tueri volt. Temptavit</td><td></td></tr><tr><td>quid patientia perficere posset: nihil cum proficeret, vi </td><td></td></tr><tr><td>contra vim experiendum putavit. Cui quidem, patres con-</td><td>10</td></tr><tr><td>scripti, vos idem hoc tempore tribuere debetis quod a. d.</td><td></td></tr><tr><td><span class="caps">xiii</span>. Kalendas Ian. D. Bruto C. Caesari me auctore tri-</td><td></td></tr><tr><td>buistis: quorum privatum de re publica consilium et factum</td><td></td></tr><tr><td>auctoritate vestra est comprobatum atque laudatum. Quod</td><td>24.1</td></tr><tr><td>idem in M. Bruto facere debetis, a quo insperatum et re-</td><td></td></tr><tr><td>pentinum rei publicae praesidium legionum, equitatus, auxili-</td><td></td></tr><tr><td>orum magnae et firmae copiae comparatae sunt. Adiungendus</td><td></td></tr><tr><td>est Q. Hortensius qui, cum Macedoniam obtineret, adiu-</td><td>5</td></tr><tr><td>torem se Bruto ad comparandum exercitum fidissimum et</td><td></td></tr><tr><td>constantissimum praebuit. Nam de M. Apuleio separatim</td><td></td></tr><tr><td>censeo referendum, cui testis est per litteras M. Brutus,</td><td></td></tr><tr><td>eum principem fuisse ad conatum exercitus comparandi.</td><td></td></tr><tr><td>Quae cum ita sint, quod C. Pansa consul verba fecit de</td><td>25.1</td></tr><tr><td>litteris quae a Q. Caepione Bruto pro consule adlatae et</td><td></td></tr><tr><td>in hoc ordine recitatae sunt, de ea re ita censeo: 'cum</td><td></td></tr><tr><td>Q. Caepionis Bruti pro consule opera, consilio, industria,</td><td></td></tr><tr><td>virtute difficillimo rei publicae tempore provincia Macedonia</td><td>5</td></tr><tr><td>et Illyricum et cuncta Graecia et legiones, exercitus, equi-</td><td></td></tr><tr><td>tatus in consulum, senatus populique Romani potestate sint,</td><td></td></tr><tr><td>id Q. Caepionem Brutum pro consule bene et e re pu-</td><td></td></tr><tr><td>blica pro sua maiorumque suorum dignitate consuetudineque</td><td></td></tr><tr><td>rei publicae bene gerendae fecisse; eam rem senatui popu-</td><td>10</td></tr><tr><td>loque Romano gratam esse et fore; utique Q. Caepio</td><td>26.1</td></tr><tr><td>Brutus pro consule provinciam Macedoniam, Illyricum</td><td></td></tr><tr><td>cunctamque Graeciam tueatur, defendat, custodiat incolu-</td><td></td></tr><tr><td>memque conservet, eique exercitui quem ipse constituit,</td><td></td></tr><tr><td>comparavit, praesit, pecuniamque ad rem militarem, si qua</td><td>5</td></tr><tr><td>opus sit, quae publica sit et exigi possit, exigat, utatur, pecu-</td><td></td></tr><tr><td>niasque a quibus videatur ad rem militarem mutuas sumat,</td><td></td></tr><tr><td>frumentumque imperet operamque det ut cum suis copiis </td><td></td></tr><tr><td>quam proxime Italiam sit; cumque ex litteris Q. Caepionis</td><td></td></tr><tr><td>Bruti pro consule intellectum sit, Q. Hortensi pro consule</td><td>10</td></tr><tr><td>opera et virtute vehementer rem publicam adiutam omnia-</td><td></td></tr><tr><td>que eius consilia cum consiliis Q. Caepionis Bruti pro con-</td><td></td></tr><tr><td>sule coniuncta fuisse, eamque rem magno usui rei publicae</td><td></td></tr><tr><td>fuisse, Q. Hortensium pro consule recte et ordine exque</td><td></td></tr><tr><td>re publica fecisse, senatuique placere Q. Hortensium pro</td><td>15</td></tr><tr><td>consule cum quaestore prove quaestore et legatis suis pro-</td><td></td></tr><tr><td>vinciam Macedoniam obtinere quoad ei ex senatus consulto</td><td></td></tr><tr><td>successum sit.' </td><td></td></tr>
        </table>