<table>
          <script>targetHit=0;</script>
          <tr><td>  Equidem ut de me confitear, iudices, cum multae mihi</td><td>1.1.3.7</td></tr><tr><td>a C. Verre insidiae terra marique factae sint, quas partim</td><td></td></tr><tr><td>mea diligentia devitarim, partim amicorum studio officioque</td><td></td></tr><tr><td>reppulerim, numquam tamen neque tantum periculum mihi</td><td>10</td></tr><tr><td>adire visus sum neque tanto opere pertimui ut nunc in</td><td></td></tr><tr><td>ipso iudicio. Neque tantum me exspectatio accusationis</td><td>4.1</td></tr><tr><td>meae concursusque tantae multitudinis, quibus ego rebus</td><td></td></tr><tr><td>vehementissime perturbor, commovet quantum istius in-</td><td></td></tr><tr><td>sidiae nefariae, quas uno tempore mihi, vobis, M'. Glabrioni,</td><td></td></tr><tr><td>populo Romano, sociis, exteris nationibus, ordini, nomini</td><td>5</td></tr><tr><td>denique senatorio facere conatur; qui ita dictitat, iis esse</td><td></td></tr><tr><td>metuendum qui quod ipsis solis satis esset surripuissent,</td><td></td></tr><tr><td>se tantum eripuisse ut id multis satis esse possit; nihil esse</td><td></td></tr><tr><td>tam sanctum quod non violari, nihil tam munitum quod non</td><td></td></tr><tr><td>expugnari pecunia possit. Quodsi quam audax est ad</td><td>5.1</td></tr><tr><td>conandum tam esset obscurus in agendo, fortasse aliqua</td><td></td></tr><tr><td>in re nos aliquando fefellisset; verum hoc adhuc per-</td><td></td></tr><tr><td>commode cadit, quod cum incredibili eius audacia singu-</td><td></td></tr><tr><td>laris stultitia coniuncta est; nam ut apertus in corripiendis</td><td>5</td></tr><tr><td>pecuniis fuit, sic in spe corrumpendi iudici perspicua sua</td><td></td></tr><tr><td>consilia conatusque omnibus fecit. Semel ait se in vita</td><td></td></tr><tr><td>pertimuisse,—tum cum primum a me reus factus sit; quod,</td><td></td></tr><tr><td>cum e provincia recens esset, invidiaque et infamia non </td><td></td></tr><tr><td>recenti sed vetere ac diuturna flagraret, tum ad iudicium</td><td>10</td></tr><tr><td>corrumpendum tempus alienum offenderet. Itaque cum</td><td>6.1</td></tr><tr><td>ego diem inquirendi in Siciliam perexiguam postulavissem,</td><td></td></tr><tr><td>invenit iste qui sibi in Achaiam biduo breviorem diem</td><td></td></tr><tr><td>postularet; non ut is idem conficeret diligentia et industria</td><td></td></tr><tr><td>sua quod ego meo labore et vigiliis consecutus sum,</td><td>5</td></tr><tr><td>—etenim ille Achaicus inquisitor ne Brundisium quidem per-</td><td></td></tr><tr><td>venit, ego Siciliam totam quinquaginta diebus sic obii ut</td><td></td></tr><tr><td>omnium populorum privatorumque litteras iniuriasque co-</td><td></td></tr><tr><td>gnoscerem; ut perspicuum cuivis esse posset hominem ab</td><td></td></tr><tr><td>isto quaesitum esse non qui reum suum adduceret, sed qui</td><td>10</td></tr><tr><td>meum tempus obsideret. </td><td></td></tr>
        </table>