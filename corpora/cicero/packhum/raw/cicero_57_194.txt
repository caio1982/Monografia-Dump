<table>
          <script>targetHit=0;</script>
          <tr class="title first  date"><td>x Kal<span class="snum">.</span> Apr<span class="snum">.</span> <span class="snum">49</span> <span class="snum">(</span>§<span class="snum">2)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>'Οὐκ ἔστ’ ἔτυμος λόγος', ut opinor, ille de ratibus. quid</td><td>9.13.1.1</td></tr><tr><td>enim esset quod Dolabella iis litteris quas <span class="caps">iii</span> Id. Mart. a</td><td></td></tr><tr><td>Brundisio dedit hanc εὐημερίαν quasi Caesaris scriberet, Pom-</td><td></td></tr><tr><td>peium in fuga esse eumque primo vento navigaturum? quod</td><td></td></tr><tr><td>valde discrepat ab iis epistulis quarum exempla antea ad te</td><td>5</td></tr><tr><td>misi. hic quidem mera scelera loquuntur; sed non erat nec</td><td></td></tr><tr><td>recentior auctor nec huius rei quidem melior Dolabella. </td><td></td></tr><tr><td>  Tuas <span class="caps">xi</span> Kal. accepi litteras quibus omnia consilia differs</td><td>2.1</td></tr><tr><td>in id tempus cum scierimus quid actum sit. et certe ita est, nec</td><td></td></tr><tr><td>interim potest quicquam non modo statui sed ne cogitari</td><td></td></tr><tr><td>quidem. quamquam hae me litterae Dolabellae iubent ad</td><td></td></tr><tr><td>pristinas cogitationes reverti. fuit enim prid. Quinquatrus</td><td>5</td></tr><tr><td>egregia tempestas; qua ego illum usum puto. </td><td></td></tr><tr><td>  Συναγωγὴ consiliorum tuorum non est a me collecta ad</td><td>3.1</td></tr><tr><td>querelam sed magis ad consolationem meam. nec enim me</td><td></td></tr><tr><td>tam haec mala angebant quam suspicio culpae ac temeritatis</td><td></td></tr><tr><td>meae. eam nullam puto esse, quoniam cum consiliis tuis mea</td><td></td></tr><tr><td>facta et consilia consentiunt. quod mea praedicatione factum</td><td>5</td></tr><tr><td>esse scribis magis quam illius merito ut tantum ei debere</td><td></td></tr><tr><td>viderer, est ita. ego illa extuli semper, et eo quidem magis ne</td><td></td></tr><tr><td>quid ille superiorum meminisse me putaret. quae si maxime</td><td></td></tr><tr><td>meminissem, tamen illius temporis similitudinem iam sequi</td><td></td></tr><tr><td>deberem. nihil me adiuvit cum posset; at postea fuit amicus,</td><td>10</td></tr><tr><td>etiam valde, nec quam ob causam plane scio. ergo ego quoque </td><td></td></tr><tr><td>illi. quin etiam illud par in utroque nostrum, quod ab eisdem</td><td></td></tr><tr><td>illecti sumus. sed utinam &lt;tan&gt;tum ego ei prodesse potuissem</td><td></td></tr><tr><td>quantum mihi ille potuit! mihi tamen quod fecit gratissi-</td><td></td></tr><tr><td>mum. nec ego nunc eum iuvare qua re possim scio nec, si</td><td>15</td></tr><tr><td>possem, cum tam pestiferum bellum pararet, adiuvandum</td><td></td></tr><tr><td>putarem; tantum offendere animum eius hic manens nolo,</td><td>4.1</td></tr><tr><td>nec mehercule ista videre quae tu potes iam animo provi-</td><td></td></tr><tr><td>dere nec interesse istis malis possim. sed eo tardior ad</td><td></td></tr><tr><td>discedendum fui quod difficile est de discessu voluntario sine</td><td></td></tr><tr><td>ulla spe reditus cogitare. nam ego hunc ita paratum video</td><td>5</td></tr><tr><td>peditatu, equitatu, classibus, auxiliis Gallorum, quos Matius</td><td></td></tr><tr><td>ἐλάπιζεν, ut puto, sed certe dicebat peditum * * * , equitum</td><td></td></tr><tr><td>sex polliceri sumptu suo annos decem—sed sit hoc λάπισμα;</td><td></td></tr><tr><td>magnas habet certe copias, et habebit non Asiae vectigal sed</td><td></td></tr><tr><td>civium bona. adde confidentiam hominis, adde imbecillita-</td><td>10</td></tr><tr><td>tem bonorum virorum, qui quidem, quod illum sibi merito</td><td></td></tr><tr><td>iratum putant, oderunt, ut tu scribis, ludum. ac vellem</td><td></td></tr><tr><td>†scribis quisnam hic significasset.† sed et iste, quia plus</td><td></td></tr><tr><td>ostenderat quam fecit, et vulgo illum qui amarunt non</td><td></td></tr><tr><td>amant; municipia vero et rustici Romani illum metuunt,</td><td>15</td></tr><tr><td>hunc adhuc diligunt. qua re ita paratus est ut, etiam si vincere</td><td></td></tr><tr><td>non possit, quo modo tamen vinci ipse possit non videam.</td><td></td></tr><tr><td>ego autem non tam γοητείαν huius timeo quam πειθανάγκην.</td><td></td></tr><tr><td>'αἱ γὰρ τῶν τυράννων δεήσεις' inquit Πλάτων 'οἶσθ’ ὅτι</td><td></td></tr><tr><td>μεμιγμέναι ἀνάγκαις.'  </td><td>20</td></tr><tr><td>  Illa ἀλίμενα video tibi non probari; quae ne mihi quidem</td><td>5.1</td></tr><tr><td>placebant, sed habebam in illis et occultationem et ὑπηρεσίαν</td><td></td></tr><tr><td>fidelem. quae si mihi Brundisi suppetant, mallem; sed ibi</td><td></td></tr><tr><td>occultatio nulla est. verum, ut scribis, cum sciemus. </td><td></td></tr><tr><td>  Viris bonis me non nimis excuso. quas enim eos cenas et</td><td>6.1</td></tr><tr><td>facere et obire scripsit ad me Sextus, quam lautas, quam</td><td></td></tr><tr><td>tempestivas! sed sint quamvis boni, non sunt meliores quam</td><td></td></tr><tr><td>nos; moverent me, si essent fortiores. </td><td></td></tr><tr><td>  De Lanuvino Phameae erravi; Troianum somniabam.</td><td>5</td></tr><tr><td>id ego volui Q., sed pluris est. istuc tamen [me] cuperem</td><td></td></tr><tr><td>emeres, si ullam spem fruendi viderem. </td><td></td></tr><tr><td>  Nos quae monstra cottidie legamus intelleges ex illo libello</td><td>7.1</td></tr><tr><td>qui in epistulam coniectus est. Lentulus noster Puteolis est,</td><td></td></tr><tr><td>ἀδημονῶν [is], ut Caecius narrat, quid agat. διατροπὴν</td><td></td></tr><tr><td>Corfiniensem reformidat. Pompeio nunc putat satis factum,</td><td></td></tr><tr><td>beneficio Caesaris movetur, sed tamen movetur magis pro-</td><td>5</td></tr><tr><td>specta re.</td><td></td></tr>
        </table>