<table>
          <script>targetHit=0;</script>
          <tr class="title first  date"><td>viii Id<span class="snum">.</span> Mai<span class="snum">.</span> <span class="snum">49</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>O vitam miseram maiusque malum tam diu timere quam</td><td>10.14.1.1</td></tr><tr><td>est illud ipsum quod timetur! Servius, ut antea scripsi, cum</td><td></td></tr><tr><td>venisset Non. Mai., postridie ad me mane venit. ne diutius</td><td></td></tr><tr><td>te teneam, nullius consili exitum invenimus. numquam vidi</td><td></td></tr><tr><td>hominem perturbatiorem metu; neque hercule quicquam</td><td>5</td></tr><tr><td>timebat quod non esset timendum: illum sibi iratum, hunc</td><td></td></tr><tr><td>non amicum; horribilem utriusque victoriam cum propter</td><td></td></tr><tr><td>alterius crudelitatem, alterius audaciam, tum propter utrius-</td><td></td></tr><tr><td>que difficultatem pecuniariam; quae erui nusquam nisi ex</td><td></td></tr><tr><td>privatorum bonis posset. atque haec ita multis cum lacrimis</td><td>10</td></tr><tr><td>loquebatur ut ego mirarer eas tam diuturna miseria non</td><td></td></tr><tr><td>exaruisse. mihi quidem etiam lippitudo haec, propter quam</td><td></td></tr><tr><td>non ipse ad te scribo, sine ulla lacrima est, sed saepius odiosa </td><td></td></tr><tr><td>est propter vigilias. quam ob rem quicquid habes ad conso-</td><td>2.1</td></tr><tr><td>landum collige et illa scribe, non ex doctrina neque ex libris</td><td></td></tr><tr><td>(nam id quidem domi est, sed nescio quo modo imbecillior</td><td></td></tr><tr><td>est medicina quam morbus)—haec potius conquire, de Hi-</td><td></td></tr><tr><td>spaniis, de Massilia; quae quidem satis bella Servius adfert,</td><td>5</td></tr><tr><td>qui etiam de duabus legionibus luculentos auctores esse dice-</td><td></td></tr><tr><td>bat. haec igitur si habebis et talia. et quidem paucis diebus</td><td></td></tr><tr><td>aliquid audiri necesse est. </td><td></td></tr><tr><td>  Sed redeo ad Servium. distulimus omnino sermonem in</td><td>3.1</td></tr><tr><td>posterum, sed tardus ad exeundum; multo se in suo lectulo</td><td></td></tr><tr><td>malle, quicquid foret. odiosus scrupulus de fili mili&lt;ti&gt;a Brun-</td><td></td></tr><tr><td>disina. unum illud firmissime adseverabat, si damnati re-</td><td></td></tr><tr><td>stituerentur, in exsilium se iturum. nos autem ad haec et</td><td>5</td></tr><tr><td>&lt;id&gt; ipsum certo fore et quae iam fiebant non esse leviora,</td><td></td></tr><tr><td>multaque colligebamus. verum ea non animum eius auge-</td><td></td></tr><tr><td>bant sed timorem, ut iam celandus magis de nostro consilio</td><td></td></tr><tr><td>quam adhiben&lt;dus&gt; videretur. qua re in hoc non multum est.</td><td></td></tr><tr><td>nos a te admoniti de Caelio cogitabamus.</td><td>10</td></tr>
        </table>