<table>
          <script>targetHit=0;</script>
          <tr><td>  Hic locus sicut aliquod fundamentum est huius</td><td>2.19.1</td></tr><tr><td>constitutionis. nam nihil factum esse cuiquam pro-</td><td></td></tr><tr><td>batur, nisi aliquid, quare factum sit, ostenditur. ergo</td><td></td></tr><tr><td>accusator, cum inpulsione aliquid factum esse dicet,</td><td></td></tr><tr><td>illum impetum et quandam commotionem animi af- </td><td>5</td></tr><tr><td>fectionemque verbis et sententiis amplificare debebit</td><td></td></tr><tr><td>et ostendere, quanta vis sit amoris, quanta animi per-</td><td></td></tr><tr><td>turbatio ex iracundia fiat aut ex aliqua causa earum,</td><td></td></tr><tr><td>qua inpulsum aliquem id fecisse dicet. hic et exem-</td><td></td></tr><tr><td>plorum commemoratione, qui simili inpulsu aliquid</td><td>10</td></tr><tr><td>commiserint, et similitudinum conlatione et ipsius</td><td></td></tr><tr><td>animi affectionis explicatione curandum est, ut non</td><td></td></tr><tr><td>mirum videatur, si quod ad facinus tali pertur-</td><td></td></tr><tr><td>batione commotus animus accesserit. Cum autem non</td><td>20.1</td></tr><tr><td>inpulsione, verum ratiocinatione aliquem commisisse</td><td></td></tr><tr><td>quid dicet, quid commodi sit secutus aut quid incom-</td><td></td></tr><tr><td>modi fugerit, demonstrabit et id augebit, quam maxime</td><td></td></tr><tr><td>poterit, ut, quod eius fieri possit, idonea quam maxime</td><td>5</td></tr><tr><td>causa ad peccandum hortata videatur. si gloriae causa,</td><td></td></tr><tr><td>quantam gloriam consecuturam existimarit; item si do-</td><td></td></tr><tr><td>minationis, si pecuniae, si amicitiae, si inimicitiarum,</td><td></td></tr><tr><td>et omnino quicquid erit, quod causae fuisse dicet, id</td><td></td></tr><tr><td>summe augere debebit. et hoc eum magno opere consi-</td><td>21.1</td></tr><tr><td>derare oportebit, non quid in veritate modo, verum</td><td></td></tr><tr><td>etiam vehementius, quid in opinione eius, quem arguet,</td><td></td></tr><tr><td>fuerit. nihil enim refert non fuisse aut non esse aliquid</td><td></td></tr><tr><td>commodi aut incommodi, si ostendi potest ei visum</td><td>5</td></tr><tr><td>esse, qui arguatur. nam opinio dupliciter fallit ho-</td><td></td></tr><tr><td>mines, cum aut res alio modo est, ac putatur, aut non</td><td></td></tr><tr><td>is eventus est, quem arbitrati sunt. res alio modo est</td><td></td></tr><tr><td>tum, cum aut id, quod bonum est, malum putant, aut</td><td></td></tr><tr><td>contra, quod malum est, bonum, aut, quod nec malum</td><td>10</td></tr><tr><td>est nec bonum, malum aut bonum, aut, quod malum aut</td><td></td></tr><tr><td>bonum est, nec malum nec bonum. hoc intellectu si qui</td><td>22.1</td></tr><tr><td>negabit esse ullam pecuniam fratris aut amici vita aut </td><td></td></tr><tr><td>denique officio [suo] antiquiorem aut suaviorem, non</td><td></td></tr><tr><td>hoc erit accusatori negandum. nam in eum culpa et</td><td></td></tr><tr><td>summum odium transferetur, qui id, quod tam vere</td><td>5</td></tr><tr><td>et pie dicetur, negabit. verum illud dicendum est, illi</td><td></td></tr><tr><td>ita non esse visum; quod sumi oportet ex iis, quae ad</td><td></td></tr><tr><td>personam pertinent, de quo post dicendum est. even-</td><td>23.1</td></tr><tr><td>tus autem tum fallit, cum aliter accidit, atque ii, qui</td><td></td></tr><tr><td>arguuntur, arbitrati esse dicuntur: ut, si qui dicatur</td><td></td></tr><tr><td>alium occidisse ac voluerit, quod aut similitudine aut</td><td></td></tr><tr><td>suspicione aut demonstratione falsa deceptus sit; aut</td><td>5</td></tr><tr><td>eum necasse, cuius testamento non sit heres, quod eo</td><td></td></tr><tr><td>testamento se heredem arbitratus sit. non enim ex</td><td></td></tr><tr><td>eventu cogitationem spectari oportere, sed qua cogi-</td><td></td></tr><tr><td>tatione animus et spe ad maleficium profectus sit, con-</td><td></td></tr><tr><td>siderare; quo animo quid quisque faciat, non quo casu</td><td>10</td></tr><tr><td>utatur, ad rem pertinere. </td><td></td></tr>
        </table>