<table>
          <script>targetHit=0;</script>
          <tr><td>  Accusatores multos esse in civitate utile est ut metu con-</td><td>56.1</td></tr><tr><td>tineatur audacia; verum tamen hoc ita est utile ut ne plane</td><td></td></tr><tr><td>inludamur ab accusatoribus. Innocens est quispiam, verum</td><td></td></tr><tr><td>tamen, quamquam abest a culpa, suspicione tamen non</td><td></td></tr><tr><td>caret; tametsi miserum est, tamen ei qui hunc accuset</td><td>5</td></tr><tr><td>possim aliquo modo ignoscere. Cum enim aliquid habeat</td><td></td></tr><tr><td>quod possit criminose ac suspiciose dicere, aperte ludificari</td><td></td></tr><tr><td>et calumniari sciens non videatur. Qua re facile omnes</td><td></td></tr><tr><td>patimur esse quam plurimos accusatores, quod innocens, si</td><td></td></tr><tr><td>accusatus sit, absolvi potest, nocens, nisi accusatus fuerit,</td><td>10</td></tr><tr><td>condemnari non potest; utilius est autem absolvi innocen-</td><td></td></tr><tr><td>tem quam nocentem causam non dicere. Anseribus cibaria</td><td></td></tr><tr><td>publice locantur et canes aluntur in Capitolio ut significent</td><td></td></tr><tr><td>si fures venerint. At fures internoscere non possunt, signifi-</td><td></td></tr><tr><td>cant tamen si qui noctu in Capitolium venerint et, quia id</td><td>15</td></tr><tr><td>est suspiciosum, tametsi bestiae sunt, tamen in eam partem</td><td></td></tr><tr><td>potius peccant quae est cautior. Quod si luce quoque</td><td></td></tr><tr><td>canes latrent cum deos salutatum aliqui venerint, opinor, eis</td><td></td></tr><tr><td>crura suffringantur, quod acres sint etiam tum cum suspicio</td><td></td></tr><tr><td>nulla sit. Simillima est accusatorum ratio. Alii vestrum</td><td>57.1</td></tr><tr><td>anseres sunt qui tantum modo clamant, nocere non possunt,</td><td></td></tr><tr><td>alii canes qui et latrare et mordere possunt. Cibaria vobis</td><td></td></tr><tr><td>praeberi videmus; vos autem maxime debetis in eos impe- </td><td></td></tr><tr><td>tum facere qui merentur. Hoc populo gratissimum est.</td><td>5</td></tr><tr><td>Deinde, si voletis, etiam tum cum veri simile erit aliquem</td><td></td></tr><tr><td>commisisse, in suspicione latratote; id quoque concedi</td><td></td></tr><tr><td>potest. Sin autem sic agetis ut arguatis aliquem patrem</td><td></td></tr><tr><td>occidisse neque dicere possitis aut qua re aut quo modo, ac</td><td></td></tr><tr><td>tantum modo sine suspicione latrabitis, crura quidem vobis</td><td>10</td></tr><tr><td>nemo suffringet, sed, si ego hos bene novi, litteram illam</td><td></td></tr><tr><td>cui vos usque eo inimici estis ut etiam Kal. omnis oderitis</td><td></td></tr><tr><td>ita vehementer ad caput adfigent ut postea neminem alium</td><td></td></tr><tr><td>nisi fortunas vestras accusare possitis. </td><td></td></tr>
        </table>