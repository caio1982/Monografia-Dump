<table>
          <script>targetHit=0;</script>
          <tr><td>  Princeps P. Lentulus, parens ac deus nostrae vitae for-</td><td>8.1</td></tr><tr><td>tunae memoriae nominis, hoc specimen virtutis, hoc indicium</td><td></td></tr><tr><td>animi, hoc lumen consulatus sui fore putavit, si me mihi, si</td><td></td></tr><tr><td>meis, si vobis, si rei publicae reddidisset. Qui ut est desi-</td><td></td></tr><tr><td>gnatus, numquam dubitavit sententiam de salute mea se et re</td><td>5</td></tr><tr><td>publica dignam dicere: cum a tribuno plebis vetaretur, cum</td><td></td></tr><tr><td>praeclarum caput recitaretur ne quis ad vos referret, ne quis</td><td></td></tr><tr><td>decerneret, ne disputaret, ne loqueretur, ne pedibus iret, ne</td><td></td></tr><tr><td>scribendo adesset, totam illam, ut ante dixi, proscriptionem</td><td></td></tr><tr><td>non legem putavit, qua civis optime de re publica meritus</td><td>10</td></tr><tr><td>nominatim sine iudicio una cum senatu rei publicae esset</td><td></td></tr><tr><td>ereptus. Vt vero iniit magistratum, non dicam quid egit</td><td></td></tr><tr><td>prius, sed quid omnino egit aliud nisi ut me conservato vestram</td><td></td></tr><tr><td>in posterum dignitatem auctoritatemque sanciret? Di immor-</td><td>9.1</td></tr><tr><td>tales, quantum mihi beneficium dedisse videmini, quod hoc</td><td></td></tr><tr><td>anno P. Lentulus consul &lt;populi Romani&gt; fuit! quanto maius</td><td></td></tr><tr><td>dedissetis si superiore anno fuisset! Nec enim eguissem</td><td></td></tr><tr><td>medicina consulari, nisi consulari vulnere concidissem. Au-</td><td>5</td></tr><tr><td>dieram ex sapientissimo homine atque optimo civi et viro,</td><td></td></tr><tr><td>Q. Catulo, non saepe unum consulem improbum, duo vero</td><td></td></tr><tr><td>numquam excepto illo Cinnano tempore fuisse; qua re meam</td><td></td></tr><tr><td>causam semper fore firmissimam dicere solebat, dum vel unus </td><td></td></tr><tr><td>in re publica consul esset; quod vere dixerat si illud de duo-</td><td>10</td></tr><tr><td>bus consulibus, quod ante in re publica non fuerat, perenne</td><td></td></tr><tr><td>ac proprium manere potuisset. Quod si Q. Metellus illo tem-</td><td></td></tr><tr><td>pore consul fuisset [inimicus], dubitatis quo animo fuerit in</td><td></td></tr><tr><td>me conservando futurus, cum in restituendo auctorem fuisse</td><td></td></tr><tr><td>adscriptoremque videatis? Sed fuerunt ii consules quorum</td><td>10.1</td></tr><tr><td>mentes angustae humiles pravae, oppletae tenebris ac sor-</td><td></td></tr><tr><td>dibus, nomen ipsum consulatus, splendorem illius honoris,</td><td></td></tr><tr><td>magnitudinem tanti imperi nec intueri nec sustinere nec</td><td></td></tr><tr><td>capere potuerunt,—non consules, sed mercatores provincia-</td><td>5</td></tr><tr><td>rum ac venditores vestrae dignitatis; quorum alter a me</td><td></td></tr><tr><td>Catilinam, amatorem suum, multis audientibus, alter Cethe-</td><td></td></tr><tr><td>gum consobrinum reposcebat; qui me duo sceleratissimi</td><td></td></tr><tr><td>post hominum memoriam non consules sed latrones non</td><td></td></tr><tr><td>modo deseruerunt, in causa praesertim publica et consulari,</td><td>10</td></tr><tr><td>sed prodiderunt, oppugnarunt, omni auxilio non solum suo</td><td></td></tr><tr><td>sed etiam vestro ceterorumque ordinum spoliatum esse</td><td></td></tr><tr><td>voluerunt. Quorum alter tamen neque me neque quem-</td><td></td></tr><tr><td>quam fefellit. Quis enim ullam ullius boni spem haberet</td><td>11.1</td></tr><tr><td>in eo cuius primum tempus aetatis palam fuisset ad omnis</td><td></td></tr><tr><td>libidines divulgatum? qui ne a sanctissima quidem parte</td><td></td></tr><tr><td>corporis potuisset hominum impuram intemperantiam pro-</td><td></td></tr><tr><td>pulsare? qui cum suam rem non minus strenue quam</td><td>5</td></tr><tr><td>postea publicam confecisset, egestatem et luxuriem dome-</td><td></td></tr><tr><td>stico lenocinio sustentavit? qui nisi in aram tribunatus con-</td><td></td></tr><tr><td>fugisset, neque vim praetoris nec multitudinem creditorum</td><td></td></tr><tr><td>nec bonorum proscriptionem effugere potuisset? qui in</td><td></td></tr><tr><td>magistratu nisi rogationem de piratico bello tulisset, profecto</td><td>10</td></tr><tr><td>egestate et improbitate coactus piraticam ipse fecisset, ac</td><td></td></tr><tr><td>minore quidem cum rei publicae detrimento quam quod </td><td></td></tr><tr><td>intra moenia nefarius hostis praedoque versatus est? quo</td><td></td></tr><tr><td>inspectante ac sedente legem tribunus plebis tulit ne auspiciis</td><td></td></tr><tr><td>obtemperaretur, ne obnuntiare concilio aut comitiis, ne legi</td><td>15</td></tr><tr><td>intercedere liceret, ut lex Aelia et Fufia ne valeret, quae</td><td></td></tr><tr><td>nostri maiores certissima subsidia rei publicae contra tri-</td><td></td></tr><tr><td>bunicios furores esse voluerunt? Idemque postea, cum in-</td><td>12.1</td></tr><tr><td>numerabilis multitudo bonorum de Capitolio supplex ad</td><td></td></tr><tr><td>eum sordidata venisset, cumque adulescentes nobilissimi</td><td></td></tr><tr><td>cunctique equites Romani se ad lenonis impudicissimi pedes</td><td></td></tr><tr><td>abiecissent, quo vultu cincinnatus ganeo non solum civium</td><td>5</td></tr><tr><td>lacrimas verum etiam patriae preces repudiavit! Neque eo</td><td></td></tr><tr><td>contentus fuit, sed etiam in contionem escendit eaque dixit</td><td></td></tr><tr><td>quae, si eius vir Catilina revixisset, dicere non esset ausus,</td><td></td></tr><tr><td>se Nonarum Decembrium quae me consule fuissent clivique</td><td></td></tr><tr><td>Capitolini poenas ab equitibus Romanis esse repetiturum.</td><td>10</td></tr><tr><td>Neque solum id dixit, sed quos ei commodum fuit com-</td><td></td></tr><tr><td>pellavit, Lucium vero Lamiam, equitem Romanum, prae-</td><td></td></tr><tr><td>stanti dignitate hominem et saluti meae pro familiaritate, rei</td><td></td></tr><tr><td>publicae pro fortunis suis amicissimum, consul imperiosus</td><td></td></tr><tr><td>exire ex urbe iussit. Et cum vos vestem mutandam cen-</td><td>15</td></tr><tr><td>suissetis cunctique mutassetis atque idem omnes boni iam</td><td></td></tr><tr><td>ante fecissent, ille unguentis oblitus cum toga praetexta, quam</td><td></td></tr><tr><td>omnes praetores aedilesque tum abiecerant, inrisit squa-</td><td></td></tr><tr><td>lorem vestrum et luctum gratissimae civitatis, fecitque, quod</td><td></td></tr><tr><td>nemo umquam tyrannus, ut quo minus occulte vestrum ma-</td><td>20</td></tr><tr><td>lum gemeretis nihil diceret, ne aperte incommoda patriae</td><td></td></tr><tr><td>lugeretis ediceret. Cum vero in circo Flaminio non a tri-</td><td>13.1</td></tr><tr><td>buno plebis consul in contionem, sed a latrone archipirata </td><td></td></tr><tr><td>productus esset, primum processit, qua auctoritate vir! vini</td><td></td></tr><tr><td>somni stupri plenus, madenti coma, composito capillo, gravi-</td><td></td></tr><tr><td>bus oculis, fluentibus buccis: pressa voce et temulenta,</td><td>5</td></tr><tr><td>quod in civis indemnatos esset animadversum, id sibi dixit</td><td></td></tr><tr><td>gravis auctor vehementissime displicere. Vbi nobis haec</td><td></td></tr><tr><td>auctoritas tam diu tanta latuit? cur in lustris et helluationi-</td><td></td></tr><tr><td>bus huius calamistrati saltatoris tam eximia virtus tam diu</td><td></td></tr><tr><td>cessavit? Nam ille alter Caesoninus Calventius ab adule-</td><td>10</td></tr><tr><td>scentia versatus est in foro, cum eum praeter simulatam</td><td></td></tr><tr><td>versutamque tristitiam nulla res commendaret, non con-</td><td></td></tr><tr><td>silium, non dicendi copia, non rei militaris, non cognoscen-</td><td></td></tr><tr><td>dorum hominum studium, non liberalitas. Quem praeteriens</td><td></td></tr><tr><td>cum incultum horridum maestumque vidisses, etiam si agre-</td><td>15</td></tr><tr><td>stem et inhumanum existimares, tamen libidinosum et per-</td><td></td></tr><tr><td>ditum non putares. Cum hoc homine an cum stipite in foro</td><td>14.1</td></tr><tr><td>constitisses, nihil crederes interesse: sine sensu, sine sapore,</td><td></td></tr><tr><td>elinguem, tardum, inhumanum negotium, Cappadocem modo</td><td></td></tr><tr><td>abreptum de grege venalium diceres. Idem domi quam</td><td></td></tr><tr><td>libidinosus, quam impurus, quam intemperans, non ianua</td><td>5</td></tr><tr><td>receptis sed pseudothyro intromissis voluptatibus! Cum</td><td></td></tr><tr><td>vero etiam litteris studere incipit et belua immanis cum</td><td></td></tr><tr><td>Graeculis philosophari, tum est Epicureus non penitus illi</td><td></td></tr><tr><td>disciplinae, quaecumque est, deditus, sed captus uno verbo</td><td></td></tr><tr><td>voluptatis. Habet autem magistros non ex istis ineptis qui</td><td>10</td></tr><tr><td>dies totos de officio ac de virtute disserunt, qui ad laborem,</td><td></td></tr><tr><td>ad industriam, ad pericula pro patria subeunda adhortantur,</td><td></td></tr><tr><td>sed eos qui disputent horam nullam vacuam voluptate esse </td><td></td></tr><tr><td>debere, in omni parte corporis semper oportere aliquod</td><td></td></tr><tr><td>gaudium delectationemque versari. His utitur quasi prae-</td><td>15.1</td></tr><tr><td>fectis libidinum suarum, hi voluptates omnis vestigant atque</td><td></td></tr><tr><td>odorantur, hi sunt conditores instructoresque convivi, idem</td><td></td></tr><tr><td>expendunt atque aestimant voluptates sententiamque dicunt</td><td></td></tr><tr><td>et iudicant quantum cuique libidini tribuendum esse videa-</td><td>5</td></tr><tr><td>tur. Horum ille artibus eruditus ita contempsit hanc pru-</td><td></td></tr><tr><td>dentissimam civitatem ut omnis suas libidines, omnia flagitia</td><td></td></tr><tr><td>latere posse arbitraretur, si modo vultum importunum in</td><td></td></tr><tr><td>forum detulisset. Is nequaquam me quidem—cognoram</td><td></td></tr><tr><td>enim propter Pisonum adfinitatem quam longe hunc ab hoc</td><td>10</td></tr><tr><td>genere cognatio materna Transalpini sanguinis abstulisset—</td><td></td></tr><tr><td>sed vos populumque Romanum non consilio neque eloquen-</td><td></td></tr><tr><td>tia, quod in multis saepe accidit, sed rugis supercilioque</td><td></td></tr><tr><td>decepit. Luci Piso, tune ausus es isto oculo, non dicam</td><td>16.1</td></tr><tr><td>isto animo, ista fronte, non vita, tanto supercilio, non enim</td><td></td></tr><tr><td>possum dicere tantis rebus gestis, cum A. Gabinio consociare</td><td></td></tr><tr><td>consilia pestis meae? Non te illius unguentorum odor, non</td><td></td></tr><tr><td>vini anhelitus, non frons calamistri notata vestigiis in eam</td><td>5</td></tr><tr><td>cogitationem adducebat, ut cum illius re similis fuisses,</td><td></td></tr><tr><td>frontis tibi integimento ad occultanda tanta flagitia diutius</td><td></td></tr><tr><td>uti non liceret? Cum hoc coire ausus es ut consularem</td><td></td></tr><tr><td>dignitatem, ut rei publicae statum, ut senatus auctoritatem,</td><td></td></tr><tr><td>ut civis optime meriti fortunas provinciarum foedere ad-</td><td>10</td></tr><tr><td>diceres? Te consule, tuis edictis et imperiis senatui populi</td><td></td></tr><tr><td>Romani non est licitum non modo sententiis atque auctori-</td><td></td></tr><tr><td>tate sua, sed ne luctu quidem ac vestitu rei publicae sub-</td><td></td></tr><tr><td>venire? Capuaene te putabas, in qua urbe domicilium</td><td>17.1</td></tr><tr><td>quondam superbiae fuit, consulem esse, sicut eras eo tem-</td><td></td></tr><tr><td>pore, an Romae, in qua civitate omnes ante vos consules </td><td></td></tr><tr><td>senatui paruerunt? Tu es ausus in circo Flaminio pro-</td><td></td></tr><tr><td>ductus cum tuo illo pari dicere te semper misericordem</td><td>5</td></tr><tr><td>fuisse? quo verbo senatum atque omnis bonos, tum cum</td><td></td></tr><tr><td>a patria pestem depellerent, crudelis demonstrabas fuisse.</td><td></td></tr><tr><td>Tu misericors me, adfinem tuum, quem comitiis prae-</td><td></td></tr><tr><td>rogativae primum custodem praefeceras, quem Kalendis</td><td></td></tr><tr><td>Ianuariis tertio loco sententiam rogaras, constrictum inimicis</td><td>10</td></tr><tr><td>rei publicae tradidisti; tu meum generum, propinquum tuum,</td><td></td></tr><tr><td>tu adfinem tuam, filiam meam, superbissimis et crudelissimis</td><td></td></tr><tr><td>verbis a genibus tuis reppulisti; idemque tu clementia ac</td><td></td></tr><tr><td>misericordia singulari, cum ego una cum re publica non tri-</td><td></td></tr><tr><td>bunicio sed consulari ictu concidissem, tanto scelere tantaque</td><td>15</td></tr><tr><td>intemperantia fuisti ut ne unam quidem horam interesse</td><td></td></tr><tr><td>paterere inter meam pestem et tuam praedam, saltem dum</td><td></td></tr><tr><td>conticisceret illa lamentatio et gemitus urbis! Nondum</td><td>18.1</td></tr><tr><td>palam factum erat occidisse rem publicam, cum tibi arbitria</td><td></td></tr><tr><td>funeris solvebantur: uno eodemque tempore domus mea</td><td></td></tr><tr><td>diripiebatur, ardebat, bona ad vicinum consulem de Palatio,</td><td></td></tr><tr><td>de Tusculano ad item vicinum alterum consulem defere-</td><td>5</td></tr><tr><td>bantur cum, isdem operis suffragium ferentibus, eodem gla-</td><td></td></tr><tr><td>diatore latore, vacuo non modo a bonis sed etiam a liberis</td><td></td></tr><tr><td>atque inani foro, ignaro populo Romano quid ageretur,</td><td></td></tr><tr><td>senatu vero oppresso et adflicto, duobus impiis nefariisque</td><td></td></tr><tr><td>consulibus aerarium provinciae legiones imperia donabantur. </td><td>10</td></tr>
        </table>