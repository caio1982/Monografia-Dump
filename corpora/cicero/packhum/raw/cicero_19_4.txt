<table>
          <script>targetHit=0;</script>
          <tr><td>  Quae cum libenter commemoro, tum non invitus non</td><td>23.4</td></tr><tr><td>nullorum in me nefarie commissa praetereo. Non est mei</td><td>5</td></tr><tr><td>temporis iniurias meminisse, quas ego etiam si ulcisci possem,</td><td></td></tr><tr><td>tamen oblivisci mallem: alio transferenda mea tota vita est,</td><td></td></tr><tr><td>ut bene de me meritis referam gratiam, amicitias igni per-</td><td></td></tr><tr><td>spectas tuear, cum apertis hostibus bellum geram, timidis</td><td></td></tr><tr><td>amicis ignoscam, proditores indicem, dolorem profectionis</td><td>10</td></tr><tr><td>meae reditus dignitate consoler. Quod si mihi nullum aliud</td><td>24.1</td></tr><tr><td>esset officium in omni vita reliquum nisi ut erga duces ipsos</td><td></td></tr><tr><td>et principes atque auctores salutis meae satis gratus iudicarer,</td><td></td></tr><tr><td>tamen exiguum reliquae vitae tempus non modo ad refe-</td><td></td></tr><tr><td>rendam verum etiam ad commemorandam gratiam mihi</td><td>5</td></tr><tr><td>relictum putarem. Quando enim ego huic homini ac liberis</td><td></td></tr><tr><td>eius, quando omnes mei gratiam referent? Quae memoria,</td><td></td></tr><tr><td>quae vis ingeni, quae magnitudo observantiae tot tantisque</td><td></td></tr><tr><td>beneficiis respondere poterit? qui mihi primus adflicto et</td><td></td></tr><tr><td>iacenti consularem fidem dextramque porrexit, qui me a</td><td>10</td></tr><tr><td>morte ad vitam, a desperatione ad spem, ab exitio ad salutem</td><td></td></tr><tr><td>vocavit, qui tanto amore in me, studio in rem publicam fuit </td><td></td></tr><tr><td>ut excogitaret quem ad modum calamitatem meam non modo</td><td></td></tr><tr><td>levaret sed etiam honestaret. Quid enim magnificentius,</td><td></td></tr><tr><td>quid praeclarius mihi accidere potuit quam quod illo re-</td><td>15</td></tr><tr><td>ferente vos decrevistis, ut cuncti ex omni Italia, qui rem</td><td></td></tr><tr><td>publicam salvam vellent, ad me unum, hominem fractum et</td><td></td></tr><tr><td>prope dissipatum, restituendum et defendendum venirent?</td><td></td></tr><tr><td>ut, qua voce ter omnino post Romam conditam consul usus</td><td></td></tr><tr><td>esset pro universa re publica apud eos solum qui eius vocem</td><td>20</td></tr><tr><td>exaudire possent, eadem voce senatus omnis ex omnibus</td><td></td></tr><tr><td>agris atque oppidis civis totamque Italiam ad unius salutem</td><td></td></tr><tr><td>defendendam excitaret. Quid ego gloriosius meis posteris</td><td>25.1</td></tr><tr><td>potui relinquere quam hoc, senatum iudicasse, qui civis me</td><td></td></tr><tr><td>non defendisset, eum rem publicam salvam noluisse? Itaque</td><td></td></tr><tr><td>tantum vestra auctoritas, tantum eximia consulis dignitas</td><td></td></tr><tr><td>valuit ut dedecus et flagitium se committere putaret, si qui</td><td>5</td></tr><tr><td>non veniret. Idemque consul, cum illa incredibilis multi-</td><td></td></tr><tr><td>tudo Romam et paene Italia ipsa venisset, vos frequentis-</td><td></td></tr><tr><td>simos in Capitolium convocavit. Quo tempore quantam</td><td></td></tr><tr><td>vim naturae bonitas haberet et vera nobilitas, intellegere</td><td></td></tr><tr><td>potuistis. Nam Q. Metellus, et inimicus et frater inimici,</td><td>10</td></tr><tr><td>perspecta vestra voluntate omnia privata odia deposuit: quem</td><td></td></tr><tr><td>P. Servilius, vir cum clarissimus tum vero optimus mihique</td><td></td></tr><tr><td>amicissimus, et auctoritatis et orationis suae divina quadam</td><td></td></tr><tr><td>gravitate ad sui generis communisque sanguinis facta virtu-</td><td></td></tr><tr><td>tesque revocavit, ut haberet in consilio et fratrem ab inferis,</td><td>15</td></tr><tr><td>socium rerum mearum, et omnis Metellos, praestantissimos</td><td></td></tr><tr><td>civis, paene ex Acheronte excitatos, in quibus Numidicum</td><td></td></tr><tr><td>illum [Metellum], cuius quondam de patria discessus honestus </td><td></td></tr><tr><td>omnibus, sed luctuosus tamen visus est. Itaque divinitus</td><td>26.1</td></tr><tr><td>exstitit non modo salutis defensor, qui ante hoc unum benefi-</td><td></td></tr><tr><td>cium fuerat inimicus, verum etiam adscriptor dignitatis meae.</td><td></td></tr><tr><td>Quo quidem die cum quadringenti decem septem essetis, ma-</td><td></td></tr><tr><td>gistratus autem omnes adessent, dissensit unus, is qui sua lege</td><td>5</td></tr><tr><td>coniuratos etiam ab inferis excitandos putarat. Atque illo die</td><td></td></tr><tr><td>cum rem publicam meis consiliis conservatam gravissimis</td><td></td></tr><tr><td>verbis et plurimis iudicassetis, idem consul curavit ut eadem</td><td></td></tr><tr><td>a principibus civitatis in contione postero die dicerentur;</td><td></td></tr><tr><td>cum quidem ipse egit ornatissime meam causam, perfecitque</td><td>10</td></tr><tr><td>astante atque audiente Italia tota ut nemo cuiusquam con-</td><td></td></tr><tr><td>ducti aut perditi vocem acerbam atque inimicam bonis</td><td></td></tr><tr><td>posset audire. Ad haec non modo adiumenta salutis sed</td><td>27.1</td></tr><tr><td>etiam ornamenta dignitatis meae reliqua vos idem ad-</td><td></td></tr><tr><td>didistis: decrevistis ne quis ulla ratione rem impediret;</td><td></td></tr><tr><td>qui impedisset, graviter molesteque laturos—illum contra</td><td></td></tr><tr><td>rem publicam salutemque bonorum concordiamque civium</td><td>5</td></tr><tr><td>facturum, et ut ad vos de eo statim referretur; meque etiam,</td><td></td></tr><tr><td>si diutius calumniarentur, redire iussistis. Quid? ut age-</td><td></td></tr><tr><td>rentur gratiae, qui e municipiis venissent? quid? ut ad</td><td></td></tr><tr><td>illam diem, res cum redissent, rogarentur ut pari studio</td><td></td></tr><tr><td>convenirent? quid? denique illo die, quem P. Lentulus</td><td>10</td></tr><tr><td>mihi fratrique meo liberisque nostris natalem constituit, non</td><td></td></tr><tr><td>modo ad nostram verum etiam ad sempiterni memoriam</td><td></td></tr><tr><td>temporis, quo die nos comitiis centuriatis, quae maxime</td><td></td></tr><tr><td>maiores comitia iusta dici haberique voluerunt, arcessivit in</td><td></td></tr><tr><td>patriam, ut eaedem centuriae quae me consulem fecerant</td><td>15</td></tr><tr><td>consulatum meum comprobarent—eo die quis civis fuit qui</td><td>28.1</td></tr><tr><td>fas esse putaret, quacumque aut aetate aut valetudine esset, </td><td></td></tr><tr><td>non se de salute mea sententiam ferre? Quando tantam</td><td></td></tr><tr><td>frequentiam in campo, tantum splendorem Italiae totius</td><td></td></tr><tr><td>ordinumque omnium, quando illa dignitate rogatores diribi-</td><td>5</td></tr><tr><td>tores custodesque vidistis? Itaque P. Lentuli beneficio ex-</td><td></td></tr><tr><td>cellenti atque divino non reducti sumus in patriam sicut non</td><td></td></tr><tr><td>nulli clarissimi cives, sed equis insignibus et curru aurato</td><td></td></tr><tr><td>reportati. </td><td></td></tr>
        </table>