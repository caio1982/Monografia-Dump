<table>
          <script>targetHit=0;</script>
          <tr class="title first  date"><td>Kal<span class="snum">.</span> Mart<span class="snum">.</span> <span class="snum">49</span> in Formiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Lippitudinis meae signum tibi sit librari manus et eadem</td><td>8.13.1.1</td></tr><tr><td>causa brevitatis; etsi nunc quidem quod scriberem nihil erat.</td><td></td></tr><tr><td>omnis exspectatio nostra erat in nuntiis Brundisinis; si nactus </td><td></td></tr><tr><td>hic esset Gnaeum nostrum, spes dubia pacis, sin ille ante</td><td></td></tr><tr><td>tramisisset, exitiosi belli metus. </td><td>5</td></tr><tr><td>  Sed videsne in quem hominem inciderit res publica, quam</td><td></td></tr><tr><td>acutum, quam vigilantem, quam paratum? si mehercule</td><td></td></tr><tr><td>neminem occiderit neque cuiquam quicquam ademerit, ab</td><td></td></tr><tr><td>iis qui eum maxime timuerant maxime diligetur. multum</td><td>2.1</td></tr><tr><td>mecum municipales homines loquuntur, multum rusticani;</td><td></td></tr><tr><td>nihil prorsus aliud curant nisi agros, nisi villulas, nisi nummulos</td><td></td></tr><tr><td>suos. et vide quam conversa res sit: illum quo antea confidebant</td><td></td></tr><tr><td>metuunt, hunc amant quem timebant. id quantis nostris</td><td>5</td></tr><tr><td>peccatis vitiisque &lt;e&gt;venerit non possum sine molestia cogitare.</td><td></td></tr><tr><td>quae autem impendere putarem scripseram ad te, et iam tuas</td><td></td></tr><tr><td>litteras exspectabam.</td><td></td></tr>
        </table>