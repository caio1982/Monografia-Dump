<table>
          <script>targetHit=0;</script>
          <tr><td>  Cum propter istius hanc avaritiam nomine classis esset in</td><td>2.5.63.1</td></tr><tr><td>Sicilia, re quidem vera naves inanes, quae praedam praetori</td><td></td></tr><tr><td>non quae praedonibus metum adferrent, tamen, cum P.</td><td></td></tr><tr><td>Caesetius et P. Tadius decem navibus suis semiplenis</td><td></td></tr><tr><td>navigarent, navem quandam piratarum praeda refertam non</td><td>5</td></tr><tr><td>ceperunt, sed abduxerunt onere suo plane captam atque</td><td></td></tr><tr><td>depressam. Erat ea navis plena iuventutis formosissimae,</td><td></td></tr><tr><td>plena argenti facti atque signati, multa cum stragula veste.</td><td></td></tr><tr><td>Haec una navis a classe nostra non capta est, sed inventa</td><td></td></tr><tr><td>ad Megaridem, qui locus est non longe a Syracusis. Quod</td><td>10</td></tr><tr><td>ubi isti nuntiatum est, tametsi in acta cum mulierculis</td><td></td></tr><tr><td>iacebat ebrius, erexit se tamen et statim quaestori legatoque</td><td></td></tr><tr><td>suo custodes misit compluris, ut omnia sibi integra quam</td><td></td></tr><tr><td>primum exhiberentur. Adpellitur navis Syracusas; exspecta-</td><td>64.1</td></tr><tr><td>tur ab omnibus supplicium. Iste quasi praeda sibi advecta, </td><td></td></tr><tr><td>non praedonibus captis, si qui senes ac deformes erant, eos</td><td></td></tr><tr><td>in hostium numero ducit; qui aliquid formae aetatis arti-</td><td></td></tr><tr><td>ficique habebant, abducit omnis, non nullos scribis filio</td><td>5</td></tr><tr><td>cohortique distribuit, symphoniacos homines sex cuidam</td><td></td></tr><tr><td>amico suo Romam muneri misit. Nox illa tota in exina-</td><td></td></tr><tr><td>niunda nave consumitur. Archipiratam ipsum videt nemo,</td><td></td></tr><tr><td>de quo supplicium sumi oportuit. Hodie omnes sic habent</td><td></td></tr><tr><td>—quid eius sit vos coniectura adsequi debetis—istum clam</td><td>10</td></tr><tr><td>a piratis ob hunc archipiratam pecuniam accepisse. </td><td></td></tr><tr><td>  'Coniectura est.' Iudex esse bonus nemo potest qui</td><td>65.1</td></tr><tr><td>suspicione certa non movetur. Hominem nostis, consue-</td><td></td></tr><tr><td>tudinem omnium tenetis,—qui ducem praedonum aut ho-</td><td></td></tr><tr><td>stium ceperit, quam libenter eum palam ante oculos omnium</td><td></td></tr><tr><td>esse patiatur. Hominem in tanto conventu Syracusis vidi</td><td>5</td></tr><tr><td>neminem, iudices, qui archipiratam captum sese vidisse</td><td></td></tr><tr><td>diceret, cum omnes, ut mos est, ut solet fieri, concurrerent,</td><td></td></tr><tr><td>quaererent, videre cuperent. Quid accidit cur tanto opere</td><td></td></tr><tr><td>iste homo occultaretur ut eum ne casu quidem quisquam</td><td></td></tr><tr><td>aspicere posset? Homines maritimi Syracusis, qui saepe</td><td>10</td></tr><tr><td>istius ducis nomen audissent, saepe timuissent, cum eius</td><td></td></tr><tr><td>cruciatu atque supplicio pascere oculos animumque ex-</td><td></td></tr><tr><td>saturare vellent, potestas aspiciendi nemini facta est.</td><td></td></tr><tr><td>Vnus pluris praedonum duces vivos cepit P. Servilius quam</td><td>66.1</td></tr><tr><td>omnes antea. Ecquando igitur isto fructu quisquam caruit,</td><td></td></tr><tr><td>ut videre piratam captum non liceret? At contra, quacum-</td><td></td></tr><tr><td>que iter fecit, hoc iucundissimum spectaculum omnibus</td><td></td></tr><tr><td>vinctorum captorumque hostium praebebat; itaque ei con-</td><td>5</td></tr><tr><td>cursus fiebat undique ut non modo ex iis oppidis qua</td><td></td></tr><tr><td>ducebantur sed etiam ex finitimis visendi causa convenirent.</td><td></td></tr><tr><td>Ipse autem triumphus quam ob rem omnium triumphorum </td><td></td></tr><tr><td>gratissimus populo Romano fuit et iucundissimus? Quia</td><td></td></tr><tr><td>nihil est victoria dulcius, nullum est autem testimonium</td><td>10</td></tr><tr><td>victoriae certius quam, quos saepe metueris, eos te vinctos</td><td></td></tr><tr><td>ad supplicium duci videre. Hoc tu quam ob rem non</td><td>67.1</td></tr><tr><td>fecisti? quam ob rem ita pirata iste occultatus est quasi</td><td></td></tr><tr><td>eum aspici nefas esset? quam ob rem supplicium non</td><td></td></tr><tr><td>sumpsisti? quam ob causam hominem reservasti? ecquem</td><td></td></tr><tr><td>scis in Sicilia antea captum archipiratam qui non securi</td><td>5</td></tr><tr><td>percussus sit? Vnum cedo auctorem tui facti, unius profer</td><td></td></tr><tr><td>exemplum. Vivum tu archipiratam servabas: quo? Per</td><td></td></tr><tr><td>triumphum, credo, quem ante currum tuum duceres; neque</td><td></td></tr><tr><td>enim quicquam erat reliquum nisi uti classe populi Romani</td><td></td></tr><tr><td>pulcherrima amissa provinciaque lacerata triumphus tibi</td><td>10</td></tr><tr><td>navalis decerneretur. </td><td></td></tr>
        </table>