<table>
          <script>targetHit=0;</script>
          <tr><td>  O generosam, inquit, stirpem et tamquam in unam</td><td>213.5</td></tr><tr><td>arborem plura genera sic in istam domum multorum</td><td></td></tr><tr><td>insitam atque †inluminatam† sapientiam! </td><td></td></tr><tr><td>  Similiter igitur suspicor, ut conferamus parva magnis,</td><td></td></tr><tr><td>Curionis, etsi pupillus relictus est, patrio fuisse instituto</td><td></td></tr><tr><td>puro sermone adsuefactam domum; et eo magis hoc</td><td>10</td></tr><tr><td>iudico, quod neminem ex his quidem, qui aliquo in numero</td><td></td></tr><tr><td>fuerunt, cognovi in omni genere honestarum artium tam</td><td></td></tr><tr><td>indoctum tam rudem. nullum ille poetam noverat, nullum</td><td>214.1</td></tr><tr><td>legerat oratorem, nullam memoriam antiquitatis conlege-</td><td></td></tr><tr><td>rat; non publicum ius, non privatum et civile cognoverat.</td><td></td></tr><tr><td>quamquam id quidem fuit etiam in aliis et magnis quidem</td><td></td></tr><tr><td>oratoribus, quos parum his instructos artibus vidimus, ut</td><td>5</td></tr><tr><td>Sulpicium, ut Antonium. sed ei tamen unum illud habe-</td><td></td></tr><tr><td>bant dicendi opus elaboratum; idque cum constaret ex </td><td></td></tr><tr><td>quinque notissimis partibus, nemo in aliqua parte earum</td><td></td></tr><tr><td>omnino nihil poterat: in quacumque enim una plane clau-</td><td></td></tr><tr><td>deret, orator esse non posset; sed tamen alius in alia ex-</td><td>10</td></tr><tr><td>cellebat magis. reperiebat quid dici opus esset et quo modo</td><td>215.1</td></tr><tr><td>praeparari et quo loco locari, memoriaque ea comprendebat</td><td></td></tr><tr><td>Antonius, excellebat autem actione; erantque ei quaedam</td><td></td></tr><tr><td>ex his paria cum Crasso, quaedam etiam superiora; at Crassi</td><td></td></tr><tr><td>magis nitebat oratio. nec vero Sulpicio neque Cottae dicere</td><td>5</td></tr><tr><td>possumus neque cuiquam bono oratori rem ullam ex illis</td><td></td></tr><tr><td>quinque partibus plane atque omnino defuisse. itaque in</td><td>216.1</td></tr><tr><td>Curione hoc verissime iudicari potest, nulla re una magis</td><td></td></tr><tr><td>oratorem commendari quam verborum splendore et copia.</td><td></td></tr><tr><td>nam cum tardus in cogitando tum in struendo dissipatus</td><td></td></tr><tr><td>fuit. reliqua duo sunt, agere et meminisse: in utroque</td><td>5</td></tr><tr><td>cacinnos inridentium commovebat. motus erat is, quem</td><td></td></tr><tr><td>et C. Iulius in perpetuum notavit, cum ex eo in utramque</td><td></td></tr><tr><td>partem toto corpore vacillante quaesivit, quis loqueretur</td><td></td></tr><tr><td>e luntre; et Cn. Sicinius homo impurus sed admodum</td><td></td></tr><tr><td>ridiculus—neque aliud in eo oratoris simile quicquam. is</td><td>217.1</td></tr><tr><td>cum tribunus plebis Curionem et Octavium consules pro-</td><td></td></tr><tr><td>duxisset Curioque multa dixisset sedente Cn. Octavio</td><td></td></tr><tr><td>conlega, qui devinctus erat fasciis et multis medicamentis</td><td></td></tr><tr><td>propter dolorem artuum delibutus, 'numquam, inquit,</td><td>5</td></tr><tr><td>Octavi, conlegae tuo gratiam referes; qui nisi se suo more</td><td></td></tr><tr><td>iactavisset, hodie te istic muscae comedissent.' memoria</td><td></td></tr><tr><td>autem ita fuit nulla, ut aliquotiens, tria cum proposuisset,</td><td></td></tr><tr><td>aut quartum adderet aut tertium quaereret; qui in iudicio </td><td></td></tr><tr><td>privato vel maxumo, cum ego pro Titinia Cottae perora-</td><td>10</td></tr><tr><td>vissem, ille contra me pro Ser. Naevio diceret, subito</td><td></td></tr><tr><td>totam causam oblitus est idque veneficiis et cantionibus</td><td></td></tr><tr><td>Titiniae factum esse dicebat. magna haec immemoris</td><td>218.1</td></tr><tr><td>ingeni signa; sed nihil turpius quam quod etiam in scrip-</td><td></td></tr><tr><td>tis obliviscebatur quid paulo ante posuisset: ut in eo</td><td></td></tr><tr><td>libro, ubi se exeuntem e senatu et cum Pansa nostro et</td><td></td></tr><tr><td>cum Curione filio conloquentem facit, cum senatum</td><td>5</td></tr><tr><td>Caesar consul habuisset, omnisque ille sermo ductus &lt;est&gt;</td><td></td></tr><tr><td>a percontatione fili quid in senatu esset actum. in quo</td><td></td></tr><tr><td>multis verbis cum inveheretur in Caesarem Curio dis-</td><td></td></tr><tr><td>putatioque esset inter eos, ut est consuetudo dialogorum,</td><td></td></tr><tr><td>cum sermo esset institutus senatu misso, quem senatum</td><td>10</td></tr><tr><td>Caesar consul habuisset, reprendit eas res, quas idem</td><td></td></tr><tr><td>Caesar anno post et deinceps reliquis annis administra-</td><td></td></tr><tr><td>visset in Gallia. </td><td></td></tr>
        </table>