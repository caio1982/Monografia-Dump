<table>
          <script>targetHit=0;</script>
          <tr><td>  Reliquum est ut de felicitate quam praestare de se ipso</td><td>47.1</td></tr><tr><td>nemo potest, meminisse et commemorare de altero possumus,</td><td></td></tr><tr><td>sicut aequum est homines de potestate deorum, timide et</td><td></td></tr><tr><td>pauca dicamus. Ego enim sic existimo, Maximo, Marcello,</td><td></td></tr><tr><td>Scipioni, Mario ceterisque magnis imperatoribus non solum</td><td>5</td></tr><tr><td>propter virtutem sed etiam propter fortunam saepius im-</td><td></td></tr><tr><td>peria mandata atque exercitus esse commissos. Fuit enim</td><td></td></tr><tr><td>profecto quibusdam summis viris quaedam ad amplitudinem</td><td></td></tr><tr><td>et ad gloriam et ad res magnas bene gerendas divinitus</td><td></td></tr><tr><td>adiuncta fortuna. De huius autem hominis felicitate quo</td><td>10</td></tr><tr><td>de nunc agimus hac utar moderatione dicendi, non ut in</td><td></td></tr><tr><td>illius potestate fortunam positam esse dicam sed ut praete- </td><td></td></tr><tr><td>rita meminisse, reliqua sperare videamur, ne aut invisa dis</td><td></td></tr><tr><td>immortalibus oratio nostra aut ingrata esse videatur. Itaque</td><td>48.1</td></tr><tr><td>non sum praedicaturus quantas ille res domi militiae, terra</td><td></td></tr><tr><td>marique quantaque felicitate gesserit, ut eius semper volun-</td><td></td></tr><tr><td>tatibus non modo cives adsenserint, socii obtemperarint,</td><td></td></tr><tr><td>hostes oboedierint, sed etiam venti tempestatesque obse-</td><td>5</td></tr><tr><td>cundarint; hoc brevissime dicam, neminem umquam tam</td><td></td></tr><tr><td>impudentem fuisse qui ab dis immortalibus tot et tantas res</td><td></td></tr><tr><td>tacitus auderet optare quot et quantas di immortales ad</td><td></td></tr><tr><td>Cn. Pompeium detulerunt. Quod ut illi proprium ac per-</td><td></td></tr><tr><td>petuum sit, Quirites, cum communis salutis atque imperi</td><td>10</td></tr><tr><td>tum ipsius hominis causa, sicuti facitis, et velle et optare</td><td></td></tr><tr><td>debetis. </td><td></td></tr><tr><td>  Qua re cum et bellum sit ita necessarium ut neglegi non</td><td>49.1</td></tr><tr><td>possit, ita magnum ut accuratissime sit administrandum, et</td><td></td></tr><tr><td>cum ei imperatorem praeficere possitis in quo sit eximia</td><td></td></tr><tr><td>belli scientia, singularis virtus, clarissima auctoritas, egregia</td><td></td></tr><tr><td>fortuna, dubitatis, Quirites, quin hoc tantum boni quod</td><td>5</td></tr><tr><td>vobis ab dis immortalibus oblatum et datum est in rem</td><td></td></tr><tr><td>publicam conservandam atque amplificandam conferatis?</td><td></td></tr><tr><td>Quod si Romae Cn. Pompeius privatus esset hoc tempore,</td><td>50.1</td></tr><tr><td>tamen ad tantum bellum is erat deligendus atque mittendus;</td><td></td></tr><tr><td>nunc cum ad ceteras summas utilitates haec quoque oppor-</td><td></td></tr><tr><td>tunitas adiungatur ut in eis ipsis locis adsit, ut habeat</td><td></td></tr><tr><td>exercitum, ut ab eis qui habent accipere statim possit, quid</td><td>5</td></tr><tr><td>exspectamus? aut cur non ducibus dis immortalibus eidem</td><td></td></tr><tr><td>cui cetera summa cum salute rei publicae commissa sunt</td><td></td></tr><tr><td>hoc quoque bellum regium commendamus?  </td><td></td></tr>
        </table>