<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Silius, ut scribis, hodie. cras igitur eum vel potius cum poteris;</td><td>12.29.1.1</td></tr><tr><td>scribes, si quid erit, cum videris. nec ego Brutum vito nec</td><td></td></tr><tr><td>tamen ab eo levationem ullam exspecto; sed erant causae cur</td><td></td></tr><tr><td>hoc tempore istic esse nollem. quae si manebunt, quaerenda</td><td></td></tr><tr><td>erit excusatio ad Brutum; et, ut nunc est, mansurae videntur. </td><td>5</td></tr><tr><td>  De hortis, quaeso, explica. caput illud est quod scis. sequitur</td><td>2.1</td></tr><tr><td>ut etiam mihi ipsi quiddam opus sit; nec enim esse in turba</td><td></td></tr><tr><td>possum nec a vobis abesse. huic meo consilio nihil reperio isto</td><td></td></tr><tr><td>loco aptius. et de hac re quid tui consili sit: mihi persuasum est,</td><td></td></tr><tr><td>et eo magis quod idem tibi intellexi videri, me ab Oppio et</td><td>5</td></tr><tr><td>Balbo valde diligi. †si† cum iis communices quanto opere et</td><td></td></tr><tr><td>qua re velim hortos; sed id ita posse, si expediatur illud</td><td></td></tr><tr><td>Faberianum; sintne igitur auctores futuri? si qua etiam iactura</td><td></td></tr><tr><td>facienda sit in repraesentando, quoad possunt adducito; totum </td><td></td></tr><tr><td>enim illud desperatum. denique intelleges ecquid inclinent ad</td><td>10</td></tr><tr><td>hoc meum consilium adiuvandum. si quid erit, magnum est</td><td></td></tr><tr><td>adiumentum; si minus, quacumque ratione contendamus. vel</td><td></td></tr><tr><td>tu illud ἐγγήραμα, quem ad modum scripsisti, vel ἐντάφιον</td><td></td></tr><tr><td>putato. de illo Ostiensi nihil est cogitandum. si hoc non</td><td></td></tr><tr><td>adsequimur (a Lamia non puto posse), Damasippi experiendum</td><td>15</td></tr><tr><td>est.</td><td></td></tr>
        </table>