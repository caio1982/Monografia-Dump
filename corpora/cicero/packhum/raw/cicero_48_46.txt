<table>
          <script>targetHit=0;</script>
          <tr><td>  Vide igitur ne non debeas verbis nostris uti, senten-</td><td>2.77.8</td></tr><tr><td>tiis tuis. quodsi vultum tibi, si incessum fingeres, quo</td><td></td></tr><tr><td>gravior viderere, non esses tui similis; verba tu fingas</td><td>10</td></tr><tr><td>et ea dicas, quae non sentias? aut etiam, ut vestitum,</td><td></td></tr><tr><td>sic sententiam habeas aliam domesticam, aliam foren-</td><td></td></tr><tr><td>sem, ut in fronte ostentatio sit, intus veritas occultetur?</td><td></td></tr><tr><td>vide, quaeso, rectumne sit. mihi quidem eae verae</td><td></td></tr><tr><td>videntur opiniones, quae honestae, quae laudabiles,</td><td>15</td></tr><tr><td>quae gloriosae, quae in senatu, quae apud populum,</td><td></td></tr><tr><td>quae in omni coetu concilioque profitendae sint, ne id</td><td></td></tr><tr><td>non pudeat sentire, quod pudeat dicere. </td><td></td></tr><tr><td>  Amicitiae vero locus ubi esse potest aut quis amicus</td><td>78.1</td></tr><tr><td>esse cuiquam, quem non ipsum amet propter ipsum?</td><td></td></tr><tr><td>quid autem est amare, e quo nomen ductum amicitiae</td><td></td></tr><tr><td>est, nisi velle bonis aliquem affici quam maximis,</td><td></td></tr><tr><td>etiamsi ad se ex iis nihil redundet? 'Prodest', inquit, </td><td>5</td></tr><tr><td>'mihi eo esse animo.' Immo videri fortasse. esse enim,</td><td></td></tr><tr><td>nisi eris, non potes. qui autem esse poteris, nisi te</td><td></td></tr><tr><td>amor ipse ceperit? quod non subducta utilitatis ratione</td><td></td></tr><tr><td>effici solet, sed ipsum a se oritur et sua sponte nascitur.</td><td></td></tr><tr><td>'At enim sequor utilitatem.' Manebit ergo amicitia tam</td><td>10</td></tr><tr><td>diu, quam diu sequetur utilitas, et, si utilitas amicitiam</td><td></td></tr><tr><td>constituet, tollet eadem. sed quid ages tandem, si uti-</td><td>79.1</td></tr><tr><td>litas ab amicitia, ut fit saepe, defecerit? relinquesne?</td><td></td></tr><tr><td>quae ista amicitia est? retinebis? qui convenit? quid</td><td></td></tr><tr><td>enim de amicitia statueris utilitatis causa expetenda</td><td></td></tr><tr><td>vides. 'Ne in odium veniam, si amicum destitero tueri.'</td><td>5</td></tr><tr><td>Primum cur ista res digna odio est, nisi quod est tur-</td><td></td></tr><tr><td>pis? quodsi, ne quo incommodo afficiare, non relin-</td><td></td></tr><tr><td>ques amicum, tamen, ne sine fructu alligatus sis, ut</td><td></td></tr><tr><td>moriatur optabis. Quid, si non modo utilitatem tibi</td><td></td></tr><tr><td>nullam afferet, sed iacturae rei familiaris erunt facien-</td><td>10</td></tr><tr><td>dae, labores suscipiendi, adeundum vitae periculum?</td><td></td></tr><tr><td>ne tum quidem te respicies et cogitabis sibi quemque</td><td></td></tr><tr><td>natum esse et suis voluptatibus? vadem te ad mortem</td><td></td></tr><tr><td>tyranno dabis pro amico, ut Pythagoreus ille Siculo fecit</td><td></td></tr><tr><td>tyranno? aut, Pylades cum sis, dices te esse Orestem,</td><td>15</td></tr><tr><td>ut moriare pro amico? aut, si esses Orestes, Pyladem</td><td></td></tr><tr><td>refelleres, te indicares et, si id non probares, quo mi-</td><td></td></tr><tr><td>nus ambo una necaremini non precarere? Faceres tu</td><td>80.1</td></tr><tr><td>quidem, Torquate, haec omnia; nihil enim arbitror esse</td><td></td></tr><tr><td>magna laude dignum, quod te praetermissurum credam</td><td></td></tr><tr><td>aut mortis aut doloris metu. non quaeritur autem quid </td><td></td></tr><tr><td>naturae tuae consentaneum sit, sed quid disciplinae.</td><td>5</td></tr><tr><td>ratio ista, quam defendis, praecepta, quae didicisti, quae</td><td></td></tr><tr><td>probas, funditus evertunt amicitiam, quamvis eam Epi-</td><td></td></tr><tr><td>curus, ut facit, in caelum efferat laudibus. </td><td></td></tr>
        </table>