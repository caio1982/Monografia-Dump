<table>
          <script>targetHit=0;</script>
          <tr class="title first  date"><td><span class="snum">46-44</span></td><td></td></tr><tr class="title last  "><td>M. CICERO P. SERVILIO PRO COS. S.</td><td></td></tr><tr><td>Ex provincia mea Ciliciensi, cui scis τρεῖς διοικήσεις</td><td>13.67.1.1</td></tr><tr><td>Asiaticas adtributas fuisse, nullo sum familiarius usus quam </td><td></td></tr><tr><td>Androne, Artemonis filio, Laodicensi, eumque habui in ea</td><td></td></tr><tr><td>civitate cum hospitem tum vehementer ad meae vitae</td><td></td></tr><tr><td>rationem et consuetudinem accommodatum; quem quidem</td><td>5</td></tr><tr><td>multo etiam pluris postea quam decessi facere coepi, quod</td><td></td></tr><tr><td>multis rebus expertus sum gratum hominem meique</td><td></td></tr><tr><td>memorem. itaque eum Romae libentissime vidi. non te enim</td><td></td></tr><tr><td>fugit, qui plurimis in ista provincia benigne fecisti, quam</td><td></td></tr><tr><td>multi grati reperiantur. </td><td>10</td></tr><tr><td>  Haec propterea scripsi ut et me non sine causa laborare</td><td>2.1</td></tr><tr><td>intellegeres et tu ipse eum dignum hospitio tuo iudicares.</td><td></td></tr><tr><td>feceris igitur mihi gratissimum si ei declararis quanti me</td><td></td></tr><tr><td>facias, id est si receperis eum in fidem tuam et, quibuscumque</td><td></td></tr><tr><td>rebus honeste ac sine molestia tua poteris, adiuveris. hoc</td><td>5</td></tr><tr><td>mihi erit vehementer gratum, idque ut facias te etiam atque</td><td></td></tr><tr><td>etiam rogo.</td><td></td></tr>
        </table>