<table>
          <script>targetHit=0;</script>
          <tr><td>  Iam illa quae leviora videbuntur ideo praeteribo, quod</td><td>2.4.131.8</td></tr><tr><td>mensas Delphicas e marmore, crateras ex aere pulcherrimas,</td><td></td></tr><tr><td>vim maximam vasorum Corinthiorum ex omnibus aedibus</td><td>10</td></tr><tr><td>sacris abstulit Syracusis. Itaque, iudices, ii qui hospites ad</td><td>132.1</td></tr><tr><td>ea quae visenda sunt solent ducere et unum quidque </td><td></td></tr><tr><td>ostendere,—quos illi mystagogos vocant,—conversam iam</td><td></td></tr><tr><td>habent demonstrationem suam. Nam ut ante demonstra-</td><td></td></tr><tr><td>bant quid ubique esset, item nunc quid undique ablatum</td><td>5</td></tr><tr><td>sit ostendunt. </td><td></td></tr><tr><td>  Quid tum? mediocrine tandem dolore eos adfectos esse</td><td></td></tr><tr><td>arbitramini? Non ita est, iudices, primum quod omnes</td><td></td></tr><tr><td>religione moventur et deos patrios quos a maioribus acce-</td><td></td></tr><tr><td>perunt colendos sibi diligenter et retinendos esse arbitrantur;</td><td>10</td></tr><tr><td>deinde hic ornatus, haec opera atque artificia, signa, tabulae</td><td></td></tr><tr><td>pictae Graecos homines nimio opere delectant. Itaque ex</td><td></td></tr><tr><td>illorum querimoniis intellegere possumus haec illis acer-</td><td></td></tr><tr><td>bissima videri quae forsitan nobis levia et contemnenda</td><td></td></tr><tr><td>esse videantur. Mihi credite, iudices,—tametsi vosmet</td><td>15</td></tr><tr><td>ipsos haec eadem audire certo scio,—cum multas acceperint</td><td></td></tr><tr><td>per hosce annos socii atque exterae nationes calamitates et</td><td></td></tr><tr><td>iniurias, nullas Graeci homines gravius ferunt ac tulerunt</td><td></td></tr><tr><td>quam huiusce modi spoliationes fanorum atque oppidorum.</td><td></td></tr><tr><td>Licet iste dicat emisse se, sicuti solet dicere, credite hoc</td><td>133.1</td></tr><tr><td>mihi, iudices: nulla umquam civitas tota Asia et Graecia</td><td></td></tr><tr><td>signum ullum, tabulam pictam &lt;ullam&gt;, ullum denique orna-</td><td></td></tr><tr><td>mentum urbis sua voluntate cuiquam vendidit; nisi forte</td><td></td></tr><tr><td>existimatis, posteaquam iudicia severa Romae fieri desierunt,</td><td>5</td></tr><tr><td>Graecos homines haec venditare coepisse, quae tum non</td><td></td></tr><tr><td>modo non venditabant, cum iudicia fiebant, verum etiam</td><td></td></tr><tr><td>coemebant; aut nisi arbitramini L. Crasso, Q. Scaevolae,</td><td></td></tr><tr><td>C. Claudio, potentissimis hominibus, quorum aedilitates</td><td></td></tr><tr><td>ornatissimas vidimus, commercium istarum rerum cum</td><td>10</td></tr><tr><td>Graecis hominibus non fuisse, iis qui post iudiciorum</td><td></td></tr><tr><td>dissolutionem aediles facti sunt fuisse. </td><td></td></tr>
        </table>