<table>
          <script>targetHit=0;</script>
          <tr><td>  Atque ut earum causarum sine quibus effici non</td><td>59.10</td></tr><tr><td>potest genera divisi, sic etiam efficientium dividi</td><td></td></tr><tr><td>possunt. Sunt enim aliae causae quae plane efficiant</td><td></td></tr><tr><td>nulla re adiuvante, aliae quae adiuvari velint, ut:</td><td></td></tr><tr><td>Sapientia efficit sapientis sola per se; beatos efficiat</td><td></td></tr><tr><td>necne sola per sese quaestio est. Qua re cum in</td><td>60.1</td></tr><tr><td>disputationem inciderit causa efficiens aliquid neces-</td><td></td></tr><tr><td>sario, sine dubitatione licebit quod efficitur ab</td><td></td></tr><tr><td>ea causa concludere. Cum autem erit talis</td><td></td></tr><tr><td>causa, ut in ea non sit efficiendi necessitas, necessaria</td><td>5</td></tr><tr><td>conclusio non sequitur. Atque illud quidem genus</td><td></td></tr><tr><td>causarum quod habet vim efficiendi necessariam</td><td></td></tr><tr><td>errorem afferre non fere solet; hoc autem sine quo </td><td></td></tr><tr><td>non efficitur saepe conturbat. Non enim, si sine</td><td></td></tr><tr><td>parentibus filii esse non possunt, propterea in</td><td>10</td></tr><tr><td>parentibus causa fuit gignendi necessaria. </td><td></td></tr><tr><td>  Hoc igitur sine quo non fit, ab eo in quo certe fit</td><td>61.1</td></tr><tr><td>diligenter est separandum. Illud enim est tamquam</td><td></td></tr><tr><td>    utinam ne in nemore Pelio—</td><td></td></tr><tr><td>Nisi enim 'accedissent abiegnae ad terram trabes,'</td><td></td></tr><tr><td>Argo illa facta non esset, nec tamen fuit in his</td><td>5</td></tr><tr><td>trabibus efficiendi vis necessaria. At cum in Aiacis</td><td></td></tr><tr><td>navim crispisulcans igneum fulmen iniectum est,</td><td></td></tr><tr><td>inflammatur navis necessario. </td><td></td></tr><tr><td>  Atque etiam est causarum dissimilitudo, quod</td><td>62.1</td></tr><tr><td>aliae sunt, ut sine ulla appetitione animi, sine</td><td></td></tr><tr><td>voluntate, sine opinione suum quasi opus efficiant,</td><td></td></tr><tr><td>vel ut omne intereat quod ortum sit; aliae autem</td><td></td></tr><tr><td>aut voluntate efficiunt aut perturbatione animi aut</td><td>5</td></tr><tr><td>habitu aut natura aut arte aut casu: voluntate,</td><td></td></tr><tr><td>ut tu, cum hunc libellum legis; perturbatione, ut si</td><td></td></tr><tr><td>quis eventum horum temporum timeat; habitu,</td><td></td></tr><tr><td>ut qui facile et cito irascitur; natura, ut vitium in</td><td></td></tr><tr><td>dies crescat; arte, ut bene pingat; casu, ut prospere</td><td>10</td></tr><tr><td>naviget. Nihil horum sine causa nec quidquam</td><td></td></tr><tr><td>omnino; sed huius modi causae non necessariae. </td><td></td></tr>
        </table>