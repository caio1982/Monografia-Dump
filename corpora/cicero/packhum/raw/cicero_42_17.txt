<table>
          <script>targetHit=0;</script>
          <tr><td>  Haec ergo argumentatio, quae dicitur artis expers,</td><td>73.1</td></tr><tr><td>in testimonio posita est. Testimonium autem nunc</td><td></td></tr><tr><td>dicimus omne quod ab aliqua re externa sumitur ad</td><td></td></tr><tr><td>faciendam fidem. Persona autem non qualiscumque</td><td></td></tr><tr><td>est testimoni pondus habet; ad fidem enim facien-</td><td>5</td></tr><tr><td>dam auctoritas quaeritur; sed auctoritatem aut</td><td></td></tr><tr><td>natura aut tempus affert. Naturae auctoritas in</td><td></td></tr><tr><td>virtute inest maxima; in tempore autem multa</td><td></td></tr><tr><td>sunt quae afferant auctoritatem: ingenium, opes,</td><td></td></tr><tr><td>aetas, fortuna, ars, usus, necessitas, concursio etiam</td><td>10</td></tr><tr><td>non numquam rerum fortuitarum. Nam et in-</td><td></td></tr><tr><td>geniosos et opulentos et aetatis spatio probatos</td><td></td></tr><tr><td>dignos quibus credatur putant; non recte fortasse,</td><td></td></tr><tr><td>sed vulgi opinio mutari vix potest ad eamque omnia</td><td></td></tr><tr><td>dirigunt et qui iudicant et qui existimant. Qui</td><td>15</td></tr><tr><td>enim rebus his quas dixi excellunt, ipsa virtute</td><td></td></tr><tr><td>videntur excellere. </td><td></td></tr><tr><td>  Sed reliquis quoque rebus quas modo enumeravi</td><td>74.1</td></tr><tr><td>quamquam in his nulla species virtutis est, tamen</td><td></td></tr><tr><td>interdum confirmatur fides, si aut ars quaedam</td><td></td></tr><tr><td>adhibetur—magna est enim vis ad persuadendum</td><td></td></tr><tr><td>scientiae—aut usus; plerumque enim creditur eis</td><td>5</td></tr><tr><td>qui experti sunt. Facit etiam necessitas fidem,</td><td></td></tr><tr><td>quae tum a corporibus tum ab animis nascitur. Nam </td><td></td></tr><tr><td>et verberibus, tormentis, igni fatigati quae dicunt</td><td></td></tr><tr><td>ea videtur veritas ipsa dicere, et quae perturbationi-</td><td></td></tr><tr><td>bus animi, dolore, cupiditate, iracundia, metu, qui</td><td>10</td></tr><tr><td>necessitatis vim habent, afferunt auctoritatem et</td><td></td></tr><tr><td>fidem. </td><td></td></tr><tr><td>  Cuius generis etiam illa sunt ex quibus verum non-</td><td>75.1</td></tr><tr><td>nunquam invenitur, pueritia, somnus, imprudentia,</td><td></td></tr><tr><td>vinolentia, insania. Nam et parvi saepe indicaverunt</td><td></td></tr><tr><td>aliquid, quo id pertineret ignari, et per somnum,</td><td></td></tr><tr><td>vinum, insaniam multa saepe patefacta sunt. Multi</td><td>5</td></tr><tr><td>etiam in res odiosas imprudenter inciderunt, ut</td><td></td></tr><tr><td>Staieno nuper accidit, qui ea locutus est bonis viris</td><td></td></tr><tr><td>subauscultantibus pariete interposito, quibus pate-</td><td></td></tr><tr><td>factis in iudiciumque prolatis ille rei capitalis iure</td><td></td></tr><tr><td>damnatus est. Huic simile quiddam de Lacedae-</td><td>10</td></tr><tr><td>monio Pausania accepimus. </td><td></td></tr>
        </table>