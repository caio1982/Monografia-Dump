<table>
          <script>targetHit=0;</script>
          <tr><td>  Non potest dici, quin commode fiat, cum contra-</td><td>4.39.13</td></tr><tr><td>riae sententiae relatione verba quoque convertantur.</td><td></td></tr><tr><td>Plura subiecimus exempla, ut, quoniam difficile est</td><td>15</td></tr><tr><td>hoc genus exornationis inventu, dilucidum esset, ut, </td><td></td></tr><tr><td>cum bene esset intellectum, facilius in dicendo inveni-</td><td></td></tr><tr><td>retur. </td><td></td></tr><tr><td>  Permissio est, cum ostendemus in dicendo nos</td><td></td></tr><tr><td>aliquam rem totam tradere et concedere alicuius vo-</td><td>20</td></tr><tr><td>luntati, sic:</td><td></td></tr><tr><td>      'Quoniam omnibus rebus ereptis solum mihi su-</td><td></td></tr><tr><td>    perest animus et corpus, haec ipsa, quae mihi de</td><td></td></tr><tr><td>    multis sola relicta sunt, vobis et vestrae condono</td><td></td></tr><tr><td>    potestati. Vos me vestro quo pacto vobis videbitur</td><td>25</td></tr><tr><td>    utamini atque abutamini licebit; inpunite in me quid-</td><td></td></tr><tr><td>    libet statuite; dicite, atque obtemperabo.' </td><td></td></tr><tr><td>  Hoc genus tametsi alias quoque nonnumquam trac-</td><td></td></tr><tr><td>tandum est, tamen ad misericordiam commovendam</td><td></td></tr><tr><td>vehementissime est adcommodatum. </td><td>30</td></tr><tr><td>  Dubitatio est, cum quaerere videatur orator,</td><td>40.1</td></tr><tr><td>utrum de duobus potius aut quid de pluribus potissi-</td><td></td></tr><tr><td>mum dicat, hoc modo:</td><td></td></tr><tr><td>      'Offuit eo tempore plurimum rei p. consulum sive</td><td></td></tr><tr><td>    stultitiam sive malitiam dicere oportet sive utrum-</td><td>5</td></tr><tr><td>    que.'</td><td></td></tr><tr><td>Item: 'Tu istu&lt;c&gt; ausus es dicere, homo omnium mor-</td><td></td></tr><tr><td>    talium—quonam te digno moribus tuis appellem</td><td></td></tr><tr><td>    nomine?' </td><td></td></tr><tr><td>  Expeditio est, cum rationibus conpluribus enu- </td><td>10</td></tr><tr><td>meratis quibus aliqua res &lt;c&gt;on&lt;fici&gt; potuerit, ceterae tol-</td><td></td></tr><tr><td>luntur, una relinquitur, quam nos intendimus, hoc</td><td></td></tr><tr><td>modo:</td><td></td></tr><tr><td>      'Necesse est, cum constet istum fundum nostrum</td><td></td></tr><tr><td>    fuisse, ostendas te aut vacuum possedisse, aut usu</td><td>15</td></tr><tr><td>    tuum fecisse, aut emisse, aut hereditati tibi venisse.</td><td></td></tr><tr><td>    Vacuum, cum ego adessem, possidere non potuisti;</td><td></td></tr><tr><td>    usu tuum etiam nunc fecisse non potes; emptio</td><td></td></tr><tr><td>    nulla profertur; hereditati tibi me vivo mea pecunia</td><td></td></tr><tr><td>    venire non potuit: relinquitur ergo, ut me vi de meo</td><td>20</td></tr><tr><td>    fundo deieceris.' </td><td></td></tr>
        </table>