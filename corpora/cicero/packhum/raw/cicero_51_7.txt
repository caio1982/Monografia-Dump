<table>
          <script>targetHit=0;</script>
          <tr><td>  Non sunt in senectute vires. ne postulantur quidem</td><td>34.10</td></tr><tr><td>vires a senectute. ergo et legibus et institutis vacat </td><td></td></tr><tr><td>aetas nostra muneribus iis quae non possunt sine viri-</td><td></td></tr><tr><td>bus sustineri. itaque non modo quod non possumus,</td><td></td></tr><tr><td>sed ne quantum possumus quidem cogimur. at multi</td><td>35.1</td></tr><tr><td>ita sunt inbecilli senes ut nullum officii aut omnino</td><td></td></tr><tr><td>vitae munus exsequi possint. at id quidem non pro-</td><td></td></tr><tr><td>prium senectutis vitium est, sed commune valetudinis.</td><td></td></tr><tr><td>quam fuit inbecillus P. Africani filius is qui te adop-</td><td>5</td></tr><tr><td>tavit, quam tenui aut nulla potius valetudine! quod</td><td></td></tr><tr><td>ni ita fuisset, alterum illud extitisset lumen civitatis;</td><td></td></tr><tr><td>ad paternam enim magnitudinem animi doctrina ube-</td><td></td></tr><tr><td>rior accesserat. quid mirum igitur in senibus, si in-</td><td></td></tr><tr><td>firmi sint aliquando, cum id ne adulescentes quidem</td><td>10</td></tr><tr><td>effugere possint? resistendum Laeli et Scipio senectuti</td><td></td></tr><tr><td>est eiusque vitia diligentia compensanda sunt; pugnan-</td><td></td></tr><tr><td>dum tamquam contra morbum sic contra senectutem,</td><td></td></tr><tr><td>habenda ratio valetudinis, utendum exercitationibus</td><td>36.1</td></tr><tr><td>modicis, tantum cibi et potionis adhibendum ut refi-</td><td></td></tr><tr><td>ciantur vires, non opprimantur. nec vero corpori solum</td><td></td></tr><tr><td>subveniendum est, sed menti atque animo multo magis;</td><td></td></tr><tr><td>nam haec quoque, nisi tamquam lumini oleum instilles,</td><td>5</td></tr><tr><td>extinguuntur senectute. et corpora quidem exercita-</td><td></td></tr><tr><td>tionum defatigatione ingravescunt, animi autem se</td><td></td></tr><tr><td>exercendo levantur. nam quos ait Caecilius 'comicos</td><td></td></tr><tr><td>stultos senes', hos significat credulos obliviosos dis-</td><td></td></tr><tr><td>solutos, quae vitia sunt non senectutis, sed inertis igna- </td><td>10</td></tr><tr><td>vae somniculosae senectutis. ut petulantia, ut lubido</td><td></td></tr><tr><td>magis est adulescentium quam senum nec tamen om-</td><td></td></tr><tr><td>nium adulescentium, sed non proborum, sic ista senilis</td><td></td></tr><tr><td>stultitia quae deliratio appellari solet, senum levium</td><td></td></tr><tr><td>est, non omnium. quattuor robustos filios, quinque fi-</td><td>37.1</td></tr><tr><td>lias, tantam domum, tantas clientelas Appius regebat</td><td></td></tr><tr><td>et caecus et senex; intentum enim animum tamquam</td><td></td></tr><tr><td>arcum habebat nec languescens succumbebat senectuti;</td><td></td></tr><tr><td>tenebat non modo auctoritatem, sed etiam imperium in</td><td>5</td></tr><tr><td>suos, metuebant servi, verebantur liberi, carum omnes</td><td></td></tr><tr><td>habebant; vigebat in illa domo mos patrius disciplina.</td><td></td></tr><tr><td>ita enim senectus honesta est, si se ipsa defendit, si ius</td><td>38.1</td></tr><tr><td>suum retinet, si nemini emancipata est, si usque ad</td><td></td></tr><tr><td>ultimum spiritum dominatur in suos. ut enim adu-</td><td></td></tr><tr><td>lescentem in quo est senile aliquid, sic senem in quo</td><td></td></tr><tr><td>est aliquid adulescentis, probo; quod qui sequitur cor-</td><td>5</td></tr><tr><td>pore senex esse poterit, animo numquam erit. Septi-</td><td></td></tr><tr><td>mus mihi liber Originum est in manibus, omnia anti-</td><td></td></tr><tr><td>quitatis monumenta colligo, causarum inlustrium quas-</td><td></td></tr><tr><td>cumque defendi, nunc cum maxime conficio orationes,</td><td></td></tr><tr><td>ius augurium pontificium civile tracto, multum etiam</td><td>10</td></tr><tr><td>Graecis litteris utor Pythagoreorumque more exercen- </td><td></td></tr><tr><td>dae memoriae gratia quid quoque die dixerim audierim</td><td></td></tr><tr><td>egerim, commemoro vesperi. haec sunt exercitationes</td><td></td></tr><tr><td>ingenii, haec curricula mentis, in his desudans atque</td><td></td></tr><tr><td>elaborans corporis vires non magno opere desidero.</td><td>15</td></tr><tr><td>adsum amicis, venio in senatum frequens ultroque ad-</td><td></td></tr><tr><td>fero res multum et diu cogitatas easque tueor animi,</td><td></td></tr><tr><td>non corporis viribus. quae si exequi nequirem, tamen</td><td></td></tr><tr><td>me lectulus meus oblectaret ea ipsa cogitantem quae</td><td></td></tr><tr><td>iam agere non possem; sed ut possim, facit acta vita.</td><td>20</td></tr><tr><td>semper enim in his studiis laboribusque viventi non</td><td></td></tr><tr><td>intellegitur quando obrepat senectus. ita sensim sine</td><td></td></tr><tr><td>sensu aetas senescit nec subito frangitur, sed diutur-</td><td></td></tr><tr><td>nitate extinguitur. </td><td></td></tr>
        </table>