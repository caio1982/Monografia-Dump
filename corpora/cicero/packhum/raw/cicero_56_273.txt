<table>
          <script>targetHit=0;</script>
          <tr class="title first  date"><td>ex<span class="snum">.</span> Ian<span class="snum">.</span> <span class="snum">43</span></td><td></td></tr><tr class="title last  "><td>&lt;CICERO CORNIFICIO S.&gt;</td><td></td></tr><tr><td>Ego nullum locum praetermitto (nec enim debeo) non modo</td><td>12.24.1.1</td></tr><tr><td>laudandi tui sed ne ornandi quidem; sed mea studia erga te</td><td></td></tr><tr><td>et officia malo tibi ex tuorum litteris quam ex meis esse nota.</td><td></td></tr><tr><td>te tamen hortor ut omni cura in rem publicam incumbas.</td><td></td></tr><tr><td>hoc est animi, hoc est ingeni tui, hoc eius spei quam habere</td><td>5</td></tr><tr><td>debes amplificandae dignitatis tuae. </td><td></td></tr><tr><td>  Sed hac de re alias ad te pluribus. cum enim haec</td><td>2.1</td></tr><tr><td>scribebam in exspectatione erant omnia. nondum legati</td><td></td></tr><tr><td>redierant quos senatus non ad pacem deprecandam sed ad</td><td></td></tr><tr><td>denuntiandum bellum miserat nisi legatorum nuntio</td><td></td></tr><tr><td>paruisset. ego tamen, ut primum occasio data est meo</td><td>5</td></tr><tr><td>pristino more rem publicam defen&lt;den&gt;di, me principem</td><td></td></tr><tr><td>senatui populoque Romano professus sum, nec, postea quam </td><td></td></tr><tr><td>suscepi causam libertatis, minimum tempus amisi tuendae</td><td></td></tr><tr><td>salutis libertatisque communis. sed haec quoque te ex aliis</td><td></td></tr><tr><td>malo.</td><td>10</td></tr>
        </table>