<table>
          <script>targetHit=0;</script>
          <tr><td>  Decrevit eodem tempore senatus ut iis qui ex tota Italia</td><td>129.19</td></tr><tr><td>salutis meae causa convenerant agerentur gratiae, atque ut</td><td>20</td></tr><tr><td>idem ad res redeuntes ut venirent rogarentur. Haec erat</td><td>130.1</td></tr><tr><td>studiorum in mea salute contentio ut ii qui a senatu de me</td><td></td></tr><tr><td>rogabantur eidem senatui pro me supplicarent. Atque ita</td><td></td></tr><tr><td>in his rebus unus est solus inventus qui ab hac tam impensa</td><td></td></tr><tr><td>voluntate bonorum palam dissideret, ut etiam Q. Metellus</td><td>5</td></tr><tr><td>consul, qui mihi vel maxime ex magnis contentionibus rei</td><td></td></tr><tr><td>publicae fuisset inimicus, de mea salute rettulerit: qui ex-</td><td></td></tr><tr><td>citatus cum summa auctoritate P. Servili &lt;tum incredibili&gt;</td><td></td></tr><tr><td>quadam gravitate dicendi, cum ille omnis prope ab inferis</td><td></td></tr><tr><td>evocasset Metellos et ad illius generis, quod sibi cum eo </td><td>10</td></tr><tr><td>commune esset, dignitatem propinqui sui mentem a Clodia-</td><td></td></tr><tr><td>nis latrociniis reflexisset, cumque eum ad domestici exempli</td><td></td></tr><tr><td>memoriam et ad Numidici illius Metelli casum vel gloriosum</td><td></td></tr><tr><td>vel gravem convertisset, conlacrimavit vir egregius ac vere</td><td></td></tr><tr><td>Metellus totumque se P. Servilio dicenti etiam tum tradidit,</td><td>15</td></tr><tr><td>nec illam divinam gravitatem plenam antiquitatis diutius</td><td></td></tr><tr><td>homo eiusdem sanguinis potuit sustinere et mecum absens</td><td></td></tr><tr><td>beneficio suo rediit in gratiam. Quod certe, si est aliqui</td><td>131.1</td></tr><tr><td>sensus in morte praeclarorum virorum, cum omnibus</td><td></td></tr><tr><td>Metellis tum vero uni viro fortissimo et praestantissimo civi</td><td></td></tr><tr><td>gratissimum, fratri suo, fecit, socio laborum, periculorum,</td><td></td></tr><tr><td>consiliorum meorum. </td><td>5</td></tr><tr><td>  Reditus vero meus qui fuerit quis ignorat? quem ad</td><td></td></tr><tr><td>modum mihi advenienti tamquam totius Italiae atque ipsius</td><td></td></tr><tr><td>patriae dextram porrexerint Brundisini, cum ipsis Nonis</td><td></td></tr><tr><td>Sextilibus idem dies adventus mei fuisset reditusque natalis,</td><td></td></tr><tr><td>idem carissimae filiae, quam ex gravissimo tum primum de-</td><td>10</td></tr><tr><td>siderio luctuque conspexi, idem etiam ipsius coloniae Brun-</td><td></td></tr><tr><td>disinae, idem Salutis, cumque me domus eadem optimorum</td><td></td></tr><tr><td>et doctissimorum virorum, &lt;M.&gt; Laeni Flacci et patris et fra-</td><td></td></tr><tr><td>tris eius, laetissima accepisset, quae proximo anno maerens</td><td></td></tr><tr><td>receperat et suo praesidio periculoque defenderat. Cunctae</td><td>15</td></tr><tr><td>itinere toto urbes Italiae festos dies agere adventus mei vide-</td><td></td></tr><tr><td>bantur, viae multitudine legatorum undique missorum</td><td></td></tr><tr><td>celebrabantur, ad urbem accessus incredibili hominum </td><td></td></tr><tr><td>multitudine et gratulatione florebat, iter a porta, in Capito-</td><td></td></tr><tr><td>lium adscensus, domum reditus erat eius modi ut summa in</td><td>20</td></tr><tr><td>laetitia illud dolerem, civitatem tam gratam tam miseram</td><td></td></tr><tr><td>atque oppressam fuisse. </td><td></td></tr>
        </table>