<table>
          <script>targetHit=0;</script>
          <tr><td>  Ac primum illud a te, homine vesano ac furioso, requiro,</td><td>3.8</td></tr><tr><td>quae te tanta poena tuorum scelerum flagitiorumque vexet ut</td><td></td></tr><tr><td>hos talis viros,—qui non solum consiliis suis sed etiam specie</td><td>10</td></tr><tr><td>ipsa dignitatem rei publicae sustinent,—quod ego in sententia</td><td></td></tr><tr><td>dicenda salutem civium cum honore Cn. Pompei coniun-</td><td></td></tr><tr><td>xerim mihi esse iratos, et aliud de summa religione hoc tem-</td><td></td></tr><tr><td>pore sensuros ac me absente senserint arbitrere? 'Fuisti,'</td><td>4.1</td></tr><tr><td>inquit, 'tum apud pontifices superior, sed iam, quoniam te</td><td></td></tr><tr><td>ad populum contulisti, sis inferior necesse est.' Itane vero?</td><td></td></tr><tr><td>quod in imperita multitudine est vitiosissimum, varietas et</td><td></td></tr><tr><td>inconstantia et crebra tamquam tempestatum sic sententia-</td><td>5</td></tr><tr><td>rum commutatio, hoc tu ad hos transferas, quos ab incon-</td><td></td></tr><tr><td>stantia gravitas, a libidinosa sententia certum et definitum</td><td></td></tr><tr><td>ius religionum, vetustas exemplorum, auctoritas litterarum</td><td></td></tr><tr><td>monumentorumque deterret? 'Tune es ille,' inquit, 'quo</td><td></td></tr><tr><td>senatus carere non potuit, quem boni luxerunt, quem res</td><td>10</td></tr><tr><td>publica desideravit, quo restituto senatus auctoritatem resti-</td><td></td></tr><tr><td>tutam putabamus quam primum adveniens prodidisti?'</td><td></td></tr><tr><td>Nondum de mea sententia dico: impudentiae primum re- </td><td></td></tr><tr><td>spondebo tuae. Hunc igitur, funesta rei publicae pestis,</td><td>5.1</td></tr><tr><td>hunc tu civem ferro et armis et exercitus terrore et con-</td><td></td></tr><tr><td>sulum scelere et audacissimorum hominum minis, servorum</td><td></td></tr><tr><td>dilectu, obsessione templorum, occupatione fori, oppressione</td><td></td></tr><tr><td>curiae domo et patria, ne cum improbis boni ferro dimica-</td><td>5</td></tr><tr><td>rent, cedere coegisti, quem a senatu, quem a bonis omnibus,</td><td></td></tr><tr><td>quem a cuncta Italia desideratum, arcessitum, revocatum</td><td></td></tr><tr><td>conservandae rei publicae causa confiteris? 'At enim in</td><td></td></tr><tr><td>senatum venire in Capitolium turbulento illo die non de-</td><td></td></tr><tr><td>buisti.' Ego vero neque veni et domo me tenui quam diu</td><td>6.1</td></tr><tr><td>turbulentum tempus fuit, cum servos tuos, a te iam pridem</td><td></td></tr><tr><td>ad bonorum caedem paratos, cum illa tua consceleratorum</td><td></td></tr><tr><td>ac perditorum manu armatos in Capitolium tecum venisse</td><td></td></tr><tr><td>constabat; quod cum mihi nuntiaretur, scito me domi man-</td><td>5</td></tr><tr><td>sisse et tibi et gladiatoribus tuis instaurandae caedis potesta-</td><td></td></tr><tr><td>tem non fecisse. Postea quam mihi nuntiatum est populum</td><td></td></tr><tr><td>Romanum in Capitolium propter metum atque inopiam rei</td><td></td></tr><tr><td>frumentariae convenisse, ministros autem scelerum tuorum</td><td></td></tr><tr><td>perterritos partim amissis gladiis, partim ereptis diffugisse,</td><td>10</td></tr><tr><td>veni non solum sine ullis copiis ac manu, verum etiam cum</td><td></td></tr><tr><td>paucis amicis. An ego, cum P. Lentulus consul optime de</td><td>7.1</td></tr><tr><td>me ac de re publica meritus, cum Q. Metellus, qui cum</td><td></td></tr><tr><td>meus inimicus esset, frater tuus, et dissensioni nostrae et</td><td></td></tr><tr><td>precibus tuis salutem ac dignitatem meam praetulisset, me</td><td></td></tr><tr><td>arcesserent in senatum, cum tanta multitudo civium tam</td><td>5</td></tr><tr><td>recenti officio suo me ad referendam gratiam nominatim</td><td></td></tr><tr><td>vocaret, non venirem, cum praesertim te iam illinc cum tua</td><td></td></tr><tr><td>fugitivorum manu discessisse constaret? Hic tu me etiam,</td><td></td></tr><tr><td>custodem defensoremque Capitoli templorumque omnium,</td><td></td></tr><tr><td>'hostem Capitolinum' appellare ausus es, quod, cum in Capi-</td><td>10</td></tr><tr><td>tolio senatum duo consules haberent, eo venerim? Vtrum </td><td></td></tr><tr><td>est tempus aliquod quo in senatum venisse turpe sit, an ea</td><td></td></tr><tr><td>res erat illa de qua agebatur ut rem ipsam repudiare et eos</td><td></td></tr><tr><td>qui agebant condemnare deberem? Primum dico senatoris</td><td>8.1</td></tr><tr><td>esse boni semper in senatum venire, nec cum his sentio qui</td><td></td></tr><tr><td>statuunt minus bonis temporibus in senatum ipsum non</td><td></td></tr><tr><td>venire, non intellegentes hanc suam nimiam perseverantiam</td><td></td></tr><tr><td>vehementer iis quorum animum offendere voluerint et gra-</td><td>5</td></tr><tr><td>tam et iucundam fuisse. At enim non nulli propter timorem,</td><td></td></tr><tr><td>quod se in senatu tuto non esse arbitrabantur, discesserunt.</td><td></td></tr><tr><td>Non reprehendo, nec quaero fueritne aliquid pertimescen-</td><td></td></tr><tr><td>dum: puto suo quemque arbitratu timere oportere. Cur</td><td></td></tr><tr><td>ego non timuerim quaeris? quia te illinc abisse constabat.</td><td>10</td></tr><tr><td>Cur, cum viri boni non nulli putarint tuto se in senatu esse</td><td></td></tr><tr><td>non posse, ego non idem senserim? Cur, cum ego me</td><td></td></tr><tr><td>existimassem tuto omnino in civitate esse non posse, illi</td><td></td></tr><tr><td>remanserunt? An aliis licet, et recte licet, in meo metu</td><td></td></tr><tr><td>sibi nihil timere: mihi uni necesse erit et meam et aliorum</td><td>15</td></tr><tr><td>vicem pertimescere? </td><td></td></tr>
        </table>