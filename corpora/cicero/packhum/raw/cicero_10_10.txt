<table>
          <script>targetHit=0;</script>
          <tr><td>  Satis esse arbitror demonstratum, iudices, eis criminibus</td><td>49.1</td></tr><tr><td>accusatum esse Oppianicum uti honeste absolvi nullo modo</td><td></td></tr><tr><td>potuerit. Cognoscite nunc ita reum citatum esse illum ut</td><td></td></tr><tr><td>re semel atque iterum praeiudicata condemnatus in iudi-</td><td></td></tr><tr><td>cium venerit. Nam Cluentius, iudices, primum nomen</td><td>5</td></tr><tr><td>eius detulit cuius in manibus venenum deprenderat. Is</td><td></td></tr><tr><td>erat libertus Fabriciorum, Scamander. Integrum consilium,</td><td></td></tr><tr><td>iudici corrupti nulla suspicio; simplex in iudicium causa,</td><td></td></tr><tr><td>certa res, unum crimen adlatum est. Hic tum C. Fabricius,</td><td></td></tr><tr><td>is de quo ante dixi, qui liberto damnato sibi illud impen-</td><td>10</td></tr><tr><td>dere periculum videret, quod mihi cum Aletrinatibus vicini-</td><td></td></tr><tr><td>tatem et cum plerisque eorum magnum usum esse sciebat,</td><td></td></tr><tr><td>frequentis eos ad me domum adduxit. Qui quamquam de</td><td></td></tr><tr><td>homine sic ut necesse erat existimabant, tamen quod erat</td><td></td></tr><tr><td>ex eodem municipio, suae dignitatis esse arbitrabantur eum</td><td>15</td></tr><tr><td>quibus rebus possent defendere, idque a me ut facerem et</td><td></td></tr><tr><td>ut causam Scamandri susciperem petebant, in qua causa</td><td></td></tr><tr><td>patroni omne periculum continebatur. Ego, qui neque</td><td>50.1</td></tr><tr><td>illis talibus viris ac tam amantibus mei rem possem ullam</td><td></td></tr><tr><td>negare neque illud crimen tantum ac tam manifestum esse </td><td></td></tr><tr><td>arbitrarer, sicut ne illi ipsi quidem qui mihi tum illam</td><td></td></tr><tr><td>causam commendabant arbitrabantur, pollicitus eis sum me</td><td>5</td></tr><tr><td>omnia quae vellent esse facturum. </td><td></td></tr><tr><td>  Res agi coepta est; citatus est Scamander reus. Accu-</td><td></td></tr><tr><td>sabat P. Cannutius, homo in primis ingeniosus et in dicendo</td><td></td></tr><tr><td>exercitatus; accusabat autem ille quidem Scamandrum</td><td></td></tr><tr><td>verbis tribus, venenum esse deprensum. Omnia tela to-</td><td>10</td></tr><tr><td>tius accusationis in Oppianicum coniciebantur, aperiebatur</td><td></td></tr><tr><td>causa insidiarum, Fabriciorum familiaritas commemoraba-</td><td></td></tr><tr><td>tur, hominis vita et audacia proferebatur, denique omnis</td><td></td></tr><tr><td>accusatio varie graviterque tractata ad extremum manifesta</td><td></td></tr><tr><td>veneni deprehensione conclusa est. Hic ego tum ad respon-</td><td>15</td></tr><tr><td>dendum surrexi qua cura, di immortales! qua sollicitudine</td><td>51.1</td></tr><tr><td>animi, quo timore! Semper equidem magno cum metu</td><td></td></tr><tr><td>incipio dicere; quotienscumque dico, totiens mihi videor</td><td></td></tr><tr><td>in iudicium venire non ingeni solum sed etiam virtutis</td><td></td></tr><tr><td>atque offici, ne aut id profiteri videar quod non possim,</td><td>5</td></tr><tr><td>quod est impudentiae, aut non id efficere quod possim,</td><td></td></tr><tr><td>quod est aut perfidiae aut neglegentiae. Tum vero ita sum</td><td></td></tr><tr><td>perturbatus ut omnia timerem, si nihil dixissem ne infan-</td><td></td></tr><tr><td>tissimus, si multa in eius modi causa dixissem ne impu-</td><td></td></tr><tr><td>dentissimus existimarer. Conlegi me aliquando et ita con-</td><td>10</td></tr><tr><td>stitui, fortiter esse agendum; illi aetati qua tum eram solere</td><td></td></tr><tr><td>laudi dari, etiam si in minus firmis causis hominum periculis</td><td></td></tr><tr><td>non defuissem. Itaque feci; sic pugnavi, sic omni ratione</td><td></td></tr><tr><td>contendi, sic ad omnia confugi, quantum ego adsequi potui,</td><td></td></tr><tr><td>remedia ac perfugia causarum ut hoc quod timide dicam</td><td>15</td></tr><tr><td>consecutus sim, ne quis illi causae patronum defuisse arbi-</td><td></td></tr><tr><td>traretur. Sed ut quidquid ego apprehenderam, statim accu- </td><td>52.1</td></tr><tr><td>sator extorquebat e manibus. Si quaesiveram quae inimi-</td><td></td></tr><tr><td>citiae Scamandro cum Habito, fatebatur nullas fuisse, sed</td><td></td></tr><tr><td>Oppianicum cuius ille minister fuisset huic inimicissimum</td><td></td></tr><tr><td>fuisse atque esse dicebat. Sin autem illud egeram, nullum</td><td>5</td></tr><tr><td>ad Scamandrum morte Habiti venturum emolumentum</td><td></td></tr><tr><td>fuisse, concedebat, sed ad uxorem Oppianici, hominis in</td><td></td></tr><tr><td>uxoribus necandis exercitati, omnia bona Habiti ventura</td><td></td></tr><tr><td>fuisse dicebat. Cum illa defensione usus essem quae in</td><td></td></tr><tr><td>libertinorum causis honestissima semper existimata est,</td><td>10</td></tr><tr><td>Scamandrum patrono esse probatum, fatebatur, sed quaere-</td><td></td></tr><tr><td>bat cui probatus esset ipse patronus. Cum ego pluribus</td><td>53.1</td></tr><tr><td>verbis in eo commoratus essem, Scamandro insidias factas</td><td></td></tr><tr><td>esse per Diogenem constitutumque inter eos alia de re</td><td></td></tr><tr><td>fuisse ut medicamentum, non venenum Diogenes adferret;</td><td></td></tr><tr><td>hoc cuivis usu venire posse: quaerebat cur in eius modi</td><td>5</td></tr><tr><td>locum tam abditum, cur solus, cur cum obsignata pecunia</td><td></td></tr><tr><td>venisset. Denique hoc loco causa testibus honestissimis</td><td></td></tr><tr><td>hominibus premebatur. M. Baebius de suo consilio Dio-</td><td></td></tr><tr><td>genem emptum, se praesente Scamandrum cum veneno</td><td></td></tr><tr><td>pecuniaque deprehensum esse dicebat. P. Quintilius Varus,</td><td>10</td></tr><tr><td>homo summa religione et summa auctoritate praeditus, de</td><td></td></tr><tr><td>insidiis quae fierent Habito et de sollicitatione Diogenis re-</td><td></td></tr><tr><td>centi re secum Cleophantum locutum esse dicebat. Atque</td><td>54.1</td></tr><tr><td>in illo iudicio cum Scamandrum nos defendere videremur,</td><td></td></tr><tr><td>verbo ille reus erat, re quidem vera et periculo tota accusa-</td><td></td></tr><tr><td>tione Oppianicus. Neque id obscure ferebat nec dissimu-</td><td></td></tr><tr><td>lare ullo modo poterat; aderat frequens, advocabat, omni</td><td>5</td></tr><tr><td>studio gratiaque pugnabat; postremo—id quod maximo malo </td><td></td></tr><tr><td>illi causae fuit—hoc ipso in loco, quasi reus ipse esset, sede-</td><td></td></tr><tr><td>bat. Oculi omnium iudicum non in Scamandrum sed in</td><td></td></tr><tr><td>Oppianicum coniciebantur; timor eius, perturbatio, suspen-</td><td></td></tr><tr><td>sus incertusque voltus, crebra coloris mutatio, quae erant</td><td>10</td></tr><tr><td>antea suspiciosa, haec aperta et manifesta faciebant. Cum</td><td>55.1</td></tr><tr><td>in consilium iri oporteret, quaesivit ab reo C. Iunius quae-</td><td></td></tr><tr><td>sitor ex lege illa Cornelia quae tum erat clam an palam de</td><td></td></tr><tr><td>se sententiam ferri vellet. De Oppianici sententia respon-</td><td></td></tr><tr><td>sum est, quod is Habiti familiarem Iunium esse dicebat,</td><td>5</td></tr><tr><td>clam velle ferri. Itum est in consilium. Omnibus senten-</td><td></td></tr><tr><td>tiis praeter unam quam suam Staienus esse dicebat Sca-</td><td></td></tr><tr><td>mander prima actione condemnatus est. Quis tum erat</td><td></td></tr><tr><td>omnium qui Scamandro condemnato non iudicium de</td><td></td></tr><tr><td>Oppianico factum esse arbitraretur? quid est illa damna-</td><td>10</td></tr><tr><td>tione iudicatum, nisi venenum id quod Habito daretur esse</td><td></td></tr><tr><td>quaesitum? Quae porro tenuissima suspicio conlata in</td><td></td></tr><tr><td>Scamandrum est aut conferri potuit ut is sua sponte necare</td><td></td></tr><tr><td>voluisse Habitum putaretur? </td><td></td></tr>
        </table>