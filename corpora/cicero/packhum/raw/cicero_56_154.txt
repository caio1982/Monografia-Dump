<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">47</span> aut in<span class="snum">.</span> <span class="snum">46</span></td><td></td></tr><tr class="title last  "><td>CICERO M. VARRONI S.</td><td></td></tr><tr><td>Ex iis litteris quas Atticus a te missas mihi legit quid ageres</td><td>9.1.1.1</td></tr><tr><td>et ubi esses cognovi; quando autem te visuri essemus, nihil</td><td></td></tr><tr><td>sane ex isdem litteris potui suspicari. in spem tamen venio</td><td></td></tr><tr><td>appropinquare tuum adventum. qui mihi utinam solacio</td><td></td></tr><tr><td>sit! etsi tot tantisque rebus urgemur ut nullam adlevationem</td><td>5</td></tr><tr><td>quisquam non stultissimus sperare debeat. sed tamen aut tu </td><td></td></tr><tr><td>potes me aut ego te fortasse aliqua re iuvare. scito enim me,</td><td>2.1</td></tr><tr><td>postea quam in urbem venerim, redisse cum veteribus amicis,</td><td></td></tr><tr><td>id est cum libris nostris, in gratiam. etsi non idcirco eorum</td><td></td></tr><tr><td>usum dimiseram quod iis suscenserem sed quod eorum me</td><td></td></tr><tr><td>subpudebat; videbar enim mihi, cum me in res turbulentis-</td><td>5</td></tr><tr><td>simas infidelissimis sociis demi&lt;si&gt;ssem, praeceptis illorum non</td><td></td></tr><tr><td>satis paruisse. ignoscunt mihi, revocant in consuetudinem</td><td></td></tr><tr><td>pristinam teque, quod in ea permanseris, sapientiorem quam</td><td></td></tr><tr><td>me dicunt fuisse. quam ob rem, quoniam placatis iis utor,</td><td></td></tr><tr><td>videor sperare debere, si te viderim, et ea quae premant</td><td>10</td></tr><tr><td>et ea quae impendeant me facile laturum. </td><td></td></tr><tr><td>  Quam ob rem, sive in Tusculano sive in Cumano, &lt;sive ad</td><td></td></tr><tr><td>me sive&gt; ad te placebit, sive, quod minime velim, Romae,</td><td></td></tr><tr><td>dum modo simul simus, perficiam profecto ut id utrique</td><td></td></tr><tr><td>nostrum commodissimum esse videatur.</td><td>15</td></tr>
        </table>