<table>
          <script>targetHit=0;</script>
          <tr><td>  Libidinem vero laudare cuius est libidinis? Themi-</td><td>4.55.11</td></tr><tr><td>stoclem mihi et Demosthenen profertis, additis Py-</td><td></td></tr><tr><td>thagoran Democritum Platonem. quid? vos studia</td><td></td></tr><tr><td>libidinem vocatis? quae vel optimarum rerum, ut ea </td><td></td></tr><tr><td>sunt quae profertis, sedata tamen et tranquilla esse</td><td>15</td></tr><tr><td>debent. Iam aegritudinem laudare, unam rem maxime</td><td></td></tr><tr><td>detestabilem, quorum est tandem philosophorum? at</td><td></td></tr><tr><td>commode dixit Afranius: 'dum modo doleat aliquid,</td><td></td></tr><tr><td>doleat quidlibet.' dixit enim de adulescente perdito</td><td></td></tr><tr><td>ac dissoluto, nos autem de constanti viro ac sapienti</td><td>20</td></tr><tr><td>quaerimus. et quidem ipsam illam iram centurio ha-</td><td></td></tr><tr><td>beat aut signifer vel ceteri, de quibus dici non necesse</td><td></td></tr><tr><td>est, ne rhetorum aperiamus mysteria. utile est enim</td><td></td></tr><tr><td>uti motu animi, qui uti ratione non potest. nos autem,</td><td></td></tr><tr><td>ut testificor saepe, de sapiente quaerimus. At etiam</td><td>56.1</td></tr><tr><td>aemulari utile est, obtrectare, misereri. cur misereare</td><td></td></tr><tr><td>potius quam feras opem, si id facere possis? an sine</td><td></td></tr><tr><td>misericordia liberales esse non possumus? non enim</td><td></td></tr><tr><td>suscipere ipsi aegritudines propter alios debemus, sed</td><td>5</td></tr><tr><td>alios, si possumus, levare aegritudine. obtrectare vero</td><td></td></tr><tr><td>alteri aut illa vitiosa aemulatione, quae rivalitati si-</td><td></td></tr><tr><td>milis est, aemulari quid habet utilitatis, cum sit aemu-</td><td></td></tr><tr><td>lantis angi alieno bono quod ipse non habeat, obtrec-</td><td></td></tr><tr><td>tantis autem angi alieno bono, quod id etiam alius</td><td>10</td></tr><tr><td>habeat? qui id adprobari possit, aegritudinem susci-</td><td></td></tr><tr><td>pere pro experientia, si quid habere velis? nam solum</td><td></td></tr><tr><td>habere velle summa dementia est. </td><td></td></tr><tr><td>  Mediocritates autem malorum quis laudare recte</td><td>57.1</td></tr><tr><td>possit? quis enim potest, in quo libido cupiditasve sit,</td><td></td></tr><tr><td>non libidinosus et cupidus esse? in quo ira, non ira-</td><td></td></tr><tr><td>cundus? in quo angor, non anxius? in quo timor, non</td><td></td></tr><tr><td>timidus? libidinosum igitur et iracundum et anxium</td><td>5</td></tr><tr><td>et timidum censemus esse sapientem? de cuius ex-</td><td></td></tr><tr><td>cellentia multa quidem dici quamvis fuse lateque pos- </td><td></td></tr><tr><td>sunt, sed brevissime illo modo, sapientiam esse rerum</td><td></td></tr><tr><td>divinarum et humanarum scientiam cognitionemque,</td><td></td></tr><tr><td>quae cuiusque rei causa sit; ex quo efficitur, ut di-</td><td>10</td></tr><tr><td>vina imitetur, humana omnia inferiora virtute ducat.</td><td></td></tr><tr><td>in hanc tu igitur tamquam in mare, quod est ventis</td><td></td></tr><tr><td>subiectum, perturbationem cadere tibi dixisti videri?</td><td></td></tr><tr><td>quid est quod tantam gravitatem constantiamque per-</td><td></td></tr><tr><td>turbet? an inprovisum aliquid aut repentinum? quid</td><td>15</td></tr><tr><td>potest accidere tale ei, cui nihil, quod homini evenire</td><td></td></tr><tr><td>possit&lt;, non praemeditatum sit&gt;? nam quod aiunt ni-</td><td></td></tr><tr><td>mia resecari oportere, naturalia relinqui, quid tandem</td><td></td></tr><tr><td>potest esse naturale, quod idem nimium esse possit?</td><td></td></tr><tr><td>sunt enim omnia ista ex errorum orta radicibus, quae</td><td>20</td></tr><tr><td>evellenda et extrahenda penitus, non circumcidenda</td><td></td></tr><tr><td>nec amputanda sunt. </td><td></td></tr>
        </table>