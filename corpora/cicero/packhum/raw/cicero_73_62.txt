<table>
          <script>targetHit=0;</script>
          <tr><td>  Nam si erit sermo cum dignitate, stantis in</td><td>3.26.9</td></tr><tr><td>vestigio levi dexterae motu loqui oportebit, hilaritate,</td><td>10</td></tr><tr><td>tristitia, mediocritate vultus ad sermonis sententias</td><td></td></tr><tr><td>adcommodata. </td><td></td></tr><tr><td>  Sin erit in demonstratione sermo, paulolum</td><td></td></tr><tr><td>corpus a cervicibus demittemus: nam est hoc datum,</td><td></td></tr><tr><td>ut quam proxime tum vultum admoveamus ad audi-</td><td>15</td></tr><tr><td>tores, si quam rem docere eos et vehementer instigare</td><td></td></tr><tr><td>velimus. </td><td></td></tr><tr><td>  Sin erit in narratione sermo, idem motus poterit</td><td></td></tr><tr><td>idoneus esse, qui paulo ante demonstrabatur in</td><td></td></tr><tr><td>dignitate. </td><td>20</td></tr><tr><td>  Sin in iocatione, vultu quandam debebimus hi-</td><td></td></tr><tr><td>laritatem significare sine commutatione gestus. </td><td></td></tr><tr><td>  Sin contendemus per continuationem, bra-</td><td>27.1</td></tr><tr><td>chio celeri, mobili vultu, acri aspectu utemur.  </td><td></td></tr><tr><td>  Sin contentio fiet per distributionem, porrec-</td><td></td></tr><tr><td>tione p&lt;er&gt;celeri brachii, inambulatione, pedis dexteri</td><td></td></tr><tr><td>rara subplusione, acri et defixo aspectu uti oportet. </td><td>5</td></tr><tr><td>  Sin utemur amplificatione per cohortatio-</td><td></td></tr><tr><td>nem, paulo tardiore et consideratiore gestu conveniet</td><td></td></tr><tr><td>uti, simili&lt;b&gt;us ceteris rebus atque in contentione per</td><td></td></tr><tr><td>continuationem. </td><td></td></tr><tr><td>  Sin utemur amplificatione per conquestionem,</td><td>10</td></tr><tr><td>feminis plangore et capitis ictu, nonnumquam sedato</td><td></td></tr><tr><td>et constanti gestu, maesto et conturbato vultu uti</td><td></td></tr><tr><td>oportebit. </td><td></td></tr><tr><td>  Non sum nescius, quantum susceperim negotii, qui</td><td></td></tr><tr><td>motus corporis exprimere verbis et imitari scriptura</td><td>15</td></tr><tr><td>conatus sim voces. Verum nec hoc confisus sum posse</td><td></td></tr><tr><td>fieri, ut de his rebus satis commode scribi posset,</td><td></td></tr><tr><td>nec, si id fieri non posset, hoc, quod feci, fore inutile</td><td></td></tr><tr><td>putabam, propterea quod hic admonere voluimus, quid</td><td></td></tr><tr><td>oporteret: reliqua trademus exercitationi. Hoc ta-</td><td>20</td></tr><tr><td>men scire oportet, pronuntiationem bonam id per-</td><td></td></tr><tr><td>ficere, ut res ex animo agi videatur. Nunc ad thesau-</td><td>28.1</td></tr><tr><td>rum inventorum atque ad omnium partium rhetoricae</td><td></td></tr><tr><td>custodem, memoriam, transeamus. </td><td></td></tr>
        </table>