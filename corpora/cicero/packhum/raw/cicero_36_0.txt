<table>
          <script>targetHit=0;</script>
          <tr class="title first  "><td>RHETORICI LIBRI DUO</td><td></td></tr><tr class="title  "><td>[QUI VOCANTUR DE INVENTIONE]</td><td></td></tr><tr class="title last  "><td>LIBER PRIMUS </td><td></td></tr><tr><td>  Saepe et multum hoc mecum cogitavi, bonine an</td><td>1.1.1</td></tr><tr><td>mali plus attulerit hominibus et civitatibus copia di-</td><td></td></tr><tr><td>cendi ac summum eloquentiae studium. nam cum</td><td></td></tr><tr><td>et nostrae rei publicae detrimenta considero et maxi-</td><td></td></tr><tr><td>marum civitatum veteres animo calamitates colligo,</td><td>5</td></tr><tr><td>non minimam video per disertissimos homines in-</td><td></td></tr><tr><td>vectam partem incommodorum; cum autem res ab</td><td></td></tr><tr><td>nostra memoria propter vetustatem remotas ex litte-</td><td></td></tr><tr><td>rarum monumentis repetere instituo, multas urbes</td><td></td></tr><tr><td>constitutas, plurima bella restincta, firmissimas socie-</td><td>10</td></tr><tr><td>tates, sanctissimas amicitias intellego cum animi ra-</td><td></td></tr><tr><td>tione tum facilius eloquentia comparatas. ac me </td><td></td></tr><tr><td>quidem diu cogitantem ratio ipsa in hanc potissimum</td><td></td></tr><tr><td>sententiam ducit, ut existimem sapientiam sine elo-</td><td></td></tr><tr><td>quentia parum prodesse civitatibus, eloquentiam vero</td><td>15</td></tr><tr><td>sine sapientia nimium obesse plerumque, prodesse</td><td></td></tr><tr><td>numquam. quare si quis omissis rectissimis atque</td><td></td></tr><tr><td>honestissimis studiis rationis et officii consumit omnem</td><td></td></tr><tr><td>operam in exercitatione dicendi, is inutilis sibi, per-</td><td></td></tr><tr><td>niciosus patriae civis alitur; qui vero ita sese armat</td><td>20</td></tr><tr><td>eloquentia, ut non oppugnare commoda patriae, sed</td><td></td></tr><tr><td>pro his propugnare possit, is mihi vir et suis et pu-</td><td></td></tr><tr><td>blicis rationibus utilissimus atque amicissimus civis</td><td></td></tr><tr><td>fore videtur. </td><td></td></tr>
        </table>