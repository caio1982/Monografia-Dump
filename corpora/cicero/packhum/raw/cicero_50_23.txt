<table>
          <script>targetHit=0;</script>
          <tr><td>  Videamus nunc de beato. Sine virtute certe nullo</td><td>1.110.7</td></tr><tr><td>modo; virtus autem actuosa; et deus vester nihil agens;</td><td></td></tr><tr><td>expers virtutis igitur; ita ne beatus quidem. Quae ergo</td><td>111.1</td></tr><tr><td>vita? &quot;Suppeditatio&quot; inquis &quot;bonorum nullo malorum</td><td></td></tr><tr><td>interventu&quot;. Quorum tandem bonorum? voluptatum</td><td></td></tr><tr><td>credo, nempe ad corpus pertinentium; nullam enim no-</td><td></td></tr><tr><td>vistis nisi profectam a corpore et redeuntem ad corpus</td><td>5</td></tr><tr><td>animi voluptatem. non arbitror te velle similem esse</td><td></td></tr><tr><td>Epicureorum reliquorum, quos pudeat quarundam Epi-</td><td></td></tr><tr><td>curi vocum, quibus ille testatur se &lt;ne&gt; intellegere qui- </td><td></td></tr><tr><td>dem ullum bonum quod sit seiunctum a delicatis et</td><td></td></tr><tr><td>obscenis voluptatibus; quas quidem non erubescens</td><td>10</td></tr><tr><td>persequitur omnis nominatim. quem cibum igitur aut</td><td>112.1</td></tr><tr><td>quas potiones aut quas vocum aut florum varietates</td><td></td></tr><tr><td>aut quos tactus quos odores adhibebis ad deos, ut eos</td><td></td></tr><tr><td>perfundas voluptatibus? ac poetae quidem nectar am-</td><td></td></tr><tr><td>brosiam epulas conparant et aut Iuventatem aut Gany-</td><td>5</td></tr><tr><td>medem pocula ministrantem, tu autem Epicure quid</td><td></td></tr><tr><td>facies? neque enim unde habeat ista deus tuus video</td><td></td></tr><tr><td>nec quo modo utatur. locupletior igitur hominum na-</td><td></td></tr><tr><td>tura ad beate vivendum est quam deorum, quod pluri-</td><td></td></tr><tr><td>bus generibus fruitur voluptatum. At has levioris du-</td><td>113.1</td></tr><tr><td>cis voluptates, quibus quasi titillatio (Epicuri enim hoc</td><td></td></tr><tr><td>verbum est) adhibetur sensibus. quo usque ludis? nam</td><td></td></tr><tr><td>etiam Philo noster ferre non poterat aspernari Epicu-</td><td></td></tr><tr><td>reos mollis et delicatas voluptates. summa enim me-</td><td>5</td></tr><tr><td>moria pronuntiabat plurimas Epicuri sententias is ipsis</td><td></td></tr><tr><td>verbis quibus erant scriptae. Metrodori vero, qui est</td><td></td></tr><tr><td>Epicuri collega sapientiae, multa inpudentiora recita-</td><td></td></tr><tr><td>bat; accusat enim Timocratem fratrem suum Metro-</td><td></td></tr><tr><td>dorus, quod dubitet omnia quae ad beatam vitam per-</td><td>10</td></tr><tr><td>tineant ventre metiri, neque id semel dicit sed saepius.</td><td></td></tr><tr><td>adnuere te video, nota enim tibi sunt; proferrem libros</td><td></td></tr><tr><td>si negares. Neque nunc reprehendo quod ad volupta-</td><td></td></tr><tr><td>tem omnia referantur (alia est ea quaestio), sed doceo</td><td></td></tr><tr><td>deos vestros esse voluptatis expertes, ita vestro iudicio</td><td>15</td></tr><tr><td>ne beatos quidem. &quot;At dolore vacant.&quot; Satin est id ad</td><td>114.1</td></tr><tr><td>illam abundantem bonis vitam beatissimam? &quot;Cogitat&quot;</td><td></td></tr><tr><td>inquiunt &quot;adsidue beatum esse se; habet enim nihil</td><td></td></tr><tr><td>aliud quod agitet in mente&quot;. Conprehende igitur animo</td><td></td></tr><tr><td>et propone ante oculos deum nihil aliud in omni aeter-</td><td>5</td></tr><tr><td>nitate nisi &quot;mihi pulchre est&quot; et &quot;ego beatus sum&quot; cogi- </td><td></td></tr><tr><td>tantem. Nec tamen video quo modo non vereatur iste</td><td></td></tr><tr><td>deus beatus ne intereat, cum sine ulla intermissione</td><td></td></tr><tr><td>pulsetur agiteturque atomorum incursione sempiterna,</td><td></td></tr><tr><td>cumque ex ipso imagines semper afluant. Ita nec</td><td>10</td></tr><tr><td>beatus est vester deus nec aeternus. </td><td></td></tr>
        </table>