<table>
          <script>targetHit=0;</script>
          <tr><td>  An te illa argumenta duxerunt? 'Dubitatis,' inquit,</td><td>53.6</td></tr><tr><td>'quin coitio facta sit, cum tribus plerasque cum Plotio</td><td></td></tr><tr><td>tulerit Plancius?' An una fieri potuerunt, si una tribus</td><td></td></tr><tr><td>non tulissent? 'At non nullas punctis paene totidem.'</td><td></td></tr><tr><td>Quippe, cum iam facti prope superioribus comitiis declara-</td><td>10</td></tr><tr><td>tique venissent. Quamquam ne id quidem suspicionem</td><td></td></tr><tr><td>coitionis habuerit. Neque enim umquam maiores nostri</td><td></td></tr><tr><td>sortitionem constituissent aediliciam, nisi viderent accidere</td><td></td></tr><tr><td>posse ut competitores pares suffragiis essent. Et ais priori-</td><td>54.1</td></tr><tr><td>bus comitiis Aniensem a Plotio Pedio, Teretinam &lt;a&gt; Plancio</td><td></td></tr><tr><td>tibi esse concessam; nunc ab utroque eas avolsas, ne in</td><td></td></tr><tr><td>angustum venirent. Quam convenit nondum cognita populi</td><td></td></tr><tr><td>voluntate hos quos iam tum coniunctos fuisse dicis iacturam </td><td>5</td></tr><tr><td>suarum tribuum, quo vos adiuvaremini, fecisse; eosdem,</td><td></td></tr><tr><td>cum iam essent experti quid valerent, restrictos et tenacis</td><td></td></tr><tr><td>fuisse? Etenim verebantur, credo, angustias. Quasi res in</td><td></td></tr><tr><td>contentionem aut in discrimen aliquod posset venire. Sed</td><td></td></tr><tr><td>tamen tu A. Plotium, virum ornatissimum, in idem crimen</td><td>10</td></tr><tr><td>vocando indicas eum te adripuisse a quo non sis interrogatus.</td><td></td></tr><tr><td>Nam quod questus es pluris te testis habere de Voltinia</td><td></td></tr><tr><td>quam quot in ea tribu puncta tuleris, indicas aut eos testis</td><td></td></tr><tr><td>te producere qui, quia nummos acceperint, te praeterierint,</td><td></td></tr><tr><td>aut te ne gratuita quidem eorum suffragia tulisse. Illud</td><td>55.1</td></tr><tr><td>vero crimen de nummis quos in circo Flaminio deprehensos</td><td></td></tr><tr><td>esse dixisti caluit re recenti, nunc in causa refrixit. Neque</td><td></td></tr><tr><td>enim qui illi nummi fuerint nec quae tribus nec qui divisor</td><td></td></tr><tr><td>ostendis. Atque is quidem eductus ad consules qui tum in</td><td>5</td></tr><tr><td>crimen vocabatur se inique a tuis iactatum graviter quere-</td><td></td></tr><tr><td>batur. Qui si erat divisor, praesertim eius quem tu habebas</td><td></td></tr><tr><td>reum, cur abs te reus non est factus? cur non eius damna-</td><td></td></tr><tr><td>tione aliquid ad hoc iudicium praeiudici comparasti? </td><td></td></tr>
        </table>