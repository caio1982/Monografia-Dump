<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">45</span> vel in<span class="snum">.</span> <span class="snum">44</span> Romae<span class="snum">(?)</span></td><td></td></tr><tr class="title last  "><td>CICERO CAESARI S.</td><td></td></tr><tr><td>P. Crassum ex omni nobilitate adulescentem dilexi plurimum</td><td>13.16.1.1</td></tr><tr><td>et ex eo cum ab ineunte eius aetate bene speravissem, tum </td><td></td></tr><tr><td>optime existimare coepi [ex] iis iudiciis quae de eo feceras</td><td></td></tr><tr><td>cognitis. eius libertum Apollonium iam tum equidem cum</td><td></td></tr><tr><td>ille viveret et magni faciebam et probabam. erat enim et</td><td>5</td></tr><tr><td>studiosus Crassi et ad eius optima studia vehementer aptus;</td><td></td></tr><tr><td>itaque ab eo admodum diligebatur. post mortem autem</td><td>2.1</td></tr><tr><td>Crassi eo mihi etiam dignior visus est quem in fidem atque</td><td></td></tr><tr><td>amicitiam meam reciperem quod eos a se observandos et</td><td></td></tr><tr><td>colendos putabat quos ille dilexisset et quibus carus fuisset.</td><td></td></tr><tr><td>itaque et ad me in Ciliciam venit multisque in rebus mihi</td><td>5</td></tr><tr><td>magno usui fuit et fides eius et prudentia et, ut opinor, tibi</td><td></td></tr><tr><td>in Alexandrino bello, quantum studio et fidelitate consequi</td><td></td></tr><tr><td>potuit, non defuit. </td><td></td></tr><tr><td>  Quod cum speraret te quoque ita existimare, in Hispaniam</td><td>3.1</td></tr><tr><td>ad te maxime ille quidem suo consilio sed etiam me auctore</td><td></td></tr><tr><td>est profectus. cui ego commendationem non sum pollicitus,</td><td></td></tr><tr><td>non quin eam valituram apud te arbitrarer, sed neque egere</td><td></td></tr><tr><td>mihi commendatione videbatur, qui et in bello tecum fuisset</td><td>5</td></tr><tr><td>et propter memoriam Crassi de tuis unus esset, et, si uti</td><td></td></tr><tr><td>commendationibus vellet, etiam per alios eum videbam id</td><td></td></tr><tr><td>consequi posse; testimonium mei de eo iudici, quod et ipse</td><td></td></tr><tr><td>magni aestimabat et ego apud te valere eram expertus, ei</td><td></td></tr><tr><td>libenter dedi. </td><td>10</td></tr><tr><td>  Doctum igitur hominem cognovi et studiis optimis deditum,</td><td>4.1</td></tr><tr><td>idque a puero. nam domi meae cum Diodoto Stoico, homine</td><td></td></tr><tr><td>meo iudicio eruditissimo, multum a puero fuit. nunc autem</td><td></td></tr><tr><td>incensus studio rerum tuarum eas litteris Graecis mandare</td><td></td></tr><tr><td>cupiebat. posse arbitror; valet ingenio, habet usum, iam</td><td>5</td></tr><tr><td>pridem in eo genere studi litterarumque versatur, satis facere</td><td></td></tr><tr><td>immortalitati laudum tuarum mirabiliter cupit. </td><td></td></tr><tr><td>  Habes opinionis meae testimonium, sed tu hoc facilius </td><td></td></tr><tr><td>multo pro tua singulari prudentia iudicabis. et tamen, quod</td><td></td></tr><tr><td>negaveram, commendo tibi eum. quicquid ei commodaveris,</td><td>10</td></tr><tr><td>erit id mihi maiorem in modum gratum.</td><td></td></tr>
        </table>