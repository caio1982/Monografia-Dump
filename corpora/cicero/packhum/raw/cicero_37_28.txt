<table>
          <script>targetHit=0;</script>
          <tr><td>  Cum igitur accepta causa et genere cognito rem tractare</td><td>2.114.1</td></tr><tr><td>coepi, nihil prius constituo, quam quid sit illud, quo mihi</td><td></td></tr><tr><td>sit referenda omnis illa oratio, quae sit propria quaestionis</td><td></td></tr><tr><td>et iudici; deinde illa duo diligentissime considero, quo-</td><td></td></tr><tr><td>rum alterum commendationem habet nostram aut eorum,</td><td>5</td></tr><tr><td>quos defendimus, alterum est accommodatum ad eorum</td><td></td></tr><tr><td>animos, apud quos dicimus, ad id, quod volumus, commo-</td><td></td></tr><tr><td>vendos. Ita omnis ratio dicendi tribus ad persuadendum</td><td>115.1</td></tr><tr><td>rebus est nixa: ut probemus vera esse, quae defendimus;</td><td></td></tr><tr><td>ut conciliemus eos nobis, qui audiunt; ut animos eorum,</td><td></td></tr><tr><td>ad quemcumque causa postulabit motum, vocemus. Ad</td><td>116.1</td></tr><tr><td>probandum autem duplex est oratori subiecta materies:</td><td></td></tr><tr><td>una rerum earum, quae non excogitantur ab oratore, sed in</td><td></td></tr><tr><td>re positae ratione tractantur, ut tabulae, testimonia, pacta</td><td></td></tr><tr><td>conventa, quaestiones, leges, senatus consulta, res iudicatae,</td><td>5</td></tr><tr><td>decreta, responsa, reliqua, si quae sunt, quae non reperiun-</td><td></td></tr><tr><td>tur ab oratore, sed ad oratorem a causa [atque a re] de-</td><td></td></tr><tr><td>feruntur; altera est, quae tota in disputatione et in argu-</td><td></td></tr><tr><td>mentatione oratoris conlocata est; ita in superiore genere</td><td>117.1</td></tr><tr><td>de tractandis argumentis, in hoc autem etiam de invenien-</td><td></td></tr><tr><td>dis cogitandum est. Atque isti quidem, qui docent, cum</td><td></td></tr><tr><td>causas in plura genera secuerunt, singulis generibus argu-</td><td></td></tr><tr><td>mentorum copiam suggerunt; quod etiam si ad instituendos</td><td>5</td></tr><tr><td>adulescentulos magis aptum est, ut, simul ac posita causa</td><td></td></tr><tr><td>sit, habeant quo se referant, unde statim expedita possint</td><td></td></tr><tr><td>argumenta depromere, tamen et tardi ingeni est rivulos</td><td></td></tr><tr><td>consectari, fontis rerum non videre, et iam aetatis est usus-</td><td></td></tr><tr><td>que nostri a capite quod velimus arcessere et unde omnia</td><td>10</td></tr><tr><td>manent videre. Et primum genus illud earum rerum, quae </td><td>118.1</td></tr><tr><td>ad oratorem deferuntur, meditatum nobis in perpetuum ad</td><td></td></tr><tr><td>omnem usum similium rerum esse debebit; nam et pro</td><td></td></tr><tr><td>tabulis et contra tabulas et pro testibus et contra testis et</td><td></td></tr><tr><td>pro quaestionibus et contra quaestiones et item de ceteris</td><td>5</td></tr><tr><td>rebus eiusdem generis vel separatim dicere solemus de</td><td></td></tr><tr><td>genere universo vel definite de singulis temporibus, homini-</td><td></td></tr><tr><td>bus, causis; quos quidem locos—vobis hoc, Cotta et Sulpici,</td><td></td></tr><tr><td>dico—multa commentatione atque meditatione paratos atque</td><td></td></tr><tr><td>expeditos habere debetis. Longum est enim nunc me ex-</td><td>119.1</td></tr><tr><td>plicare, qua ratione aut confirmare aut infirmare testis, tabulas,</td><td></td></tr><tr><td>quaestiones oporteat. Haec sunt omnia ingeni vel mediocris,</td><td></td></tr><tr><td>exercitationis autem maximae; artem quidem et praecepta</td><td></td></tr><tr><td>dumtaxat hactenus requirunt, ut certis dicendi luminibus</td><td>5</td></tr><tr><td>ornentur. Itemque illa, quae sunt alterius generis, quae</td><td>120.1</td></tr><tr><td>tota ab oratore pariuntur, excogitationem non habent diffi-</td><td></td></tr><tr><td>cilem, explicationem magis inlustrem perpolitamque desi-</td><td></td></tr><tr><td>derant; itaque cum haec duo nobis quaerenda sint in</td><td></td></tr><tr><td>causis, primum quid, deinde quo modo dicamus, alterum,</td><td>5</td></tr><tr><td>quod totum arte tinctum videtur, tametsi artem requirit,</td><td></td></tr><tr><td>tamen prudentiae est paene mediocris quid dicendum sit</td><td></td></tr><tr><td>videre; alterum est, in quo oratoris vis illa divina virtusque</td><td></td></tr><tr><td>cernitur, ea, quae dicenda sunt, ornate, copiose varieque</td><td></td></tr><tr><td>dicere. Qua re illam partem superiorem, quoniam semel</td><td>121.1</td></tr><tr><td>ita vobis placuit, non recusabo quo minus perpoliam atque</td><td></td></tr><tr><td>conficiam—quantum consequar, vos iudicabitis—quibus ex</td><td></td></tr><tr><td>locis ad eas tris res, quae ad fidem faciendam solae valent,</td><td></td></tr><tr><td>ducatur oratio, ut et concilientur animi et doceantur et</td><td>5</td></tr><tr><td>moveantur; [haec sunt enim tria.] Ea vero quem ad</td><td></td></tr><tr><td>modum inlustrentur, praesto est, qui omnis docere possit, </td><td></td></tr><tr><td>qui hoc primus in nostros mores induxit, qui maxime auxit,</td><td></td></tr><tr><td>qui solus effecit. Namque ego, Catule,—dicam enim non</td><td>122.1</td></tr><tr><td>reverens adsentandi suspicionem—neminem esse oratorem</td><td></td></tr><tr><td>paulo inlustriorem arbitror [neque Graecum neque Latinum]</td><td></td></tr><tr><td>quem aetas nostra tulerit, quem non et saepe et diligenter</td><td></td></tr><tr><td>audierim; itaque si quid est in me—quod iam sperare</td><td>5</td></tr><tr><td>videor, quoniam quidem vos, his ingeniis homines, tantum</td><td></td></tr><tr><td>operae mihi ad audiendum datis—ex eo est, quod nihil</td><td></td></tr><tr><td>quisquam umquam me audiente egit orator, quod non in</td><td></td></tr><tr><td>memoria mea penitus insederit: itaque ego is, qui sum,</td><td></td></tr><tr><td>quantuscumque sum ad iudicandum, omnibus auditis</td><td>10</td></tr><tr><td>oratoribus, sine ulla dubitatione sic statuo et iudico, nemi-</td><td></td></tr><tr><td>nem omnium tot et tanta, quanta sint in Crasso, habuisse</td><td></td></tr><tr><td>ornamenta dicendi. Quam ob rem, si vos quoque hoc</td><td>123.1</td></tr><tr><td>idem existimatis, non erit, ut opinor, iniqua partitio, si, cum</td><td></td></tr><tr><td>ego hunc oratorem, quem nunc fingo, ut institui, crearo,</td><td></td></tr><tr><td>aluero, confirmaro, tradam eum Crasso et vestiendum et</td><td></td></tr><tr><td>ornandum.' Tum Crassus, 'tu vero,' inquit 'Antoni, perge,</td><td>124.1</td></tr><tr><td>ut instituisti; neque enim est boni neque liberalis parentis,</td><td></td></tr><tr><td>quem procrearis et eduxeris, eum non et vestire et</td><td></td></tr><tr><td>ornare, praesertim cum te locupletem esse negare non</td><td></td></tr><tr><td>possis. Quod enim ornamentum, quae vis, qui animus,</td><td>5</td></tr><tr><td>quae dignitas illi oratori defuit, qui in causa peroranda non</td><td></td></tr><tr><td>dubitavit excitare reum consularem et eius diloricare tuni-</td><td></td></tr><tr><td>cam et iudicibus cicatrices adversas senis imperatoris osten-</td><td></td></tr><tr><td>dere? qui idem, hoc accusante Sulpicio, cum hominem</td><td></td></tr><tr><td>seditiosum furiosumque defenderet, non dubitavit seditiones</td><td>10</td></tr><tr><td>ipsas ornare ac demonstrare gravissimis verbis multos saepe</td><td></td></tr><tr><td>impetus populi non iniustos esse, quos praestare nemo </td><td></td></tr><tr><td>posset; multas etiam e re publica seditiones saepe esse</td><td></td></tr><tr><td>factas, ut cum reges essent exacti, ut cum tribunicia potestas</td><td></td></tr><tr><td>[esset] constituta; illam Norbani seditionem ex luctu civium</td><td>15</td></tr><tr><td>et ex Caepionis odio, qui exercitum amiserat, neque reprimi</td><td></td></tr><tr><td>potuisse et iure esse conflatam? Potuit hic locus tam</td><td>125.1</td></tr><tr><td>anceps, tam inauditus, tam lubricus, tam novus sine quadam</td><td></td></tr><tr><td>incredibili vi ac facultate dicendi tractari? Quid ego de</td><td></td></tr><tr><td>Cn. Manli, quid de Q. Regis commiseratione dicam? Quid</td><td></td></tr><tr><td>de aliis innumerabilibus? In quibus hoc non maxime</td><td>5</td></tr><tr><td>enituit quod tibi omnes dant, acumen quoddam singulare,</td><td></td></tr><tr><td>sed haec ipsa, quae nunc ad me delegare vis, ea semper in</td><td></td></tr><tr><td>te eximia et praestantia fuerunt.' Tum Catulus 'ego vero'</td><td>126.1</td></tr><tr><td>inquit 'in vobis hoc maxime admirari soleo, quod, cum</td><td></td></tr><tr><td>inter vos in dicendo dissimillimi sitis, ita tamen uterque</td><td></td></tr><tr><td>vestrum dicat, ut ei nihil neque a natura denegatum neque</td><td></td></tr><tr><td>a doctrina non delatum esse videatur; qua re, Crasse,</td><td>5</td></tr><tr><td>neque tu tua suavitate nos privabis, ut, si quid ab Antonio</td><td></td></tr><tr><td>aut praetermissum aut relictum sit, non explices; neque te,</td><td></td></tr><tr><td>Antoni, si quid non dixeris, existimabimus non potuisse</td><td></td></tr><tr><td>potius quam a Crasso dici maluisse.' Hic Crassus 'quin tu,'</td><td>127.1</td></tr><tr><td>inquit 'Antoni, omittis ista, quae proposuisti, quae nemo</td><td></td></tr><tr><td>horum desiderat: quibus ex locis ea, quae dicenda sunt in</td><td></td></tr><tr><td>causis, reperiantur; quae quamquam a te novo quodam</td><td></td></tr><tr><td>modo praeclareque dicuntur, sunt tamen et re faciliora et</td><td>5</td></tr><tr><td>praeceptis pervagata; illa deprome nobis unde adferas, quae</td><td></td></tr><tr><td>saepissime tractas semperque divinitus.' </td><td></td></tr>
        </table>