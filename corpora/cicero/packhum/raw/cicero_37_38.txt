<table>
          <script>targetHit=0;</script>
          <tr><td>  Suavis autem est et vehementer saepe utilis iocus et face-</td><td>2.216.5</td></tr><tr><td>tiae; quae, etiam si alia omnia tradi arte possunt, naturae</td><td></td></tr><tr><td>sunt propria certe neque ullam artem desiderant: in quibus</td><td></td></tr><tr><td>tu longe aliis mea sententia, Caesar, excellis; quo magis</td><td></td></tr><tr><td>mihi etiam aut testis esse potes nullam esse artem salis aut,</td><td></td></tr><tr><td>si qua est, eam tu potissimum nos docere.' 'Ego vero,'</td><td>217.1</td></tr><tr><td>inquit 'omni de re facilius puto esse ab homine non</td><td></td></tr><tr><td>inurbano, quam de ipsis facetiis disputari. Itaque cum</td><td></td></tr><tr><td>quosdam Graecos inscriptos libros esse vidissem de ridi- </td><td></td></tr><tr><td>culis, non nullam in spem veneram posse me ex eis aliquid</td><td>5</td></tr><tr><td>discere; inveni autem ridicula et salsa multa Graecorum;</td><td></td></tr><tr><td>nam et Siculi in eo genere et Rhodii et Byzantii et praeter</td><td></td></tr><tr><td>ceteros Attici excellunt; sed qui eius rei rationem quandam</td><td></td></tr><tr><td>conati sunt artemque tradere, sic insulsi exstiterunt, ut nihil</td><td></td></tr><tr><td>aliud eorum nisi ipsa insulsitas rideatur; qua re mihi qui-</td><td>218.1</td></tr><tr><td>dem nullo modo videtur doctrina ista res posse tradi.</td><td></td></tr><tr><td>Etenim cum duo genera sint facetiarum, alterum aequabi-</td><td></td></tr><tr><td>liter in omni sermone fusum, alterum peracutum et breve,</td><td></td></tr><tr><td>illa a veteribus superior cavillatio, haec altera dicacitas no-</td><td>5</td></tr><tr><td>minata est. Leve nomen habet utraque res. Quippe; leve</td><td></td></tr><tr><td>enim est totum hoc risum movere. Verum tamen, ut dicis,</td><td>219.1</td></tr><tr><td>Antoni, multum in causis persaepe lepore et facetiis profici</td><td></td></tr><tr><td>vidi. Sed cum illo in genere perpetuae festivitatis ars non</td><td></td></tr><tr><td>desideretur (natura enim fingit homines et creat imitatores</td><td></td></tr><tr><td>et narratores facetos adiuvante et vultu et voce et ipso</td><td>5</td></tr><tr><td>genere sermonis) tum vero in hoc altero dicacitatis quid</td><td></td></tr><tr><td>habet ars loci, cum ante illud facete dictum emissum haerere</td><td></td></tr><tr><td>debeat, quam cogitari potuisse videatur? Quid enim hic</td><td>220.1</td></tr><tr><td>meus frater ab arte adiuvari potuit, cum a Philippo inter-</td><td></td></tr><tr><td>rogatus quid latraret, furem se videre respondit? Quid in</td><td></td></tr><tr><td>omni oratione Crassus vel apud centum viros contra Scae-</td><td></td></tr><tr><td>volam vel contra accusatorem Brutum, cum pro Cn. Plancio</td><td>5</td></tr><tr><td>diceret? Nam id, quod tu mihi tribuis, Antoni, Crasso est</td><td></td></tr><tr><td>omnium sententia concedendum; non enim fere quisquam</td><td></td></tr><tr><td>reperietur praeter hunc in utroque genere leporis excellens:</td><td></td></tr><tr><td>et illo, quod in perpetuitate sermonis, et hoc, quod in cele-</td><td></td></tr><tr><td>ritate atque dicto est. Nam haec perpetua contra Scaevolam</td><td>221.1</td></tr><tr><td>Curiana defensio tota redundavit hilaritate quadam et ioco; </td><td></td></tr><tr><td>dicta illa brevia non habuit; parcebat enim adversari digni-</td><td></td></tr><tr><td>tati, in quo ipse conservabat suam; quod est hominibus</td><td></td></tr><tr><td>facetis et dicacibus difficillimum, habere hominum rationem</td><td>5</td></tr><tr><td>et temporum et ea, quae occurrunt, cum salsissime dici</td><td></td></tr><tr><td>possunt, tenere; itaque non nulli ridiculi homines hoc</td><td></td></tr><tr><td>ipsum non insulse interpretantur; dicere enim aiunt En-</td><td>222.1</td></tr><tr><td>nium, flammam a sapiente facilius ore in ardente opprimi,</td><td></td></tr><tr><td>quam bona dicta teneat; haec scilicet bona dicta, quae salsa</td><td></td></tr><tr><td>sint; nam ea dicta appellantur proprio iam nomine. Sed</td><td></td></tr><tr><td>ut in Scaevola continuit ea Crassus atque in illo altero</td><td>5</td></tr><tr><td>genere, in quo nulli aculei contumeliarum inerant, causam</td><td></td></tr><tr><td>illam disputationemque &lt;e&gt;lusit, sic in Bruto, quem oderat et</td><td></td></tr><tr><td>quem dignum contumelia iudicabat, utroque genere pugna-</td><td></td></tr><tr><td>vit. Quam multa de balneis, quas nuper ille vendiderat,</td><td>223.1</td></tr><tr><td>quam multa de amisso patrimonio dixit! Atque illa</td><td></td></tr><tr><td>brevia, cum ille diceret se sine causa sudare, &quot;minime&quot;</td><td></td></tr><tr><td>inquit &quot;modo enim existi de balneis.&quot; Innumerabilia &lt;alia&gt;</td><td></td></tr><tr><td>fuerunt, sed non minus iucunda illa perpetua: cum enim</td><td>5</td></tr><tr><td>Brutus duo lectores excitasset et alteri de colonia Narbonensi</td><td></td></tr><tr><td>Crassi orationem legendam dedisset, alteri de lege Servilia,</td><td></td></tr><tr><td>et cum contraria inter sese de re publica capita contulisset,</td><td></td></tr><tr><td>noster hic facetissime tris patris Bruti de iure civili libellos</td><td></td></tr><tr><td>tribus legendos dedit. Ex libro primo: &quot;forte evenit ut in</td><td>224.1</td></tr><tr><td>Privernati essemus.&quot; &quot;Brute, testificatur pater se tibi Priver-</td><td></td></tr><tr><td>natem fundum reliquisse.&quot; Deinde ex libro secundo: &quot;in</td><td></td></tr><tr><td>Albano eramus ego et Marcus filius.&quot; &quot;Sapiens videlicet</td><td></td></tr><tr><td>homo cum primis nostrae civitatis norat hunc gurgitem;</td><td>5</td></tr><tr><td>metuebat ne, cum is nihil haberet, nihil esse ei relictum</td><td></td></tr><tr><td>putaretur.&quot; Tum ex libro tertio, in quo finem scribendi </td><td></td></tr><tr><td>fecit—tot enim, ut audivi Scaevolam dicere, sunt veri Bruti</td><td></td></tr><tr><td>libri—&quot;in Tiburti forte adsedimus ego et Marcus filius.&quot;</td><td></td></tr><tr><td>&quot;Ubi sunt hi fundi, Brute, quos tibi pater publicis com-</td><td>10</td></tr><tr><td>mentariis consignatos reliquit? Quod nisi puberem te,</td><td></td></tr><tr><td>inquit, iam haberet, quartum librum composuisset et se</td><td></td></tr><tr><td>etiam in balneis lotum cum filio scriptum reliquisset.&quot; Quis</td><td>225.1</td></tr><tr><td>est igitur qui non fateatur hoc lepore atque his facetiis non</td><td></td></tr><tr><td>minus refutatum esse Brutum quam illis tragoediis, quas egit</td><td></td></tr><tr><td>idem, cum casu in eadem causa efferretur anus Iunia. Pro</td><td></td></tr><tr><td>di immortales, quae fuit illa, quanta vis! quam inexspe-</td><td>5</td></tr><tr><td>ctata! quam repentina! cum coniectis oculis, gestu omni ei</td><td></td></tr><tr><td>imminenti, summa gravitate et celeritate verborum &quot;Brute,</td><td></td></tr><tr><td>quid sedes? Quid illam anum patri nuntiare vis tuo?</td><td></td></tr><tr><td>Quid illis omnibus, quorum imagines duci vides? Quid</td><td></td></tr><tr><td>maioribus tuis? Quid L. Bruto, qui hunc populum domi-</td><td>10</td></tr><tr><td>natu regio liberavit? Quid te agere? Cui rei, cui gloriae,</td><td></td></tr><tr><td>cui virtuti studere? Patrimonione augendo? At id non</td><td></td></tr><tr><td>est nobilitatis. Sed fac esse, nihil superest; libidines totum</td><td>226.1</td></tr><tr><td>dissipaverunt. An iuri civili? Est paternum. Sed dicet</td><td></td></tr><tr><td>te, cum aedis venderes, ne in rutis quidem et caesis solium</td><td></td></tr><tr><td>tibi paternum recepisse. An rei militari? Qui numquam</td><td></td></tr><tr><td>castra videris! An eloquentiae? Quae neque est in te,</td><td>5</td></tr><tr><td>et, quicquid est vocis ac linguae, omne in istum turpissimum</td><td></td></tr><tr><td>calumniae quaestum contulisti! Tu lucem aspicere audes?</td><td></td></tr><tr><td>Tu hos intueri? Tu in foro, [tu in urbe,] tu in civium esse</td><td></td></tr><tr><td>conspectu? Tu illam mortuam, tu imagines ipsas non per-</td><td></td></tr><tr><td>horrescis? Quibus non modo imitandis, sed ne conlocandis </td><td>10</td></tr><tr><td>quidem tibi locum ullum reliquisti.&quot; Sed haec tragica atque</td><td>227.1</td></tr><tr><td>divina; faceta autem et urbana innumerabilia vel ex una</td><td></td></tr><tr><td>contione meministis; nec enim maior contentio umquam</td><td></td></tr><tr><td>fuit nec apud populum gravior oratio quam huius contra</td><td></td></tr><tr><td>conlegam in censura nuper neque lepore et festivitate con-</td><td>5</td></tr><tr><td>ditior. Qua re tibi, Antoni, utrumque adsentior et multum</td><td></td></tr><tr><td>facetias in dicendo prodesse saepe et eas arte nullo modo</td><td></td></tr><tr><td>posse tradi: illud quidem admiror, te nobis in eo genere</td><td></td></tr><tr><td>tribuisse tantum et non huius rei quoque palmam [ut cetera-</td><td></td></tr><tr><td>rum] Crasso detulisse.' Tum Antonius 'ego vero ita fecis-</td><td>228.1</td></tr><tr><td>sem,' inquit 'nisi interdum in hoc Crasso paulum inviderem;</td><td></td></tr><tr><td>nam esse quamvis facetum atque salsum non nimis est per</td><td></td></tr><tr><td>se ipsum invidendum; sed cum omnium sit venustissimus</td><td></td></tr><tr><td>et urbanissimus, omnium gravissimum et severissimum et</td><td>5</td></tr><tr><td>esse et videri, quod isti contigit uni, [id] mihi vix ferendum</td><td></td></tr><tr><td>videbatur.' Hic cum adrisisset ipse Crassus, 'ac tamen,'</td><td>229.1</td></tr><tr><td>inquit Antonius 'cum artem esse facetiarum, Iuli, [ullam]</td><td></td></tr><tr><td>negares, aperuisti quiddam, quod praecipiendum videretur:</td><td></td></tr><tr><td>haberi enim dixisti rationem oportere hominum, rei, tem-</td><td></td></tr><tr><td>poris, ne quid iocus de gravitate decerperet; quod quidem</td><td>5</td></tr><tr><td>in primis a Crasso observari solet. Sed hoc praeceptum</td><td></td></tr><tr><td>praetermittendarum est facetiarum, cum eis nihil opus sit;</td><td></td></tr><tr><td>nos autem quo modo utamur, cum opus sit, quaerimus, ut</td><td></td></tr><tr><td>in adversarium et maxime, si eius stultitia poterit agitari;</td><td></td></tr><tr><td>in testem stultum, cupidum, levem, si facile homines audi-</td><td>10</td></tr><tr><td>turi videbuntur. Omnino probabiliora sunt, quae lacessiti</td><td>230.1</td></tr><tr><td>dicimus quam quae priores, nam et ingeni celeritas maior</td><td></td></tr><tr><td>est, quae apparet in respondendo, et humanitatis est respon-</td><td></td></tr><tr><td>sio; videmur enim quieturi fuisse, nisi essemus lacessiti, ut</td><td></td></tr><tr><td>in ipsa ista contione nihil fere dictum est ab hoc, quod </td><td>5</td></tr><tr><td>quidem facetius dictum videretur, quod non provocatus</td><td></td></tr><tr><td>responderit; erat autem tanta in Domitio gravitas, tanta</td><td></td></tr><tr><td>auctoritas, ut, quod esset ab eo obiectum, lepore magis</td><td></td></tr><tr><td>levandum quam contentione frangendum videretur.' Tum</td><td>231.1</td></tr><tr><td>Sulpicius 'quid igitur? Patiemur' inquit 'Caesarem, qui</td><td></td></tr><tr><td>quamquam [M.] Crasso facetias concedit, tamen multo in eo</td><td></td></tr><tr><td>studio magis ipse elaborat, non explicare nobis totum genus</td><td></td></tr><tr><td>hoc iocandi quale sit et unde ducatur; praesertim cum</td><td>5</td></tr><tr><td>tantam vim et utilitatem salis et urbanitatis esse fateatur?'</td><td></td></tr><tr><td>'Quid, si' inquit Iulius 'adsentior Antonio dicenti nullam</td><td></td></tr><tr><td>esse artem salis?' Hic cum Sulpicius reticuisset, 'quasi</td><td>232.1</td></tr><tr><td>vero' inquit Crassus 'horum ipsorum, de quibus Antonius</td><td></td></tr><tr><td>iam diu loquitur, ars ulla sit: observatio quaedam est, ut</td><td></td></tr><tr><td>ipse dixit, earum rerum, quae in dicendo valent; quae si</td><td></td></tr><tr><td>eloquentis facere posset, quis esset non eloquens? Quis</td><td>5</td></tr><tr><td>enim haec non vel facile vel certe aliquo modo posset</td><td></td></tr><tr><td>ediscere? Sed ego in his praeceptis hanc vim et hanc</td><td></td></tr><tr><td>utilitatem esse arbitror, non ut ad reperiendum quod dica-</td><td></td></tr><tr><td>mus, arte ducamur sed ut ea, quae natura, quae studio,</td><td></td></tr><tr><td>quae exercitatione consequimur, aut recta esse confidamus</td><td>10</td></tr><tr><td>aut prava intellegamus, cum quo referenda sint didicerimus.</td><td></td></tr><tr><td>Qua re, Caesar, ego quoque hoc a te peto, ut, si tibi videtur,</td><td>233.1</td></tr><tr><td>disputes de hoc toto iocandi genere quid sentias, ne qua</td><td></td></tr><tr><td>forte dicendi pars, quoniam ita voluistis, in hoc tali coetu</td><td></td></tr><tr><td>atque in tam accurato sermone praeterita esse videatur.'</td><td></td></tr><tr><td>'Ego vero,' inquit ille 'quoniam conlectam a conviva, Crasse,</td><td>5</td></tr><tr><td>exigis, non committam ut, si defugerim, tibi causam aliquam</td><td></td></tr><tr><td>recusandi dem. Quamquam soleo saepe mirari eorum impu-</td><td></td></tr><tr><td>dentiam, qui agunt in scaena gestum inspectante Roscio; </td><td></td></tr><tr><td>quis enim sese commovere potest, cuius ille vitia non videat?</td><td></td></tr><tr><td>Sic ego nunc, Crasso audiente, primum loquar de facetiis</td><td>10</td></tr><tr><td>et docebo sus, ut aiunt, oratorem eum, quem cum Catulus</td><td></td></tr><tr><td>nuper audisset, faenum alios aiebat esse oportere.' Tum</td><td>234.1</td></tr><tr><td>ille 'iocabatur' inquit 'Catulus, praesertim cum ita dicat</td><td></td></tr><tr><td>ipse, ut ambrosia alendus esse videatur. Verum te, Caesar,</td><td></td></tr><tr><td>audiamus, ut Antoni reliqua videamus.' Et Antonius 'per-</td><td></td></tr><tr><td>pauca quidem mihi restant,' inquit 'sed tamen defessus iam</td><td>5</td></tr><tr><td>labore atque itinere disputationis meae requiescam in Cae-</td><td></td></tr><tr><td>saris sermone quasi in aliquo peropportuno deversorio.'</td><td></td></tr><tr><td>'Atqui' inquit Iulius 'non nimis liberale hospitium meum</td><td></td></tr><tr><td>dices; nam te in viam, simul ac perpaulum gustaris, extru-</td><td></td></tr><tr><td>dam et eiciam. </td><td>10</td></tr>
        </table>