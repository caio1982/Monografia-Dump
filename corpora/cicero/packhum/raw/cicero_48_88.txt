<table>
          <script>targetHit=0;</script>
          <tr><td>  Sed ut propius ad ea, Cato, accedam, quae a te dicta</td><td>4.24.1</td></tr><tr><td>sunt, pressius agamus eaque, quae modo dixisti, cum</td><td></td></tr><tr><td>iis conferamus, quae tuis antepono. quae sunt igitur</td><td></td></tr><tr><td>communia vobis cum antiquis, iis sic utamur quasi</td><td></td></tr><tr><td>concessis; quae in controversiam veniunt, de iis, si</td><td>5</td></tr><tr><td>placet, disseramus. </td><td></td></tr><tr><td>  Mihi vero, inquit, placet agi subtilius et, ut ipse dixisti,</td><td></td></tr><tr><td>pressius. quae enim adhuc protulisti, popularia sunt, ego</td><td></td></tr><tr><td>autem a te elegantiora desidero. </td><td></td></tr><tr><td>  A mene tu? inquam. sed tamen enitar et, si minus</td><td>10</td></tr><tr><td>multa mihi occurrent, non fugiam ista popularia. sed</td><td>25.1</td></tr><tr><td>primum positum sit nosmet ipsos commendatos esse</td><td></td></tr><tr><td>nobis primamque ex natura hanc habere appetitionem, </td><td></td></tr><tr><td>ut conservemus nosmet ipsos. hoc convenit; sequitur</td><td></td></tr><tr><td>illud, ut animadvertamus qui simus ipsi, ut nos, quales</td><td>5</td></tr><tr><td>oportet esse, servemus. sumus igitur homines. ex</td><td></td></tr><tr><td>animo constamus et corpore, quae sunt cuiusdam modi,</td><td></td></tr><tr><td>nosque oportet, ut prima appetitio naturalis postulat,</td><td></td></tr><tr><td>haec diligere constituereque ex his finem illum summi</td><td></td></tr><tr><td>boni atque ultimi. quem, si prima vera sunt, ita con-</td><td>10</td></tr><tr><td>stitui necesse est: earum rerum, quae sint secundum</td><td></td></tr><tr><td>naturam, quam plurima et quam maxima adipisci. hunc</td><td>26.1</td></tr><tr><td>igitur finem illi tenuerunt, quodque ego pluribus verbis,</td><td></td></tr><tr><td>illi brevius secundum naturam vivere, hoc iis bonorum</td><td></td></tr><tr><td>videbatur extremum. </td><td></td></tr><tr><td>  Age nunc isti doceant, vel tu potius—quis enim</td><td>5</td></tr><tr><td>ista melius?—, quonam modo ab isdem principiis pro-</td><td></td></tr><tr><td>fecti efficiatis, ut honeste vivere—id est enim vel e</td><td></td></tr><tr><td>virtute vel naturae congruenter vivere—summum bo-</td><td></td></tr><tr><td>num sit, et quonam modo aut quo loco corpus subito</td><td></td></tr><tr><td>deserueritis omniaque ea, quae, secundum naturam cum</td><td>10</td></tr><tr><td>sint, absint a nostra potestate, ipsum denique officium.</td><td></td></tr><tr><td>quaero igitur, quo modo hae tantae commendationes</td><td></td></tr><tr><td>a natura profectae subito a sapientia relictae sint.</td><td></td></tr><tr><td>quodsi non hominis summum bonum quaereremus, sed</td><td>27.1</td></tr><tr><td>cuiusdam animantis, is autem esset nihil nisi animus</td><td></td></tr><tr><td>—liceat enim fingere aliquid eius modi, quo verum</td><td></td></tr><tr><td>facilius reperiamus—, tamen illi animo non esset hic</td><td></td></tr><tr><td>vester finis. desideraret enim valitudinem, vacuitatem</td><td>5</td></tr><tr><td>doloris, appeteret etiam conservationem sui earumque</td><td></td></tr><tr><td>rerum custodiam finemque sibi constitueret secundum</td><td></td></tr><tr><td>naturam vivere, quod est, ut dixi, habere ea, quae</td><td></td></tr><tr><td>secundum naturam sint, vel omnia vel plurima et ma-</td><td></td></tr><tr><td>xima. cuiuscumque enim modi animal constitueris,</td><td>28.1</td></tr><tr><td>necesse est, etiamsi id sine corpore sit, ut fingimus,</td><td></td></tr><tr><td>tamen esse in animo quaedam similia eorum, quae </td><td></td></tr><tr><td>sunt in corpore, ut nullo modo, nisi ut exposui, con-</td><td></td></tr><tr><td>stitui possit finis bonorum. Chrysippus autem expo-</td><td>5</td></tr><tr><td>nens differentias animantium ait alias earum corpore</td><td></td></tr><tr><td>excellere, alias autem animo, non nullas valere utra-</td><td></td></tr><tr><td>que re; deinde disputat, quod cuiusque generis ani-</td><td></td></tr><tr><td>mantium statui deceat extremum. cum autem homi-</td><td></td></tr><tr><td>nem in eo genere posuisset, ut ei tribueret animi ex-</td><td>10</td></tr><tr><td>cellentiam, summum bonum id constituit, non ut ex-</td><td></td></tr><tr><td>cellere animus, sed ut nihil esse praeter animum vi-</td><td></td></tr><tr><td>deretur. uno autem modo in virtute sola summum</td><td></td></tr><tr><td>bonum recte poneretur, si quod esset animal, quod</td><td></td></tr><tr><td>totum ex mente constaret, id ipsum tamen sic, ut ea</td><td>15</td></tr><tr><td>mens nihil haberet in se, quod esset secundum na-</td><td></td></tr><tr><td>turam, ut valitudo est. sed id ne cogitari quidem potest</td><td>29.1</td></tr><tr><td>quale sit, ut non repugnet ipsum sibi. </td><td></td></tr>
        </table>