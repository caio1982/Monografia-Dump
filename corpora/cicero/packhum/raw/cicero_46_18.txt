<table>
          <script>targetHit=0;</script>
          <tr><td>  Ad has omnes visiones inanes Antiochus quidem </td><td>49.1</td></tr><tr><td>et permulta dicebat et erat de hac una re unius diei</td><td></td></tr><tr><td>disputatio. mihi autem non idem faciundum puto sed</td><td></td></tr><tr><td>ipsa capita dicenda. Et primum quidem hoc repre-</td><td></td></tr><tr><td>hendendum, quod captiosissimo genere interrogatio-</td><td>5</td></tr><tr><td>nis utuntur, quod genus minime in philosophia pro-</td><td></td></tr><tr><td>bari solet, quom aliquid minutatim et gradatim additur</td><td></td></tr><tr><td>aut demitur: soritas hoc vocant, qui acervum efficiunt</td><td></td></tr><tr><td>uno addito grano, vitiosum sane et captiosum genus.</td><td></td></tr><tr><td>sic enim ascenditis: &quot;si tale visum obiectum est a</td><td>10</td></tr><tr><td>deo dormienti ut probabile sit, cur non etiam ut valde</td><td></td></tr><tr><td>veri simile; cur deinde non ut difficiliter a vero inter-</td><td></td></tr><tr><td>noscatur, deinde ut ne internoscatur quidem, postremo</td><td></td></tr><tr><td>ut nihil inter hoc et illud intersit.&quot; huc si perveneris</td><td></td></tr><tr><td>me tibi primum quidque concedente, meum vitium</td><td>15</td></tr><tr><td>fuerit, sin ipse tua sponte processeris, tuum. quis enim</td><td>50.1</td></tr><tr><td>tibi dederit aut omnia deum posse aut ita facturum</td><td></td></tr><tr><td>esse si possit? quo modo autem sumis ut si quid</td><td></td></tr><tr><td>cui simile esse possit sequatur ut etiam difficiliter</td><td></td></tr><tr><td>internosci possit, deinde ut ne internosci quidem,</td><td>5</td></tr><tr><td>postremo ut eadem sit? et si lupi canibus similes,</td><td></td></tr><tr><td>eosdem dices ad extremum? et quidem honestis simi-</td><td></td></tr><tr><td>lia sunt quaedam non honesta et bonis non bona et</td><td></td></tr><tr><td>artificiosis minime artificiosa: quid dubitamus igitur</td><td></td></tr><tr><td>adfirmare nihil inter haec interesse? Ne repugnantia</td><td>10</td></tr><tr><td>quidem videmus? nihil est enim quod e suo genere</td><td></td></tr><tr><td>in aliud genus transferri possit; at si efficeretur ut</td><td></td></tr><tr><td>inter visa differentium generum nihil interesset, re-</td><td></td></tr><tr><td>perirentur quae et in suo genere essent et in alieno;</td><td></td></tr><tr><td>quod fieri qui potest? Omnium deinde inanium vi-</td><td>51.1</td></tr><tr><td>sorum una depulsio est, sive illa cogitatione informan-</td><td></td></tr><tr><td>tur, quod fieri solere concedimus, sive in quiete sive</td><td></td></tr><tr><td>per vinum sive per insaniam. nam ab omnibus eius- </td><td></td></tr><tr><td>dem modi visis perspicuitatem, quam mordicus tenere</td><td>5</td></tr><tr><td>debemus, abesse dicemus. quis enim, cum sibi fingit</td><td></td></tr><tr><td>aliquid et cogitatione depingit, non simul ac se ipse</td><td></td></tr><tr><td>commovit atque ad se revocavit sentit quid intersit</td><td></td></tr><tr><td>inter perspicua et inania? eadem ratio est somniorum.</td><td></td></tr><tr><td>num censes Ennium, cum in hortis cum Ser. Galba</td><td>10</td></tr><tr><td>vicino suo ambulavisset, dixisse &quot;visus sum mihi cum</td><td></td></tr><tr><td>Galba ambulare&quot;? at cum somniavit ita narravit &quot;visus</td><td></td></tr><tr><td>Homerus adesse poeta&quot;, idemque in Epicharmo &quot;nam</td><td></td></tr><tr><td>videbar somniare med ego esse mortuum&quot;. itaque simul</td><td></td></tr><tr><td>ut experrecti sumus visa illa contemnimus neque ita</td><td>15</td></tr><tr><td>habemus ut ea quae in foro gessimus. &quot;At enim dum</td><td>52.1</td></tr><tr><td>videntur, eadem est in somnis species eorum quae</td><td></td></tr><tr><td>vigilantes videmus.&quot; Primum interest, sed id omit-</td><td></td></tr><tr><td>tamus; illud enim dicimus, non eandem esse vim</td><td></td></tr><tr><td>neque integritatem dormientium et vigilantium nec</td><td>5</td></tr><tr><td>mente nec sensu. ne vinulenti quidem quae faciunt</td><td></td></tr><tr><td>eadem adprobatione faciunt qua sobrii: dubitant haesi-</td><td></td></tr><tr><td>tant revocant se interdum iisque quae videntur in-</td><td></td></tr><tr><td>becillius adsentiuntur, cumque edormierunt illa visa</td><td></td></tr><tr><td>quam levia fuerint intellegunt. quod idem contingit</td><td>10</td></tr><tr><td>insanis, ut et incipientes furere sentiant et dicant ali-</td><td></td></tr><tr><td>quid quod non sit id videri sibi, et cum relaxentur</td><td></td></tr><tr><td>sentiant atque illa dicant Alcmeonis &quot;sed mihi neuti-</td><td></td></tr><tr><td>quam cor consentit cum oculorum aspectu&quot;. &quot;At enim</td><td>53.1</td></tr><tr><td>ipse sapiens sustinet se in furore ne adprobet falsa</td><td></td></tr><tr><td>pro veris.&quot; Et alias quidem saepe, si aut in sensibus</td><td></td></tr><tr><td>ipsius est aliqua forte gravitas aut tarditas, aut obs-</td><td></td></tr><tr><td>curiora sunt quae videntur, aut a perspiciendo tem-</td><td>5</td></tr><tr><td>poris brevitate excluditur. Quamquam totum hoc, sa-</td><td></td></tr><tr><td>pientem aliquando sustinere adsensionem, contra vos</td><td></td></tr><tr><td>est. si enim inter visa &lt; * * nihil interesset&gt;, aut semper </td><td></td></tr><tr><td>sustineret aut numquam. Sed ex hoc genere toto per-</td><td></td></tr><tr><td>spici potest levitas orationis eorum qui omnia cupiunt</td><td>10</td></tr><tr><td>confundere. quaerimus gravitatis constantiae firmita-</td><td></td></tr><tr><td>tis sapientiae iudicium, utimur exemplis somniantium</td><td></td></tr><tr><td>furiosorum ebriosorum: illud adtendimus, in hoc omni</td><td></td></tr><tr><td>genere quam inconstanter loquamur? non enim pro-</td><td></td></tr><tr><td>ferremus vino aut somno oppressos aut mente captos</td><td>15</td></tr><tr><td>tam absurde, ut tum diceremus interesse inter vigi-</td><td></td></tr><tr><td>lantium visa et sobriorum et sanorum et eorum qui</td><td></td></tr><tr><td>essent aliter adfecti, tum nihil interesse. Ne hoc qui-</td><td>54.1</td></tr><tr><td>dem cernunt, omnia se reddere incerta, quod nolunt?</td><td></td></tr><tr><td>(ea dico incerta quae ἄδηλα Graeci.) si enim res se</td><td></td></tr><tr><td>ita habeat ut nihil intersit utrum ita cui videatur ut</td><td></td></tr><tr><td>insano an sano, cui possit exploratum esse de sua</td><td>5</td></tr><tr><td>sanitate? quod velle efficere non mediocris insania</td><td></td></tr><tr><td>est. Similitudines vero aut geminorum aut signorum</td><td></td></tr><tr><td>anulis inpressorum pueriliter consectantur. quis enim</td><td></td></tr><tr><td>nostrum similitudines negat esse, cum eae plurimis</td><td></td></tr><tr><td>in rebus appareant. sed si satis est ad tollendam</td><td>10</td></tr><tr><td>cognitionem similia esse multa multorum, cur eo non</td><td></td></tr><tr><td>estis contenti, praesertim concedentibus nobis, et cur</td><td></td></tr><tr><td>id potius contenditis quod rerum natura non patitur,</td><td></td></tr><tr><td>ut non suo quidque genere sit tale quale est, nec sit</td><td></td></tr><tr><td>in duobus aut pluribus nulla re differens ulla com-</td><td>15</td></tr><tr><td>munitas? ut †sibi sint et ova ovorum et apes apium</td><td></td></tr><tr><td>simillimae: quid pugnas igitur aut quid tibi vis in</td><td></td></tr><tr><td>geminis? conceditur enim similes esse, quo conten-</td><td></td></tr><tr><td>tus esse potueras; tu autem vis eosdem plane esse</td><td>55.1</td></tr><tr><td>non similes, quod fieri nullo modo potest. Dein con-</td><td></td></tr><tr><td>fugis ad physicos eos qui maxime in Academia inri-</td><td></td></tr><tr><td>dentur, a quibus ne tu quidem iam te abstinebis, et</td><td></td></tr><tr><td>ais Democritum dicere innumerabiles esse mundos, et</td><td>5</td></tr><tr><td>quidem sic quosdam inter sese non solum similes sed </td><td></td></tr><tr><td>undique perfecte et absolute ita pares ut inter eos</td><td></td></tr><tr><td>nihil prorsus intersit, et eo quidem innumerabiles * *</td><td></td></tr><tr><td>itemque homines. deinde postulas ut, si mundus ita</td><td></td></tr><tr><td>sit par alteri mundo ut inter eos ne minimum qui-</td><td>10</td></tr><tr><td>dem intersit, concedatur tibi ut in hoc quoque nostro</td><td></td></tr><tr><td>mundo aliquid alicui sic sit par ut nihil differat nihil</td><td></td></tr><tr><td>intersit. &quot;cur enim&quot; inquies &quot;ex illis individuis, unde</td><td></td></tr><tr><td>omnia Democritus gigni adfirmat, in reliquis mundis</td><td></td></tr><tr><td>et in iis quidem innumerabilibus innumerabiles Q. Lu-</td><td>15</td></tr><tr><td>tatii Catuli non modo possint esse sed etiam sint, in</td><td></td></tr><tr><td>hoc tanto mundo Catulus alter non possit effici?&quot;</td><td></td></tr><tr><td>Primum quidem me ad Democritum vocas; cui non</td><td>56.1</td></tr><tr><td>adsentior potius †quare fallar† potest id quod dilu-</td><td></td></tr><tr><td>cide docetur a politioribus physicis, singularum rerum</td><td></td></tr><tr><td>singulas proprietates esse. fac enim antiquos illos</td><td></td></tr><tr><td>Servilios, qui gemini fuerunt, tam similes quam di-</td><td>5</td></tr><tr><td>cuntur, num censes etiam eosdem fuisse? &quot;non cognos-</td><td></td></tr><tr><td>cebantur foris&quot;: at domi; &quot;non ab alienis&quot;: at a suis.</td><td></td></tr><tr><td>an non videmus hoc usu venire, ut quos numquam</td><td></td></tr><tr><td>putassemus a nobis internosci posse eos consuetudine</td><td></td></tr><tr><td>adhibita tam facile internosceremus &lt;ut&gt; ne minimum</td><td>10</td></tr><tr><td>quidem similes viderentur. Hic pugnes licet, non repu-</td><td>57.1</td></tr><tr><td>gnabo, quin etiam concedam illum ipsum sapientem,</td><td></td></tr><tr><td>de quo omnis hic sermo est, cum ei res similes occur-</td><td></td></tr><tr><td>rant quas non habeat dinotatas, retenturum adsensum</td><td></td></tr><tr><td>nec umquam ulli viso adsensurum nisi quod tale</td><td>5</td></tr><tr><td>fuerit quale falsum esse non possit. sed et ad ceteras</td><td></td></tr><tr><td>res habet quandam artem qua vera a falsis possit</td><td></td></tr><tr><td>distinguere, et ad similitudines istas usus adhibendus </td><td></td></tr><tr><td>est: ut mater geminos internoscit consuetudine ocu-</td><td></td></tr><tr><td>lorum, sic tu internosces si adsueveris. videsne ut</td><td>10</td></tr><tr><td>in proverbio sit ovorum inter se similitudo: tamen</td><td></td></tr><tr><td>hoc accepimus, Deli fuisse complures salvis rebus illis,</td><td></td></tr><tr><td>qui gallinas alere permultas quaestus causa solerent;</td><td></td></tr><tr><td>ii cum ovum inspexerant quae id gallina peperisset</td><td></td></tr><tr><td>dicere solebant. Neque id est contra vos; nam vobis</td><td>58.1</td></tr><tr><td>satis esset ova illa non internoscere; nihilo enim magis</td><td></td></tr><tr><td>adsentirer hoc illud esse quam si inter illa omnino</td><td></td></tr><tr><td>nihil interesset. habeo enim regulam, ut talia visa</td><td></td></tr><tr><td>vera iudicem qualia falsa esse non possint; ab hac</td><td>5</td></tr><tr><td>mihi non licet transversum ut aiunt digitum discedere,</td><td></td></tr><tr><td>ne confundam omnia; veri enim et falsi non modo</td><td></td></tr><tr><td>cognitio sed etiam natura tolletur, si nihil erit quod in-</td><td></td></tr><tr><td>tersit. Ut etiam illud absurdum sit quod interdum soletis</td><td></td></tr><tr><td>dicere, cum visa in animos inprimantur, non vos id</td><td>10</td></tr><tr><td>dicere, inter ipsas inpressiones nihil interesse, sed inter</td><td></td></tr><tr><td>species et quasdam formas eorum. quasi vero non spe-</td><td></td></tr><tr><td>cie visa iudicentur; quae fidem nullam habebunt</td><td></td></tr><tr><td>sublata veri et falsi nota. Illud vero perabsurdum</td><td>59.1</td></tr><tr><td>quod dicitis, probabilia vos sequi si nulla re inpedia-</td><td></td></tr><tr><td>mini. primum qui potestis non inpediri, cum a veris</td><td></td></tr><tr><td>falsa non distent? deinde quod iudicium est veri, cum</td><td></td></tr><tr><td>sit commune falsi? Ex his illa necessario nata est</td><td>5</td></tr><tr><td>ἐποχὴ id est adsensionis retentio, in qua melius sibi</td><td></td></tr><tr><td>constitit Arcesilas, si vera sunt quae de Carneade</td><td></td></tr><tr><td>non nulli existimant. si enim percipi nihil potest, </td><td></td></tr><tr><td>quod utrique visum est, tollendus adsensus est; quid</td><td></td></tr><tr><td>enim est tam futtile quam quicquam adprobare non</td><td>10</td></tr><tr><td>cognitum? Carneadem autem etiam heri audiebamus</td><td></td></tr><tr><td>solitum esse &lt;eo&gt; delabi interdum ut diceret opina-</td><td></td></tr><tr><td>turum id est peccaturum esse sapientem. mihi porro</td><td></td></tr><tr><td>non tam certum est esse aliquid quod conprendi possit,</td><td></td></tr><tr><td>de quo iam nimium etiam diu disputo, quam sapien-</td><td>15</td></tr><tr><td>tem nihil opinari id est numquam adsentiri rei vel</td><td></td></tr><tr><td>falsae vel incognitae. Restat illud quod dicunt veri</td><td>60.1</td></tr><tr><td>inveniundi causa contra omnia dici oportere et pro</td><td></td></tr><tr><td>omnibus. volo igitur videre quid invenerint. &quot;Non</td><td></td></tr><tr><td>solemus&quot; inquit &quot;ostendere&quot;. Quae sunt tandem ista</td><td></td></tr><tr><td>mysteria, aut cur celatis quasi turpe aliquid sen-</td><td>5</td></tr><tr><td>tentiam vestram? &quot;Ut qui audient&quot; inquit &quot;ratione</td><td></td></tr><tr><td>potius quam auctoritate ducantur&quot;. Quid si utrum-</td><td></td></tr><tr><td>que, num peius est? Unum tamen illud non celant,</td><td></td></tr><tr><td>nihil esse quod percipi possit. an in eo auctoritas nihil</td><td></td></tr><tr><td>obest? mihi quidem videtur vel plurimum. quis enim</td><td>10</td></tr><tr><td>ista tam aperte perspicueque et perversa et falsa</td><td></td></tr><tr><td>secutus esset, nisi tanta in Arcesila, multo etiam maior</td><td></td></tr><tr><td>in Carneade et copia rerum et dicendi vis fuisset? </td><td></td></tr>
        </table>