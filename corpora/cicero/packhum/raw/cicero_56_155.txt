<table>
          <script>targetHit=0;</script>
          <tr class="title first  date"><td>c<span class="snum">.</span> ix Kal<span class="snum">.</span> Mai<span class="snum">.</span> <span class="snum">46</span></td><td></td></tr><tr class="title last  "><td>CICERO VARRONI</td><td></td></tr><tr><td>Caninius &lt;tuus&gt; et idem noster cum ad me pervesperi</td><td>9.2.1.1</td></tr><tr><td>venisset et se postridie mane ad te iturum esse dixisset, dixi</td><td></td></tr><tr><td>ei me daturum litterarum aliquid; mane ut peteret rogavi.</td><td></td></tr><tr><td>conscripsi epistulam noctu, nec ille ad me rediit; oblitum</td><td></td></tr><tr><td>credidi. ac tamen eam ipsam tibi epistulam misissem per meos</td><td>5</td></tr><tr><td>nisi audissem ex eodem postridie te mane e Tusculano</td><td></td></tr><tr><td>exiturum. at tibi repente paucis post diebus, cum minime </td><td></td></tr><tr><td>exspectarem, venit ad me Caninius mane; proficisci ad te</td><td></td></tr><tr><td>statim dixit. etsi erat ἕωλος illa epistula, praesertim tantis</td><td></td></tr><tr><td>postea novis rebus adlatis, tamen perire lucubrationem meam</td><td>10</td></tr><tr><td>nolui et eam ipsam Caninio dedi; sed cum eo ut cum homine</td><td></td></tr><tr><td>docto et amantissimo tui locutus ea sum quae pertulisse</td><td></td></tr><tr><td>illum ad te existimo. </td><td></td></tr><tr><td>  Tibi autem idem consili do quod mihimet ipsi, ut vitemus</td><td>2.1</td></tr><tr><td>oculos hominum, si linguas minus facile possimus; qui enim</td><td></td></tr><tr><td>victoria se efferunt quasi victos nos intuentur, qui autem</td><td></td></tr><tr><td>victos nostros moleste ferunt nos dolent vivere. quaeres for-</td><td></td></tr><tr><td>tasse cur, cum haec in urbe sint, non absim quem ad modum</td><td>5</td></tr><tr><td>tu. tu enim ipse, qui et me et alios prudentia vincis, omnia,</td><td></td></tr><tr><td>credo, vidisti, nihil te omnino fefellit! quis est tam Lynceus</td><td></td></tr><tr><td>qui in tantis tenebris nihil offendat, nusquam incurrat? ac</td><td>3.1</td></tr><tr><td>mihi quidem iam pridem venit in mentem bellum esse</td><td></td></tr><tr><td>aliquo exire, ut ea quae agebantur hic quaeque dicebantur</td><td></td></tr><tr><td>nec viderem nec audirem. sed calumniabar ipse; putabam</td><td></td></tr><tr><td>qui obviam mihi venisset, ut cuique commodum esset,</td><td>5</td></tr><tr><td>suspicaturum, aut dicturum etiam si non suspicaretur: 'hic</td><td></td></tr><tr><td>aut metuit et ea re fugit aut aliquid cogitat et habet navem</td><td></td></tr><tr><td>paratam.' denique levissime qui suspicaretur et qui fortasse</td><td></td></tr><tr><td>me optime novisset putaret me idcirco discedere quod</td><td></td></tr><tr><td>quosdam homines oculi mei ferre non possent. haec ego</td><td>10</td></tr><tr><td>suspicans adhuc Romae maneo; et tamen λεληθότως</td><td></td></tr><tr><td>consuetudo diu&lt;tu&gt;rna callum iam obduxit stomacho meo. </td><td></td></tr><tr><td>  Habes rationem mei consili. tibi igitur hoc censeo,</td><td>4.1</td></tr><tr><td>latendum tantisper ibidem dum effervescit haec gratulatio et</td><td></td></tr><tr><td>simul dum audiamus quem ad modum negotium confectum</td><td></td></tr><tr><td>sit; confectum enim esse existimo. magni autem intererit qui </td><td></td></tr><tr><td>fuerit victoris animus, qui exitus rerum; quamquam quo</td><td>5</td></tr><tr><td>me coniectura ducat habeo, sed exspecto tamen. te vero nolo,</td><td>5.1</td></tr><tr><td>nisi ipse rumor iam raucus erit factus, ad Baias venire. erit</td><td></td></tr><tr><td>enim nobis honestius, etiam cum hinc discesserimus, videri</td><td></td></tr><tr><td>venisse in illa loca ploratum potius quam natatum. sed haec</td><td></td></tr><tr><td>tu melius, modo nobis stet illud, una vivere in studiis nostris,</td><td>5</td></tr><tr><td>a quibus antea delectationem modo petebamus, nunc vero</td><td></td></tr><tr><td>etiam salutem; non deesse si quis adhibere volet, non modo</td><td></td></tr><tr><td>ut architectos verum etiam ut fabros, ad aedificandam rem</td><td></td></tr><tr><td>publicam, et potius libenter accurrere; si nemo utetur opera,</td><td></td></tr><tr><td>tamen et scribere et legere πολιτείας, et, si minus in curia</td><td>10</td></tr><tr><td>atque in foro, at in litteris et libris, ut doctissimi veteres</td><td></td></tr><tr><td>fecerunt, navare rem publicam et de moribus ac legibus</td><td></td></tr><tr><td>quaerere. </td><td></td></tr><tr><td>  Mihi haec videntur. tu quid sis acturus et quid tibi</td><td></td></tr><tr><td>placeat pergratum erit si ad me scripseris.</td><td>15</td></tr>
        </table>