<table>
          <script>targetHit=0;</script>
          <tr><td>  At enim iam dicitis virtutem non posse constitui,</td><td>4.40.1</td></tr><tr><td>si ea, quae extra virtutem sint, ad beate vivendum</td><td></td></tr><tr><td>pertineant. quod totum contra est. introduci enim vir-</td><td></td></tr><tr><td>tus nullo modo potest, nisi omnia, quae leget quae-</td><td></td></tr><tr><td>que reiciet, unam referentur ad summam. nam si</td><td>5</td></tr><tr><td>†omnino nos† neglegemus, in Aristonea vitia inci-</td><td></td></tr><tr><td>demus et peccata obliviscemurque quae virtuti ipsi</td><td></td></tr><tr><td>principia dederimus; sin ea non neglegemus neque</td><td></td></tr><tr><td>tamen ad finem summi boni referemus, non multum</td><td></td></tr><tr><td>ab Erilli levitate aberrabimus. duarum enim vitarum</td><td>10</td></tr><tr><td>nobis erunt instituta capienda. facit enim ille duo</td><td></td></tr><tr><td>seiuncta ultima bonorum, quae ut essent vera, con-</td><td></td></tr><tr><td>iungi debuerunt; nunc ita separantur, ut disiuncta </td><td></td></tr><tr><td>sint, quo nihil potest esse perversius. Itaque contra</td><td>41.1</td></tr><tr><td>est, ac dicitis; nam constitui virtus nullo modo potest,</td><td></td></tr><tr><td>nisi ea, quae sunt prima naturae, ut ad summam per-</td><td></td></tr><tr><td>tinentia tenebit. quaesita enim virtus est, non quae</td><td></td></tr><tr><td>relinqueret naturam, sed quae tueretur. at illa, ut</td><td>5</td></tr><tr><td>vobis placet, partem quandam tuetur, reliquam deserit. </td><td></td></tr><tr><td>  Atque ipsa hominis institutio si loqueretur, hoc</td><td></td></tr><tr><td>diceret, primos suos quasi coeptus appetendi fuisse,</td><td></td></tr><tr><td>ut se conservaret in ea natura, in qua ortus esset.</td><td></td></tr><tr><td>nondum autem explanatum satis erat, quid maxime</td><td>10</td></tr><tr><td>natura vellet. explanetur igitur. quid ergo aliud in-</td><td></td></tr><tr><td>tellegetur nisi uti ne quae pars naturae neglegatur?</td><td></td></tr><tr><td>in qua si nihil est praeter rationem, sit in una virtute</td><td></td></tr><tr><td>finis bonorum; sin est etiam corpus, ista explanatio</td><td></td></tr><tr><td>naturae nempe hoc effecerit, ut ea, quae ante expla-</td><td>15</td></tr><tr><td>nationem tenebamus, relinquamus. ergo id est con-</td><td></td></tr><tr><td>venienter naturae vivere, a natura discedere. ut qui-</td><td>42.1</td></tr><tr><td>dam philosophi, cum a sensibus profecti maiora quae-</td><td></td></tr><tr><td>dam et diviniora vidissent, sensus reliquerunt, sic isti,</td><td></td></tr><tr><td>cum ex appetitione rerum virtutis pulchritudinem</td><td></td></tr><tr><td>aspexissent, omnia, quae praeter virtutem ipsam vi-</td><td>5</td></tr><tr><td>derant, abiecerunt obliti naturam omnem appeten-</td><td></td></tr><tr><td>darum rerum ita late patere, ut a principiis perma-</td><td></td></tr><tr><td>naret ad fines, neque intellegunt se rerum illarum</td><td></td></tr><tr><td>pulchrarum atque admirabilium fundamenta sub-</td><td></td></tr><tr><td>ducere. </td><td>10</td></tr>
        </table>