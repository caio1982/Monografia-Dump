<table>
          <script>targetHit=0;</script>
          <tr class="title first  date"><td><span class="snum">46</span> vel <span class="snum">45</span></td><td></td></tr><tr class="title last  "><td>CICERO SERVIO S.</td><td></td></tr><tr><td>Non concedam ut Attico nostro, quem elatum laetitia vidi,</td><td>13.18.1.1</td></tr><tr><td>iucundiores tuae suavissime ad eum et humanissime scriptae</td><td></td></tr><tr><td>litterae fuerint quam mihi. nam etsi utrique nostrum prope</td><td></td></tr><tr><td>aeque gratae erant, tamen ego admirabar magis te, qui si</td><td></td></tr><tr><td>rogatus aut certe admonitus liberaliter Attico respondisses</td><td>5</td></tr><tr><td>&lt;gratum mihi fecisses&gt;, quod tamen dubium nobis quin ita</td><td></td></tr><tr><td>futurum fuerit non erat, ultro ad eum scripsisse eique nec</td><td></td></tr><tr><td>opinanti voluntatem tuam tantam per litteras detulisse. de</td><td></td></tr><tr><td>quo non modo rogare te ut eo studiosius mea quoque causa</td><td></td></tr><tr><td>facias non debeo (nihil enim cumulatius fieri potest quam</td><td>10</td></tr><tr><td>polliceris) sed ne gratias quidem agere, quod tu et ipsius</td><td></td></tr><tr><td>causa et tua sponte feceris; illud tamen dicam, mihi id quod</td><td>2.1</td></tr><tr><td>fecisti esse gratissimum. tale enim tuum iudicium de homine</td><td></td></tr><tr><td>eo quem ego unice diligo non potest mihi non summe esse</td><td></td></tr><tr><td>iucundum; quod cum ita sit, esse gratum necesse est. </td><td></td></tr><tr><td>  Sed tamen, quoniam mihi pro coniunctione nostra vel</td><td>5</td></tr><tr><td>peccare apud te in scribendo licet, utrumque eorum quae</td><td></td></tr><tr><td>negavi mihi facienda esse faciam. nam et ad id quod Attici</td><td></td></tr><tr><td>causa te ostendisti esse facturum tantum velim addas</td><td></td></tr><tr><td>quantum ex nostro amore accessionis fieri potest et, quod</td><td></td></tr><tr><td>modo verebar tibi gratias agere, nunc plane ago teque ita</td><td>10</td></tr><tr><td>existimare volo, quibuscumque officiis in Epiroticis reli-</td><td></td></tr><tr><td>quisque rebus Atticum obstrinxeris, iisdem me tibi obligatum</td><td></td></tr><tr><td>fore. </td><td></td></tr>
        </table>