<table>
          <script>targetHit=0;</script>
          <tr><td>  Nam cum de divinatione Quintus frater ea disse-</td><td>2.8.1</td></tr><tr><td>ruisset, quae superiore libro scripta sunt, satisque</td><td></td></tr><tr><td>ambulatum videretur, tum in bibliotheca, quae in</td><td></td></tr><tr><td>Lycio est, adsedimus. Atque ego: Adcurate tu qui- </td><td></td></tr><tr><td>dem, inquam, Quinte, et Stoice Stoicorum sententiam</td><td>5</td></tr><tr><td>defendisti, quodque me maxime delectat, plurimis no-</td><td></td></tr><tr><td>stris exemplis usus es, et iis quidem claris et inlustri-</td><td></td></tr><tr><td>bus. Dicendum est mihi igitur ad ea, quae sunt a</td><td></td></tr><tr><td>te dicta, sed ita, nihil ut adfirmem, quaeram omnia,</td><td></td></tr><tr><td>dubitans plerumque et mihi ipse diffidens. Si enim</td><td>10</td></tr><tr><td>aliquid certi haberem, quod dicerem, ego ipse divina-</td><td></td></tr><tr><td>rem, qui esse divinationem nego. Etenim me movet</td><td>9.1</td></tr><tr><td>illud, quod in primis Carneades quaerere solebat, qua-</td><td></td></tr><tr><td>rumnam rerum divinatio esset, earumne, quae sensi-</td><td></td></tr><tr><td>bus perciperentur. At eas quidem cernimus, audimus,</td><td></td></tr><tr><td>gustamus, olfacimus, tangimus. Num quid ergo in</td><td>5</td></tr><tr><td>his rebus est, quod provisione aut permotione mentis</td><td></td></tr><tr><td>magis quam natura ipsa sentiamus? aut num nescio</td><td></td></tr><tr><td>qui ille divinus, si oculis captus sit, ut Tiresias fuit,</td><td></td></tr><tr><td>possit, quae alba sint, quae nigra, dicere aut, si surdus</td><td></td></tr><tr><td>sit, varietates vocum aut modos noscere? Ad nullam</td><td>10</td></tr><tr><td>igitur earum rerum, quae sensu accipiuntur, divinatio</td><td></td></tr><tr><td>adhibetur. Atqui ne in iis quidem rebus, quae arte</td><td></td></tr><tr><td>tractantur, divinatione opus est. Etenim ad aegros</td><td></td></tr><tr><td>non vates aut hariolos, sed medicos solemus adducere,</td><td></td></tr><tr><td>nec vero, qui fidibus aut tibiis uti volunt, ab haru-</td><td>15</td></tr><tr><td>spicibus accipiunt earum tractationem, sed a musicis.</td><td></td></tr><tr><td>Eadem in litteris ratio est reliquisque rebus, quarum</td><td>10.1</td></tr><tr><td>est disciplina. Num censes eos, qui divinare dicuntur,</td><td></td></tr><tr><td>posse respondere, sol maiorne quam terra sit an tan-</td><td></td></tr><tr><td>tus, quantus videatur? lunaque suo lumine an solis</td><td></td></tr><tr><td>utatur? sol, luna quem motum habeat? quem quinque</td><td>5</td></tr><tr><td>stellae, quae errare dicuntur? Nec haec, qui divini</td><td></td></tr><tr><td>habentur, profitentur se esse dicturos, nec eorum, quae</td><td></td></tr><tr><td>in geometria describuntur, quae vera, quae falsa sint;</td><td></td></tr><tr><td>sunt enim ea mathematicorum, non hariolorum. </td><td></td></tr>
        </table>