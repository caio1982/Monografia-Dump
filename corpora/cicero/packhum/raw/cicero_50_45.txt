<table>
          <script>targetHit=0;</script>
          <tr><td>  Sequitur ut doceam omnia subiecta esse naturae,</td><td>2.81.1</td></tr><tr><td>eaque ab ea pulcherrime geri. Sed quid sit ipsa na-</td><td></td></tr><tr><td>tura explicandum est ante breviter, quo facilius id</td><td></td></tr><tr><td>quod docere volumus intellegi possit. namque alii</td><td></td></tr><tr><td>naturam esse censent vim quandam sine ratione cien-</td><td>5</td></tr><tr><td>tem motus in corporibus necessarios, alii autem vim</td><td></td></tr><tr><td>participem rationis atque ordinis tamquam via pro-</td><td></td></tr><tr><td>gredientem declarantemque quid cuiusque rei causa</td><td></td></tr><tr><td>efficiat quid sequatur, cuius sollertiam nulla ars nulla</td><td></td></tr><tr><td>manus nemo opifex consequi possit imitando; seminis</td><td>10</td></tr><tr><td>enim vim esse tantam, ut id, quamquam sit perexi-</td><td></td></tr><tr><td>guum, tamen, si inciderit in concipientem conprenden-</td><td></td></tr><tr><td>temque naturam nanctumque sit materiam qua ali</td><td></td></tr><tr><td>augerique possit, ita fingat et efficiat in suo quidque</td><td></td></tr><tr><td>genere, partim ut tantum modo per stirpes alantur</td><td>15</td></tr><tr><td>suas, partim ut moveri etiam et sentire et appetere</td><td></td></tr><tr><td>possint et ex sese similia sui gignere. Sunt autem qui </td><td>82.1</td></tr><tr><td>omnia naturae nomine appellent, ut Epicurus qui ita</td><td></td></tr><tr><td>dividit, omnium quae sint naturam esse corpora et</td><td></td></tr><tr><td>inane quaeque is accidant. Sed nos cum dicimus na-</td><td></td></tr><tr><td>tura constare administrarique mundum, non ita di-</td><td>5</td></tr><tr><td>cimus ut glaebam aut fragmentum lapidis aut aliquid</td><td></td></tr><tr><td>eius modi nulla cohaerendi natura, sed ut arborem</td><td></td></tr><tr><td>ut animal, in quibus nulla temeritas sed ordo apparet</td><td></td></tr><tr><td>et artis quaedam similitudo. </td><td></td></tr><tr><td>  Quod si ea quae a terra stirpibus continentur arte</td><td>83.1</td></tr><tr><td>naturae vivunt et vigent, profecto ipsa terra eadem</td><td></td></tr><tr><td>vi continetur arte naturae, quippe quae gravidata</td><td></td></tr><tr><td>seminibus omnia pariat et fundat ex sese, stirpes am-</td><td></td></tr><tr><td>plexa alat et augeat ipsaque alatur vicissim a superis</td><td>5</td></tr><tr><td>externisque naturis; eiusdemque exspirationibus et aer</td><td></td></tr><tr><td>alitur et aether et omnia supera. Ita si terra natura</td><td></td></tr><tr><td>tenetur et viget, eadem ratio in reliquo mundo est;</td><td></td></tr><tr><td>stirpes enim terrae inhaerent, animantes autem adspi-</td><td></td></tr><tr><td>ratione aeris sustinentur; ipseque aer nobiscum videt</td><td>10</td></tr><tr><td>nobiscum audit nobiscum sonat, nihil enim eorum sine</td><td></td></tr><tr><td>eo fieri potest; quin etiam movetur nobiscum, qua-</td><td></td></tr><tr><td>cumque enim imus qua movemur videtur quasi locum</td><td></td></tr><tr><td>dare et cedere. quaeque in medium locum mundi, qui</td><td>84.1</td></tr><tr><td>est infimus, et quae a medio in superum quaeque con-</td><td></td></tr><tr><td>versione rutunda circum medium feruntur, ea continen-</td><td></td></tr><tr><td>tem mundi efficiunt unamque naturam. Et cum quat-</td><td></td></tr><tr><td>tuor genera sint corporum, vicissitudine eorum mundi</td><td>5</td></tr><tr><td>continuata natura est. nam ex terra aqua ex aqua oritur</td><td></td></tr><tr><td>aer ex aere aether, deinde retrorsum vicissim ex aethere</td><td></td></tr><tr><td>aer inde aqua ex aqua terra infima. sic naturis is ex</td><td></td></tr><tr><td>quibus omnia constant sursus deorsus ultro citro com-</td><td></td></tr><tr><td>meantibus mundi partium coniunctio continetur. Quae</td><td>85.1</td></tr><tr><td>aut sempiterna sit necessest hoc eodem ornatu quem</td><td></td></tr><tr><td>videmus, aut certe perdiuturna, permanens ad longin- </td><td></td></tr><tr><td>quum et inmensum paene tempus. quorum utrumvis</td><td></td></tr><tr><td>ut sit, sequitur natura mundum administrari. Quae</td><td>5</td></tr><tr><td>enim classium navigatio aut quae instructio exercitus</td><td></td></tr><tr><td>aut, rursus ut ea quae natura efficit conferamus, quae</td><td></td></tr><tr><td>procreatio vitis aut arboris, quae porro animantis fi-</td><td></td></tr><tr><td>gura conformatioque membrorum tantam naturae sol-</td><td></td></tr><tr><td>lertiam significat quantam ipse mundus? aut igitur nihil</td><td>10</td></tr><tr><td>est quod sentiente natura regatur, aut mundum regi</td><td></td></tr><tr><td>confitendum est. Etenim qui reliquas naturas omnes</td><td>86.1</td></tr><tr><td>earumque semina contineat, qui potest ipse non natura</td><td></td></tr><tr><td>administrari; ut, si qui dentes et pubertatem natura</td><td></td></tr><tr><td>dicat existere, ipsum autem hominem cui ea existant</td><td></td></tr><tr><td>non constare natura, non intellegat ea quae ecferant</td><td>5</td></tr><tr><td>aliquid ex sese perfectiores habere naturas quam ea</td><td></td></tr><tr><td>quae ex his efferantur. omnium autem rerum quae</td><td></td></tr><tr><td>natura administrantur seminator et sator et parens ut</td><td></td></tr><tr><td>ita dicam atque educator et altor est mundus omniaque</td><td></td></tr><tr><td>sicut membra et partes suas nutricatur et continet.</td><td>10</td></tr><tr><td>quod si mundi partes natura administrantur, necesse</td><td></td></tr><tr><td>est mundum ipsum natura administrari. Cuius quidem</td><td></td></tr><tr><td>administratio nihil habet in se quod reprehendi possit;</td><td></td></tr><tr><td>ex his enim naturis quae erant quod effici optimum</td><td></td></tr><tr><td>potuit effectum est. doceat ergo aliquis potuisse me-</td><td>87.1</td></tr><tr><td>lius; sed nemo umquam docebit, et si quis corrigere</td><td></td></tr><tr><td>aliquid volet aut deterius faciet aut id quod fieri &lt;non&gt;</td><td></td></tr><tr><td>potuerit desiderabit. </td><td></td></tr>
        </table>