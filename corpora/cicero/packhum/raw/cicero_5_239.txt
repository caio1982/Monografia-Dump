<table>
          <script>targetHit=0;</script>
          <tr><td>  Si qui rex, si qua civitas exterarum gentium, si qua natio</td><td>2.5.149.1</td></tr><tr><td>fecisset aliquid in civis Romanos eius modi, nonne publice</td><td></td></tr><tr><td>vindicaremus, nonne bello persequeremur? possemus hanc</td><td></td></tr><tr><td>iniuriam ignominiamque nominis Romani inultam impuni-</td><td></td></tr><tr><td>tamque dimittere? Quot bella maiores nostros et quanta</td><td>5</td></tr><tr><td>suscepisse arbitramini, quod cives Romani iniuria adfecti,</td><td></td></tr><tr><td>quod navicularii retenti, quod mercatores spoliati dice-</td><td></td></tr><tr><td>rentur? At ego iam retentos non queror, spoliatos feren-</td><td></td></tr><tr><td>dum puto; navibus, mancipiis, mercibus ademptis in vincla</td><td></td></tr><tr><td>mercatores esse coniectos et in vinclis civis Romanos</td><td>10</td></tr><tr><td>necatos esse arguo. Si haec apud Scythas dicerem, non</td><td>150.1</td></tr><tr><td>hic in tanta multitudine civium Romanorum, non apud</td><td></td></tr><tr><td>senatores, lectissimos civitatis, non in foro populi Romani</td><td></td></tr><tr><td>de tot et tam acerbis suppliciis civium Romanorum, tamen</td><td></td></tr><tr><td>animos etiam barbarorum hominum permoverem; tanta</td><td>5</td></tr><tr><td>enim huius imperi amplitudo, tanta nominis Romani digni-</td><td></td></tr><tr><td>tas est apud omnis nationes ut ista in nostros homines</td><td></td></tr><tr><td>crudelitas nemini concessa esse videatur. Nunc tibi ego</td><td></td></tr><tr><td>ullam salutem, ullum perfugium putem, cum te implicatum</td><td></td></tr><tr><td>severitate iudicum, circumretitum frequentia populi Romani</td><td>10</td></tr><tr><td>esse videam? Si mehercule, id quod fieri non posse in-</td><td>151.1</td></tr><tr><td>tellego, ex his te laqueis exueris ac te aliqua via ac ratione</td><td></td></tr><tr><td>explicaris, in illas tibi maiores plagas incidendum est in</td><td></td></tr><tr><td>quibus te ab eodem me superiore ex loco confici et concidi</td><td></td></tr><tr><td>necesse est. </td><td>5</td></tr><tr><td>  Cui si etiam id quod defendit velim concedere, tamen</td><td></td></tr><tr><td>ipsa illa falsa defensio non minus esse ei perniciosa quam</td><td></td></tr><tr><td>mea vera accusatio debeat. Quid enim defendit? Ex</td><td></td></tr><tr><td>Hispania fugientis se excepisse et supplicio adfecisse</td><td></td></tr><tr><td>dicit. Quis tibi id permisit? quo iure fecisti? quis idem </td><td>10</td></tr><tr><td>fecit? qui tibi id facere licuit? Forum plenum et basilicas</td><td>152.1</td></tr><tr><td>istorum hominum videmus, et animo aequo videmus;</td><td></td></tr><tr><td>civilis enim dissensionis et seu amentiae seu fati seu</td><td></td></tr><tr><td>calamitatis non est iste molestus exitus, in quo reliquos</td><td></td></tr><tr><td>saltem civis incolumis licet conservare. Verres, ille vetus</td><td>5</td></tr><tr><td>proditor consulis, translator quaesturae, aversor pecuniae</td><td></td></tr><tr><td>publicae, tantum sibi auctoritatis in re publica suscepit ut,</td><td></td></tr><tr><td>quibus hominibus per senatum, per populum Romanum,</td><td></td></tr><tr><td>per omnis magistratus, in foro, in suffragiis, in hac urbe, in</td><td></td></tr><tr><td>re publica versari liceret, iis omnibus mortem acerbam</td><td>10</td></tr><tr><td>crudelemque proponeret si fortuna eos ad aliquam partem</td><td></td></tr><tr><td>Siciliae detulisset. Ad Cn. Pompeium, clarissimum virum</td><td>153.1</td></tr><tr><td>et fortissimum, permulti occiso Perperna ex illo Sertoriano</td><td></td></tr><tr><td>numero militum confugerunt. Quem non ille summo cum</td><td></td></tr><tr><td>studio salvum incolumemque servavit? cui civi supplicanti</td><td></td></tr><tr><td>non illa dextera invicta fidem porrexit et spem salutis</td><td>5</td></tr><tr><td>ostendit? Itane vero? quibus fuit portus apud eum</td><td></td></tr><tr><td>quem contra arma tulerant, iis apud te, cuius nullum in</td><td></td></tr><tr><td>re publica momentum umquam fuit, mors et cruciatus erat</td><td></td></tr><tr><td>constitutus? Vide quam commodam defensionem excogi-</td><td></td></tr><tr><td>taris! Malo mehercule id quod tu defendis his iudicibus</td><td>10</td></tr><tr><td>populoque Romano quam id quod ego insimulo probari,</td><td></td></tr><tr><td>malo, inquam, te isti generi hominum quam mercatoribus</td><td></td></tr><tr><td>et naviculariis inimicum atque infestum putari; meum</td><td></td></tr><tr><td>enim crimen avaritiae te nimiae coarguit, tua defensio</td><td></td></tr><tr><td>furoris cuiusdam et immanitatis et inauditae crudelitatis et</td><td>15</td></tr><tr><td>paene novae proscriptionis. </td><td></td></tr>
        </table>