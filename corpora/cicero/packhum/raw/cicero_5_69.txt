<table>
          <script>targetHit=0;</script>
          <tr><td>  Hoc de homine ac de huius bonis etiam in Eryco monte</td><td>2.2.115.1</td></tr><tr><td>monumentum tuorum [furtorum,] flagitiorum crudelitatisque</td><td></td></tr><tr><td>posuisti, in quo Stheni Thermitani nomen adscriptum est.</td><td></td></tr><tr><td>Vidi argenteum Cupidinem cum lampade. Quid tandem</td><td></td></tr><tr><td>habuit argumenti aut rationis res quam ob rem in eo potissi-</td><td>5</td></tr><tr><td>mum Sthenianum praemium poneretur? utrum hoc signum</td><td></td></tr><tr><td>cupiditatis tuae an tropaeum necessitudinis atque hospiti an</td><td></td></tr><tr><td>amoris indicium esse voluisti? Faciunt hoc homines quos</td><td></td></tr><tr><td>in summa nequitia non solum libido et voluptas, verum</td><td></td></tr><tr><td>etiam ipsius nequitiae fama delectet, ut multis in locis notas </td><td>10</td></tr><tr><td>ac vestigia suorum flagitiorum relinqui velint. Ardebat</td><td>116.1</td></tr><tr><td>amore illius hospitae propter quam hospiti iura violarat;</td><td></td></tr><tr><td>hoc non solum sciri tum, verum etiam commemorari semper</td><td></td></tr><tr><td>volebat; itaque ex illa ipsa re quam accusante Agathino</td><td></td></tr><tr><td>gesserat Veneri potissimum deberi praemium statuit, quae</td><td>5</td></tr><tr><td>illam totam accusationem iudiciumque conflarat. Putarem</td><td></td></tr><tr><td>te gratum in deos si hoc donum Veneri non de Stheni bonis</td><td></td></tr><tr><td>dedisses, sed de tuis; quod facere debuisti, praesertim cum</td><td></td></tr><tr><td>tibi illo ipso anno a Chelidone venisset hereditas. </td><td></td></tr><tr><td>  Hic ego, si hanc causam non omnium Siculorum rogatu</td><td>117.1</td></tr><tr><td>recepissem, si hoc a me muneris non universa provincia</td><td></td></tr><tr><td>poposcisset, si me animus atque amor in rem publicam</td><td></td></tr><tr><td>existimatioque offensa nostri ordinis ac iudiciorum non</td><td></td></tr><tr><td>hoc facere coegisset, atque haec una causa fuisset quod</td><td>5</td></tr><tr><td>amicum atque hospitem meum Sthenium, quem ego in</td><td></td></tr><tr><td>quaestura mea singulariter dilexissem, de quo optime existi-</td><td></td></tr><tr><td>massem, quem in provincia existimationis meae studiosissi-</td><td></td></tr><tr><td>mum cupidissimumque cognossem, tam crudeliter scelerate</td><td></td></tr><tr><td>nefarieque tractasses, tamen digna causa videretur cur</td><td>10</td></tr><tr><td>inimicitias hominis improbissimi susciperem, ut hospitis</td><td></td></tr><tr><td>salutem fortunasque defenderem. Fecerunt hoc multi apud</td><td>118.1</td></tr><tr><td>maiores nostros, fecit etiam nuper homo clarissimus,</td><td></td></tr><tr><td>Cn. Domitius, qui M. Silanum, consularem hominem, accu-</td><td></td></tr><tr><td>savit propter Aegritomari Transalpini hospitis iniurias.</td><td></td></tr><tr><td>Putarem me idoneum qui exemplum sequerer humanitatis</td><td>5</td></tr><tr><td>atque offici, proponeremque spem meis hospitibus ac</td><td></td></tr><tr><td>necessariis quo tutiorem sese vitam meo praesidio victuros</td><td></td></tr><tr><td>esse arbitrarentur; cum vero in communibus iniuriis totius</td><td></td></tr><tr><td>provinciae Stheni quoque causa contineatur, multique uno</td><td></td></tr><tr><td>tempore a me hospites atque amici publice privatimque</td><td>10</td></tr><tr><td>defendantur, profecto vereri non debeo ne quis hoc quod </td><td></td></tr><tr><td>facio non existimet me summi offici ratione impulsum</td><td></td></tr><tr><td>coactumque suscepisse. </td><td></td></tr>
        </table>