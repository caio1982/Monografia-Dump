<table>
          <script>targetHit=0;</script>
          <tr><td>  At vero hoc quidem iam vetus est et maiorum exemplo</td><td>45.1</td></tr><tr><td>multis in rebus usitatum, cum ad vim faciendam veniretur,</td><td></td></tr><tr><td>si quos armatos quamvis procul conspexissent, ut statim</td><td></td></tr><tr><td>testificati discederent, &lt;cum&gt; optime sponsionem facere possent,</td><td></td></tr><tr><td><span class="caps">ni adversvs edictvm praetoris vis facta esset</span>. Itane</td><td>5</td></tr><tr><td>vero? scire esse armatos satis est ut vim factam probes; in</td><td></td></tr><tr><td>manus eorum incidere non est satis? aspectus armatorum</td><td></td></tr><tr><td>ad vim probandam valebit; incursus et impetus non vale-</td><td></td></tr><tr><td>bit? qui abierit, facilius sibi vim factam probabit quam qui</td><td></td></tr><tr><td>effugerit? At ego hoc dico, si, ut primum in castello Cae-</td><td>46.1</td></tr><tr><td>cinae dixit Aebutius se homines coegisse et armasse neque </td><td></td></tr><tr><td>eum, si illo accessisset, abiturum, statim Caecina discessisset,</td><td></td></tr><tr><td>dubitare vos non debuisse quin Caecinae facta vis esset;</td><td></td></tr><tr><td>si vero simul ac procul conspexit armatos recessisset eo</td><td>5</td></tr><tr><td>minus dubitaretis. Omnis enim vis est quae periculo aut</td><td></td></tr><tr><td>decedere nos alicunde cogit aut prohibet accedere. Quod</td><td></td></tr><tr><td>si aliter statuetis, videte ne hoc vos statuatis, qui vivus dis-</td><td></td></tr><tr><td>cesserit, ei vim non esse factam, ne hoc omnibus in posses-</td><td></td></tr><tr><td>sionum controversiis praescribatis, ut confligendum sibi et</td><td>10</td></tr><tr><td>armis decertandum putent, ne, quem ad modum in bello</td><td></td></tr><tr><td>poena ignavis ab imperatoribus constituitur, sic in iudiciis</td><td></td></tr><tr><td>deterior causa sit eorum qui fugerint quam qui ad extremum</td><td></td></tr><tr><td>usque contenderint. Cum de iure et legitimis hominum</td><td>47.1</td></tr><tr><td>controversiis loquimur et in his rebus vim nominamus, per-</td><td></td></tr><tr><td>tenuis vis intellegi debet. Vidi armatos quamvis paucos;</td><td></td></tr><tr><td>magna vis est. Decessi unius hominis telo proterritus; de-</td><td></td></tr><tr><td>iectus detrususque sum. Hoc si ita statuetis, non modo</td><td>5</td></tr><tr><td>non erit cur depugnare quisquam posthac possessionis causa</td><td></td></tr><tr><td>velit, sed ne illud quidem cur repugnare. Sin autem vim</td><td></td></tr><tr><td>sine caede, sine volneratione, sine sanguine nullam intelle-</td><td></td></tr><tr><td>getis, statuetis homines possessionis cupidiores quam vitae</td><td></td></tr><tr><td>esse oportere. </td><td>10</td></tr>
        </table>