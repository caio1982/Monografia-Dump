<table>
          <script>targetHit=0;</script>
          <tr class="title first  date"><td>prid<span class="snum">.</span> Id<span class="snum">.</span> Mart<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Est hic quidem locus amoenus et in mari ipso, qui et Antio et</td><td>12.19.1.1</td></tr><tr><td>Circeis aspici possit; sed ineunda nobis ratio est quem ad</td><td></td></tr><tr><td>modum in omni mutatione dominorum, quae innumerabiles</td><td></td></tr><tr><td>fieri possunt in infinita posteritate, si modo haec stabunt, illud</td><td></td></tr><tr><td>quasi consecratum remanere possit. equidem iam nihil egeo</td><td>5</td></tr><tr><td>vectigalibus et parvo contentus esse possum. cogito interdum</td><td></td></tr><tr><td>trans Tiberim hortos aliquos parare et quidem ob hanc causam</td><td></td></tr><tr><td>maxime. nihil enim video quod tam celebre esse possit. sed</td><td></td></tr><tr><td>quos, coram videbimus, ita tamen ut hac aestate fanum ab-</td><td></td></tr><tr><td>solutum sit. tu tamen cum Apella Chio confice de columnis. </td><td>10</td></tr><tr><td>  De Cocceio et Libone quae scribis approbo, maxime quae de</td><td>2.1</td></tr><tr><td>iudicatu meo. de sponsu, si quid perspexeris; et tamen quid</td><td></td></tr><tr><td>procuratores Cornifici dicant velim scire, ita ut in ea re te, cum</td><td></td></tr><tr><td>tam occupatus sis, non multum operae velim ponere. de</td><td></td></tr><tr><td>Antonio Balbus quoque ad me cum Oppio conscripsit idque</td><td>5</td></tr><tr><td>tibi placuisse ne perturbarer. illis egi gratias. te tamen, ut iam</td><td></td></tr><tr><td>ante ad te scripsi, scire volo me neque isto nuntio esse pertur-</td><td></td></tr><tr><td>batum nec iam ullo perturbatum iri. </td><td></td></tr><tr><td>  Pansa si hodie, ut putabas, profectus est, posthac iam incipito</td><td>3.1</td></tr><tr><td>scribere ad me de Bruti adventu quid exspectes, id est quos ad</td><td></td></tr><tr><td>dies. id, si scies ubi iam sit, facile coniectura adsequere. </td><td></td></tr><tr><td>  Quod ad Tironem de Terentia scribis, obsecro te, mi Attice,</td><td>4.1</td></tr><tr><td>suscipe totum negotium. vides et officium agi meum quod-</td><td></td></tr><tr><td>dam, cui tu es conscius, et, ut non nulli putant, Ciceronis rem. </td><td></td></tr><tr><td>me quidem id multo magis movet, quod mihi est et sanctius et</td><td></td></tr><tr><td>antiquius, praesertim cum hoc alterum neque sincerum neque</td><td>5</td></tr><tr><td>firmum putem fore.</td><td></td></tr>
        </table>