<table>
          <script>targetHit=0;</script>
          <tr><td>  Dociles auditores habere poterimus, si summam</td><td>1.7.4</td></tr><tr><td>causae breviter exponemus et si attentos eos faciemus;</td><td>5</td></tr><tr><td>nam docilis est, qui attente vult audire. </td><td></td></tr><tr><td>  Attentos habebimus, si pollicebimur nos de re-</td><td></td></tr><tr><td>bus magnis, novis, inusitatis verba facturos aut de &lt;i&gt;is,</td><td></td></tr><tr><td>quae ad rem p. pertineant, aut ad eos ipsos, qui</td><td></td></tr><tr><td>audient, aut ad deorum i&lt;n&gt;mortalium religionem; et si</td><td>10</td></tr><tr><td>rogabimus, ut attente audiant; et si numero expone-</td><td></td></tr><tr><td>mus res, quibus de rebus dicturi sumus. </td><td></td></tr><tr><td>  Benivolos auditores facere qua&lt;t&gt;tuor modis pos-</td><td>8.1</td></tr><tr><td>sumus: ab nostra, ab adversariorum nostrorum, ab</td><td></td></tr><tr><td>auditorum persona, et ab rebus ipsis. </td><td></td></tr><tr><td>  Ab nostra persona benivolentiam contrahemus,</td><td></td></tr><tr><td>si nostrum officium sine a&lt;d&gt;rogantia laudabimus, at-</td><td>5</td></tr><tr><td>que in rem p. quales fuerimus aut in parentes aut in</td><td></td></tr><tr><td>amicos aut in eos, qui audiunt * * * aliquid referemus, </td><td></td></tr><tr><td>dum haec omnia ad eam ipsam rem, qua de agitur,</td><td></td></tr><tr><td>sint a&lt;d&gt;commodata. Item si nostra incommoda pro-</td><td></td></tr><tr><td>feremus, inopiam, solitudinem, calamitatem; et si ora-</td><td>10</td></tr><tr><td>bimus, ut nobis sint auxilio et simul ostendemus nos</td><td></td></tr><tr><td>in aliis noluisse spem habere. </td><td></td></tr><tr><td>  Ab adversariorum persona benivolentia cap-</td><td></td></tr><tr><td>tabitur, si eos in odium, in invidiam, in contemptio-</td><td></td></tr><tr><td>nem adducemus. </td><td>15</td></tr><tr><td>  In odium rapiemus, si quid eorum spurce, superbe,</td><td></td></tr><tr><td>perfidiose, crudeliter, confidenter, malitiose, flagitiose</td><td></td></tr><tr><td>factum proferemus. </td><td></td></tr><tr><td>  In invidiam trahemus, si vim, si potentiam, si fac-</td><td></td></tr><tr><td>tionem, divitias, incontinentiam, nobilitatem, cliente-</td><td>20</td></tr><tr><td>las, hospitium, sodalitatem, a&lt;d&gt;finitates adversariorum</td><td></td></tr><tr><td>proferemus, et his adiumentis magis quam veritati eos</td><td></td></tr><tr><td>confidere aperiemus. </td><td></td></tr>
        </table>