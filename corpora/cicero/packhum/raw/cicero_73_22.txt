<table>
          <script>targetHit=0;</script>
          <tr><td>  Occasio quaeritur, idoneane fuerit ad rem ad-</td><td>2.7.19</td></tr><tr><td>oriendam an alia melior, quae aut praeterita sit aut</td><td>20</td></tr><tr><td>non expectata. </td><td></td></tr><tr><td>  Spes perficiendi &lt;e&gt;cqua fuerit, spectabitur hoc</td><td></td></tr><tr><td>modo: si, quae supra dicta sunt signa, concurrent, si</td><td></td></tr><tr><td>praeterea ex altera parte vires, pecunia, consilium,</td><td></td></tr><tr><td>scientia, apparatio videbitur esse, ex altera parte in-</td><td>25</td></tr><tr><td>becillitas, inopia, stultitia, inprudentia, inapparatio de-</td><td></td></tr><tr><td>monstrabitur fuisse; qua re scire potuerit, utrum</td><td></td></tr><tr><td>diffidendum an confidendum fuerit. </td><td></td></tr><tr><td>  Spes celandi quae fuerit quaeritur ex consciis,</td><td></td></tr><tr><td>arbitris, adiutoribus, liberis aut servis aut utrisque. </td><td>30</td></tr><tr><td>  Argumentum est, per quod res coarguitur cer-</td><td>8.1</td></tr><tr><td>tioribus argumentis et magis firma suspicione. Id di-</td><td></td></tr><tr><td>viditur in tempora tria: praeteritum, instans, conse-</td><td></td></tr><tr><td>quens. </td><td></td></tr><tr><td>  In praeterito tempore oportet considerare, ubi</td><td>5</td></tr><tr><td>fuerit, ubi visus sit, quicum visus sit, num quid appa- </td><td></td></tr><tr><td>rarit, num quem convenerit, num quid dixerit, num</td><td></td></tr><tr><td>quid habuerit de consciis, de adiutoribus, de adiumen-</td><td></td></tr><tr><td>tis; num quo in loco praeter consuetudinem fuerit aut</td><td></td></tr><tr><td>alieno tempore. </td><td>10</td></tr><tr><td>  In instanti tempore quaeretur, num visus sit,</td><td></td></tr><tr><td>cum faciebat, num qui strepitus, clamor, crepitus ex-</td><td></td></tr><tr><td>auditus aut denique num quid aliquo sensu perceptum</td><td></td></tr><tr><td>sit, aspectu, auditu, tactu, odoratu, gustatu; nam</td><td></td></tr><tr><td>quivis horum sensus potest conflare suspicionem. </td><td>15</td></tr><tr><td>  In consequenti tempore spectabitur, num quid</td><td></td></tr><tr><td>re transacta relictum sit, quod indicet aut factum esse</td><td></td></tr><tr><td>maleficium aut ab quo factum sit. Factum esse, hoc</td><td></td></tr><tr><td>modo: si tumore et livore decoloratum corpus est</td><td></td></tr><tr><td>mortui, significat eum veneno necatum. A quo factum</td><td>20</td></tr><tr><td>sit, hoc modo: si telum, si vestimentum, si quid eius-</td><td></td></tr><tr><td>modi relictum aut si vestigium rei repertum fue-</td><td></td></tr><tr><td>rit; si cruor in vestimentis; si in eo loco conprehen-</td><td></td></tr><tr><td>sus aut visus transacto negotio, quo in loco res gesta</td><td></td></tr><tr><td>dicitur. </td><td>25</td></tr>
        </table>