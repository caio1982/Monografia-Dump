<table>
          <script>targetHit=0;</script>
          <tr class="title first  date"><td>xvi<span class="snum">-</span>xiii Kal<span class="snum">.</span> Quint<span class="snum">.</span> <span class="snum">44</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>'Quidnam est quod audendum amplius' de Buthrotiis? stetisse</td><td>15.19.1.1</td></tr><tr><td>enim te frustra scribis. quid autem se refert Brutus? doleo me-</td><td></td></tr><tr><td>hercule te tam esse distentum, quod decem hominibus referen-</td><td></td></tr><tr><td>dum est acceptum. est illud quidem ἐργῶδες sed ἀνεκτόν,</td><td></td></tr><tr><td>mihique gratissimum. de armis, nihil vidi apertius. fugiamus</td><td>5</td></tr><tr><td>igitur, et, ut ais, coram. Theophanes quid velit nescio; scripserat</td><td></td></tr><tr><td>enim ad me. cui rescripsi ut potui. mihi autem scribit venire ad</td><td></td></tr><tr><td>me se velle ut et de suis rebus et quaedam quae ad me pertinerent.</td><td></td></tr><tr><td>tuas litteras exspecto. vide, quaeso, ne quid temere fiat. </td><td></td></tr><tr><td>  Statius scripsit ad me locutum secum esse Q. Ciceronem</td><td>2.1</td></tr><tr><td>valde adseveranter se haec ferre non posse; certum sibi esse ad</td><td></td></tr><tr><td>Brutum et Cassium transire. hoc enim vero nunc discere aveo;</td><td></td></tr><tr><td>[hoc] ego quid sit interpretari non possum. potest aliquid iratus</td><td></td></tr><tr><td>Antonio, potest gloriam iam novam quaerere, potest totum</td><td>5</td></tr><tr><td>esse σχεδίασμα; et nimirum ita est. sed tamen et ego vereor et</td><td></td></tr><tr><td>pater conturbatus est. scit enim quae ille de hoc; mecum</td><td></td></tr><tr><td>quidem ἄφατα olim. plane quid velit nescio. </td><td></td></tr><tr><td>  A Dolabella mandata habebo quae mihi videbuntur, id est</td><td></td></tr><tr><td>nihil. dic mihi, C. Antonius voluitne fieri septemvir? fuit certe</td><td>10</td></tr><tr><td>dignus. †de meo domi† est ut scribis. facies omnia mihi nota. </td><td></td></tr>
        </table>