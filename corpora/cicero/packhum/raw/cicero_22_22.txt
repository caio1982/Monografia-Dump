<table>
          <script>targetHit=0;</script>
          <tr><td>  Hic aliquando, serius quam ipse vellet, Cn. Pompeius</td><td>67.1</td></tr><tr><td>invitissimis iis qui mentem optimi ac fortissimi viri suis con-</td><td></td></tr><tr><td>siliis fictisque terroribus a defensione meae salutis averterant,</td><td></td></tr><tr><td>excitavit illam suam non sopitam, sed suspicione aliqua re-</td><td></td></tr><tr><td>tardatam consuetudinem rei publicae bene gerendae. Non</td><td>5</td></tr><tr><td>est passus ille vir, qui sceleratissimos civis, qui acerrimos</td><td></td></tr><tr><td>hostis, qui maximas nationes, qui reges, qui gentis feras</td><td></td></tr><tr><td>atque inauditas, qui praedonum infinitam manum, qui etiam</td><td></td></tr><tr><td>servitia virtute victoriaque domuisset, qui omnibus bellis</td><td></td></tr><tr><td>terra marique compressis imperium populi Romani orbis</td><td>10</td></tr><tr><td>terrarum terminis definisset, rem publicam everti scelere</td><td></td></tr><tr><td>paucorum, quam ipse non solum consiliis sed etiam sanguine </td><td></td></tr><tr><td>suo saepe servasset: accessit ad causam publicam, restitit</td><td></td></tr><tr><td>auctoritate sua reliquis rebus, questus est de praeteritis.</td><td></td></tr><tr><td>Fieri quaedam ad meliorem spem inclinatio visa est. De-</td><td>68.1</td></tr><tr><td>crevit senatus frequens de meo reditu Kalendis Iuniis, dis-</td><td></td></tr><tr><td>sentiente nullo, referente L. Ninnio, cuius in mea causa</td><td></td></tr><tr><td>numquam fides virtusque contremuit. Intercessit Ligus iste</td><td></td></tr><tr><td>nescio qui, additamentum inimicorum meorum. Res erat</td><td>5</td></tr><tr><td>et causa nostra eo iam loci ut erigere oculos et vivere videre-</td><td></td></tr><tr><td>tur. Quisquis erat qui aliquam partem in meo luctu sceleris</td><td></td></tr><tr><td>Clodiani attigisset, quocumque venerat, quod iudicium cum-</td><td></td></tr><tr><td>que subierat, damnabatur: inveniebatur nemo qui se suffra-</td><td></td></tr><tr><td>gium de me tulisse confiteretur. Decesserat ex Asia frater</td><td>10</td></tr><tr><td>meus magno squalore, sed multo etiam maiore maerore.</td><td></td></tr><tr><td>Huic ad urbem venienti tota obviam civitas cum lacrimis</td><td></td></tr><tr><td>gemituque processerat. Loquebatur liberius senatus; con-</td><td></td></tr><tr><td>currebant equites Romani; Piso ille, gener meus, cui fructum</td><td></td></tr><tr><td>pietatis suae neque ex me neque a populo Romano ferre</td><td>15</td></tr><tr><td>licuit, a propinquo suo socerum suum flagitabat; omnia</td><td></td></tr><tr><td>senatus reiciebat, nisi de me primum consules rettulissent. </td><td></td></tr>
        </table>