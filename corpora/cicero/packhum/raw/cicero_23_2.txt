<table>
          <script>targetHit=0;</script>
          <tr><td>  Nam quod mihi discessum obiecisti meum, et quod horum,</td><td>6.9</td></tr><tr><td>quibus ille dies acerbissimus fuit qui idem tibi laetissimus,</td><td>10</td></tr><tr><td>luctum et gemitum renovare voluisti, tantum tibi respondeo</td><td></td></tr><tr><td>me, cum tu ceteraeque rei publicae pestes armorum causam</td><td></td></tr><tr><td>quaereretis, et cum per meum nomen fortunas locupletium</td><td></td></tr><tr><td>diripere, sanguinem principum civitatis exsorbere, crudeli-</td><td></td></tr><tr><td>tatem vestram odiumque diuturnum quod in bonos iam </td><td>15</td></tr><tr><td>inveteratum habebatis saturare cuperetis, scelus et furorem</td><td></td></tr><tr><td>vestrum cedendo maluisse frangere quam resistendo. Qua re</td><td>7.1</td></tr><tr><td>peto a te ut mihi ignoscas, Vatini, ei cum patriae pepercerim</td><td></td></tr><tr><td>quam servaram, et, si ego te perditorem et vexatorem rei</td><td></td></tr><tr><td>publicae fero, tu me conservatorem et custodem feras.</td><td></td></tr><tr><td>Deinde eius viri discessum increpas quem vides omnium</td><td>5</td></tr><tr><td>civium desiderio, ipsius denique rei publicae luctu esse</td><td></td></tr><tr><td>revocatum. At enim dixisti non mea sed rei publicae causa</td><td></td></tr><tr><td>homines de meo reditu laborasse: quasi vero quisquam vir</td><td></td></tr><tr><td>excellenti animo in rem publicam ingressus optabilius quic-</td><td></td></tr><tr><td>quam arbitretur quam se a suis civibus rei publicae causa</td><td>10</td></tr><tr><td>diligi! Scilicet aspera mea natura, difficilis aditus, gravis</td><td>8.1</td></tr><tr><td>vultus, superba responsa, insolens vita; nemo consuetu-</td><td></td></tr><tr><td>dinem meam, nemo humanitatem, nemo consilium, nemo</td><td></td></tr><tr><td>auxilium requirebat; cuius desiderio, ut haec minima dicam,</td><td></td></tr><tr><td>forum maestum, muta curia, omnia denique bonarum artium</td><td>5</td></tr><tr><td>studia siluerunt. Sed nihil sit factum mea causa: omnia</td><td></td></tr><tr><td>illa senatus consulta, populi iussa, Italiae totius, cunctarum</td><td></td></tr><tr><td>societatum, conlegiorum omnium decreta de me rei publicae</td><td></td></tr><tr><td>causa esse facta fateamur. Quid ergo, homo imperitissime</td><td></td></tr><tr><td>solidae laudis ac verae dignitatis, praestantius mihi potuit</td><td>10</td></tr><tr><td>accidere? quid optabilius ad immortalitatem gloriae atque</td><td></td></tr><tr><td>in memoriam mei nominis sempiternam, quam omnis hoc</td><td></td></tr><tr><td>civis meos iudicare, civitatis salutem cum unius mea salute</td><td></td></tr><tr><td>esse coniunctam? Quod quidem ego tibi reddo tuum; nam</td><td>9.1</td></tr><tr><td>ut tu me carum esse dixisti senatui populoque Romano</td><td></td></tr><tr><td>non tam mea causa quam rei publicae, sic ego te, quam-</td><td></td></tr><tr><td>quam es omni diritate atque immanitate taeterrimus, tamen </td><td></td></tr><tr><td>dico esse odio civitati non tam tuo quam rei publicae</td><td>5</td></tr><tr><td>nomine. </td><td></td></tr>
        </table>