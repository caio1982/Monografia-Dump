<table>
          <script>targetHit=0;</script>
          <tr><td>  Redeo nunc ad te, Caeli, vicissim ac mihi auctoritatem</td><td>37.1</td></tr><tr><td>patriam severitatemque suscipio. Sed dubito quem patrem</td><td></td></tr><tr><td>potissimum sumam, Caecilianumne aliquem vehementem</td><td></td></tr><tr><td>atque durum:</td><td></td></tr><tr><td>    Nunc enim demum mi animus ardet, nunc meum cor</td><td>5</td></tr><tr><td>       cumulatur ira</td><td></td></tr><tr><td>aut illum:</td><td></td></tr><tr><td>    O infelix, o sceleste!</td><td></td></tr><tr><td>Ferrei sunt isti patres:</td><td></td></tr><tr><td>    Egone quid dicam, quid velim? quae tu omnia</td><td>10</td></tr><tr><td>    Tuis foedis factis facis ut nequiquam velim,</td><td></td></tr><tr><td>vix ferendi. Diceret talis pater: 'Cur te in istam vicini-</td><td></td></tr><tr><td>tatem meretriciam contulisti? cur inlecebris cognitis non</td><td></td></tr><tr><td>refugisti?'</td><td></td></tr><tr><td>    Cur alienam ullam mulierem nosti? Dide ac dissice;</td><td>15</td></tr><tr><td>    Per me &lt;tibi&gt; licet. Si egebis, tibi dolebit, &lt;non mihi&gt;.</td><td></td></tr><tr><td>    Mihi sat est qui aetatis quod relicuom est oblectem</td><td></td></tr><tr><td>       meae.</td><td></td></tr><tr><td>Huic tristi ac derecto seni responderet Caelius se nulla</td><td>38.1</td></tr><tr><td>cupiditate inductum de via decessisse. Quid signi? Nulli</td><td></td></tr><tr><td>sumptus, nulla iactura, nulla versura. At fuit fama. Quotus </td><td></td></tr><tr><td>quisque istam effugere potest, praesertim in tam maledica</td><td></td></tr><tr><td>civitate? Vicinum eius mulieris miraris male audisse cuius</td><td>5</td></tr><tr><td>frater germanus sermones iniquorum effugere non potuit?</td><td></td></tr><tr><td>Leni vero et clementi patre cuius modi ille est:</td><td></td></tr><tr><td>    Fores ecfregit, restituentur; discidit</td><td></td></tr><tr><td>    Vestem, resarcietur,</td><td></td></tr><tr><td>Caeli causa est expeditissima. Quid enim esset in quo se</td><td>10</td></tr><tr><td>non facile defenderet? Nihil iam in istam mulierem dico;</td><td></td></tr><tr><td>sed, si esset aliqua dissimilis istius quae se omnibus per-</td><td></td></tr><tr><td>volgaret, quae haberet palam decretum semper aliquem,</td><td></td></tr><tr><td>cuius in hortos, domum, Baias iure suo libidines omnium</td><td></td></tr><tr><td>commearent, quae etiam aleret adulescentis et parsimoniam</td><td>15</td></tr><tr><td>patrum suis sumptibus sustineret; si vidua libere, proterva</td><td></td></tr><tr><td>petulanter, dives effuse, libidinosa meretricio more viveret,</td><td></td></tr><tr><td>adulterum ego putarem si quis hanc paulo liberius salu-</td><td></td></tr><tr><td>tasset? </td><td></td></tr>
        </table>