<table>
          <script>targetHit=0;</script>
          <tr><td>  Sequitur tertia vituperatio senectutis, quod eam ca-</td><td>39.1</td></tr><tr><td>rere dicunt voluptatibus. o praeclarum munus aetatis,</td><td></td></tr><tr><td>siquidem id aufert a nobis quod est in adulescentia</td><td></td></tr><tr><td>vitiosissimum! accipite enim optimi adulescentes ve-</td><td></td></tr><tr><td>terem orationem Archytae Tarentini, magni in primis</td><td>5</td></tr><tr><td>et praeclari viri, quae mihi tradita est, cum essem adu-</td><td></td></tr><tr><td>lescens Tarenti cum Q. Maximo. nullam capitaliorem</td><td></td></tr><tr><td>pestem quam voluptatem corporis hominibus dicebat</td><td></td></tr><tr><td>a natura datam, cuius voluptatis avidae libidines te-</td><td></td></tr><tr><td>mere et effrenate ad potiundum incitarentur. hinc pa-</td><td>40.1</td></tr><tr><td>triae proditiones, hinc rerum publicarum eversiones,</td><td></td></tr><tr><td>hinc cum hostibus clandestina colloquia nasci, nullum </td><td></td></tr><tr><td>denique scelus, nullum malum facinus esse ad quod</td><td></td></tr><tr><td>suscipiendum non lubido voluptatis inpelleret, stupra</td><td>5</td></tr><tr><td>vero et adulteria et omne tale flagitium nullis excitari</td><td></td></tr><tr><td>aliis inlecebris nisi voluptatis; cumque homini sive na-</td><td></td></tr><tr><td>tura sive quis deus nihil mente praestabilius dedisset,</td><td></td></tr><tr><td>huic divino muneri ac dono nihil tam esse inimicum</td><td></td></tr><tr><td>quam voluptatem; nec enim lubidine dominante tem-</td><td>41.1</td></tr><tr><td>perantiae locum esse neque omnino in voluptatis regno</td><td></td></tr><tr><td>virtutem posse consistere. quod quo magis intellegi</td><td></td></tr><tr><td>posset, fingere animo iubebat tanta incitatum aliquem</td><td></td></tr><tr><td>voluptate corporis quanta percipi posset maxima; ne-</td><td>5</td></tr><tr><td>mini censebat fore dubium quin tam diu, dum ita gau-</td><td></td></tr><tr><td>deret, nihil agitare mente, nihil ratione nihil cogita-</td><td></td></tr><tr><td>tione consequi posset. quocirca nihil esse tam dete-</td><td></td></tr><tr><td>stabile quam voluptatem, siquidem ea, cum maior esset</td><td></td></tr><tr><td>atque longior, omne animi lumen extingueret. haec cum</td><td>10</td></tr><tr><td>C. Pontio Samnite, patre eius a quo Caudino proelio</td><td></td></tr><tr><td>Sp. Postumius T. Veturius consules superati sunt, lo-</td><td></td></tr><tr><td>cutum Archytam Nearchus Tarentinus hospes noster,</td><td></td></tr><tr><td>qui in amicitia populi Romani permanserat, se a maio-</td><td></td></tr><tr><td>ribus natu accepisse dicebat, cum quidem ei sermoni</td><td>15</td></tr><tr><td>interfuisset Plato Atheniensis, quem Tarentum venisse</td><td></td></tr><tr><td>L. Camillo Ap. Claudio consulibus reperio. quorsus</td><td>42.1</td></tr><tr><td>hoc? ut intellegeretis, si voluptatem aspernari ratione</td><td></td></tr><tr><td>et sapientia non possemus, magnam habendam esse </td><td></td></tr><tr><td>senectuti gratiam, quae efficeret ut id non luberet quod</td><td></td></tr><tr><td>non oporteret. impedit enim consilium voluptas, rationi</td><td>5</td></tr><tr><td>inimica est, mentis ut ita dicam praestringit oculos nec</td><td></td></tr><tr><td>habet ullum cum virtute commercium. invitus feci ut</td><td></td></tr><tr><td>fortissimi viri T. Flaminini fratrem L. Flamininum e</td><td></td></tr><tr><td>senatu eicerem septem annis post quam consul fuisset,</td><td></td></tr><tr><td>sed notandam putavi libidinem. ille enim cum esset</td><td>10</td></tr><tr><td>consul in Gallia, exoratus in convivio a scorto est ut</td><td></td></tr><tr><td>securi feriret aliquem eorum, qui in vinculis essent</td><td></td></tr><tr><td>damnati rei capitalis. hic Tito fratre suo censore qui</td><td></td></tr><tr><td>proximus ante me fuerat, elapsus est; mihi vero et</td><td></td></tr><tr><td>Flacco neutiquam probari potuit tam flagitiosa et</td><td>15</td></tr><tr><td>tam perdita lubido, quae cum probro privato coniunge-</td><td></td></tr><tr><td>ret imperii dedecus. saepe audivi e maioribus natu,</td><td>43.1</td></tr><tr><td>qui se porro pueros e senibus audisse dicebant, mirari</td><td></td></tr><tr><td>solitum C. Fabricium quod, cum apud regem Pyrrhum</td><td></td></tr><tr><td>legatus esset, audisset e Thessalo Cinea esse quendam</td><td></td></tr><tr><td>Athenis qui se sapientem profiteretur, eumque dicere</td><td>5</td></tr><tr><td>omnia quae faceremus, ad voluptatem esse referenda.</td><td></td></tr><tr><td>quod ex eo audientes M'. Curium et Ti. Coruncanium</td><td></td></tr><tr><td>optare solitos ut id Samnitibus ipsique Pyrrho per-</td><td></td></tr><tr><td>suaderetur, quod facilius vinci possent, cum se volupta-</td><td></td></tr><tr><td>tibus dedissent. vixerat M'. Curius cum P. Decio, qui </td><td>10</td></tr><tr><td>quinquennio ante eum consulem se pro re publica</td><td></td></tr><tr><td>quarto consulatu devoverat; norat eundem Fabricius,</td><td></td></tr><tr><td>norat Coruncanius; qui cum ex sua vita tum ex eius</td><td></td></tr><tr><td>quem dico Deci facto iudicabant esse profecto aliquid</td><td></td></tr><tr><td>natura pulchrum atque praeclarum, quod sua sponte</td><td>15</td></tr><tr><td>peteretur quodque spreta et contempta voluptate optu-</td><td></td></tr><tr><td>mus quisque sequeretur. quorsus igitur tam multa de</td><td>44.1</td></tr><tr><td>voluptate? quia non modo vituperatio nulla, sed etiam</td><td></td></tr><tr><td>summa laus senectutis est, quod ea voluptates nullas</td><td></td></tr><tr><td>magnopere desiderat. caret epulis extructisque mensis</td><td></td></tr><tr><td>et frequentibus poculis, caret ergo etiam vinulentia et</td><td>5</td></tr><tr><td>cruditate et insomniis. sed si aliquid dandum est vo-</td><td></td></tr><tr><td>luptati, quoniam eius blanditiis non facile obsistimus</td><td></td></tr><tr><td>(divine enim Plato 'escam malorum' appellat volupta-</td><td></td></tr><tr><td>tem, quod ea videlicet homines capiantur ut pisces),</td><td></td></tr><tr><td>quamquam inmoderatis epulis caret senectus, modicis</td><td>10</td></tr><tr><td>tamen conviviis delectari potest. C. Duellium M. f. qui</td><td></td></tr><tr><td>Poenos classe primus vicerat, redeuntem a cena senem</td><td></td></tr><tr><td>saepe videbam puer; delectabatur cereo funali et ti-</td><td></td></tr><tr><td>bicine, quae sibi nullo exemplo privatus sumpserat;</td><td></td></tr><tr><td>tantum licentiae dabat gloria. sed quid ego alios? ad</td><td>15</td></tr><tr><td>me ipsum iam revertar. primum habui semper sodales.</td><td>45.1</td></tr><tr><td>sodalitates autem me quaestore constitutae sunt sacris</td><td></td></tr><tr><td>Idaeis Magnae Matris acceptis. epulabar igitur cum</td><td></td></tr><tr><td>sodalibus omnino modice, sed erat quidam fervor</td><td></td></tr><tr><td>aetatis; qua progrediente omnia fiunt in dies mitiora.</td><td>5</td></tr><tr><td>neque enim ipsorum conviviorum delectationem volup-</td><td></td></tr><tr><td>tatibus corporis magis quam coetu amicorum et sermo- </td><td></td></tr><tr><td>nibus metiebar. bene enim maiores accubitionem epu-</td><td></td></tr><tr><td>larem amicorum, quia vitae coniunctionem haberet,</td><td></td></tr><tr><td>convivium nominaverunt melius quam Graeci, qui hoc</td><td>10</td></tr><tr><td>idem tum compotationem tum concenationem vocant,</td><td></td></tr><tr><td>ut quod in eo genere minimum est, id maxime probare</td><td></td></tr><tr><td>videantur. ego vero propter sermonis delectationem</td><td>46.1</td></tr><tr><td>tempestivis quoque conviviis delector nec cum aequa-</td><td></td></tr><tr><td>libus solum qui pauci admodum restant, sed cum</td><td></td></tr><tr><td>vestra etiam aetate atque vobiscum habeoque senectuti</td><td></td></tr><tr><td>magnam gratiam quae mihi sermonis aviditatem auxit,</td><td>5</td></tr><tr><td>potionis et cibi sustulit. quodsi quem etiam ista delec-</td><td></td></tr><tr><td>tant (ne omnino bellum indixisse videar voluptati</td><td></td></tr><tr><td>cuius est fortasse quidam naturalis modus), non in-</td><td></td></tr><tr><td>tellego ne in istis quidem ipsis voluptatibus carere</td><td></td></tr><tr><td>sensu senectutem. me vero et magisteria delectant a</td><td>10</td></tr><tr><td>maioribus instituta et is sermo qui more maiorum a</td><td></td></tr><tr><td>summo adhibetur in poculo, et pocula sicut in Sym-</td><td></td></tr><tr><td>posio Xenophontis est, minuta atque rorantia et refri-</td><td></td></tr><tr><td>geratio aestate et vicissim aut sol aut ignis hibernus;</td><td></td></tr><tr><td>quae quidem etiam in Sabinis persequi soleo con-</td><td>15</td></tr><tr><td>viviumque vicinorum cotidie compleo, quod ad multam</td><td></td></tr><tr><td>noctem quam maxime possumus vario sermone produ-</td><td>47.1</td></tr><tr><td>cimus. at non est voluptatum tanta quasi titillatio in</td><td></td></tr><tr><td>senibus. credo sed ne desideratur quidem; nihil autem</td><td></td></tr><tr><td>est molestum quod non desideres. bene Sophocles, </td><td></td></tr><tr><td>cum ex eo quidam iam adfecto aetate quaereret utere-</td><td>5</td></tr><tr><td>turne rebus veneriis: 'di meliora!' inquit; 'libenter vero</td><td></td></tr><tr><td>istinc sicut ab domino agresti ac furioso profugi.' cu-</td><td></td></tr><tr><td>pidis enim rerum talium odiosum fortasse et molestum</td><td></td></tr><tr><td>est carere, satiatis vero et expletis iucundius est carere</td><td></td></tr><tr><td>quam frui. quamquam non caret is qui non desiderat;</td><td>10</td></tr><tr><td>ergo hoc non desiderare dico esse iucundius. quodsi</td><td>48.1</td></tr><tr><td>istis ipsis voluptatibus bona aetas fruitur libentius, pri-</td><td></td></tr><tr><td>mum parvulis fruitur rebus ut diximus, deinde iis qui-</td><td></td></tr><tr><td>bus senectus etiamsi non abunde potitur, non omnino</td><td></td></tr><tr><td>caret. ut Turpione Ambivio magis delectatur qui in</td><td>5</td></tr><tr><td>prima cavea spectat, delectatur tamen etiam qui in</td><td></td></tr><tr><td>ultima, sic adulescentia voluptates propter intuens</td><td></td></tr><tr><td>magis fortasse laetatur, sed delectatur etiam senectus</td><td></td></tr><tr><td>procul eas spectans tantum quantum sat est. at illa</td><td>49.1</td></tr><tr><td>quanti sunt, animum tamquam emeritis stipendiis libi-</td><td></td></tr><tr><td>dinis ambitionis contentionis inimicitiarum cupidita-</td><td></td></tr><tr><td>tum omnium secum esse secumque ut dicitur vivere!</td><td></td></tr><tr><td>si vero habet aliquod tamquam pabulum studii atque</td><td>5</td></tr><tr><td>doctrinae, nihil est otiosa senectute iucundius. mori</td><td></td></tr><tr><td>videbamus in studio dimetiendi paene caeli atque ter-</td><td></td></tr><tr><td>rae C. Galum familiarem patris tui Scipio; quotiens il- </td><td></td></tr><tr><td>lum lux noctu aliquid describere ingressum, quotiens</td><td></td></tr><tr><td>nox oppressit, cum mane coepisset! quam delectabat</td><td>10</td></tr><tr><td>eum defectiones solis et lunae multo ante nobis prae-</td><td></td></tr><tr><td>dicere! quid in levioribus studiis, sed tamen acutis?</td><td>50.1</td></tr><tr><td>quam gaudebat bello suo Punico Naevius! quam Tru-</td><td></td></tr><tr><td>culento Plautus, quam Pseudolo! vidi etiam senem Li-</td><td></td></tr><tr><td>vium; qui cum sex annis ante quam ego natus sum, fa-</td><td></td></tr><tr><td>bulam docuisset Centone Tuditanoque consulibus, us-</td><td>5</td></tr><tr><td>que ad adulescentiam meam processit aetate. quid de</td><td></td></tr><tr><td>P. Licini Crassi et pontificii et civilis iuris studio loquar</td><td></td></tr><tr><td>aut de huius P. Scipionis qui his paucis diebus pontifex</td><td></td></tr><tr><td>maximus factus est? atque eos omnes quos commemo-</td><td></td></tr><tr><td>ravi his studiis flagrantes senes vidimus; M. vero Ce-</td><td>10</td></tr><tr><td>thegum quem recte 'Suadae medullam' dixit Ennius,</td><td></td></tr><tr><td>quanto studio exerceri in dicendo videbamus etiam</td><td></td></tr><tr><td>senem! quae sunt igitur epularum aut ludorum aut</td><td></td></tr><tr><td>scortorum voluptates cum his voluptatibus comparan-</td><td></td></tr><tr><td>dae? atque haec quidem studia doctrinae; quae quidem</td><td>15</td></tr><tr><td>prudentibus et bene institutis pariter cum aetate crescunt,</td><td></td></tr><tr><td>ut honestum illud Solonis sit quod ait versiculo quodam</td><td></td></tr><tr><td>ut ante dixi, senescere se multa in dies addiscentem,</td><td></td></tr><tr><td>qua voluptate animi nulla certe potest esse maior. </td><td></td></tr>
        </table>