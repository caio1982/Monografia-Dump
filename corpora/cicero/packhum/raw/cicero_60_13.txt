<table>
          <script>targetHit=0;</script>
          <tr><td>  Cum uero uis est uehemens exorta Nepai,</td><td>34.418</td></tr><tr><td>late fusa uolans &lt; * * *</td><td></td></tr><tr><td>* * * &gt; per terras fama uagatur.</td><td>419a</td></tr><tr><td>Vir quondam Orion manibus uiolasse Dianam</td><td>420</td></tr><tr><td>dicitur, excelsis errans in collibus amens</td><td></td></tr><tr><td>quos tenet Aegaeo defixa in gurgite Chius,</td><td></td></tr><tr><td>B[r]acchica quam uiridi conuestit tegmine uitis.</td><td></td></tr><tr><td>Ille feras uaecors amenti corde necabat,</td><td></td></tr><tr><td>Oenopionis auens epulas ornare nitentis.</td><td>425</td></tr><tr><td>At uero, pedibus subito percussa Dianae,</td><td></td></tr><tr><td>insula discessit, disiectaque saxa reuellens </td><td></td></tr><tr><td>perculit, et caecas lustrauit luce lacunas.</td><td></td></tr><tr><td>E quibus ingenti existit ui corpori' prae se</td><td></td></tr><tr><td>scorpios infesta praeportans flebile acumen:</td><td>430</td></tr><tr><td>hic ualido cupide uenantem perculit ictu,</td><td></td></tr><tr><td>mortiferum in uenas figens per uulnera uirus:</td><td></td></tr><tr><td>ille graui moriens constrauit corpore terram.</td><td></td></tr><tr><td>Quare cum magnis sese Nepa lucibus effert,</td><td></td></tr><tr><td>Orion fugiens commendat corpora terris.</td><td>435</td></tr><tr><td>Tum uero fugit Andromeda et Neptunia Pistrix</td><td></td></tr><tr><td>tota latet; cedit conuerso corpore Cepheus,</td><td></td></tr><tr><td>extremas medio contingens corpore terras.</td><td></td></tr><tr><td>Hic caput et superas potis est demergere partes,</td><td></td></tr><tr><td>infera lumborum numquam conuestiet umbra:</td><td>440</td></tr><tr><td>nam retinent Arctoe lustrantes lumine summo.</td><td></td></tr><tr><td>Labitur illa simul, gnatam lacrimosa requirens,</td><td></td></tr><tr><td>Cassiepia, neque ex caelo depulsa decore</td><td></td></tr><tr><td>fertur: nam uero contingens uertice primum </td><td></td></tr><tr><td>terras, post umeris euersa sede refertur.</td><td>445</td></tr><tr><td>Hanc illi tribuunt poenam Nereides almae,</td><td></td></tr><tr><td>cum quibus, ut perhibent, ausa est contendere forma.</td><td></td></tr><tr><td>Haec obit inclinata. At pars exorta Coronaest</td><td></td></tr><tr><td>altera, cum caudaque omnis iam panditur Hydra.</td><td></td></tr><tr><td>At caput et totum sese Centaurus opacis</td><td>450</td></tr><tr><td>eripit e tenebris, linquens uestigia parua</td><td></td></tr><tr><td>antepedum contecta, simul cum lumine pandit</td><td></td></tr><tr><td>ipse feram dextra retinens. Prolabitur inde</td><td></td></tr><tr><td>Anguitenens capite et manibus, profert simul Anguis</td><td></td></tr><tr><td>iam caput et summum flexo de corpore lumen.</td><td>455</td></tr><tr><td>Hic ille exoritur conuerso corpore Nixus,</td><td></td></tr><tr><td>aluum, crura, umeros simul et praecordia lustrans,</td><td></td></tr><tr><td>et dextra[e] radios laeto cum lumine iactans. </td><td></td></tr>
        </table>