<table>
          <script>targetHit=0;</script>
          <tr><td>  Quod hoc portentum, di immortales! quod tantum</td><td>188.1</td></tr><tr><td>monstrum in ullis locis, quod tam infestum scelus et immane </td><td></td></tr><tr><td>aut unde natum esse dicamus? Iam enim videtis profecto,</td><td></td></tr><tr><td>iudices, non sine necessariis me ac maximis causis principio</td><td></td></tr><tr><td>orationis meae de matre dixisse. Nihil est enim mali, nihil</td><td>5</td></tr><tr><td>sceleris quod illa non ab initio filio voluerit, optaverit,</td><td></td></tr><tr><td>cogitaverit, effecerit. Mitto illam primam libidinis iniuriam,</td><td></td></tr><tr><td>mitto nefarias generi nuptias, mitto cupiditate matris ex-</td><td></td></tr><tr><td>pulsam ex matrimonio filiam, quae nondum ad huiusce</td><td></td></tr><tr><td>vitae periculum sed ad commune familiae dedecus pertine-</td><td>10</td></tr><tr><td>bant. Nihil de alteris Oppianici nuptiis queror, quarum illa</td><td></td></tr><tr><td>cum obsides filios ab eo mortuos accepisset, tum denique</td><td></td></tr><tr><td>in familiae luctum atque in privignorum funus nupsit.</td><td></td></tr><tr><td>Praetereo quod A. Aurium cuius illa quondam socrus, paulo</td><td></td></tr><tr><td>ante uxor fuisset, cum Oppianici esse opera proscriptum</td><td>15</td></tr><tr><td>occisumque cognosset, eam sibi domum sedemque delegit</td><td></td></tr><tr><td>in qua cotidie superioris viri mortis indicia et spolia fortu-</td><td></td></tr><tr><td>narum videret. Illud primum queror de illo scelere quod</td><td>189.1</td></tr><tr><td>nunc denique patefactum est, Fabriciani veneni, quod iam</td><td></td></tr><tr><td>tum recens suspiciosum ceteris, huic incredibile, nunc vero</td><td></td></tr><tr><td>apertum iam omnibus ac manifestum videtur. Non est</td><td></td></tr><tr><td>profecto de illo veneno celata mater; nihil est ab Oppianico</td><td>5</td></tr><tr><td>sine consilio mulieris cogitatum; quod si esset, certe postea</td><td></td></tr><tr><td>deprehensa re non illa ut a viro improbo discessisset sed</td><td></td></tr><tr><td>ut a crudelissimo hoste fugisset domumque illam in per-</td><td></td></tr><tr><td>petuum scelere omni adfluentem reliquisset. Non modo</td><td>190.1</td></tr><tr><td>id non fecit sed ab illo tempore nullum locum praetermisit</td><td></td></tr><tr><td>in quo non strueret insidias aliquas ac dies omnis atque</td><td></td></tr><tr><td>noctes tota mente mater de pernicie fili cogitaret. Quae</td><td></td></tr><tr><td>primum ut illum confirmaret accusatorem filio suo, donis, </td><td>5</td></tr><tr><td>muneribus, conlocatione filiae, spe hereditatis obstrinxit.</td><td></td></tr><tr><td>Ita quod apud ceteros novis inter propinquos susceptis</td><td></td></tr><tr><td>inimicitiis saepe fieri divortia atque adfinitatum discidia</td><td></td></tr><tr><td>vidimus, haec mulier satis firmum accusatorem filio suo</td><td></td></tr><tr><td>fore neminem putavit, nisi qui in matrimonium sororem</td><td>10</td></tr><tr><td>eius ante duxisset. Ceteri novis adfinitatibus adducti ve-</td><td></td></tr><tr><td>teres inimicitias saepe deponunt; illa sibi ad confirmandas</td><td></td></tr><tr><td>inimicitias adfinitatis coniunctionem pignori fore putavit.</td><td></td></tr><tr><td>Neque in eo solum diligens fuit ut accusatorem filio suo</td><td>191.1</td></tr><tr><td>compararet sed etiam cogitavit quibus eum rebus armaret.</td><td></td></tr><tr><td>Hinc enim illae sollicitationes servorum et minis et promissis,</td><td></td></tr><tr><td>hinc illae infinitae crudelissimaeque de morte Oppianici</td><td></td></tr><tr><td>quaestiones, quibus finem aliquando non mulieris modus</td><td>5</td></tr><tr><td>sed amicorum auctoritas fecit. Ab eodem scelere illae</td><td></td></tr><tr><td>triennio post habitae Larini quaestiones, eiusdem amentiae</td><td></td></tr><tr><td>falsae conscriptiones quaestionum; ex eodem furore etiam</td><td></td></tr><tr><td>illa conscelerata exsectio linguae; totius denique huius ab</td><td></td></tr><tr><td>illa est et inventa et adornata comparatio criminis. Atque</td><td>192.1</td></tr><tr><td>his rebus cum instructum accusatorem filio suo Romam</td><td></td></tr><tr><td>misisset, ipsa paulisper conquirendorum et conducendorum</td><td></td></tr><tr><td>testium causa Larini est commorata; postea autem quam</td><td></td></tr><tr><td>appropinquare huius iudicium ei nuntiatum est, confestim</td><td>5</td></tr><tr><td>huc advolavit ne aut accusatoribus diligentia aut pecunia</td><td></td></tr><tr><td>testibus deesset, aut ne forte mater hoc sibi optatissimum</td><td></td></tr><tr><td>spectaculum huius sordium atque luctus et tanti squaloris</td><td></td></tr><tr><td>amitteret. Iam vero quod iter Romam eius mulieris fuisse</td><td></td></tr><tr><td>existimatis? quod ego propter vicinitatem Aquinatium et</td><td>10</td></tr><tr><td>Fabraternorum ex multis audivi et comperi; quos concursus </td><td></td></tr><tr><td>in his oppidis, quantos et virorum et mulierum gemitus esse</td><td></td></tr><tr><td>factos? Mulierem quandam Larino advolare, usque a mari</td><td></td></tr><tr><td>supero Romam proficisci cum magno comitatu et pecunia</td><td></td></tr><tr><td>quo facilius circumvenire iudicio capitis atque opprimere</td><td>15</td></tr><tr><td>filium posset? Nemo erat illorum, paene dicam, quin</td><td>193.1</td></tr><tr><td>expiandum illum locum esse arbitraretur quacumque illa</td><td></td></tr><tr><td>iter fecisset, nemo quin terram ipsam violari quae mater</td><td></td></tr><tr><td>est omnium vestigiis consceleratae matris putaret. Itaque</td><td></td></tr><tr><td>nullo in oppido consistendi potestas ei fuit, nemo ex tot</td><td>5</td></tr><tr><td>hospitibus inventus est qui non contagionem aspectus</td><td></td></tr><tr><td>fugeret; nocti se potius ac solitudini quam ulli aut urbi</td><td></td></tr><tr><td>aut hospiti committebat. Nunc vero quid agat, quid molia-</td><td>194.1</td></tr><tr><td>tur, quid denique cotidie cogitet quem ignorare nostrum</td><td></td></tr><tr><td>putat? Quos appellarit, quibus pecuniam promiserit,</td><td></td></tr><tr><td>quorum fidem pretio labefactare conata sit tenemus. Quin</td><td></td></tr><tr><td>etiam nocturna sacrificia quae putat occultiora esse scelera-</td><td>5</td></tr><tr><td>tasque eius preces et nefaria vota cognovimus; quibus illa</td><td></td></tr><tr><td>etiam deos immortalis de suo scelere testatur neque intellegit</td><td></td></tr><tr><td>pietate et religione et iustis precibus deorum mentis, non</td><td></td></tr><tr><td>contaminata superstitione neque ad scelus perficiendum</td><td></td></tr><tr><td>caesis hostiis posse placari. Cuius ego furorem atque</td><td>10</td></tr><tr><td>crudelitatem deos immortalis a suis aris atque templis</td><td></td></tr><tr><td>aspernatos esse confido. Vos, iudices, quos huic A. Cluentio</td><td>195.1</td></tr><tr><td>quosdam alios deos ad omne vitae tempus fortuna esse</td><td></td></tr><tr><td>voluit, huius importunitatem matris a fili capite depellite.</td><td></td></tr><tr><td>Multi saepe in iudicando peccata liberum parentum miseri-</td><td></td></tr><tr><td>cordiae concesserunt; vos ne huius honestissime actam</td><td>5</td></tr><tr><td>vitam matris crudelitati condonetis rogamus, praesertim</td><td></td></tr><tr><td>cum ex altera parte totum municipium videre possitis. </td><td></td></tr><tr><td>Omnis scitote, iudices—incredibile dictu est, sed a me</td><td></td></tr><tr><td>verissime dicetur—omnis Larinatis qui valuerunt venisse</td><td></td></tr><tr><td>Romam ut hunc studio frequentiaque sua quantum possent</td><td>10</td></tr><tr><td>in tanto eius periculo sublevarent. Pueris illud hoc tem-</td><td></td></tr><tr><td>pore et mulieribus oppidum scitote esse traditum, idque in</td><td></td></tr><tr><td>praesentia communi Italiae pace, non domesticis copiis</td><td></td></tr><tr><td>esse tutum. Quos tamen ipsos aeque et eos quos praesentis</td><td></td></tr><tr><td>videtis huius exspectatio iudici dies noctesque sollicitat.</td><td>15</td></tr><tr><td>Non illi vos de unius municipis fortunis arbitrantur sed</td><td>196.1</td></tr><tr><td>de totius municipi statu dignitate commodisque omnibus</td><td></td></tr><tr><td>sententias esse laturos. Summa est enim, iudices, hominis</td><td></td></tr><tr><td>in communem municipi rem diligentia, in singulos municipes</td><td></td></tr><tr><td>benignitas, in omnis homines iustitia et fides. Praeterea</td><td>5</td></tr><tr><td>nobilitatem illam inter suos locumque a maioribus traditum</td><td></td></tr><tr><td>sic tuetur ut maiorum gravitatem, constantiam, gratiam,</td><td></td></tr><tr><td>liberalitatem adsequatur. Itaque eis eum verbis publice</td><td></td></tr><tr><td>laudant ut non solum testimonium suum iudiciumque signi-</td><td></td></tr><tr><td>ficent verum etiam curam animi ac dolorem. Quae dum</td><td>10</td></tr><tr><td>laudatio recitatur, vos, quaeso, qui eam detulistis adsurgite. </td><td></td></tr>
        </table>