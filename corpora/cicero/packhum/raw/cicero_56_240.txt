<table>
          <script>targetHit=0;</script>
          <tr class="title first  date"><td>prid<span class="snum">.</span> Non<span class="snum">.</span> Iun<span class="snum">.</span> <span class="snum">43</span> Romae</td><td></td></tr><tr class="title last  "><td>M. CICERO S. D. D. BRUTO IMP. COS. DESIG.</td><td></td></tr><tr><td>Di isti Segulio male faciant, homini nequissimo omnium qui</td><td>11.21.1.1</td></tr><tr><td>sunt, qui fuerunt, qui futuri sunt! quid? tu illum tecum</td><td></td></tr><tr><td>solum aut cum Caesare? qui neminem praetermiserit</td><td></td></tr><tr><td>quicum loqui potuerit cui non eadem ista dixerit. te tamen,</td><td></td></tr><tr><td>mi Brute, sic amo ut debeo quod istud quicquid esset</td><td>5</td></tr><tr><td>nugarum me scire voluisti. signum enim magnum amoris</td><td></td></tr><tr><td>dedisti. </td><td></td></tr><tr><td>  Nam quod idem Segulius veteranos queri quod tu et</td><td>2.1</td></tr><tr><td>Caesar in decem viris non essetis, utinam ne ego quidem</td><td></td></tr><tr><td>essem! quid enim molestius? sed tamen, cum ego sensissem</td><td></td></tr><tr><td>de iis qui exercitus haberent sententiam ferri oportere, idem</td><td></td></tr><tr><td>illi qui solent reclamarunt. itaque excepti etiam estis, me</td><td>5</td></tr><tr><td>vehementer repugnante. quocirca Segulium neglegamus;</td><td></td></tr><tr><td>qui res novas quaerit, non quo veterem comederit (nullam</td><td></td></tr><tr><td>enim habuit), sed hanc ipsam recentem novam devoravit. </td><td></td></tr><tr><td>  Quod autem scribis te, quod pro te ipso non facias, id pro</td><td>3.1</td></tr><tr><td>me, ut de me timeas aliquid, omni te, vir optime mihique</td><td></td></tr><tr><td>carissime, Brute, de me metu libero. ego enim quae provideri</td><td></td></tr><tr><td>poterunt non fallar in iis; quae cautionem non habebunt de</td><td></td></tr><tr><td>iis non ita valde laboro. sim enim impudens si plus postulem</td><td>5</td></tr><tr><td>quam homini a rerum natura tribui potest. </td><td></td></tr><tr><td>  Quod mihi praecipis ut caveam ne timendo magis timere</td><td>4.1</td></tr><tr><td>cogar, et sapienter et amicissime praecipis, sed velim tibi</td><td></td></tr><tr><td>persuadeas, cum te constet excellere hoc genere virtutis ut</td><td></td></tr><tr><td>numquam extimescas, numquam perturbere, me huic tuae</td><td></td></tr><tr><td>virtuti proxime accedere. quam ob rem nec metuo quicquam </td><td>5</td></tr><tr><td>et cavebo omnia. sed vide ne tua iam, mi Brute, culpa futura</td><td></td></tr><tr><td>sit si ego quicquam timeam. tuis enim opibus et consulatu</td><td></td></tr><tr><td>tuo, etiam si timidi essemus, tamen omnem timorem</td><td></td></tr><tr><td>abiceremus, praesertim cum persuasum omnibus esset</td><td></td></tr><tr><td>mihique maxime a te nos unice diligi. </td><td>10</td></tr><tr><td>  Consiliis tuis, quae scribis de quattuor legionibus deque</td><td>5.1</td></tr><tr><td>agris adsignandis ab utroque vestrum, vehementer adsentior.</td><td></td></tr><tr><td>itaque cum quidam de collegis nostris agrariam curationem</td><td></td></tr><tr><td>ligurrirent, disturbavi rem totamque vobis integram re-</td><td></td></tr><tr><td>servavi. si quid erit occultius et, ut scribis, reconditum,</td><td>5</td></tr><tr><td>meorum aliquem mittam, quo fidelius ad te litterae</td><td></td></tr><tr><td>perferantur.</td><td></td></tr><tr><td> Prid. Non. Iun.</td><td></td></tr>
        </table>