<table>
          <script>targetHit=0;</script>
          <tr><td>  Videte igitur quam multa simul a vobis postulentur.</td><td>2.3.221.1</td></tr><tr><td>Absolvite eum qui se fateatur maximas pecunias cum summa</td><td></td></tr><tr><td>sociorum iniuria cepisse. Non est satis: sunt alii quoque</td><td></td></tr><tr><td>complures qui idem fecerint. Absolvite etiam illos, si qui</td><td></td></tr><tr><td>sunt, ut uno iudicio quam plurimos improbos liberetis. Ne</td><td>5</td></tr><tr><td>id quidem satis est: facite ut ceteris posthac idem liceat.</td><td></td></tr><tr><td>Licebit: adhuc parum est. Permittite ut liceat quanti</td><td></td></tr><tr><td>quisque velit tanti aestimare. Permissum est: stultissimus</td><td></td></tr><tr><td>quisque posthac minimo aestimabit. Videtis iam profecto,</td><td></td></tr><tr><td>iudices, hac aestimatione a vobis comprobata neque modum</td><td>10</td></tr><tr><td>posthac avaritiae cuiusquam neque poenam improbitatis</td><td></td></tr><tr><td>futuram. Quam ob rem quid agis, Hortensi? Consul es</td><td>222.1</td></tr><tr><td>designatus, provinciam sortiturus es; de aestimatione</td><td></td></tr><tr><td>frumenti cum dices, sic te audiemus quasi id quod ab isto</td><td></td></tr><tr><td>recte factum esse defendes te facturum profiteare, et quasi</td><td></td></tr><tr><td>quod isti licitum esse dices vehementer cupias tibi licere.</td><td>5</td></tr><tr><td>Atqui, si id licebit, nihil est quod putetis quemquam</td><td></td></tr><tr><td>posthac commissurum ut de pecuniis repetundis conde- </td><td></td></tr><tr><td>mnari possit. Quantam enim quisque concupierit pecuniam,</td><td></td></tr><tr><td>tantam licebit per cellae nomen aestimationis magnitudine</td><td></td></tr><tr><td>consequatur. </td><td>10</td></tr><tr><td>  At enim est quiddam quod, etiamsi palam in defendendo</td><td>223.1</td></tr><tr><td>non dicet Hortensius, tamen ita dicet ut vos id suspicari et</td><td></td></tr><tr><td>cogitare possitis, pertinere hoc ad commodum senatorium,</td><td></td></tr><tr><td>pertinere ad utilitatem eorum qui iudicent, qui in provinciis</td><td></td></tr><tr><td>cum potestate aut cum legatione se futuros aliquando arbi-</td><td>5</td></tr><tr><td>trentur. Praeclaros vero existimas iudices nos habere,</td><td></td></tr><tr><td>quos alienis peccatis concessuros putes quo facilius ipsis</td><td></td></tr><tr><td>peccare liceat. Ergo id volumus populum Romanum, id pro-</td><td></td></tr><tr><td>vincias, id socios nationesque exteras existimare, si senatores</td><td></td></tr><tr><td>iudicent, hoc certe unum genus infinitae pecuniae per sum-</td><td>10</td></tr><tr><td>mam iniuriam cogendae nullo modo posse reprehendi?</td><td></td></tr><tr><td>Quod si ita est, quid possumus contra illum praetorem dicere</td><td></td></tr><tr><td>qui cotidie templum tenet, qui rem publicam sistere negat</td><td></td></tr><tr><td>posse nisi ad equestrem ordinem iudicia referantur? Quodsi</td><td>224.1</td></tr><tr><td>ille hoc unum agitare coeperit, esse aliquod genus cogendae</td><td></td></tr><tr><td>pecuniae senatorium commune et iam prope concessum</td><td></td></tr><tr><td>ordini, quo genere ab sociis maxima pecunia per summam</td><td></td></tr><tr><td>iniuriam auferatur, neque id ullo modo senatoriis iudiciis</td><td>5</td></tr><tr><td>reprehendi posse, idque, dum equester ordo iudicarit, num-</td><td></td></tr><tr><td>quam esse commissum, quis obsistet? quis erit tam cupidus</td><td></td></tr><tr><td>vestri, tam fautor ordinis, qui de transferendis iudiciis possit</td><td></td></tr><tr><td>recusare? </td><td></td></tr>
        </table>