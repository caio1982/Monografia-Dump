<table>
          <script>targetHit=0;</script>
          <tr><td>  Memini vero, inquam; sed tu istuc dixti bene Latine,</td><td>2.10.4</td></tr><tr><td>parum plane. varietas enim Latinum verbum est,</td><td>5</td></tr><tr><td>idque proprie quidem in disparibus coloribus dicitur,</td><td></td></tr><tr><td>sed transfertur in multa disparia: varium poëma, va-</td><td></td></tr><tr><td>ria oratio, varii mores, varia fortuna, voluptas etiam</td><td></td></tr><tr><td>varia dici solet, cum percipitur e multis dissimilibus</td><td></td></tr><tr><td>rebus dissimilis efficientibus voluptates. eam si varie-</td><td>10</td></tr><tr><td>tatem diceres, intellegerem, ut etiam non dicente te</td><td></td></tr><tr><td>intellego; ista varietas quae sit non satis perspicio,</td><td></td></tr><tr><td>quod ais, cum dolore careamus, tum in summa volup-</td><td></td></tr><tr><td>tate nos esse, cum autem vescamur iis rebus, quae</td><td></td></tr><tr><td>dulcem motum afferant sensibus, tum esse in motu</td><td>15</td></tr><tr><td>voluptatem, qui faciat varietatem voluptatum, sed non</td><td></td></tr><tr><td>augeri illam non dolendi voluptatem, quam cur volup-</td><td></td></tr><tr><td>tatem appelles nescio.  </td><td></td></tr><tr><td>  An potest, inquit ille, quicquam esse suavius quam</td><td>11.1</td></tr><tr><td>nihil dolere? </td><td></td></tr><tr><td>  Immo sit sane nihil melius, inquam—nondum enim</td><td></td></tr><tr><td>id quaero—, num propterea idem voluptas est, quod,</td><td></td></tr><tr><td>ut ita dicam, indolentia? </td><td>5</td></tr><tr><td>  Plane idem, inquit, et maxima quidem, qua fieri nulla</td><td></td></tr><tr><td>maior potest. </td><td></td></tr><tr><td>  Quid dubitas igitur, inquam, summo bono a te ita</td><td></td></tr><tr><td>constituto, ut id totum in non dolendo sit, id tenere</td><td></td></tr><tr><td>unum, id tueri, id defendere? quid enim necesse est,</td><td>12.1</td></tr><tr><td>tamquam meretricem in matronarum coetum, sic volup-</td><td></td></tr><tr><td>tatem in virtutum concilium adducere? invidiosum</td><td></td></tr><tr><td>nomen est, infame, suspectum. itaque hoc frequenter</td><td></td></tr><tr><td>dici solet a vobis, non intellegere nos, quam dicat Epi-</td><td>5</td></tr><tr><td>curus voluptatem. quod quidem mihi si quando dictum</td><td></td></tr><tr><td>est—est autem dictum non parum saepe—, etsi satis</td><td></td></tr><tr><td>clemens sum in disputando, tamen interdum soleo sub-</td><td></td></tr><tr><td>irasci. egone non intellego, quid sit ἡδονή Graece, La-</td><td></td></tr><tr><td>tine voluptas? utram tandem linguam nescio? deinde</td><td>10</td></tr><tr><td>qui fit, ut ego nesciam, sciant omnes, quicumque Epi-</td><td></td></tr><tr><td>curei esse voluerunt? quod vestri quidem vel optime</td><td></td></tr><tr><td>disputant, nihil opus esse eum, qui philosophus futurus</td><td></td></tr><tr><td>sit, scire litteras. itaque ut maiores nostri ab aratro</td><td></td></tr><tr><td>adduxerunt Cincinnatum illum, ut dictator esset, sic</td><td>15</td></tr><tr><td>vos de pagis omnibus colligitis bonos illos quidem vi-</td><td></td></tr><tr><td>ros, sed certe non pereruditos. ergo illi intellegunt</td><td>13.1</td></tr><tr><td>quid Epicurus dicat, ego non intellego? ut scias me</td><td></td></tr><tr><td>intellegere, primum idem esse dico voluptatem, quod</td><td></td></tr><tr><td>ille ἡδονήν. et quidem saepe quaerimus verbum Lati-</td><td></td></tr><tr><td>num par Graeco et quod idem valeat; hic nihil fuit,</td><td>5</td></tr><tr><td>quod quaereremus. nullum inveniri verbum potest</td><td></td></tr><tr><td>quod magis idem declaret Latine, quod Graece, quam</td><td></td></tr><tr><td>declarat voluptas. huic verbo omnes, qui ubique sunt, </td><td></td></tr><tr><td>qui Latine sciunt, duas res subiciunt, laetitiam in animo,</td><td></td></tr><tr><td>commotionem suavem iucunditatis in corpore. nam et</td><td>10</td></tr><tr><td>ille apud Trabeam 'voluptatem animi nimiam' laetitiam</td><td></td></tr><tr><td>dicit eandem, quam ille Caecilianus, qui 'omnibus lae-</td><td></td></tr><tr><td>titiis laetum' esse se narrat. sed hoc interest, quod</td><td></td></tr><tr><td>voluptas dicitur etiam in animo—vitiosa res, ut Stoici</td><td></td></tr><tr><td>putant, qui eam sic definiunt: sublationem animi sine</td><td>15</td></tr><tr><td>ratione opinantis se magno bono frui—, non dicitur</td><td></td></tr><tr><td>laetitia nec gaudium in corpore. in eo autem voluptas</td><td>14.1</td></tr><tr><td>omnium Latine loquentium more ponitur, cum perci-</td><td></td></tr><tr><td>pitur ea, quae sensum aliquem moveat, iucunditas. hanc</td><td></td></tr><tr><td>quoque iucunditatem, si vis, transfer in animum; iu-</td><td></td></tr><tr><td>vare enim in utroque dicitur, ex eoque iucundum,</td><td>5</td></tr><tr><td>modo intellegas inter illum, qui dicat: 'Tánta laetitia</td><td></td></tr><tr><td>aúctus sum, ut nihil cónstet', et eum, qui: 'Nunc de-</td><td></td></tr><tr><td>mum mihi animus ardet', quorum alter laetitia gestiat,</td><td></td></tr><tr><td>alter dolore crucietur, esse illum medium: 'Quam-</td><td></td></tr><tr><td>quam haéc inter nos núper notitia ádmodum est',</td><td>10</td></tr><tr><td>qui nec laetetur nec angatur, itemque inter eum, qui</td><td></td></tr><tr><td>potiatur corporis expetitis voluptatibus, et eum, qui</td><td></td></tr><tr><td>crucietur summis doloribus, esse eum, qui utroque</td><td></td></tr><tr><td>careat. </td><td></td></tr>
        </table>