<table>
          <script>targetHit=0;</script>
          <tr><td>  Ego autem, si quem nunc plane rudem institui ad dicen-</td><td>2.162.1</td></tr><tr><td>dum velim, his potius tradam adsiduis uno opere eandem</td><td></td></tr><tr><td>incudem diem noctemque tundentibus, qui omnis tenuissi-</td><td></td></tr><tr><td>mas particulas atque omnia minima mansa ut nutrices infan-</td><td></td></tr><tr><td>tibus pueris in os inserant; sin sit is, qui et doctrina mihi</td><td>5</td></tr><tr><td>liberaliter institutus et aliquo iam imbutus usu et satis acri</td><td></td></tr><tr><td>ingenio esse videatur, illuc eum rapiam, ubi non seclusa</td><td></td></tr><tr><td>aliqua acula teneatur, sed unde universum flumen erumpat;</td><td></td></tr><tr><td>qui illi sedis et quasi domicilia omnium argumentorum</td><td></td></tr><tr><td>commonstret et ea breviter inlustret verbisque definiat.</td><td>10</td></tr><tr><td>Quid enim est, in quo haereat, qui viderit omne, quod</td><td>163.1</td></tr><tr><td>sumatur in oratione aut ad probandum aut ad refellendum,</td><td></td></tr><tr><td>aut ex &lt;re&gt; sua sumi vi atque natura aut adsumi foris? [Ex]</td><td></td></tr><tr><td>sua vi, cum aut res quae sit tota quaeratur, aut pars eius,</td><td></td></tr><tr><td>aut vocabulum quod habeat, aut quippiam, rem illam quod</td><td>5</td></tr><tr><td>attingat; extrinsecus autem, cum ea, quae sunt foris neque</td><td></td></tr><tr><td>haerent in rei natura, conliguntur. Si res tota quaeritur,</td><td>164.1</td></tr><tr><td>definitione universa vis explicanda est, sic: &quot;si maiestas</td><td></td></tr><tr><td>est amplitudo ac dignitas civitatis, is eam minuit, qui exer-</td><td></td></tr><tr><td>citum hostibus populi Romani tradidit, non qui eum, qui id</td><td></td></tr><tr><td>fecisset, populi Romani potestati tradidit.&quot; Sin pars, parti-</td><td>165.1</td></tr><tr><td>tione, hoc modo: &quot;aut senatui parendum de salute rei</td><td></td></tr><tr><td>publicae fuit aut aliud consilium instituendum aut sua</td><td></td></tr><tr><td>sponte faciendum; aliud consilium, superbum; suum, ad-</td><td></td></tr><tr><td>rogans; utendum igitur fuit consilio senatus.&quot; Si ex</td><td>5</td></tr><tr><td>vocabulo, ut Carbo: &quot;si consul est, qui consulit patriae,</td><td></td></tr><tr><td>quid aliud fecit Opimius?&quot; Sin ab eo, quod rem attingit,</td><td>166.1</td></tr><tr><td>plures sunt argumentorum sedes ac loci, nam et coniuncta </td><td></td></tr><tr><td>quaeremus et genera et partis generibus subiectas et simili-</td><td></td></tr><tr><td>tudines et dissimilitudines et contraria et consequentia et</td><td></td></tr><tr><td>consentanea et quasi praecurrentia et repugnantia et causas</td><td>5</td></tr><tr><td>rerum vestigabimus et ea, quae ex causis orta sint, et</td><td></td></tr><tr><td>maiora, paria, minora quaeremus. Ex coniunctis sic argu-</td><td>167.1</td></tr><tr><td>menta ducuntur: &quot;si pietati summa tribuenda laus est,</td><td></td></tr><tr><td>debetis moveri, cum Q. Metellum tam pie lugere videatis.&quot;</td><td></td></tr><tr><td>Ex genere autem: &quot;si magistratus in populi Romani esse</td><td></td></tr><tr><td>potestate debent, quid Norbanum accusas, cuius tribunatus</td><td>5</td></tr><tr><td>voluntati paruit civitatis?&quot; Ex parte autem ea, quae est</td><td>168.1</td></tr><tr><td>subiecta generi: &quot;si omnes, qui rei publicae consulunt, cari</td><td></td></tr><tr><td>nobis esse debent, certe in primis imperatores, quorum con-</td><td></td></tr><tr><td>siliis, virtute, periculis retinemus et nostram salutem et</td><td></td></tr><tr><td>imperi dignitatem.&quot; Ex similitudine autem: &quot;si ferae</td><td>5</td></tr><tr><td>partus suos diligunt, qua nos in liberos nostros indulgentia</td><td></td></tr><tr><td>esse debemus?&quot; At ex dissimilitudine: &quot;si barbarorum est</td><td>169.1</td></tr><tr><td>in diem vivere, nostra consilia sempiternum tempus spectare</td><td></td></tr><tr><td>debent.&quot; Atque utroque in genere et similitudinis et dissi-</td><td></td></tr><tr><td>militudinis exempla sunt ex aliorum factis aut dictis aut</td><td></td></tr><tr><td>eventis et fictae narrationes saepe ponendae. Iam ex con-</td><td>5</td></tr><tr><td>trario: &quot;si Gracchus nefarie, praeclare Opimius.&quot; Ex con-</td><td>170.1</td></tr><tr><td>sequentibus: &quot;si et ferro interfectus ille et tu inimicus eius</td><td></td></tr><tr><td>cum gladio cruento comprehensus in illo ipso loco et nemo</td><td></td></tr><tr><td>praeter te ibi visus est et causa nemini et tu semper audax,</td><td></td></tr><tr><td>quid est quod de facinore dubitare possimus?&quot; Ex con-</td><td>5</td></tr><tr><td>sentaneis et ex praecurrentibus et ex repugnantibus, ut olim</td><td></td></tr><tr><td>Crassus adulescens: &quot;non si Opimium defendisti, Carbo,</td><td></td></tr><tr><td>idcirco te isti bonum civem putabunt: simulasse te et</td><td></td></tr><tr><td>aliquid quaesisse perspicuum est, quod Ti. Gracchi mortem</td><td></td></tr><tr><td>saepe in contionibus deplorasti, quod P. Africani necis </td><td>10</td></tr><tr><td>socius fuisti, quod eam legem in tribunatu tulisti, quod</td><td></td></tr><tr><td>semper a bonis dissedisti.&quot; Ex causis autem rerum sic:</td><td>171.1</td></tr><tr><td>&quot;avaritiam si tollere vultis, mater eius est tollenda, luxuries.&quot;</td><td></td></tr><tr><td>Ex eis autem, quae sunt orta de causis: &quot;si aerari copiis</td><td></td></tr><tr><td>et ad belli adiumenta et ad ornamenta pacis utimur, vecti-</td><td></td></tr><tr><td>galibus serviamus.&quot; Maiora autem et minora et paria com-</td><td>172.1</td></tr><tr><td>parabimus sic: ex maiore: &quot;si bona existimatio divitiis</td><td></td></tr><tr><td>praestat et pecunia tanto opere expetitur, quanto gloria</td><td></td></tr><tr><td>magis est expetenda!&quot; ex minore:</td><td></td></tr><tr><td>    &quot;hic parvae consuetudinis</td><td>5</td></tr><tr><td>    causa huius mortem tam fert familiariter:</td><td></td></tr><tr><td>    quid si ipse amasset? Quid hic mihi faciet patri?&quot;</td><td></td></tr><tr><td>Ex pari: &quot;est eiusdem et eripere et contra rem publicam</td><td></td></tr><tr><td>largiri pecunias.&quot; Foris autem adsumuntur ea, quae non</td><td>173.1</td></tr><tr><td>sua vi, sed extranea sublevantur, ut haec: &quot;hoc verum est;</td><td></td></tr><tr><td>dixit enim Q. Lutatius. Hoc falsum est; habita enim</td><td></td></tr><tr><td>quaestio est. Hoc sequi necesse est; recito enim tabulas.&quot;</td><td></td></tr><tr><td>De quo genere toto paulo ante dixi. Haec, ut brevissime</td><td>174.1</td></tr><tr><td>dici potuerunt, ita a me dicta sunt; ut enim si aurum cui,</td><td></td></tr><tr><td>quod esset multifariam defossum, commonstrare vellem,</td><td></td></tr><tr><td>satis esse deberet, si signa et notas ostenderem locorum,</td><td></td></tr><tr><td>quibus cognitis ipse sibi foderet et id quod vellet parvo</td><td>5</td></tr><tr><td>labore, nullo errore, inveniret; sic has ego argumentorum</td><td></td></tr><tr><td>no&lt;ta&gt;vi notas &lt;quae&gt; quaerenti demonstrant, ubi sint; reliqua</td><td></td></tr><tr><td>cura et cogitatione eruuntur; quod autem argumentorum</td><td>175.1</td></tr><tr><td>genus cuique causarum generi maxime conveniat, non est</td><td></td></tr><tr><td>artis exquisitae praescribere, sed est mediocris ingeni iudi-</td><td></td></tr><tr><td>care, neque enim nunc id agimus, ut artem aliquam dicendi </td><td></td></tr><tr><td>explicemus, sed ut doctissimis hominibus usus nostri quasi</td><td>5</td></tr><tr><td>quaedam monita tradamus. Hic igitur locis in mente et</td><td></td></tr><tr><td>cogitatione defixis et in omni re ad dicendum posita exci-</td><td></td></tr><tr><td>tatis, nihil erit quod oratorem effugere possit non modo in</td><td></td></tr><tr><td>forensibus disceptationibus, sed omnino in ullo genere</td><td></td></tr><tr><td>dicendi. Si vero adsequetur, ut talis videatur, qualem se</td><td>176.1</td></tr><tr><td>videri velit et animos eorum ita adficiat, apud quos aget,</td><td></td></tr><tr><td>ut eos quocumque velit vel trahere vel rapere possit, nihil</td><td></td></tr><tr><td>profecto praeterea ad dicendum requiret. </td><td></td></tr>
        </table>