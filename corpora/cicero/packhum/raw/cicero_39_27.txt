<table>
          <script>targetHit=0;</script>
          <tr><td>  Et ego: de me, inquam, dicere nihil est necesse; de</td><td>151.1</td></tr><tr><td>Servio autem et tu probe dicis et ego dicam quod sentio.</td><td></td></tr><tr><td>non enim facile quem dixerim plus studi quam illum et</td><td></td></tr><tr><td>ad dicendum et ad omnes bonarum rerum disciplinas ad-</td><td></td></tr><tr><td>hibuisse. nam et in isdem exercitationibus ineunte aetate</td><td>5</td></tr><tr><td>fuimus et postea una Rhodum ille etiam profectus est,</td><td></td></tr><tr><td>quo melior esset et doctior; et inde ut rediit, videtur mihi </td><td></td></tr><tr><td>in secunda arte primus esse maluisse quam in prima</td><td></td></tr><tr><td>secundus. atque haud scio an par principibus esse pot-</td><td></td></tr><tr><td>uisset; sed fortasse maluit, id quod est adeptus, longe</td><td>10</td></tr><tr><td>omnium non eiusdem modo aetatis sed eorum etiam qui</td><td></td></tr><tr><td>fuissent in iure civili esse princeps. </td><td></td></tr><tr><td>  Hic Brutus: ain tu? inquit: etiamne Q. Scaevolae Ser-</td><td>152.1</td></tr><tr><td>vium nostrum anteponis? </td><td></td></tr><tr><td>  Sic enim, inquam, Brute, existumo, iuris civilis ma-</td><td></td></tr><tr><td>gnum usum et apud Scaevolam et apud multos fuisse,</td><td></td></tr><tr><td>artem in hoc uno; quod numquam effecisset ipsius iuris</td><td>5</td></tr><tr><td>scientia, nisi eam praeterea didicisset artem, quae doceret</td><td></td></tr><tr><td>rem universam tribuere in partes, latentem explicare</td><td></td></tr><tr><td>definiendo, obscuram explanare interpretando, ambigua</td><td></td></tr><tr><td>primum videre, deinde distinguere, postremo habere regu-</td><td></td></tr><tr><td>lam, qua vera et falsa iudicarentur et quae quibus pro-</td><td>10</td></tr><tr><td>positis essent quaeque non essent consequentia. hic enim</td><td>153.1</td></tr><tr><td>adtulit hanc artem omnium artium maxumam quasi</td><td></td></tr><tr><td>lucem ad ea, quae confuse ab aliis aut respondebantur</td><td></td></tr><tr><td>aut agebantur. </td><td></td></tr><tr><td>  Dialecticam mihi videris dicere, inquit. </td><td>5</td></tr><tr><td>  Recte, inquam, intellegis; sed adiunxit etiam et litte-</td><td></td></tr><tr><td>rarum scientiam et loquendi elegantiam, quae ex scriptis</td><td></td></tr><tr><td>eius, quorum similia nulla sunt, facillime perspici potest.</td><td></td></tr><tr><td>cumque discendi causa duobus peritissumis operam dedis-</td><td>154.1</td></tr><tr><td>set, L. Lucilio Balbo C. Aquilio Gallo, Galli hominis</td><td></td></tr><tr><td>acuti et exercitati promptam et paratam in agendo et in</td><td></td></tr><tr><td>respondendo celeritatem subtilitate diligentiaque supera-</td><td></td></tr><tr><td>vit; Balbi docti et eruditi hominis in utraque re con-</td><td>5</td></tr><tr><td>sideratam tarditatem vicit expediendis conficiendisque</td><td></td></tr><tr><td>rebus. sic et habet quod uterque eorum habuit, et explevit</td><td></td></tr><tr><td>quod utrique defuit. itaque ut Crassus mihi videtur</td><td>155.1</td></tr><tr><td>sapientius fecisse quam Scaevola—hic enim causas</td><td></td></tr><tr><td>studiose recipiebat, in quibus a Crasso superabatur; ille </td><td></td></tr><tr><td>se consuli nolebat, ne qua in re inferior esset quam Scae-</td><td></td></tr><tr><td>vola—, sic Servius sapientissume, cum duae civiles artes</td><td>5</td></tr><tr><td>ac forenses plurimum et laudis haberent et gratiae, per-</td><td></td></tr><tr><td>fecit ut altera praestaret omnibus, ex altera tantum ad-</td><td></td></tr><tr><td>sumeret, quantum esset et ad tuendum ius civile et ad</td><td></td></tr><tr><td>obtinendam consularem dignitatem satis. </td><td></td></tr>
        </table>