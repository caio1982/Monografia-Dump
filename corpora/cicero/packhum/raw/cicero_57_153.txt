<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Mart<span class="snum">.</span> <span class="snum">49</span> in Formiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Dionysius quidem tuus potius quam noster, cuius ego cum</td><td>8.4.1.1</td></tr><tr><td>satis cognossem mores tuo tamen potius stabam iudicio quam</td><td></td></tr><tr><td>meo, ne tui quidem testimoni, quod ei saepe apud me dederas,</td><td></td></tr><tr><td>veritus superbum se praebuit in fortuna quam putavit nostram</td><td></td></tr><tr><td>fore; cuius fortunae nos, quantum humano consilio effici</td><td>5</td></tr><tr><td>poterit, motum ratione quadam gubernabimus. cui qui noster</td><td></td></tr><tr><td>honos, quod obsequium, quae etiam ad ceteros contempti</td><td></td></tr><tr><td>cuiusdam hominis commendatio defuit? ut meum iudicium</td><td></td></tr><tr><td>reprehendi a Quinto fratre vulgoque ab omnibus mallem</td><td></td></tr><tr><td>quam illum non efferrem laudibus, Ciceronesque nostros </td><td>10</td></tr><tr><td>meo potius labore subdoceri quam me alium magistrum</td><td></td></tr><tr><td>quaerere; ad quem ego quas litteras, di immortales, miseram,</td><td></td></tr><tr><td>quantum honoris significantis, quantum amoris! Dicaearchum</td><td></td></tr><tr><td>mehercule aut Aristoxenum diceres arcessi, non unum</td><td></td></tr><tr><td>hominem omnium loquacissimum et minime aptum ad</td><td>15</td></tr><tr><td>docendum. sed sit memoria bona: me dicet esse meliore.</td><td>2.1</td></tr><tr><td>quibus litteris ita respondit ut ego nemini cuius causam non</td><td></td></tr><tr><td>reciperem. semper enim 'si potero', 'si ante suscepta causa</td><td></td></tr><tr><td>non impediar'; numquam reo cuiquam tam humili, tam</td><td></td></tr><tr><td>sordido, tam nocenti, tam alieno tam praecise negavi quam</td><td>5</td></tr><tr><td>hic mihi plane &lt;sine&gt; ulla exceptione praecidit. nihil cognovi</td><td></td></tr><tr><td>ingratius; in quo vitio nihil mali non inest. sed de hoc nimis</td><td></td></tr><tr><td>multa. </td><td></td></tr><tr><td>  Ego navem paravi. tuas litteras tamen exspecto, ut sciam</td><td>3.1</td></tr><tr><td>quid respondeant consultationi meae. </td><td></td></tr><tr><td>  Sulmone C. Atium Paelignum aperuisse Antonio portas,</td><td>4.1</td></tr><tr><td>cum essent cohortes quinque, Q. Lucretium inde fugisse</td><td></td></tr><tr><td>scis, Gnaeum ire Brundisium, &lt;Domitium&gt; desertum. con-</td><td></td></tr><tr><td>fecta res est.</td><td></td></tr>
        </table>