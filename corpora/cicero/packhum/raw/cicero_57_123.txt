<table>
          <script>targetHit=0;</script>
          <tr class="title first  date"><td>xvii Kal<span class="snum">.</span> Nov<span class="snum">.</span> <span class="snum">50</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Dederam equidem L. Saufeio litteras et dederam ad te unum,</td><td>7.1.1.1</td></tr><tr><td>quod, cum non esset temporis mihi ad scribendum satis, tamen</td><td></td></tr><tr><td>hominem tibi tam familiarem sine meis litteris ad te venire</td><td></td></tr><tr><td>nolebam; sed, ut philosophi ambulant, has tibi redditum iri</td><td></td></tr><tr><td>putabam prius. sin iam illas accepisti, scis me Athenas venisse</td><td>5</td></tr><tr><td>prid. Id. Oct., e navi egressum in Piraeum tuas ab Acasto nostro</td><td></td></tr><tr><td>litteras accepisse, conturbatum quod cum febre Romam</td><td></td></tr><tr><td>venisses bono tamen animo esse coepisse quod Acastus ea quae</td><td></td></tr><tr><td>vellem de adlevato corpore tuo nuntiaret, cohorruisse autem</td><td></td></tr><tr><td>in e&lt;o&gt; quod tuae litterae de legionibus Caesaris adferrent; et</td><td>10</td></tr><tr><td>egi[sse] tecum ut videres ne quid φιλοτιμία eius quem nosti</td><td></td></tr><tr><td>nobis noceret; et, de quo iam pridem ad te scripseram, Tur-</td><td></td></tr><tr><td>ranius autem secus tibi Brundisi dixerat (quod ex iis litteris</td><td></td></tr><tr><td>cognovi quas a Xenone, optimo viro, accepi), cur fratrem pro-</td><td></td></tr><tr><td>vinciae non praefecissem exposui breviter. haec fere sunt in illa</td><td>15</td></tr><tr><td>epistula. </td><td></td></tr><tr><td>  Nunc audi reliqua. per fortunas, omnem tuum amorem quo</td><td>2.1</td></tr><tr><td>me es amplexus omnemque tuam prudentiam, quam mehercule</td><td></td></tr><tr><td>ego in omni genere iudico singularem, confer iam ad eam</td><td></td></tr><tr><td>curam, ut de omni statu meo cogites. videre enim mihi videor</td><td></td></tr><tr><td>tantam dimicationem, nisi idem deus qui nos melius quam</td><td>5</td></tr><tr><td>optare auderemus Parthico bello liberavit respexerit rem</td><td></td></tr><tr><td>publicam—sed tantam quanta numquam fuit. age, hoc malum</td><td></td></tr><tr><td>mihi commune est cum omnibus; nihil tibi mando ut de eo</td><td></td></tr><tr><td>cogites, illud meum proprium πρόβλημα, quaeso, suscipe. </td><td></td></tr><tr><td>videsne ut te auctore sim utrumque complexus [Pompeium et</td><td>10</td></tr><tr><td>Caesarem]? ac vellem a principio te audisse amicissime</td><td></td></tr><tr><td>monentem,</td><td></td></tr><tr><td>    'ἀλλ’ ἐμὸν οὔποτε θυμὸν ἐνὶ στήθεσσιν ἔπειθες'·</td><td></td></tr><tr><td>    [πατρίδος]</td><td></td></tr><tr><td>sed aliquando tamen persuasisti ut alterum complecterer quia</td><td>15</td></tr><tr><td>de me erat optime meritus, alterum quia tantum valebat. feci</td><td></td></tr><tr><td>igitur, itaque effeci omni obsequio ut neutri illorum quisquam</td><td></td></tr><tr><td>esset me carior. haec enim cogitabamus, nec mihi coniuncto</td><td>3.1</td></tr><tr><td>cum Pompeio fore necesse peccare in re publica aliquando nec</td><td></td></tr><tr><td>cum Pompeio sentienti pugnandum esse cum Caesare; tanta</td><td></td></tr><tr><td>erat illorum coniunctio. nunc impendet, ut et tu ostendis et ego</td><td></td></tr><tr><td>video, summa inter eos contentio. me autem uterque numerat</td><td>5</td></tr><tr><td>suum, nisi forte simulat alter. nam Pompeius non dubitat; vere</td><td></td></tr><tr><td>enim iudicat ea quae de re publica nunc sentiat mihi valde</td><td></td></tr><tr><td>probari. utriusque autem accepi eius modi litteras eodem tem-</td><td></td></tr><tr><td>pore quo tuas ut neuter quemquam omnium pluris facere quam</td><td></td></tr><tr><td>me videretur. </td><td>10</td></tr><tr><td>  Verum quid agam? non quaero illa ultima (si enim castris res</td><td>4.1</td></tr><tr><td>geretur, video cum altero vinci satius esse quam cum altero</td><td></td></tr><tr><td>vincere), sed illa quae tum agentur cum venero, ne ratio absentis</td><td></td></tr><tr><td>habeatur, ut exercitum dimittat. 'dic, M. Tulli.' quid dicam?</td><td></td></tr><tr><td>'exspecta, amabo te, dum Atticum conveniam'? non est locus</td><td>5</td></tr><tr><td>ad tergiversandum. contra Caesarem? 'ubi illae sunt densae</td><td></td></tr><tr><td>dexterae?'; nam ut illi hoc liceret adiuvi, rogatus ab ipso</td><td></td></tr><tr><td>Ravennae de Caelio tribuno pl. ab ipso autem? etiam a Gnaeo</td><td></td></tr><tr><td>nostro in illo divino tertio consulatu. aliter sensero? 'αἰδέομαι'</td><td></td></tr><tr><td>non Pompeium modo sed 'Τρῶας καὶ Τρῳάδας'. 'Πουλυδάμας</td><td>10</td></tr><tr><td>μοι πρῶτος ἐλεγχείην καταθήσει'; quis? tu ipse scilicet, laudator</td><td></td></tr><tr><td>et factorum et scriptorum meorum. </td><td></td></tr><tr><td>  Hanc ergo plagam effugi per duos superiores Marcellorum</td><td>5.1</td></tr><tr><td>consulatus cum est actum de provincia Caesaris, nunc incido</td><td></td></tr><tr><td>in discrimen ipsum. itaque ut stultus primus suam sententiam</td><td></td></tr><tr><td>dicat, mihi valde placet de triumpho nos moliri aliquid, extra</td><td></td></tr><tr><td>urbem esse cum iustissima causa. tamen dabunt operam ut</td><td>5</td></tr><tr><td>eliciant sententiam meam. ridebis hoc loco fortasse: quam</td><td></td></tr><tr><td>vellem etiam nunc in provincia morari! plane opus fuit, si hoc</td><td></td></tr><tr><td>impendebat. etsi nil miserius; nam ὁδοῦ πάρεργον volo te hoc</td><td></td></tr><tr><td>scire: omnia illa prima quae etiam &lt;tu&gt; tuis litteris in caelum</td><td></td></tr><tr><td>ferebas ἐπίτηκτα fuerunt. quam non est facilis virtus! quam</td><td>6.1</td></tr><tr><td>vero difficilis eius diuturna simulatio! cum enim hoc rectum</td><td></td></tr><tr><td>et gloriosum putarem, ex annuo sumptu qui mihi decretus</td><td></td></tr><tr><td>esset me C. Coelio quaestori relinquere annuum, referre in</td><td></td></tr><tr><td>aerarium ad HS <span class="caps"><span class="ovl">m</span></span><span class="ovl"></span>, ingemuit nostra cohors, omne illud putans</td><td>5</td></tr><tr><td>distribui sibi oportere, ut ego amicior invenirer Phry-</td><td></td></tr><tr><td>gum et Cilicum aerariis quam nostro. sed me non moverunt;</td><td></td></tr><tr><td>nam et mea laus apud me plurimum valuit nec tamen quicquam</td><td></td></tr><tr><td>honorifice in quemquam fieri potuit quod praetermiserim.</td><td></td></tr><tr><td>sed haec fuerit, ut ait Thucydides, ἐκβολὴ λόγου non inutilis. </td><td>10</td></tr><tr><td>  Tu autem de nostro statu cogitabis: primum quo artificio</td><td>7.1</td></tr><tr><td>tueamur benevolentiam Caesaris, deinde de ipso triumpho;</td><td></td></tr><tr><td>quem video, nisi rei publicae tempora impedient, εὐπόριστον.</td><td></td></tr><tr><td>iudico autem cum ex litteris amicorum tum ex supplicatione; </td><td></td></tr><tr><td>quam qui non decrevit, &lt;plus decrevit&gt; quam si omnis decresset</td><td>5</td></tr><tr><td>triumphos. ei porro adsensus est unus familiaris meus, Favonius,</td><td></td></tr><tr><td>alter iratus, Hirrus. Cato autem et scribendo adfuit et ad me de</td><td></td></tr><tr><td>sententia sua iucundissimas litteras misit. sed tamen gratulans</td><td></td></tr><tr><td>mihi Caesar de supplicatione triumphat de sententia Catonis,</td><td></td></tr><tr><td>nec scribit quid ille sententiae dixerit sed tantum supplicatio-</td><td>10</td></tr><tr><td>nem eum mihi non decrevisse. </td><td></td></tr><tr><td>  Redeo ad Hirrum. coeperas eum mihi placare: perfice.</td><td>8.1</td></tr><tr><td>habes Scrofam, habes Silium. ad eos ego etiam antea scripsi et</td><td></td></tr><tr><td>iam ad ipsum Hirrum. locutus enim erat cum iis commode, se</td><td></td></tr><tr><td>potuisse impedire sed noluisse; adsensum tantum esse Catoni,</td><td></td></tr><tr><td>amicissimo meo, cum is honorificentissimam in me sententiam</td><td>5</td></tr><tr><td>dixisset; nec me ad se ullas litteras misisse, cum ad omnis mit-</td><td></td></tr><tr><td>terem. verum dicebat; ad eum enim solum et ad Crassipedem</td><td></td></tr><tr><td>non scripseram. </td><td></td></tr><tr><td>  Atque haec de rebus forensibus: redeamus domum. diiun-</td><td>9.1</td></tr><tr><td>gere me ab illo volo; merus est φυρατής, germanus Lartidius.</td><td></td></tr><tr><td>'ἀλλὰ τὰ μὲν προτετύχθαι ἐάσομεν ἀχνύμενοί περ.' reliqua</td><td></td></tr><tr><td>expediamus, hoc primum, quae accessit cura dolori meo—sed</td><td></td></tr><tr><td>tamen hoc, quicquid est, Precianum cum iis rationibus quas</td><td>5</td></tr><tr><td>ille meas tractat admisceri nolo. scripsi ad Terentiam, scripsi</td><td></td></tr><tr><td>etiam ad ipsum, me quicquid posset nummorum ad apparatum</td><td></td></tr><tr><td>sperati triumphi ad te redacturum. ita puto ἄμεμπτα fore;</td><td></td></tr><tr><td>verum ut libebit. hanc quoque suscipe curam, quem ad modum</td><td></td></tr><tr><td>expediamur; id tu et ostendisti quibusdam litteris ex Epiro</td><td>10</td></tr><tr><td>&lt;an&gt; Athenis datis et in eo ego te adiuvabo. </td><td></td></tr>
        </table>