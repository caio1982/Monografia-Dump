<table>
          <script>targetHit=0;</script>
          <tr class="title first  "><td>ORATIO CVM SENATVI GRATIAS</td><td></td></tr><tr class="title last  "><td>EGIT </td><td></td></tr><tr><td>  Si, patres conscripti, pro vestris immortalibus in me</td><td>1.1</td></tr><tr><td>fratremque meum liberosque nostros meritis parum vobis</td><td></td></tr><tr><td>cumulate gratias egero, quaeso obtestorque ne meae naturae</td><td></td></tr><tr><td>potius quam magnitudini vestrorum beneficiorum id tribuen-</td><td></td></tr><tr><td>dum putetis. Quae tanta enim potest exsistere ubertas ingeni,</td><td>5</td></tr><tr><td>quae tanta dicendi copia, quod tam divinum atque incredi-</td><td></td></tr><tr><td>bile genus orationis, quo quisquam possit vestra in nos</td><td></td></tr><tr><td>universa promerita non dicam complecti orando, sed per-</td><td></td></tr><tr><td>censere numerando? qui mihi fratrem optatissimum, me</td><td></td></tr><tr><td>fratri amantissimo, liberis nostris parentes, nobis liberos, qui</td><td>10</td></tr><tr><td>dignitatem, qui ordinem, qui fortunas, qui amplissimam rem</td><td></td></tr><tr><td>publicam, qui patriam, qua nihil potest esse iucundius, qui</td><td></td></tr><tr><td>denique nosmet ipsos nobis reddidistis. Quod si parentes</td><td>2.1</td></tr><tr><td>carissimos habere debemus, quod ab iis nobis vita, patri-</td><td></td></tr><tr><td>monium, libertas, civitas tradita est, si deos immortalis,</td><td></td></tr><tr><td>quorum beneficio et haec tenuimus et ceteris rebus aucti</td><td></td></tr><tr><td>sumus, si populum Romanum, cuius honoribus in amplissimo</td><td>5</td></tr><tr><td>consilio et in altissimo gradu dignitatis atque in hac omnium</td><td></td></tr><tr><td>terrarum arce conlocati sumus, si hunc ipsum ordinem, a</td><td></td></tr><tr><td>quo saepe magnificentissimis decretis sumus honestati, im- </td><td></td></tr><tr><td>mensum quiddam et infinitum est quod vobis debeamus,</td><td></td></tr><tr><td>qui vestro singulari studio atque consensu parentum bene-</td><td>10</td></tr><tr><td>ficia, deorum immortalium munera, populi Romani honores,</td><td></td></tr><tr><td>vestra de me multa iudicia nobis uno tempore omnia reddi-</td><td></td></tr><tr><td>distis, ut, cum multa vobis, magna populo Romano, innu-</td><td></td></tr><tr><td>merabilia parentibus, omnia dis immortalibus debeamus,</td><td></td></tr><tr><td>haec antea singula per illos habuerimus, nunc universa per</td><td>15</td></tr><tr><td>vos reciperarimus. </td><td></td></tr>
        </table>