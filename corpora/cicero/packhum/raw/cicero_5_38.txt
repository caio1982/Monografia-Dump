<table>
          <script>targetHit=0;</script>
          <tr><td>  Atque ego non dubito quin, ut mihi, cui mea filia maxime</td><td>2.1.112.7</td></tr><tr><td>cordi est, res haec acerba videtur atque indigna, sic uni</td><td></td></tr><tr><td>cuique vestrum, qui simili sensu atque indulgentia filiarum</td><td></td></tr><tr><td>commovemini. Quid enim natura nobis iucundius, quid</td><td>10</td></tr><tr><td>carius esse voluit? quid est dignius in quo omnis nostra</td><td></td></tr><tr><td>diligentia indulgentiaque consumatur? Homo importunis-</td><td>113.1</td></tr><tr><td>sime, cur tantam iniuriam P. Annio mortuo fecisti? cur</td><td></td></tr><tr><td>hunc dolorem cineri eius atque ossibus inussisti, ut liberis</td><td></td></tr><tr><td>eius bona patria—voluntate patris, iure, legibus tradita—eri-</td><td></td></tr><tr><td>peres, et cui tibi esset commodum condonares? Quibuscum</td><td>5</td></tr><tr><td>vivi bona nostra partimur, iis praetor adimere nobis mortuis</td><td></td></tr><tr><td>bona fortunasque poterit? <span class="caps">Nec petitionem</span>, inquit, <span class="caps">nec</span></td><td></td></tr><tr><td><span class="caps">possessionem dabo</span>. Eripies igitur pupillae togam prae-</td><td></td></tr><tr><td>textam, detrahes ornamenta non solum fortunae sed etiam</td><td></td></tr><tr><td>ingenuitatis? Miramur ad arma contra istum hominem</td><td>10</td></tr><tr><td>Lampsacenos isse, miramur istum de provincia decedentem</td><td></td></tr><tr><td>clam Syracusis profugisse? Nos si alienam vicem pro</td><td></td></tr><tr><td>nostra iniuria doleremus, vestigium istius in foro nullum</td><td></td></tr><tr><td>esset relictum. Pater dat filiae, prohibes; leges sinunt,</td><td>114.1</td></tr><tr><td>tamen te interponis! De suis bonis ita dat ut ab iure non</td><td></td></tr><tr><td>abeat; quid habes quod reprehendas? Nihil, opinor. At</td><td></td></tr><tr><td>ego concedo; prohibe, si potes, si habes qui te audiat, si </td><td></td></tr><tr><td>potest tibi dicto audiens esse quisquam. Eripias tu volun-</td><td>5</td></tr><tr><td>tatem mortuis, bona vivis, ius omnibus? Hoc populus</td><td></td></tr><tr><td>Romanus non manu vindicasset, nisi te huic tempori atque</td><td></td></tr><tr><td>huic iudicio reservasset? </td><td></td></tr><tr><td>  Posteaquam ius praetorium constitutum est, semper hoc</td><td></td></tr><tr><td>iure usi sumus: si tabulae testamenti non proferrentur, tum</td><td>10</td></tr><tr><td>&lt;ut&gt;, uti quemque potissimum heredem esse oporteret, si is</td><td></td></tr><tr><td>intestatus mortuus esset, ita secundum eum possessio daretur.</td><td></td></tr><tr><td>Quare hoc sit aequissimum facile est dicere, sed in re tam</td><td></td></tr><tr><td>usitata satis est ostendere omnis antea ius ita dixisse, et hoc</td><td></td></tr><tr><td>vetus edictum translaticiumque esse. Cognoscite hominis</td><td>115.1</td></tr><tr><td>aliud in re vetere edictum novum, et simul, dum est unde</td><td></td></tr><tr><td>ius civile discatur, adulescentis in disciplinam ei tradite:</td><td></td></tr><tr><td>mirum est hominis ingenium, mira prudentia. Minucius</td><td></td></tr><tr><td>quidam mortuus est ante istum praetorem; eius testamen-</td><td>5</td></tr><tr><td>tum erat nullum; lege hereditas ad gentem Minuciam</td><td></td></tr><tr><td>veniebat. Si habuisset iste edictum, quod ante istum et</td><td></td></tr><tr><td>postea omnes habuerunt, possessio Minuciae genti esset</td><td></td></tr><tr><td>data: si quis testamento se heredem esse arbitraretur quod</td><td></td></tr><tr><td>tum non exstaret, lege ageret in hereditatem, aut, pro praede</td><td>10</td></tr><tr><td>litis vindiciarum cum satis accepisset, sponsionem faceret et</td><td></td></tr><tr><td>ita de hereditate certaret. Hoc, opinor, iure et maiores</td><td></td></tr><tr><td>nostri et nos semper usi sumus. Videte ut hoc iste cor-</td><td></td></tr><tr><td>rexerit. Componit edictum his verbis ut quivis intellegere</td><td>116.1</td></tr><tr><td>possit unius hominis causa conscriptum esse, tantum quod</td><td></td></tr><tr><td>hominem non nominat; causam quidem totam perscribit,</td><td></td></tr><tr><td>ius, consuetudinem, aequitatem, edicta omnium neglegit.</td><td></td></tr><tr><td><span class="caps">Ex edicto vrbano. Si de hereditate ambigitvr — —</span></td><td>5</td></tr><tr><td><span class="caps">si possessor sponsionem non faciet.</span> Iam qui id ad prae-</td><td></td></tr><tr><td>torem, uter possessor sit? nonne id quaeri oportet, utrum </td><td></td></tr><tr><td>possessorem esse oporteat? Ergo, quia possessor est, non</td><td></td></tr><tr><td>moves possessione: si possessor non esset, non dares?</td><td></td></tr><tr><td>Nusquam enim scribis, neque tu aliud quicquam edicto</td><td>10</td></tr><tr><td>amplecteris nisi eam causam pro qua pecuniam acceperas.</td><td></td></tr><tr><td>Iam hoc ridiculum est: <span class="caps">Si de hereditate ambigetvr et</span></td><td>117.1</td></tr><tr><td><span class="caps">tabvlae testamenti obsignatae non minvs mvltis</span></td><td></td></tr><tr><td><span class="caps">signis qvam e lege oportet ad me proferentvr, se-</span></td><td></td></tr><tr><td><span class="caps">cvndvm tabvlas testamenti potissimvm possessionem</span></td><td></td></tr><tr><td><span class="caps">dabo.</span> Hoc translaticium est: sequi illud oportet, <span class="caps">Si</span></td><td>5</td></tr><tr><td><span class="caps">tabvlae testamenti non proferentvr</span>. Quid ait? se ei</td><td></td></tr><tr><td>daturum qui se dicat heredem esse. Quid ergo interest</td><td></td></tr><tr><td>proferantur necne? Si protulerit, uno signo ut sit minus</td><td></td></tr><tr><td>quam ex lege oportet, non des possessionem: si omnino</td><td></td></tr><tr><td>tabulas non proferet, dabis? Quid nunc dicam? neminem</td><td>10</td></tr><tr><td>umquam hoc postea alium edixisse? valde sit mirum ne-</td><td></td></tr><tr><td>minem fuisse qui istius se similem dici vellet. Ipse in</td><td></td></tr><tr><td>Siciliensi edicto hoc non habet; exegerat enim iam mer-</td><td></td></tr><tr><td>cedem; item ut illo edicto de quo ante dixi, in Sicilia de</td><td></td></tr><tr><td>hereditatum possessionibus dandis edixit idem quod omnes</td><td>15</td></tr><tr><td>Romae praeter istum. <span class="caps">Ex edicto Siciliensi. Si de</span></td><td></td></tr><tr><td><span class="caps">hereditate ambigitvr—.</span> </td><td></td></tr>
        </table>