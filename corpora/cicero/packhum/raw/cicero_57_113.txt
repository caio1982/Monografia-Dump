<table>
          <script>targetHit=0;</script>
          <tr class="title first  date"><td>Id<span class="snum">.</span> Febr<span class="snum">.</span> <span class="snum">50</span> <span class="snum">(</span>§<span class="snum">9)</span> Laodiceae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Te in Epirum salvum venisse et, ut scribis, ex sententia navigasse</td><td>5.21.1.1</td></tr><tr><td>vehementer gaudeo, non esse Romae meo tempore perne-</td><td></td></tr><tr><td>cessario submoleste fero. hoc me tamen consolor uno: spero</td><td></td></tr><tr><td>te istic iucunde hiemare et libenter requiescere. </td><td></td></tr><tr><td>  Cassius, frater Q. Cassi familiaris tui, pudentiores illas litteras</td><td>2.1</td></tr><tr><td>miserat de quibus tu ex me requiris quid sibi voluerit quam</td><td></td></tr><tr><td>eas quas postea misit, quibus per se scribit confectum esse</td><td></td></tr><tr><td>Parthicum bellum. recesserant illi quidem ab Antiochia ante</td><td></td></tr><tr><td>Bibuli adventum, sed nullo nostro εὐημερήματι; hodie vero</td><td>5</td></tr><tr><td>hiemant in Cyrrhestica, maximumque bellum impendet. nam</td><td></td></tr><tr><td>et Orodi, regis Parthorum, filius in provincia nostra est nec</td><td></td></tr><tr><td>dubitat Deiotarus (cuius filio pacta est Artavasdis filia, ex quo</td><td></td></tr><tr><td>sciri potest) quin cum omnibus copiis ipse prima aestate</td><td></td></tr><tr><td>Euphraten transiturus sit. quo autem die Cassi litterae victrices</td><td>10</td></tr><tr><td>in senatu recitatae sunt, id est Non. Dec., eodem meae</td><td></td></tr><tr><td>tumultum nuntiantes. Axius noster ait nostras auctoritatis</td><td></td></tr><tr><td>plenas fuisse, illis negat creditum. Bibuli nondum erant adlatae;</td><td></td></tr><tr><td>quas certo scio plenas timoris fore. </td><td></td></tr><tr><td>  Ex his rebus hoc vereor, ne, cum Pompeius propter metum</td><td>3.1</td></tr><tr><td>rerum novarum nusquam dimittatur, Caesari nullus honos a</td><td></td></tr><tr><td>senatu habeatur, dum hic nodus expediatur, non putet senatus</td><td></td></tr><tr><td>nos ante quam successum sit oportere decedere nec in tanto</td><td></td></tr><tr><td>motu rerum tantis provinciis singulos legatos praeesse. hic ne </td><td>5</td></tr><tr><td>quid mihi prorogetur, quod ne intercessor quidem sustinere</td><td></td></tr><tr><td>possit, horreo, atque eo magis quod tu abes, qui consilio, gratia,</td><td></td></tr><tr><td>studio multis rebus occurreres. sed dices me ipsum mihi</td><td></td></tr><tr><td>sollicitudinem struere. cogor; et velim ita sit, sed omnia</td><td></td></tr><tr><td>metuo. etsi bellum ἀκροτελεύτιον habet illa tua epistula</td><td>10</td></tr><tr><td>quam dedisti nauseans Buthroto, 'tibi, ut video et spero,</td><td></td></tr><tr><td>nulla ad decedendum erit mora'. mallem 'ut video', nihil</td><td></td></tr><tr><td>opus fuit 'ut spero'. </td><td></td></tr><tr><td>  Acceperam autem satis celeriter Iconi per publicanorum</td><td>4.1</td></tr><tr><td>tabellarios a Lentuli triumpho datas. in his γλυκύπικρον</td><td></td></tr><tr><td>illud: confirmas moram mihi nullam fore, deinde addis, si</td><td></td></tr><tr><td>quid secus, te ad me esse venturum. angunt me dubitationes</td><td></td></tr><tr><td>tuae; simul et vides quas acceperim litteras. nam quas Hermoni,</td><td>5</td></tr><tr><td>centurionis Canulei servo, scribis te dedisse non accepi. Laeni</td><td></td></tr><tr><td>pueris te dedisse saepe ad me scripseras. eas Laodiceae denique,</td><td></td></tr><tr><td>cum eo venissem, <span class="caps">iii</span> Id. Febr. Laenius mihi reddidit datas</td><td></td></tr><tr><td>a. d. <span class="caps">x</span> Kal. Oct. Laenio tuas commendationes et statim verbis</td><td></td></tr><tr><td>et reliquo tempore &lt;re&gt; probabo. </td><td>10</td></tr><tr><td>  Illae litterae cetera vetera habebant, unum hoc novum de</td><td>5.1</td></tr><tr><td>Cibyratis pantheris. multum te amo quod respondisti M.</td><td></td></tr><tr><td>Octavio te non putare; sed posthac omnia quae recta non erunt</td><td></td></tr><tr><td>pro certo negato. Nos enim et nostra sponte bene firmi et</td><td></td></tr><tr><td>mehercule auctoritate tua inflammati vicimus omnis (hoc tu</td><td>5</td></tr><tr><td>ita reperies) cum abstinentia tum iustitia, facilitate, clementia.</td><td></td></tr><tr><td>cave putes quicquam homines magis umquam esse miratos</td><td></td></tr><tr><td>quam nullum terruncium me obtinente provinciam sumptus </td><td></td></tr><tr><td>factum esse nec in rem publicam nec in quemquam meorum</td><td></td></tr><tr><td>praeter quam in L. Tullium leg&lt;atum&gt;. is ceteroqui abstinens,</td><td>10</td></tr><tr><td>sed Iulia lege †transitam† semel tamen in diem, non ut alii</td><td></td></tr><tr><td>solebant omnibus vicis (praeter eum semel, nemo), accepit.</td><td></td></tr><tr><td>hic facit ut mihi excipiendus sit cum terruncium nego sumptus</td><td></td></tr><tr><td>factum; praeter eum accepit nemo. has a nostro Q. Titinio</td><td></td></tr><tr><td>sordis accepimus. </td><td>15</td></tr><tr><td>  Ego aestivis confectis Quintum fratrem hibernis et Ciliciae</td><td>6.1</td></tr><tr><td>praefeci. Q. Volusium, tui Tiberi generum, certum hominem</td><td></td></tr><tr><td>et mirifice abstinentem, misi in Cyprum ut ibi pauculos dies</td><td></td></tr><tr><td>esset, ne cives Romani pauci qui illic negotiantur ius sibi</td><td></td></tr><tr><td>dictum negarent; nam evocari ex insula Cyprios non licet. </td><td>5</td></tr><tr><td>  Ipse in Asiam profectus sum Tarso Non. Ian., non mehercule</td><td>7.1</td></tr><tr><td>dici potest qua admiratione Ciliciae civitatum maximeque</td><td></td></tr><tr><td>Tarsensium. postea vero quam Taurum transgressus sum,</td><td></td></tr><tr><td>mirifica exspectatio Asiae nostrarum dioecesium, quae sex</td><td></td></tr><tr><td>mensibus imperi mei nullas meas acceperat litteras, numquam</td><td>5</td></tr><tr><td>hospitem viderat. illud autem tempus quotannis ante me fuerat</td><td></td></tr><tr><td>in hoc quaestu. civitates locupletes ne in hiberna milites</td><td></td></tr><tr><td>reciperent magnas pecunias dabant, Cyprii talenta Attica <span class="caps">cc</span>;</td><td></td></tr><tr><td>qua ex insula (non ὑπερβολικῶς sed verissime loquor)</td><td></td></tr><tr><td>nummus nullus me obtinente erogabitur. ob haec beneficia,</td><td>10</td></tr><tr><td>quibus illi obstupescunt, nullos honores mihi nisi verborum</td><td></td></tr><tr><td>decerni sino; statuas, fana, τέθριππα prohibeo, nec sum in</td><td></td></tr><tr><td>ulla re alia molestus civitatibus—sed fortasse tibi qui haec </td><td></td></tr><tr><td>praedicem de me. perfer, si me amas; tu enim me haec facere</td><td></td></tr><tr><td>voluisti. </td><td>15</td></tr><tr><td>  Iter igitur ita per Asiam feci ut etiam fames, qua nihil</td><td>8.1</td></tr><tr><td>miserius est, quae tum erat in hac mea Asia (messis enim nulla</td><td></td></tr><tr><td>fuerat), mihi optanda fuerit; quacumque iter feci, nulla vi,</td><td></td></tr><tr><td>nullo iudicio, nulla contumelia, auctoritate et cohortatione</td><td></td></tr><tr><td>perfeci ut et Graeci et cives Romani qui frumentum com-</td><td>5</td></tr><tr><td>presserant magnum numerum populis pollicerentur. </td><td></td></tr><tr><td>  Id. Febr., quo die has litteras dedi, forum institueram agere</td><td>9.1</td></tr><tr><td>Laodiceae Cibyraticum et Apamense, ex Id. Mart. ibidem</td><td></td></tr><tr><td>Synnadense, Pamphylium (tum Phemio dispiciam κέρας),</td><td></td></tr><tr><td>&lt;Lyc&gt;aonium, Isauricum; ex Id. Mai. in Ciliciam, ut ibi</td><td></td></tr><tr><td>Iunius consumatur, velim tranquille a Parthis. Quintilis, si erit</td><td>5</td></tr><tr><td>ut volumus, in itinere est per provinciam redeuntibus con-</td><td></td></tr><tr><td>sumendus; venimus enim in provinciam Laodiceam Sulpicio</td><td></td></tr><tr><td>et Marcello consulibus prid. Kal. Sext., inde nos oportet</td><td></td></tr><tr><td>decedere a. d. <span class="caps">iii</span> Kal. Sext. primum contendam a Quinto</td><td></td></tr><tr><td>fratre ut se praefici patiatur, quod et illo et me invitissimo</td><td>10</td></tr><tr><td>fiet. sed aliter honeste fieri non potest, praesertim cum virum</td><td></td></tr><tr><td>optimum Pomptinum ne nunc quidem retinere possim; rapit</td><td></td></tr><tr><td>enim hominem Postumius Romam, fortasse etiam Postumia. </td><td></td></tr><tr><td>  Habes consilia nostra; nunc cognosce de Bruto. familiaris</td><td>10.1</td></tr><tr><td>habet Brutus tuus quosdam creditores Salaminorum ex</td><td></td></tr><tr><td>Cypro, M. Scaptium et P. Matinium, quos mihi maiorem in</td><td></td></tr><tr><td>modum commendavit. Matinium non novi. Scaptius ad me in</td><td></td></tr><tr><td>castra venit. pollicitus ei sum curaturum me Bruti causa ut </td><td>5</td></tr><tr><td>ei Salamini pecuniam solverent. egit gratias; praefecturam</td><td></td></tr><tr><td>petivit. negavi me cuiquam negotianti dare, quod idem tibi</td><td></td></tr><tr><td>ostenderam (Cn. Pompeio petenti probaram institutum meum,</td><td></td></tr><tr><td>quid dicam Torquato de M. Laenio tuo, multis aliis?); sin</td><td></td></tr><tr><td>praefectus vellet esse syngraphae causa, me curaturum ut</td><td>10</td></tr><tr><td>exigeret. gratias egit, discessit. Appius noster turmas aliquot</td><td></td></tr><tr><td>equitum dederat huic Scaptio per quas Salaminos coerceret,</td><td></td></tr><tr><td>et eundem habuerat praefectum; vexabat Salaminos. ego</td><td></td></tr><tr><td>equites ex Cypro decedere iussi. moleste tulit Scaptius. </td><td></td></tr><tr><td>  Quid multa? ut ei fidem meam praestarem, cum ad me</td><td>11.1</td></tr><tr><td>Salamini Tarsum venissent et una Scaptius, imperavi ut</td><td></td></tr><tr><td>pecuniam solverent. multa de syngrapha, de Scapti iniuriis.</td><td></td></tr><tr><td>negavi me audire; hortatus sum, petivi etiam pro meis in</td><td></td></tr><tr><td>civitatem beneficiis ut negotium conficerent, dixi denique</td><td>5</td></tr><tr><td>me coacturum. homines non modo non recusare sed etiam</td><td></td></tr><tr><td>hoc dicere, se a me solvere; quod enim praetori dare con-</td><td></td></tr><tr><td>suessent quoniam ego non acceperam, se a me quodam modo</td><td></td></tr><tr><td>dare, atque etiam minus esse aliquanto in Scapti nomine quam</td><td></td></tr><tr><td>in vectigali praetorio. collaudavi homines. 'recte' inquit</td><td>10</td></tr><tr><td>Scaptius, 'sed subducamus summam.' interim cum ego in</td><td></td></tr><tr><td>edicto translaticio centesimas me observaturum haberem</td><td></td></tr><tr><td>cum anatocismo anniversario, ille ex syngrapha postulabat</td><td></td></tr><tr><td>quaternas. 'quid ais?' inquam, 'possumne contra meum</td><td></td></tr><tr><td>edictum?' at ille profert senatus consultum Lentulo Philippoque</td><td>15</td></tr><tr><td>consulibus, 'ut qui Ciliciam obtineret [et] ius ex illa</td><td></td></tr><tr><td>syngrapha diceret.' cohorrui primo; etenim erat interitus </td><td>12.1</td></tr><tr><td>civitatis. reperio duo senatus consulta isdem consulibus de</td><td></td></tr><tr><td>eadem syngrapha. Salamini cum Romae versuram facere</td><td></td></tr><tr><td>vellent, non poterant, quod lex Gabinia vetabat. tum iis Bruti</td><td></td></tr><tr><td>familiares freti gratia Bruti dare volebant quaternis, si sibi</td><td>5</td></tr><tr><td>senatus consulto caveretur. fit gratia Bruti senatus consultum,</td><td></td></tr><tr><td>'ut neve Salaminis neve qui eis dedisset fraudi esset'.</td><td></td></tr><tr><td>pecuniam numerarunt. at postea venit in mentem faenera-</td><td></td></tr><tr><td>toribus nihil se iuvare illud senatus consultum, quod ex</td><td></td></tr><tr><td>syngrapha ius dici lex Gabinia vetaret. tum fit senatus consul-</td><td>10</td></tr><tr><td>tum ut ex ea syngrapha &lt;ius diceretur, hoc est, ut nec deteriore</td><td></td></tr><tr><td>nec meliore iure ea syngrapha&gt; esset quam ceterae sed ut eodem.</td><td></td></tr><tr><td>cum haec disseruissem, seducit me Scaptius; ait se nihil contra</td><td></td></tr><tr><td>dicere, sed illos putare talenta <span class="caps">cc</span> se debere; ea se velle accipere;</td><td></td></tr><tr><td>debere autem illos paulo minus. rogat ut eos ad ducenta</td><td>15</td></tr><tr><td>perducam. 'optime' inquam. voco illos ad me remoto Scaptio.</td><td></td></tr><tr><td>'quid vos? quantum' inquam 'debetis?' respondent '<span class="caps">cvi</span>'. refero</td><td></td></tr><tr><td>ad Scaptium. homo clamare. 'quid opus est' inquam 'potius</td><td></td></tr><tr><td>quam rationes conferatis?' adsidunt, subducunt; ad nummum</td><td></td></tr><tr><td>convenit. illi se numerare velle, urgere ut acciperet. Scaptius</td><td>20</td></tr><tr><td>me rursus seducit, rogat ut rem sic relinquam. dedi veniam</td><td></td></tr><tr><td>homini impudenter petenti; Graecis querentibus, ut in fano</td><td></td></tr><tr><td>deponerent postulantibus non concessi. clamare omnes qui</td><td></td></tr><tr><td>aderant nihil impudentius Scaptio, qui centesimis cum</td><td></td></tr><tr><td>anatocismo contentus non esset, alii nihil stultius. mihi autem </td><td>25</td></tr><tr><td>impudens magis quam stultus videbatur; nam aut bono</td><td></td></tr><tr><td>nomine centesimis contentus &lt;non&gt; erat aut non bono quater-</td><td></td></tr><tr><td>nas centesimas sperabat. </td><td></td></tr><tr><td>  Habes meam causam. quae si Bruto non probatur, nescio</td><td>13.1</td></tr><tr><td>cur illum amemus; sed avunculo eius certe probabitur, prae-</td><td></td></tr><tr><td>sertim cum senatus consultum modo factum sit (puto, post-</td><td></td></tr><tr><td>quam tu es profectus) in creditorum causa ut centesimae</td><td></td></tr><tr><td>perpetuo faenore ducerentur. hoc quid intersit, si tuos digitos</td><td>5</td></tr><tr><td>novi, certe habes subductum. in quo quidem, ὁδοῦ πάρεργον,</td><td></td></tr><tr><td>&lt;L.&gt; Lucceius M. f. queritur apud me per litteras summum</td><td></td></tr><tr><td>esse periculum ne culpa senatus his decretis res ad tabulas novas</td><td></td></tr><tr><td>perveniat; commemorat quid olim mali C. Iulius fecerit</td><td></td></tr><tr><td>cum dieculam duxerit; numquam rei publicae plus. sed ad</td><td>10</td></tr><tr><td>rem redeo. meditare adversus Brutum causam meam, si haec</td><td></td></tr><tr><td>causa est contra quam nihil honeste dici possit, praesertim</td><td></td></tr><tr><td>cum integram rem et causam reliquerim. </td><td></td></tr><tr><td>  Reliqua sunt domestica. de ἐνδομύχῳ probo idem quod</td><td>14.1</td></tr><tr><td>tu, Postumiae filio, quoniam Pontidia nugatur; sed vellem</td><td></td></tr><tr><td>adesses. a Quinto fratre his mensibus nihil exspectaris; nam</td><td></td></tr><tr><td>Taurus propter nivis ante mensem Iunium transiri non potest.</td><td></td></tr><tr><td>Thermum, ut rogas, creberrimis litteris fulcio. P. Valerium</td><td>5</td></tr><tr><td>negat habere quicquam Deiotarus rex eumque ait &lt;a&gt; se</td><td></td></tr><tr><td>sustentari. cum scies Romae intercalatum sit necne, velim</td><td></td></tr><tr><td>ad me scribas certum quo die mysteria futura sint. litteras</td><td></td></tr><tr><td>tuas minus paulo exspecto quam si Romae esses, sed tamen</td><td></td></tr><tr><td>exspecto. </td><td>10</td></tr>
        </table>