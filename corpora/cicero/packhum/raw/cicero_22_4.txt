<table>
          <script>targetHit=0;</script>
          <tr><td>  Hoc adventu P. Sesti tribunorum plebis novorum, qui tum</td><td>11.11</td></tr><tr><td>extremis diebus consulatus mei res eas quas gesseram vexare</td><td></td></tr><tr><td>cupiebant, reliquaeque coniurationis impetus et conatus sunt</td><td></td></tr><tr><td>retardati. Ac postea quam est intellectum, &lt;M.&gt; Catone tri-</td><td>12.1</td></tr><tr><td>buno plebis, fortissimo atque optimo cive, rem publicam </td><td></td></tr><tr><td>defendente, per se ipsum senatum populumque Romanum</td><td></td></tr><tr><td>sine militum praesidio tueri facile maiestate sua dignitatem</td><td></td></tr><tr><td>eorum qui salutem communem periculo suo defendissent,</td><td>5</td></tr><tr><td>Sestius cum illo exercitu summa celeritate est Antonium</td><td></td></tr><tr><td>consecutus. Hic ego quid praedicem quibus hic rebus con-</td><td></td></tr><tr><td>sulem ad rem gerendam excitarit, quos stimulos admoverit</td><td></td></tr><tr><td>homini studioso fortasse victoriae, sed tamen nimium com-</td><td></td></tr><tr><td>munem Martem belli casumque metuenti? Longum est ea</td><td>10</td></tr><tr><td>dicere, sed hoc breve dicam: si M. Petrei non excellens</td><td></td></tr><tr><td>animus et amor rei publicae, non praestans in re publica</td><td></td></tr><tr><td>virtus, non summa auctoritas apud milites, non mirificus</td><td></td></tr><tr><td>usus in re militari exstitisset, neque adiutor ei P. Sestius</td><td></td></tr><tr><td>ad excitandum Antonium, cohortandum, accusandum, im-</td><td>15</td></tr><tr><td>pellendum fuisset, datus illo in bello esset hiemi locus, neque</td><td></td></tr><tr><td>umquam Catilina, cum e pruina Appennini atque e nivibus</td><td></td></tr><tr><td>illis emersisset atque aestatem integram nanctus Italiae callis</td><td></td></tr><tr><td>et pastorum stabula praeoccupare coepisset, sine multo</td><td></td></tr><tr><td>sanguine ac sine totius Italiae vastitate miserrima conci-</td><td>20</td></tr><tr><td>disset. Hunc igitur animum attulit ad tribunatum P. Sestius,</td><td>13.1</td></tr><tr><td>ut quaesturam Macedoniae relinquam et aliquando ad haec</td><td></td></tr><tr><td>propiora veniam; quamquam non est omittenda singularis</td><td></td></tr><tr><td>illa integritas provincialis, cuius ego nuper in Macedonia vidi</td><td></td></tr><tr><td>vestigia non pressa leviter ad exigui praedicationem temporis, </td><td>5</td></tr><tr><td>sed fixa ad memoriam illius provinciae sempiternam. Verum</td><td></td></tr><tr><td>haec ita praetereamus ut tamen intuentes et respectantes</td><td></td></tr><tr><td>relinquamus: ad tribunatum, qui ipse ad sese iam dudum</td><td></td></tr><tr><td>vocat et quodam modo absorbet orationem meam, contento</td><td></td></tr><tr><td>studio cursuque veniamus. </td><td>10</td></tr>
        </table>