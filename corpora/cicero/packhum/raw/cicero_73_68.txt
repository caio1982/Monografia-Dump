<table>
          <script>targetHit=0;</script>
          <tr><td>  Nunc, ne forte verborum memoriam aut nimis dif-</td><td>3.39.11</td></tr><tr><td>ficilem aut parum utilem arbitrere, &lt;rerum&gt; ipsarum </td><td></td></tr><tr><td>memoria contentus sis, quod et utilior &lt;sit&gt; et plus ha-</td><td></td></tr><tr><td>bea&lt;t&gt; facultatis, admonendus es, quare verborum me-</td><td></td></tr><tr><td>moriam non inprobemus. Nam putamus oportere</td><td>15</td></tr><tr><td>eos, qui velint res faciliores sine labore et molestia</td><td></td></tr><tr><td>facere, in rebus difficilioribus esse ante exercitatos.</td><td></td></tr><tr><td>Nec nos hanc verborum memoriam inducimus, ut</td><td></td></tr><tr><td>versus meminisse possimus, sed ut hac exercita-</td><td></td></tr><tr><td>tione illa rerum memoria, quae pertinet ad utilitatem,</td><td>20</td></tr><tr><td>confirmetur, ut ab hac difficili consuetudine sine la-</td><td></td></tr><tr><td>bore ad illam facultatem transire possimus. Sed cum</td><td>40.1</td></tr><tr><td>in omni disciplina infirma est artis praeceptio sine</td><td></td></tr><tr><td>summa adsiduitate exercitationis, tum vero in nemo-</td><td></td></tr><tr><td>nicis minimum valet doctrina, nisi industria, studio,</td><td></td></tr><tr><td>labore, diligentia conprobatur. Quam plurimos locos</td><td>5</td></tr><tr><td>ut habeas et quam maxime ad praecepta adcommo-</td><td></td></tr><tr><td>datos curare poteris; in imaginibus conlocandis exer-</td><td></td></tr><tr><td>ceri cotidie convenit. Non enim, sicut a ceteris stu-</td><td></td></tr><tr><td>diis abducimur nonnumquam occupatione, item ab</td><td></td></tr><tr><td>hac re nos potest causa deducere aliqua. Numquam</td><td>10</td></tr><tr><td>est enim, quin aliquid memoriae tradere velimus et</td><td></td></tr><tr><td>tum maxime, cum aliquo maiore negotio detinemur.</td><td></td></tr><tr><td>Quare, cum sit utile facile meminisse, non te fallit,</td><td></td></tr><tr><td>quod tantopere utile sit, quanto labore sit adpeten-</td><td></td></tr><tr><td>dum: quod poteris existimare utilitate cognita. Plu-</td><td>15</td></tr><tr><td>ribus verbis ad eam te hortari non est sententia, ne </td><td></td></tr><tr><td>aut tuo studio diffisi aut minus, quam res postulat,</td><td></td></tr><tr><td>dixisse videamur. De quinta parte rhetoricae deinceps</td><td></td></tr><tr><td>dicemus: tu primas quasque partes in animo frequenta</td><td></td></tr><tr><td>et, quod maxime necesse est, exercitatione confirma.</td><td>20</td></tr>
        </table>