<table>
          <script>targetHit=0;</script>
          <tr><td>  Nunc de Saturnini crimine ac de clarissimi patrui </td><td>18.1</td></tr><tr><td>tui morte dicemus. Arguis occisum esse a C. Rabirio</td><td></td></tr><tr><td>L. Saturninum. At id C. Rabirius multorum testimoniis,</td><td></td></tr><tr><td>Q. Hortensio copiosissime defendente, antea falsum esse</td><td></td></tr><tr><td>docuit; ego autem, si mihi esset integrum, susciperem</td><td>5</td></tr><tr><td>hoc crimen, agnoscerem, confiterer. Vtinam hanc mihi</td><td></td></tr><tr><td>facultatem causa concederet ut possem hoc praedicare,</td><td></td></tr><tr><td>C. Rabiri manu L. Saturninum, hostem populi Romani,</td><td></td></tr><tr><td>interfectum!—Nihil me clamor iste commovet sed conso-</td><td></td></tr><tr><td>latur, cum indicat esse quosdam civis imperitos sed non</td><td>10</td></tr><tr><td>multos. Numquam, mihi credite, populus Romanus hic</td><td></td></tr><tr><td>qui silet consulem me fecisset, si vestro clamore perturba-</td><td></td></tr><tr><td>tum iri arbitraretur. Quanto iam levior est acclamatio!</td><td></td></tr><tr><td>Quin continetis vocem indicem stultitiae vestrae, testem</td><td></td></tr><tr><td>paucitatis!—Libenter, inquam, confiterer, si vere possem</td><td>19.1</td></tr><tr><td>aut etiam si mihi esset integrum, C. Rabiri manu</td><td></td></tr><tr><td>L. Saturninum esse occisum, et id facinus pulcherrimum</td><td></td></tr><tr><td>esse arbitrarer; sed, quoniam id facere non possum, con-</td><td></td></tr><tr><td>fitebor id quod ad laudem minus valebit, ad crimen non</td><td>5</td></tr><tr><td>minus. Confiteor interficiendi Saturnini causa C. Rabirium</td><td></td></tr><tr><td>arma cepisse. Quid est, Labiene? quam a me graviorem</td><td></td></tr><tr><td>confessionem aut quod in hunc maius crimen exspectas?</td><td></td></tr><tr><td>nisi vero interesse aliquid putas inter eum qui hominem</td><td></td></tr><tr><td>occidit, et eum qui cum telo occidendi hominis causa fuit.</td><td>10</td></tr><tr><td>Si interfici Saturninum nefas fuit, arma sumpta esse contra</td><td></td></tr><tr><td>Saturninum sine scelere non possunt; si arma iure sumpta</td><td></td></tr><tr><td>concedis, inter&lt;fectum iure concedas necesse est&gt;. </td><td></td></tr><tr><td>  Fit senatus consultum ut C. Marius L. Valerius consules</td><td>20.1</td></tr><tr><td>adhiberent tribunos pl. et praetores, quos eis videretur, </td><td></td></tr><tr><td>operamque darent ut imperium populi Romani maie-</td><td></td></tr><tr><td>stasque conservaretur. Adhibent omnis tribunos pl. praeter</td><td></td></tr><tr><td>Saturninum, &lt;praetores&gt; praeter Glauciam; qui rem publicam</td><td>5</td></tr><tr><td>salvam esse vellent, arma capere et se sequi iubent. Parent</td><td></td></tr><tr><td>omnes; ex aede Sancus armamentariisque publicis arma</td><td></td></tr><tr><td>populo Romano C. Mario consule distribuente dantur.</td><td></td></tr><tr><td>Hic iam, ut omittam cetera, de te ipso, Labiene, quaero.</td><td></td></tr><tr><td>Cum Saturninus Capitolium teneret armatus, esset una</td><td>10</td></tr><tr><td>C. Glaucia, C. Saufeius, etiam ille ex compedibus atque</td><td></td></tr><tr><td>ergastulo Gracchus; addam, quoniam ita vis, eodem</td><td></td></tr><tr><td>Q. Labienum, patruum tuum; in foro autem C. Marius</td><td></td></tr><tr><td>et L. Valerius Flaccus consules, post cunctus senatus,</td><td></td></tr><tr><td>atque ille senatus quem etiam vos ipsi, qui hos patres</td><td>15</td></tr><tr><td>conscriptos qui nunc sunt in invidiam vocatis, quo facilius</td><td></td></tr><tr><td>de hoc senatu detrahere possitis, &lt;laudare consuevistis,&gt; cum</td><td></td></tr><tr><td>equester ordo—at quorum equitum, di immortales!</td><td></td></tr><tr><td>patrum nostrorum atque eius aetatis, qui tum magnam</td><td></td></tr><tr><td>partem rei publicae atque omnem dignitatem iudici-</td><td>20</td></tr><tr><td>orum tenebant,—cum omnes omnium ordinum homines</td><td></td></tr><tr><td>qui in salute rei publicae salutem suam repositam esse</td><td></td></tr><tr><td>arbitrabantur arma cepissent: quid tandem C. Rabirio</td><td></td></tr><tr><td>faciendum fuit? De te ipso, inquam, Labiene, quaero.</td><td>21.1</td></tr><tr><td>Cum ad arma consules ex senatus consulto vocavissent,</td><td></td></tr><tr><td>cum armatus M. Aemilius, princeps senatus, in comitio</td><td></td></tr><tr><td>constitisset, qui cum ingredi vix posset, non ad inse-</td><td></td></tr><tr><td>quendum sibi tarditatem pedum sed ad fugiendum impedi-</td><td>5</td></tr><tr><td>mento fore putabat, cum denique Q. Scaevola confectus</td><td></td></tr><tr><td>senectute, perditus morbo, mancus et membris omnibus </td><td></td></tr><tr><td>captus ac debilis, hastili nixus et animi vim et infirmi-</td><td></td></tr><tr><td>tatem corporis ostenderet, cum L. Metellus, Ser. Galba,</td><td></td></tr><tr><td>C. Serranus, P. Rutilius, C. Fimbria, Q. Catulus omnesque</td><td>10</td></tr><tr><td>qui tum erant consulares pro salute communi arma cepis-</td><td></td></tr><tr><td>sent, cum omnes praetores, cuncta nobilitas ac iuventus</td><td></td></tr><tr><td>accurreret, Cn. et L. Domitii, L. Crassus, Q. Mucius,</td><td></td></tr><tr><td>C. Claudius, M. Drusus, cum omnes Octavii, Metelli, Iulii,</td><td></td></tr><tr><td>Cassii, Catones, Pompeii, cum L. Philippus, L. Scipio,</td><td>15</td></tr><tr><td>cum M. Lepidus, cum D. Brutus, cum hic ipse P. Servilius,</td><td></td></tr><tr><td>quo tu imperatore, Labiene, meruisti, cum hic Q. Catulus,</td><td></td></tr><tr><td>admodum tum adulescens, cum hic C. Curio, cum denique</td><td></td></tr><tr><td>omnes clarissimi viri cum consulibus essent: quid tandem</td><td></td></tr><tr><td>C. Rabirium facere convenit? utrum inclusum atque</td><td>20</td></tr><tr><td>abditum latere in occulto atque ignaviam suam tenebrarum</td><td></td></tr><tr><td>ac parietum custodiis tegere, an in Capitolium pergere atque</td><td></td></tr><tr><td>ibi se cum tuo patruo et ceteris ad mortem propter vitae</td><td></td></tr><tr><td>turpitudinem confugientibus congregare, an cum Mario,</td><td></td></tr><tr><td>Scauro, Catulo, Metello, Scaevola, cum bonis denique omni-</td><td>25</td></tr><tr><td>bus coire non modo salutis verum etiam periculi societatem?</td><td></td></tr><tr><td>Tu denique, Labiene, quid faceres tali in re ac tempore?</td><td>22.1</td></tr><tr><td>Cum ignaviae ratio te in fugam atque in latebras impelleret,</td><td></td></tr><tr><td>improbitas et furor L. Saturnini in Capitolium arcesseret,</td><td></td></tr><tr><td>consules ad patriae salutem ac libertatem vocarent, quam</td><td></td></tr><tr><td>tandem auctoritatem, quam vocem, cuius sectam sequi,</td><td>5</td></tr><tr><td>cuius imperio parere potissimum velles? 'Patruus,' inquit,</td><td></td></tr><tr><td>'meus cum Saturnino fuit.' Quid? pater quicum? quid?</td><td></td></tr><tr><td>propinqui vestri, equites Romani? quid? omnis prae-</td><td></td></tr><tr><td>fectura, regio, vicinitas vestra? quid? ager Picenus uni-</td><td></td></tr><tr><td>versus utrum tribunicium furorem, an consularem auctori-</td><td>10</td></tr><tr><td>tatem secutus est? Equidem hoc adfirmo quod tu nunc</td><td>23.1</td></tr><tr><td>de tuo patruo praedicas, neminem umquam adhuc de se </td><td></td></tr><tr><td>esse confessum; nemo est, inquam, inventus tam profli-</td><td></td></tr><tr><td>gatus, tam perditus, tam ab omni non modo honestate sed</td><td></td></tr><tr><td>etiam simulatione honestatis relictus, qui se in Capitolio fuisse</td><td>5</td></tr><tr><td>cum Saturnino fateretur. At fuit vester patruus. Fuerit,</td><td></td></tr><tr><td>et fuerit &lt;nulla&gt; vi, nulla desperatione rerum suarum, nullis</td><td></td></tr><tr><td>domesticis volneribus coactus; induxerit eum L. Saturnini</td><td></td></tr><tr><td>familiaritas ut amicitiam patriae praeponeret; idcircone</td><td></td></tr><tr><td>oportuit C. Rabirium desciscere a re publica, non comparere</td><td>10</td></tr><tr><td>in illa armata multitudine bonorum, consulum voci atque</td><td></td></tr><tr><td>imperio non oboedire? Atqui videmus haec in rerum</td><td>24.1</td></tr><tr><td>natura tria fuisse, ut aut cum Saturnino esset, aut cum</td><td></td></tr><tr><td>bonis, aut lateret. Latere mortis erat instar turpissimae,</td><td></td></tr><tr><td>cum Saturnino esse furoris et sceleris; virtus et honestas</td><td></td></tr><tr><td>et pudor cum consulibus esse cogebat. Hoc tu igitur in</td><td>5</td></tr><tr><td>crimen vocas, quod cum eis fuerit C. Rabirius quos</td><td></td></tr><tr><td>amentissimus fuisset si oppugnasset, turpissimus si reli-</td><td></td></tr><tr><td>quisset? At C. Decianus, de quo tu saepe commemoras,</td><td></td></tr><tr><td>quia, cum hominem omnibus insignem notis turpitudinis,</td><td></td></tr><tr><td>P. Furium, accusaret summo studio bonorum omnium, queri</td><td>10</td></tr><tr><td>est ausus in contione de morte Saturnini, condemnatus est,</td><td></td></tr><tr><td>et Sex. Titius, quod habuit imaginem L. Saturnini domi</td><td></td></tr><tr><td>suae, condemnatus est. Statuerunt equites Romani illo</td><td></td></tr><tr><td>iudicio improbum civem esse et non retinendum in civitate,</td><td></td></tr><tr><td>qui hominis hostilem in modum seditiosi imagine aut</td><td>15</td></tr><tr><td>mortem eius honestaret, aut desideria imperitorum miseri-</td><td></td></tr><tr><td>cordia commoveret, aut suam significaret imitandae improbi-</td><td></td></tr><tr><td>tatis voluntatem. Itaque mihi mirum videtur unde hanc</td><td>25.1</td></tr><tr><td>tu, Labiene, imaginem quam habes inveneris; nam Sex.</td><td></td></tr><tr><td>Titio damnato qui istam habere auderet inventus est nemo. </td><td></td></tr><tr><td>Quod tu si audisses aut si per aetatem scire potuisses,</td><td></td></tr><tr><td>numquam profecto istam imaginem quae domi posita</td><td>5</td></tr><tr><td>pestem atque exsilium Sex. Titio attulisset in rostra</td><td></td></tr><tr><td>atque in contionem attulisses, nec tuas umquam ratis</td><td></td></tr><tr><td>ad eos scopulos appulisses ad quos Sex. Titi adflictam</td><td></td></tr><tr><td>navem et in quibus C. Deciani naufragium fortunarum</td><td></td></tr><tr><td>videres. Sed in his rebus omnibus imprudentia laberis.</td><td>10</td></tr><tr><td>Causam enim suscepisti antiquiorem memoria tua, quae</td><td></td></tr><tr><td>causa ante mortua est quam tu natus es; et qua in causa</td><td></td></tr><tr><td>tute profecto fuisses, si per aetatem esse potuisses, eam</td><td></td></tr><tr><td>causam in iudicium vocas. An non intellegis, primum quos</td><td>26.1</td></tr><tr><td>homines et qualis viros mortuos summi sceleris arguas,</td><td></td></tr><tr><td>deinde quot ex his qui vivunt eodem crimine in summum</td><td></td></tr><tr><td>periculum capitis arcessas? Nam si C. Rabirius fraudem</td><td></td></tr><tr><td>capitalem admisit quod arma contra L. Saturninum tulit,</td><td>5</td></tr><tr><td>huic quidem adferet aliquam deprecationem periculi aetas</td><td></td></tr><tr><td>illa qua tum fuit; Q. vero Catulum, patrem huius, in quo</td><td></td></tr><tr><td>summa sapientia, eximia virtus, singularis humanitas fuit,</td><td></td></tr><tr><td>M. Scaurum, illa gravitate, illo consilio, illa prudentia, duos</td><td></td></tr><tr><td>Mucios, L. Crassum, M. Antonium, qui tum extra urbem</td><td>10</td></tr><tr><td>cum praesidio fuit, quorum in hac civitate longe maxima</td><td></td></tr><tr><td>consilia atque ingenia fuerunt, ceteros pari dignitate prae-</td><td></td></tr><tr><td>ditos custodes gubernatoresque rei publicae quem ad</td><td></td></tr><tr><td>modum mortuos defendemus? Quid de illis honestissimis</td><td>27.1</td></tr><tr><td>viris atque optimis civibus, equitibus Romanis, dicemus qui</td><td></td></tr><tr><td>tum una cum senatu salutem rei publicae defenderunt?</td><td></td></tr><tr><td>quid de tribunis aerariis ceterorumque ordinum omnium</td><td></td></tr><tr><td>hominibus qui tum arma pro communi libertate ceperunt?</td><td>5</td></tr><tr><td>Sed quid ego de eis omnibus qui consulari imperio parue-</td><td></td></tr><tr><td>runt loquor? de ipsorum consulum fama quid futurum est? </td><td></td></tr><tr><td>L. Flaccum, hominem cum semper in re publica, tum in</td><td></td></tr><tr><td>magistratibus gerendis, in sacerdotio caerimoniisque qui-</td><td></td></tr><tr><td>bus praeerat diligentissimum, nefarii sceleris ac parricidi</td><td>10</td></tr><tr><td>mortuum condemnabimus? adiungemus ad hanc labem</td><td></td></tr><tr><td>ignominiamque mortis etiam C. Mari nomen? C. Marium,</td><td></td></tr><tr><td>quem vere patrem patriae, parentem, inquam, vestrae liber-</td><td></td></tr><tr><td>tatis atque huiusce rei publicae possumus dicere, sceleris</td><td></td></tr><tr><td>ac parricidi nefarii mortuum condemnabimus? Etenim si</td><td>28.1</td></tr><tr><td>C. Rabirio, quod iit ad arma, crucem T. Labienus in campo</td><td></td></tr><tr><td>Martio defigendam putavit, quod tandem excogitabitur in</td><td></td></tr><tr><td>eum supplicium qui vocavit? Ac si fides Saturnino data</td><td></td></tr><tr><td>est, quod abs te saepissime dicitur, non eam C. Rabirius</td><td>5</td></tr><tr><td>sed C. Marius dedit, idemque violavit, si in fide non stetit.</td><td></td></tr><tr><td>Quae fides, Labiene, qui potuit sine senatus consulto dari?</td><td></td></tr><tr><td>Adeone hospes &lt;es&gt; huiusce urbis, adeone ignarus disciplinae</td><td></td></tr><tr><td>consuetudinisque nostrae ut haec nescias, ut peregrinari in</td><td></td></tr><tr><td>aliena civitate, non in tua magistratum gerere videare?</td><td>10</td></tr><tr><td>'Quid iam ista C. Mario,' inquit, 'nocere possunt, quoniam</td><td>29.1</td></tr><tr><td>sensu et vita caret?' Itane vero? tantis in laboribus</td><td></td></tr><tr><td>C. Marius periculisque vixisset, si nihil longius quam</td><td></td></tr><tr><td>vitae termini postulabant spe atque animo de se et gloria</td><td></td></tr><tr><td>sua cogitasset? At, credo, cum innumerabilis hostium</td><td>5</td></tr><tr><td>copias in Italia fudisset atque obsidione rem publicam</td><td></td></tr><tr><td>liberasset, omnia sua secum una moritura arbitrabatur.</td><td></td></tr><tr><td>Non est ita, Quirites; neque quisquam nostrum in rei</td><td></td></tr><tr><td>publicae periculis cum laude ac virtute versatur quin spe</td><td></td></tr><tr><td>posteritatis fructuque ducatur. Itaque cum multis aliis de</td><td>10</td></tr><tr><td>causis virorum bonorum mentes divinae mihi atque aeternae</td><td></td></tr><tr><td>videntur esse, tum maxime quod optimi et sapientissimi</td><td></td></tr><tr><td>cuiusque animus ita praesentit in posterum ut nihil nisi </td><td></td></tr><tr><td>sempiternum spectare videatur. Quapropter equidem et</td><td>30.1</td></tr><tr><td>C. Mari et ceterorum virorum sapientissimorum ac fortissi-</td><td></td></tr><tr><td>morum civium mentis, quae mihi videntur ex hominum</td><td></td></tr><tr><td>vita ad deorum religionem et sanctimoniam demigrasse,</td><td></td></tr><tr><td>testor me pro illorum fama, gloria, memoria non secus ac</td><td>5</td></tr><tr><td>pro patriis fanis atque delubris propugnandum putare, ac, si</td><td></td></tr><tr><td>pro illorum laude mihi arma capienda essent, non minus</td><td></td></tr><tr><td>strenue caperem, quam illi pro communi salute ceperunt.</td><td></td></tr><tr><td>Etenim, Quirites, exiguum nobis vitae curriculum natura</td><td></td></tr><tr><td>circumscripsit, immensum gloriae. Qua re, si eos qui iam</td><td>10</td></tr><tr><td>de vita decesserunt ornabimus, iustiorem nobis mortis</td><td></td></tr><tr><td>condicionem relinquemus. Sed si illos, Labiene, quos</td><td></td></tr><tr><td>iam videre non possumus neglegis, ne his quidem quos</td><td></td></tr><tr><td>vides consuli putas oportere? Neminem esse dico ex his</td><td>31.1</td></tr><tr><td>omnibus, qui illo die Romae fuerit, quem tu diem in</td><td></td></tr><tr><td>iudicium vocas, pubesque tum fuerit, quin arma ceperit,</td><td></td></tr><tr><td>quin consules secutus sit. Omnes ei quorum tu ex aetate</td><td></td></tr><tr><td>coniecturam facere potes quid tum fecerint abs te capitis</td><td>5</td></tr><tr><td>C. Rabiri nomine citantur. At occidit Saturninum Rabirius.</td><td></td></tr><tr><td>Vtinam fecisset! non supplicium deprecarer sed praemium</td><td></td></tr><tr><td>postularem. Etenim, si Scaevae, servo Q. Crotonis, qui</td><td></td></tr><tr><td>occidit L. Saturninum, libertas data est, quod equiti</td><td></td></tr><tr><td>Romano praemium dari par fuisset? et, si C. Marius, quod</td><td>10</td></tr><tr><td>fistulas quibus aqua suppeditabatur Iovis Optimi Maximi</td><td></td></tr><tr><td>templis ac sedibus praecidi imperarat, quod in clivo</td><td></td></tr><tr><td>Capitolino improborum civium * * * </td><td></td></tr>
        </table>