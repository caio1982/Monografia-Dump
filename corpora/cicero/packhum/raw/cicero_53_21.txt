<table>
          <script>targetHit=0;</script>
          <tr><td>  Ac mihi quidem videntur e locis quoque ipsis, qui</td><td>1.93.1</td></tr><tr><td>a quibusque incolebantur, divinationum oportunitates </td><td></td></tr><tr><td>esse ductae. Etenim Aegyptii et Babylonii in cam-</td><td></td></tr><tr><td>porum patentium aequoribus habitantes, cum ex terra</td><td></td></tr><tr><td>nihil emineret, quod contemplationi caeli officere pos-</td><td>5</td></tr><tr><td>set, omnem curam in siderum cognitione posuerunt,</td><td></td></tr><tr><td>Etrusci autem, quod religione inbuti studiosius et cre-</td><td></td></tr><tr><td>brius hostias immolabant, extorum cognitioni se ma-</td><td></td></tr><tr><td>xume dediderunt, quodque propter aëris crassitudinem</td><td></td></tr><tr><td>de caelo apud eos multa fiebant, et quod ob eandem</td><td>10</td></tr><tr><td>causam multa invisitata partim e caelo, alia ex terra</td><td></td></tr><tr><td>oriebantur, quaedam etiam ex hominum pecudumve</td><td></td></tr><tr><td>conceptu et satu, ostentorum exercitatissimi inter-</td><td></td></tr><tr><td>pretes exstiterunt. Quorum quidem vim, ut tu soles</td><td></td></tr><tr><td>dicere, verba ipsa prudenter a maioribus posita decla-</td><td>15</td></tr><tr><td>rant. Quia enim ostendunt, portendunt, monstrant,</td><td></td></tr><tr><td>praedicunt, ostenta, portenta, monstra, prodigia dicun-</td><td></td></tr><tr><td>tur. Arabes autem et Phryges et Cilices, quod pastu</td><td>94.1</td></tr><tr><td>pecudum maxume utuntur campos et montes hieme</td><td></td></tr><tr><td>et aestate peragrantes, propterea facilius cantus avium</td><td></td></tr><tr><td>et volatus notaverunt; eademque et Pisidiae causa fuit</td><td></td></tr><tr><td>et huic nostrae Umbriae. Tum Caria tota praecipue-</td><td>5</td></tr><tr><td>que Telmesses, quos ante dixi, quod agros uberrumos</td><td></td></tr><tr><td>maximeque fertiles incolunt, in quibus multa propter</td><td></td></tr><tr><td>fecunditatem fingi gignique possunt, in ostentis ani-</td><td></td></tr><tr><td>madvertendis diligentes fuerunt. </td><td></td></tr><tr><td>  Quis vero non videt in optuma quaque re publica</td><td>95.1</td></tr><tr><td>plurimum auspicia et reliqua divinandi genera va-</td><td></td></tr><tr><td>luisse? Quis rex umquam fuit, quis populus, qui non</td><td></td></tr><tr><td>uteretur praedictione divina? neque solum in pace,</td><td></td></tr><tr><td>sed in bello multo etiam magis, quo maius erat cer-</td><td>5</td></tr><tr><td>tamen et discrimen salutis. Omitto nostros, qui nihil</td><td></td></tr><tr><td>in bello sine extis agunt, nihil sine auspiciis domi</td><td></td></tr><tr><td>[habent auspicia]; externa videamus: Namque et Athe-</td><td></td></tr><tr><td>nienses omnibus semper publicis consiliis divinos quos-</td><td></td></tr><tr><td>dam sacerdotes, quos μάντεις vocant, adhibuerunt, et</td><td>10</td></tr><tr><td>Lacedaemonii regibus suis augurem adsessorem dede-</td><td></td></tr><tr><td>runt, itemque senibus (sic enim consilium publicum</td><td></td></tr><tr><td>appellant) augurem interesse voluerunt, iidemque de </td><td></td></tr><tr><td>rebus maioribus semper aut Delphis oraclum aut ab</td><td></td></tr><tr><td>Hammone aut a Dodona petebant. Lycurgus quidem,</td><td>96.1</td></tr><tr><td>qui Lacedaemoniorum rem publicam temperavit, leges</td><td></td></tr><tr><td>suas auctoritate Apollinis Delphici confirmavit; quas</td><td></td></tr><tr><td>cum vellet Lysander commutare, eadem est prohibi-</td><td></td></tr><tr><td>tus religione. Atque etiam qui praeerant Lacedaemo-</td><td>5</td></tr><tr><td>niis, non contenti vigilantibus curis in Pasiphaae fano,</td><td></td></tr><tr><td>quod est in agro propter urbem, somniandi causa ex-</td><td></td></tr><tr><td>cubabant, quia vera quietis oracla ducebant. Ad nostra</td><td>97.1</td></tr><tr><td>iam redeo. Quotiens senatus decemviros ad libros ire</td><td></td></tr><tr><td>iussit! quantis in rebus quamque saepe responsis ha-</td><td></td></tr><tr><td>ruspicum paruit! Nam et cum duo visi soles sunt et</td><td></td></tr><tr><td>cum tres lunae et cum faces, et cum sol nocte visus</td><td>5</td></tr><tr><td>est, et cum e caelo fremitus auditus, et cum caelum</td><td></td></tr><tr><td>discessisse visum est atque in eo animadversi globi,</td><td></td></tr><tr><td>delata etiam ad senatum labe agri Privernatis, cum</td><td></td></tr><tr><td>ad infinitam altitudinem terra desedisset Apuliaque</td><td></td></tr><tr><td>maximis terrae motibus conquassata esset (quibus por-</td><td>10</td></tr><tr><td>tentis magna populo Romano bella perniciosaeque se-</td><td></td></tr><tr><td>ditiones denuntiabantur; inque his omnibus responsa</td><td></td></tr><tr><td>haruspicum cum Sibyllae versibus congruebant); quid?</td><td></td></tr><tr><td>cum Cumis Apollo sudavit, Capuae Victoria? quid?</td><td>98.1</td></tr><tr><td>ortus androgyni nonne fatale quoddam monstrum fuit?</td><td></td></tr><tr><td>quid? cum fluvius Atratus sanguine fluxit? quid? cum</td><td></td></tr><tr><td>saepe lapidum, sanguinis non numquam, terrae inter-</td><td></td></tr><tr><td>dum, quondam etiam lactis imber defluxit? quid? cum</td><td>5</td></tr><tr><td>in Capitolio ictus Centaurus e caelo est, in Aventino</td><td></td></tr><tr><td>portae et homines, Tusculi aedes Castoris et Pollucis</td><td></td></tr><tr><td>Romaeque Pietatis: nonne et haruspices ea respon-</td><td></td></tr><tr><td>derunt, quae evenerunt, et in Sibyllae libris eaedem</td><td></td></tr><tr><td>repertae praedictiones sunt? </td><td>10</td></tr>
        </table>