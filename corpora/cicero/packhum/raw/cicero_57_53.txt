<table>
          <script>targetHit=0;</script>
          <tr class="title first  date"><td>Id<span class="snum">.</span> Iun<span class="snum">.</span> <span class="snum">58</span> <span class="snum">(</span>§<span class="snum">3)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quintus frater cum ex Asia discessisset ante Kal. Mai. et</td><td>3.9.1.1</td></tr><tr><td>Athenas venisset Id. Mai., valde fuit ei properandum, ne quid</td><td></td></tr><tr><td>absens acciperet calamitatis, si quis forte fuisset qui contentus</td><td></td></tr><tr><td>nostris malis non esset. itaque eum malui properare Romam</td><td></td></tr><tr><td>quam ad me venire; et simul (dicam enim quod verum est, ex</td><td>5</td></tr><tr><td>quo magnitudinem mearum miseriarum perspicere possis)</td><td></td></tr><tr><td>animum inducere non potui ut aut illum, amantissimum mei, </td><td></td></tr><tr><td>mollissimo animo, tanto in maerore adspicerem aut meas</td><td></td></tr><tr><td>miserias luctu adflictus et perditam fortunam illi offerrem aut</td><td></td></tr><tr><td>ab illo adspici paterer. atque etiam illud timebam, quod</td><td>10</td></tr><tr><td>profecto accidisset, ne a me digredi non posset. versabatur mihi</td><td></td></tr><tr><td>tempus illud ante oculos cum ille aut lictores dimitteret aut vi</td><td></td></tr><tr><td>avelleretur ex complexu meo. huius acerbitatis eventum</td><td></td></tr><tr><td>altera acerbitate non videndi fratris vitavi. in hunc me casum</td><td></td></tr><tr><td>vos vivendi auctores impulistis. itaque mei peccati luo poenas.</td><td>15</td></tr><tr><td>quamquam me tuae litterae sustentant—e quibus quantum tu</td><td>2.1</td></tr><tr><td>ipse speres facile perspicio; [et] quae quidem tamen aliquid</td><td></td></tr><tr><td>habebant solaci ante quam eo venisti a Pompeio: 'nunc</td><td></td></tr><tr><td>Hortensium adlice et eius modi viros.' obsecro, mi Pomponi,</td><td></td></tr><tr><td>nondum perspicis quorum opera, quorum insidiis, quorum</td><td>5</td></tr><tr><td>scelere perierimus? sed tecum haec coram agemus; tantum</td><td></td></tr><tr><td>dico quod scire te puto: nos non inimici sed invidi perdiderunt.</td><td></td></tr><tr><td>nunc si ita sunt quae speras, sustinebimus nos et spe qua iubes</td><td></td></tr><tr><td>nitemur; sin, ut mihi videntur, &lt;in&gt;firma sunt, quod optimo</td><td></td></tr><tr><td>tempore facere non licuit minus idoneo fiet. </td><td>10</td></tr><tr><td>  Terentia tibi saepe agit gratias. mihi etiam unum de malis in</td><td>3.1</td></tr><tr><td>metu est, fratris miseri negotium; quod si sciam cuius modi sit,</td><td></td></tr><tr><td>sciam quid agendum mihi sit. me etiam nunc istorum bene-</td><td></td></tr><tr><td>ficiorum et litterarum exspectatio, ut tibi placet, Thessalonicae</td><td></td></tr><tr><td>tenet. si quid erit novi adlatum, sciam de reliquo quid agendum</td><td>5</td></tr><tr><td>sit. tu si, ut scribis, Kal. Iun. Roma profectus es, prope diem</td><td></td></tr><tr><td>nos videbis. litteras quas ad Pompeium scripsi tibi misi. data</td><td></td></tr><tr><td>Id. Iun. Thessalonicae. </td><td></td></tr>
        </table>