<table>
          <script>targetHit=0;</script>
          <tr><td>  Tum Crassus 'quorsum igitur haec spectat' inquit 'tam</td><td>3.91.1</td></tr><tr><td>longa et tam alte repetita oratio? Hae duae partes, quae</td><td></td></tr><tr><td>mihi supersunt, inlustrandae orationis ac totius eloquentiae</td><td></td></tr><tr><td>cumulandae, quarum altera dici postulat ornate, altera apte,</td><td></td></tr><tr><td>hanc habent vim, ut sit quam maxime iucunda, quam</td><td>5</td></tr><tr><td>maxime in sensus eorum, qui audiunt, influat et quam</td><td></td></tr><tr><td>plurimis sit rebus instructa; instrumentum autem hoc</td><td>92.1</td></tr><tr><td>forense, litigiosum, acre, tractum ex vulgi opinionibus</td><td></td></tr><tr><td>exiguum saneque mendicum est; illud rursus ipsum, quod</td><td></td></tr><tr><td>tradunt isti, qui profitentur se dicendi magistros, non</td><td></td></tr><tr><td>multum est maius quam illud vulgare ac forense: apparatu</td><td>5</td></tr><tr><td>nobis opus est et rebus exquisitis, undique conlectis, arces- </td><td></td></tr><tr><td>sitis, comportatis, ut tibi, Caesar, faciendum est ad annum;</td><td></td></tr><tr><td>ut ego in aedilitate laboravi, quod cotidianis et vernaculis</td><td></td></tr><tr><td>rebus satis facere me posse huic populo non putabam.</td><td></td></tr><tr><td>Verborum eligendorum et conlocandorum et concluden-</td><td>93.1</td></tr><tr><td>dorum facilis est vel ratio vel sine ratione ipsa exercitatio;</td><td></td></tr><tr><td>rerum est silva magna, quam cum Graeci iam non tenerent</td><td></td></tr><tr><td>ob eamque causam iuventus nostra dedisceret paene di-</td><td></td></tr><tr><td>scendo, etiam Latini, si dis placet, hoc biennio magistri</td><td>5</td></tr><tr><td>dicendi exstiterunt; quos ego censor edicto meo sustu-</td><td></td></tr><tr><td>leram, non quo, ut nescio quos dicere aiebant, acui ingenia</td><td></td></tr><tr><td>adulescentium nollem, sed contra ingenia obtundi nolui,</td><td></td></tr><tr><td>conroborari impudentiam. Nam apud Graecos, cuicuimodi</td><td>94.1</td></tr><tr><td>essent, videbam tamen esse praeter hanc exercitationem</td><td></td></tr><tr><td>linguae doctrinam aliquam et humanitate dignam scientiam,</td><td></td></tr><tr><td>hos vero novos magistros nihil intellegebam posse docere,</td><td></td></tr><tr><td>nisi ut auderent; quod etiam cum bonis rebus coniunctum</td><td>5</td></tr><tr><td>per se ipsum est magno opere fugiendum: hoc cum unum</td><td></td></tr><tr><td>traderetur et cum impudentiae ludus esset, putavi esse</td><td></td></tr><tr><td>censoris, ne longius id serperet, providere. Quamquam</td><td>95.1</td></tr><tr><td>non haec ita statuo atque decerno, ut desperem Latine</td><td></td></tr><tr><td>ea, de quibus disputavimus, tradi ac perpoliri &lt;posse&gt;, patitur</td><td></td></tr><tr><td>enim et lingua nostra et natura rerum veterem illam excel-</td><td></td></tr><tr><td>lentemque prudentiam Graecorum ad nostrum usum</td><td>5</td></tr><tr><td>moremque transferri, sed hominibus opus est eruditis, qui</td><td></td></tr><tr><td>adhuc in hoc quidem genere nostri nulli fuerunt; sin</td><td></td></tr><tr><td>quando exstiterint, etiam Graecis erunt anteponendi. </td><td></td></tr>
        </table>