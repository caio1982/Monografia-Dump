<table>
          <script>targetHit=0;</script>
          <tr><td>  Qua in re primum illud reprehendo et accuso, cur in re</td><td>2.3.16.1</td></tr><tr><td>tam vetere, tam usitata quicquam novi feceris. Ingenio</td><td></td></tr><tr><td>aliquid adsecutus es? Tot homines sapientissimos et cla-</td><td></td></tr><tr><td>rissimos, qui illam provinciam ante te tenuerunt, prudentia</td><td></td></tr><tr><td>consilioque vicisti? Est tuum, est ingeni diligentiaeque</td><td>5</td></tr><tr><td>tuae: do hoc tibi et concedo. Scio te Romae, cum praetor</td><td></td></tr><tr><td>esses, edicto tuo possessiones hereditatum a liberis ad</td><td></td></tr><tr><td>alienos, a primis heredibus ad secundos, a legibus ad libi-</td><td></td></tr><tr><td>dinem tuam transtulisse; scio te edicta superiorum omnium</td><td></td></tr><tr><td>correxisse et possessiones hereditatum non secundum eos </td><td>10</td></tr><tr><td>qui proferrent, sed secundum eos qui dicerent testamentum</td><td></td></tr><tr><td>factum dedisse; easque res novas abs te prolatas et inventas</td><td></td></tr><tr><td>magno tibi quaestui fuisse scio; eundemque te memini</td><td></td></tr><tr><td>censorias quoque leges in sartis tectis exigendis tollere et</td><td></td></tr><tr><td>commutare, ne is redimeret cuia res esset, ne pupillo tutores</td><td>15</td></tr><tr><td>propinquique consulerent quo minus fortunis omnibus</td><td></td></tr><tr><td>everteretur; exiguam diem praefinire operi qua ceteros ab</td><td></td></tr><tr><td>negotio excluderes, ipse in tuo redemptore nullam certam</td><td></td></tr><tr><td>diem observares. Quam ob rem novam legem te in de-</td><td>17.1</td></tr><tr><td>cumis statuisse non miror, hominem in edictis praetoriis, in</td><td></td></tr><tr><td>censoriis legibus tam prudentem, tam exercitatum,—non,</td><td></td></tr><tr><td>inquam, miror te aliquid excogitasse; sed quod tua sponte</td><td></td></tr><tr><td>iniussu populi sine senatus auctoritate iura provinciae</td><td>5</td></tr><tr><td>Siciliae mutaveris, id reprehendo, id accuso. L. Octavio</td><td>18.1</td></tr><tr><td>et C. Cottae consulibus senatus permisit ut vini et olei</td><td></td></tr><tr><td>decumas et frugum minutarum, quas ante quaestores in</td><td></td></tr><tr><td>Sicilia vendere consuessent, Romae venderent, legemque</td><td></td></tr><tr><td>his rebus quam ipsis videretur dicerent. Cum locatio</td><td>5</td></tr><tr><td>fieret, publicani postularunt quasdam res ut ad legem adde-</td><td></td></tr><tr><td>rent neque tamen a ceteris censoriis legibus recederent.</td><td></td></tr><tr><td>Contra dixit is qui casu tum Romae fuit, tuus hospes,</td><td></td></tr><tr><td>Verres,—hospes, inquam, et familiaris tuus,—Sthenius hic</td><td></td></tr><tr><td>Thermitanus. Consules causam cognorunt; cum viros</td><td>10</td></tr><tr><td>primarios atque amplissimos civitatis multos in consilium</td><td></td></tr><tr><td>advocassent, de consili sententia pronuntiarunt se lege</td><td></td></tr><tr><td>Hieronica vendituros. Itane vero? Prudentissimi viri</td><td>19.1</td></tr><tr><td>summa auctoritate praediti, quibus senatus legum dicen-</td><td></td></tr><tr><td>darum in locandis vectigalibus omnem potestatem permi-</td><td></td></tr><tr><td>serat populusque Romanus idem iusserat, Siculo uno</td><td></td></tr><tr><td>recusante cum amplificatione vectigalium nomen Hiero- </td><td>5</td></tr><tr><td>nicae legis mutare noluerunt: tu, homo minimi consili,</td><td></td></tr><tr><td>nullius auctoritatis, iniussu populi ac senatus, tota Sicilia</td><td></td></tr><tr><td>recusante, cum maximo detrimento atque adeo exitio ve-</td><td></td></tr><tr><td>ctigalium totam Hieronicam legem sustulisti? At quam</td><td>20.1</td></tr><tr><td>legem corrigit, iudices, atque adeo totam tollit! Acutissime</td><td></td></tr><tr><td>ac diligentissime scriptam, quae lex omnibus custodiis sub-</td><td></td></tr><tr><td>iectum aratorem decumano tradidit, ut neque in segetibus</td><td></td></tr><tr><td>neque in areis neque in horreis neque in amovendo neque</td><td>5</td></tr><tr><td>in exportando frumento grano uno posset arator sine</td><td></td></tr><tr><td>maxima poena fraudare decumanum. Scripta lex ita dili-</td><td></td></tr><tr><td>genter est ut eum scripsisse appareat qui alia vectigalia non</td><td></td></tr><tr><td>haberet, ita acute ut Siculum, ita severe ut tyrannum; qua</td><td></td></tr><tr><td>lege Siculis tamen arare expediret; nam ita diligenter con-</td><td>10</td></tr><tr><td>stituta sunt iura decumano ut tamen ab invito aratore plus</td><td></td></tr><tr><td>decuma non possit auferri. </td><td></td></tr>
        </table>