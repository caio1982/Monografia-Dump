<table>
          <script>targetHit=0;</script>
          <tr><td>  Ac, per deos immortalis! quid est quod de hoc dici</td><td>2.1.118.1</td></tr><tr><td>possit? Iterum enim iam quaero abs te, sicut modo in illo</td><td></td></tr><tr><td>capite Anniano de mulierum hereditatibus, nunc in hoc de</td><td></td></tr><tr><td>hereditatum possessionibus, cur ea capita in edictum pro-</td><td></td></tr><tr><td>vinciale transferre nolueris. Vtrum digniores homines ex-</td><td>5</td></tr><tr><td>istimasti eos qui habitant in provincia quam nos qui aequo</td><td></td></tr><tr><td>iure uteremur, an aliud Romae aequum est, aliud in Sicilia?</td><td></td></tr><tr><td>Non enim hoc potest hoc loco dici, multa esse in provinciis</td><td></td></tr><tr><td>aliter edicenda; non de hereditatum quidem possessionibus, </td><td></td></tr><tr><td>non de mulierum hereditatibus. Nam in utroque genere</td><td>10</td></tr><tr><td>video non modo ceteros, sed te ipsum totidem verbis edix-</td><td></td></tr><tr><td>isse quot verbis edici Romae solet. Quae Romae magna</td><td></td></tr><tr><td>cum infamia pretio accepto edixeras, ea sola te, ne gratis in</td><td></td></tr><tr><td>provincia male audires, ex edicto Siciliensi sustulisse video. </td><td></td></tr><tr><td>  Et cum edictum totum eorum arbitratu, quam diu fuit</td><td>119.1</td></tr><tr><td>designatus, componeret qui ab isto ius ad utilitatem suam</td><td></td></tr><tr><td>nundinarentur, tum vero in magistratu contra illud ipsum</td><td></td></tr><tr><td>edictum suum sine ulla religione decernebat. Itaque L.</td><td></td></tr><tr><td>Piso multos codices implevit earum rerum in quibus ita</td><td>5</td></tr><tr><td>intercessit, quod iste aliter atque ut edixerat decrevisset;</td><td></td></tr><tr><td>quod vos oblitos esse non arbitror, quae multitudo, qui ordo</td><td></td></tr><tr><td>ad Pisonis sellam isto praetore solitus sit convenire; quem</td><td></td></tr><tr><td>iste conlegam nisi habuisset, lapidibus coopertus esset in</td><td></td></tr><tr><td>foro. Sed eo leviores istius iniuriae videbantur quod erat in</td><td>10</td></tr><tr><td>aequitate prudentiaque Pisonis paratissimum perfugium, quo</td><td></td></tr><tr><td>sine labore, sine molestia, sine impensa, etiam sine patrono</td><td></td></tr><tr><td>homines uterentur. Nam, quaeso, redite in memoriam,</td><td>120.1</td></tr><tr><td>iudices, quae libido istius in iure dicundo fuerit, quae varietas</td><td></td></tr><tr><td>decretorum, quae nundinatio, quam inanes domus eorum</td><td></td></tr><tr><td>omnium qui de iure civili consuli solent, quam plena ac re-</td><td></td></tr><tr><td>ferta Chelidonis; a qua muliere cum erat ad eum ventum et</td><td>5</td></tr><tr><td>in aurem eius insusurratum, alias revocabat eos inter quos</td><td></td></tr><tr><td>iam decreverat, decretumque mutabat, alias inter aliquos</td><td></td></tr><tr><td>contrarium sine ulla religione decernebat ac proxumis paulo</td><td></td></tr><tr><td>ante decreverat. Hinc illi homines erant qui etiam ridiculi</td><td>121.1</td></tr><tr><td>inveniebantur ex dolore; quorum alii, id quod saepe audi-</td><td></td></tr><tr><td>stis, negabant mirandum esse ius tam nequam esse verrinum;</td><td></td></tr><tr><td>alii etiam frigidiores erant, sed quia stomachabantur ridiculi</td><td></td></tr><tr><td>videbantur esse, cum Sacerdotem exsecrabantur qui verrem tam </td><td>5</td></tr><tr><td>nequam reliquisset. Quae ego non commemorarem,—neque</td><td></td></tr><tr><td>enim perfacete dicta neque porro hac severitate digna sunt,</td><td></td></tr><tr><td>—nisi vos illud vellem recordari, istius nequitiam et iniqui-</td><td></td></tr><tr><td>tatem tum in ore vulgi atque in communibus proverbiis esse</td><td></td></tr><tr><td>versatam. </td><td>10</td></tr>
        </table>