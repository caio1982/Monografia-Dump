<table>
          <script>targetHit=0;</script>
          <tr><td>  Non ergo erunt homines deliciis diffluentes audiendi,</td><td>52.1</td></tr><tr><td>si quando de amicitia, quam nec usu nec ratione ha-</td><td></td></tr><tr><td>bent cognitam, disputabunt. Nam quis est, pro deorum</td><td></td></tr><tr><td>fidem atque hominum! qui velit, ut neque diligat quem-</td><td></td></tr><tr><td>quam nec ipse ab ullo diligatur, circumfluere omnibus</td><td>5</td></tr><tr><td>copiis atque in omnium rerum abundantia vivere? Haec</td><td></td></tr><tr><td>enim est tyrannorum vita nimirum, in qua nulla fides,</td><td></td></tr><tr><td>nulla caritas, nulla stabilis benivolentiae potest esse</td><td></td></tr><tr><td>fiducia, omnia semper suspecta atque sollicita, nullus</td><td></td></tr><tr><td>locus amicitiae. Quis enim aut eum diligat, quem</td><td>53.1</td></tr><tr><td>metuat, aut eum, a quo se metui putet? Coluntur</td><td></td></tr><tr><td>tamen simulatione dumtaxat ad tempus. Quodsi forte,</td><td></td></tr><tr><td>ut fit plerumque, ceciderunt, tum intellegitur, quam</td><td></td></tr><tr><td>fuerint inopes amicorum. Quod Tarquinium dixisse</td><td>5</td></tr><tr><td>ferunt exulantem, tum se intellexisse, quos fidos ami-</td><td></td></tr><tr><td>cos habuisset, quos infidos, cum iam neutris gratiam</td><td></td></tr><tr><td>referre posset. Quamquam miror, illa superbia et</td><td>54.1</td></tr><tr><td>inportunitate si quemquam amicum habere potuit. At-</td><td></td></tr><tr><td>que ut huius, quem dixi, mores veros amicos parare</td><td></td></tr><tr><td>non potuerunt, sic multorum opes praepotentium ex-</td><td></td></tr><tr><td>cludunt amicitias fideles. Non enim solum ipsa For-</td><td>5</td></tr><tr><td>tuna caeca est, sed eos etiam plerumque efficit caecos,</td><td></td></tr><tr><td>quos conplexa est; itaque efferuntur fere fastidio et</td><td></td></tr><tr><td>contumacia, nec quicquam insipiente fortunato in- </td><td></td></tr><tr><td>tolerabilius fieri potest. Atque hoc quidem videre</td><td></td></tr><tr><td>licet, eos, qui antea commodis fuerint moribus, im-</td><td>10</td></tr><tr><td>perio, potestate, prosperis rebus inmutari[, sperni ab</td><td></td></tr><tr><td>iis veteres amicitias, indulgeri novis]. Quid autem</td><td>55.1</td></tr><tr><td>stultius quam, cum plurimum copiis, facultatibus, opi-</td><td></td></tr><tr><td>bus possint, cetera parare, quae parantur pecunia,</td><td></td></tr><tr><td>equos, famulos, vestem egregiam, vasa pretiosa, ami-</td><td></td></tr><tr><td>cos non parare, optumam et pulcherrimam vitae, ut</td><td>5</td></tr><tr><td>ita dicam, supellectilem? etenim cetera cum parant,</td><td></td></tr><tr><td>cui parent, nesciunt, nec cuius causa laborent (eius</td><td></td></tr><tr><td>enim est istorum quidque, qui vicit viribus), amicitia-</td><td></td></tr><tr><td>rum sua cuique permanet stabilis et certa possessio;</td><td></td></tr><tr><td>ut, etiamsi illa maneant, quae sunt quasi dona For-</td><td>10</td></tr><tr><td>tunae, tamen vita inculta et deserta ab amicis non</td><td></td></tr><tr><td>possit esse iucunda. Sed haec hactenus. </td><td></td></tr>
        </table>