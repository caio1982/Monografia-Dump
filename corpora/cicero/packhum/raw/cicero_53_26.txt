<table>
          <script>targetHit=0;</script>
          <tr><td>  Multa medici, multa gubernatores, agricolae etiam</td><td>1.112.5</td></tr><tr><td>multa praesentiunt, sed nullam eorum divinationem</td><td></td></tr><tr><td>voco, ne illam quidem, qua ab Anaximandro phy-</td><td></td></tr><tr><td>sico moniti Lacedaemonii sunt, ut urbem et tecta </td><td></td></tr><tr><td>linquerent armatique in agro excubarent, quod terrae</td><td></td></tr><tr><td>motus instaret, tum cum et urbs tota corruit et e</td><td>10</td></tr><tr><td>monte Taygeto extrema montis quasi puppis avolsa</td><td></td></tr><tr><td>est. Ne Pherecydes quidem, ille Pythagorae magister,</td><td></td></tr><tr><td>potius divinus habebitur quam physicus, quod, cum</td><td></td></tr><tr><td>vidisset haustam aquam de iugi puteo, terrae motus</td><td></td></tr><tr><td>dixit instare. Nec vero umquam animus hominis na-</td><td>113.1</td></tr><tr><td>turaliter divinat, nisi cum ita solutus est et vacuus,</td><td></td></tr><tr><td>ut ei plane nihil sit cum corpore; quod aut vatibus</td><td></td></tr><tr><td>contingit aut dormientibus. Itaque ea duo genera a</td><td></td></tr><tr><td>Dicaearcho probantur et, ut dixi, a Cratippo nostro;</td><td>5</td></tr><tr><td>si propterea, quod ea proficiscuntur a natura, sint</td><td></td></tr><tr><td>summa sane, modo ne sola; sin autem nihil esse in</td><td></td></tr><tr><td>observatione putant, multa tollunt, quibus vitae ratio</td><td></td></tr><tr><td>continetur. Sed quoniam dant aliquid, idque non par-</td><td></td></tr><tr><td>vum[, vaticinationes cum somniis], nihil est, quod cum</td><td>10</td></tr><tr><td>his magnopere pugnemus, praesertim cum sint, qui</td><td></td></tr><tr><td>omnino nullam divinationem probent. Ergo et ii,</td><td>114.1</td></tr><tr><td>quorum animi spretis corporibus evolant atque excur-</td><td></td></tr><tr><td>runt foras, ardore aliquo inflammati atque incitati</td><td></td></tr><tr><td>cernunt illa profecto, quae vaticinantes pronuntiant,</td><td></td></tr><tr><td>multisque rebus inflammantur tales animi, qui corpo-</td><td>5</td></tr><tr><td>ribus non inhaerent, ut ii, qui sono quodam vocum</td><td></td></tr><tr><td>et Phrygiis cantibus incitantur. Multos nemora sil-</td><td></td></tr><tr><td>vaeque, multos amnes aut maria commovent, quorum</td><td></td></tr><tr><td>furibunda mens videt ante multo, quae sint futura.</td><td></td></tr><tr><td>Quo de genere illa sunt:</td><td>10</td></tr><tr><td>    Eheú videte!</td><td></td></tr><tr><td>    Iúdicabit ínclitum iudícium inter deás tris aliquis,</td><td></td></tr><tr><td>    Quó iudicio Lácedaemonia múlier, Furiarum úna, adveniet.</td><td></td></tr><tr><td>Eodem enim modo multa a vaticinantibus saepe prae-</td><td></td></tr><tr><td>dicta sunt, neque solum verbis, sed etiam</td><td></td></tr><tr><td>    Versibus, quos olim Fauni vatesque canebant.</td><td>15</td></tr><tr><td>Similiter Marcius et Publicius vates cecinisse dicun-</td><td>115.1</td></tr><tr><td>tur; quo de genere Apollinis operta prolata sunt. </td><td></td></tr><tr><td>Credo etiam anhelitus quosdam fuisse terrarum, qui-</td><td></td></tr><tr><td>bus inflatae mentes oracla funderent. </td><td></td></tr>
        </table>