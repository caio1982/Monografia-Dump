<table>
          <script>targetHit=0;</script>
          <tr><td>  Obiectum est etiam quaestum M. Fonteium ex viarum</td><td>17.8</td></tr><tr><td>munitione fecisse, ut aut ne cogeret munire, aut id quod</td><td></td></tr><tr><td>munitum esset ne improbaret. Si et coacti sunt munire</td><td>10</td></tr><tr><td>omnes et multorum opera improbata sunt, certe utrumque</td><td></td></tr><tr><td>falsum est, et ob vacationem pretium datum, cum immunis</td><td></td></tr><tr><td>nemo fuerit, et ob probationem, cum multa improbata sint.</td><td></td></tr><tr><td>Quid? si hoc crimen optimis nominibus delegare possimus,</td><td>18.1</td></tr><tr><td>et ita non ut culpam in alios transferamus, sed uti doceamus</td><td></td></tr><tr><td>eos isti munitioni praefuisse qui facile officium suum et</td><td></td></tr><tr><td>praestare et probare possunt, tamenne vos omnia in M.</td><td></td></tr><tr><td>Fonteium iratis testibus freti conferetis? Cum maioribus</td><td>5</td></tr><tr><td>rei publicae negotiis M. Fonteius impediretur, et cum ad</td><td></td></tr><tr><td>rem publicam pertineret viam Domitiam muniri, legatis suis,</td><td></td></tr><tr><td>primariis viris, C. Annio Bellieno et C. Fonteio, negotium</td><td></td></tr><tr><td>dedit; itaque praefuerunt; imperaverunt pro dignitate sua </td><td></td></tr><tr><td>quod visum est et probaverunt; quod vos, si nulla alia ex</td><td>10</td></tr><tr><td>re, ex litteris quidem nostris quas exscripsistis et missis et</td><td></td></tr><tr><td>adlatis certe scire potuistis. Quas si antea non legistis, nunc</td><td></td></tr><tr><td>ex nobis quid de eis rebus Fonteius ad legatos suos scripserit,</td><td></td></tr><tr><td>quid ad eum illi rescripserint, cognoscite. L. M. <span class="caps">ad</span> C.</td><td></td></tr><tr><td><span class="caps">Annivm leg</span>., <span class="caps">ad</span> C. <span class="caps">Fonteivm leg</span>., L. &lt;A.&gt; <span class="caps">ab</span> C. <span class="caps">Annio</span></td><td>15</td></tr><tr><td><span class="caps">leg</span>., <span class="caps">ab</span> C. <span class="caps">Fonteio leg</span>. Satis opinor esse perspicuum,</td><td>19.1</td></tr><tr><td>iudices, hanc rationem munitionis neque ad M. Fonteium</td><td></td></tr><tr><td>pertinere et ab eis esse tractatam quos nemo possit repre-</td><td></td></tr><tr><td>hendere. </td><td></td></tr><tr><td>  Cognoscite nunc de crimine vinario, quod illi invidiosis-</td><td>5</td></tr><tr><td>simum et maximum esse voluerunt. Crimen a Plaetorio,</td><td></td></tr><tr><td>iudices, ita constitutum est, M. Fonteio non in Gallia primum</td><td></td></tr><tr><td>venisse in mentem ut portorium vini institueret, sed hac</td><td></td></tr><tr><td>inita iam ac proposita ratione Roma profectum. Itaque</td><td></td></tr><tr><td>Titurium Tolosae quaternos denarios in singulas vini</td><td>10</td></tr><tr><td>amphoras portori nomine exegisse; Croduni Porcium et</td><td></td></tr><tr><td>Munium ternos &lt;et&gt; victoriatum, Vulchalone Servaeum binos</td><td></td></tr><tr><td>et victoriatum; atque in his locis ab eis portorium esse</td><td></td></tr><tr><td>exactum si qui Cobiomago—qui vicus inter Tolosam et</td><td></td></tr><tr><td>Narbonem est—deverterentur neque Tolosam ire vellent;</td><td>15</td></tr><tr><td>Elesiodulis C. Annium senos denarios ab eis qui ad hostem</td><td></td></tr><tr><td>portarent exegisse. Video, iudices, esse crimen et genere</td><td>20.1</td></tr><tr><td>ipso magnum—vectigal enim esse impositum fructibus nostris</td><td></td></tr><tr><td>dicitur, et pecuniam permagnam ratione ista cogi potuisse </td><td></td></tr><tr><td>confiteor—et invidia vel &lt;maximum&gt;; maxime enim inimici</td><td></td></tr><tr><td>hanc rem sermonibus divolgare voluerunt. Sed ego ita</td><td>5</td></tr><tr><td>existimo, quo maius crimen sit id quod ostendatur esse</td><td></td></tr><tr><td>falsum, hoc maiorem ab eo iniuriam fieri qui id confingat.</td><td></td></tr><tr><td>Volt enim magnitudine rei sic occupare animos eorum qui</td><td></td></tr><tr><td>audiunt ut difficilis aditus veritati relinquatur. </td><td></td></tr>
        </table>