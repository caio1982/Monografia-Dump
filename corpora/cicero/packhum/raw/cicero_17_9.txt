<table>
          <script>targetHit=0;</script>
          <tr><td>  Sed, quoniam de communi totius Asiae crimine est</td><td>34.1</td></tr><tr><td>dictum, adgrediar iam ad singulas civitates; ex quibus sit</td><td></td></tr><tr><td>sane nobis prima civitas Acmonensis. Citat praeco voce</td><td></td></tr><tr><td>maxima legatos Acmonensis. Procedit unus Asclepiades.</td><td></td></tr><tr><td>Prodeant &lt;ceteri&gt;. Etiamne praeconem mentiri coegisti?</td><td>5</td></tr><tr><td>Est enim, credo, is vir iste ut civitatis nomen sua auctori-</td><td></td></tr><tr><td>tate sustineat, damnatus turpissimis iudiciis domi, notatus</td><td></td></tr><tr><td>litteris publicis; cuius de probris, adulteriis ac stupris</td><td></td></tr><tr><td>exstant Acmonensium litterae, quas ego non solum propter</td><td></td></tr><tr><td>longitudinem sed etiam propter turpissimam obscenitatem</td><td>10</td></tr><tr><td>verborum praetereundas puto. Dixit publice data drachma-</td><td></td></tr><tr><td>rum <span class="caps"><span class="ovl">ccvi</span></span><span class="ovl"></span>. Dixit tantum, nihil ostendit, nihil protulit; sed</td><td></td></tr><tr><td>adiunxit, id quod certe, quoniam erat domesticum, docere</td><td></td></tr><tr><td>debuit, se privatim drachmarum <span class="caps"><span class="ovl">ccvi</span></span><span class="ovl"></span> dedisse. Quantum</td><td></td></tr><tr><td>sibi ablatum homo impudentissimus dicit, tantum numquam</td><td>15</td></tr><tr><td>est ausus ut haberet optare. Ab A. Sextilio dicit se</td><td>35.1</td></tr><tr><td>dedisse et a suis fratribus. Potuit dare Sextilius; nam</td><td></td></tr><tr><td>fratres quidem consortes sunt mendicitatis. Audiamus</td><td></td></tr><tr><td>igitur Sextilium; fratres denique ipsi prodeant; quam</td><td></td></tr><tr><td>volent impudenter mentiantur et, quod numquam habu-</td><td>5</td></tr><tr><td>erint, dedisse se dicant; tamen aliquid fortasse coram</td><td></td></tr><tr><td>producti dicent in quo reprehendantur. 'Non deduxi,'</td><td></td></tr><tr><td>inquit, 'Sextilium.' Cedo tabulas. 'Non deportavi.'</td><td></td></tr><tr><td>Fratres saltem exhibe. 'Non denuntiavi.' Quod ergo</td><td></td></tr><tr><td>unus Asclepiades fortuna egens, vita turpis, existimatione</td><td>10</td></tr><tr><td>damnatus impudentia atque audacia fretus sine tabulis,</td><td></td></tr><tr><td>sine auctore iecerit, id nos quasi crimen aut testi- </td><td></td></tr><tr><td>monium pertimescamus? Idem laudationem quam nos</td><td>36.1</td></tr><tr><td>ab Acmonensibus Flacco datam proferebamus falsam esse</td><td></td></tr><tr><td>dicebat. Cuius quidem laudationis iactura exoptanda nobis</td><td></td></tr><tr><td>fuit. Nam ut signum publicum inspexit praeclarus iste</td><td></td></tr><tr><td>auctor suae civitatis, solere suos civis ceterosque Graecos</td><td>5</td></tr><tr><td>ex tempore quod opus sit obsignare dixit. Tu vero tibi</td><td></td></tr><tr><td>habeto istam laudationem; nec enim Acmonensium testi-</td><td></td></tr><tr><td>monio Flacci vita et dignitas nititur. Das enim mihi quod</td><td></td></tr><tr><td>haec causa maxime postulat, nullam gravitatem, nullam</td><td></td></tr><tr><td>constantiam, nullum firmum in Graecis hominibus con-</td><td>10</td></tr><tr><td>silium, nullam denique esse testimoni fidem. Nisi vero</td><td></td></tr><tr><td>hactenus ista formula testimoni atque orationis tuae describi</td><td></td></tr><tr><td>ac distingui potest ut Flacco absenti aliquid civitates tri-</td><td></td></tr><tr><td>buisse dicantur, Laelio praesenti per se agenti vi legis, iure</td><td></td></tr><tr><td>accusationis, opibus praeterea suis terrenti ac minanti nihil</td><td>15</td></tr><tr><td>temporis causa scripsisse aut obsignasse videantur. Equi-</td><td>37.1</td></tr><tr><td>dem in minimis rebus saepe res magnas vidi, iudices,</td><td></td></tr><tr><td>deprehendi ac teneri, ut in hoc Asclepiade. Haec quae est</td><td></td></tr><tr><td>a nobis prolata laudatio obsignata erat creta illa Asiatica</td><td></td></tr><tr><td>quae fere est omnibus nota nobis, qua utuntur omnes non</td><td>5</td></tr><tr><td>modo in publicis sed etiam in privatis litteris quas cotidie</td><td></td></tr><tr><td>videmus mitti a publicanis, saepe uni cuique nostrum.</td><td></td></tr><tr><td>Neque enim testis ipse signo inspecto falsum nos proferre</td><td></td></tr><tr><td>dixit, sed levitatem totius Asiae protulit, de qua nos et</td><td></td></tr><tr><td>libenter et facile concedimus. Nostra igitur laudatio, quam</td><td>10</td></tr><tr><td>ille temporis causa nobis datam dicit, datam quidem con-</td><td></td></tr><tr><td>fitetur, consignata creta est; in illo autem testimonio quod</td><td></td></tr><tr><td>accusatori dicitur datum ceram esse vidimus. Hic ego, </td><td>38.1</td></tr><tr><td>iudices, si vos Acmonensium decretis, si ceterorum Phrygum</td><td></td></tr><tr><td>litteris permoveri putarem, vociferarer et quam maxime</td><td></td></tr><tr><td>possem contenderem, testarer publicanos, excitarem negotia-</td><td></td></tr><tr><td>tores, vestram etiam scientiam implorarem; cera depre-</td><td>5</td></tr><tr><td>hensa confiderem totius testimoni fictam audaciam manifesto</td><td></td></tr><tr><td>comprehensam atque oppressam teneri. Nunc vero non</td><td></td></tr><tr><td>insultabo vehementius nec volitabo in hoc insolentius neque</td><td></td></tr><tr><td>in istum nugatorem tamquam in aliquem testem invehar</td><td></td></tr><tr><td>neque in toto Acmonensium testimonio, sive hic confictum</td><td>10</td></tr><tr><td>est, ut apparet, sive missum domo est, ut dicitur, commo-</td><td></td></tr><tr><td>rabor. Etenim quibus ego laudationem istam remittam,</td><td></td></tr><tr><td>quoniam sunt, ut Asclepiades dicit, leves, horum testi-</td><td></td></tr><tr><td>monium non pertimescam. </td><td></td></tr>
        </table>