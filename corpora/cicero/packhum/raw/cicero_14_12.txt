<table>
          <script>targetHit=0;</script>
          <tr><td>  Nunc mihi tertius ille locus est relictus orationis, de</td><td>54.1</td></tr><tr><td>ambitus criminibus, perpurgatus ab eis qui ante me dixerunt,</td><td></td></tr><tr><td>a me, quoniam ita Murena voluit, retractandus; quo in loco</td><td></td></tr><tr><td>&lt;C.&gt; Postumo, familiari meo, ornatissimo viro, de divisorum</td><td></td></tr><tr><td>indiciis et de deprehensis pecuniis, adulescenti ingenioso et</td><td>5</td></tr><tr><td>bono, Ser. Sulpicio, de equitum centuriis, M. Catoni, homini</td><td></td></tr><tr><td>in omni virtute excellenti, de ipsius accusatione, de senatus </td><td></td></tr><tr><td>consulto, de re publica respondebo. Sed pauca quae meum</td><td>55.1</td></tr><tr><td>animum repente moverunt prius de L. Murenae fortuna</td><td></td></tr><tr><td>conquerar. Nam cum saepe antea, iudices, et ex aliorum</td><td></td></tr><tr><td>miseriis et ex meis curis laboribusque cotidianis fortunatos</td><td></td></tr><tr><td>eos homines iudicarem qui remoti a studiis ambitionis</td><td>5</td></tr><tr><td>otium ac tranquillitatem vitae secuti sunt, tum vero in his</td><td></td></tr><tr><td>L. Murenae tantis tamque improvisis periculis ita sum</td><td></td></tr><tr><td>animo adfectus ut non queam satis neque communem</td><td></td></tr><tr><td>omnium nostrum condicionem neque huius eventum fortu-</td><td></td></tr><tr><td>namque miserari. Qui primum, dum ex honoribus continuis</td><td>10</td></tr><tr><td>familiae maiorumque suorum unum ascendere gradum digni-</td><td></td></tr><tr><td>tatis conatus est, venit in periculum ne et ea quae &lt;ei&gt; relicta,</td><td></td></tr><tr><td>et haec quae ab ipso parta sunt amittat, deinde propter</td><td></td></tr><tr><td>studium novae laudis etiam in veteris fortunae discrimen</td><td></td></tr><tr><td>adducitur. Quae cum sunt gravia, iudices, tum illud</td><td>56.1</td></tr><tr><td>acerbissimum est quod habet eos accusatores, non qui</td><td></td></tr><tr><td>odio inimicitiarum ad accusandum, sed qui studio accusandi</td><td></td></tr><tr><td>ad inimicitias descenderint. Nam ut omittam Servium</td><td></td></tr><tr><td>Sulpicium quem intellego non iniuria L. Murenae sed</td><td>5</td></tr><tr><td>honoris contentione permotum, accusat paternus amicus,</td><td></td></tr><tr><td>C. Postumus, vetus, ut ait ipse, vicinus ac necessarius, qui</td><td></td></tr><tr><td>necessitudinis causas compluris protulit, simultatis nullam</td><td></td></tr><tr><td>commemorare potuit. Accusat Ser. Sulpicius, sodalis</td><td></td></tr><tr><td>filius, cuius ingenio paterni omnes necessarii munitiores</td><td>10</td></tr><tr><td>esse debebant. Accusat M. Cato qui cum a Murena nulla</td><td></td></tr><tr><td>re umquam alienus fuit, tum ea condicione nobis erat in</td><td></td></tr><tr><td>hac civitate natus ut eius opes, ut ingenium praesidio multis </td><td></td></tr><tr><td>etiam alienis, exitio vix cuiquam inimico esse deberet.</td><td></td></tr><tr><td>Respondebo igitur Postumo primum qui nescio quo pacto</td><td>57.1</td></tr><tr><td>mihi videtur praetorius candidatus in consularem quasi</td><td></td></tr><tr><td>desultorius in quadrigarum curriculum incurrere. Cuius</td><td></td></tr><tr><td>competitores si nihil deliquerunt, dignitati eorum concessit,</td><td></td></tr><tr><td>cum petere destitit; sin autem eorum aliquis largitus est,</td><td>5</td></tr><tr><td>expetendus amicus est qui alienam potius iniuriam quam</td><td></td></tr><tr><td>suam persequatur. </td><td></td></tr>
        </table>