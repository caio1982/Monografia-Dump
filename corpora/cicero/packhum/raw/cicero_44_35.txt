<table>
          <script>targetHit=0;</script>
          <tr><td>  <span class="caps">Atticvs</span> Mihi uero et istud et ordo iste rerum</td><td>3.5.18</td></tr><tr><td>placet. </td><td></td></tr><tr><td>  <span class="caps">Marcvs</span> Iusta imperia sunto, isque ciues</td><td>6.1</td></tr><tr><td>modeste ac sine recusatione parento. Magistratus nec</td><td></td></tr><tr><td>oboedientem et noxium ciuem multa uinculis uerberi-</td><td></td></tr><tr><td>busue coherceto, ni par maiorue potestas populusue pro-</td><td></td></tr><tr><td>hibessit, ad quos prouocatio esto. </td><td>5</td></tr><tr><td>  Cum magistratus iudicassit inrogassitue, per populum</td><td></td></tr><tr><td>multae poenae certatio esto. Militiae ab eo qui imperabit </td><td></td></tr><tr><td>prouocatio nec esto, quodque is qui bellum geret impe-</td><td></td></tr><tr><td>rassit, ius ratumque esto. </td><td></td></tr><tr><td>  Minoris magistratus partiti iuris plures in ploera sunto.</td><td>10</td></tr><tr><td>Militiae quibus iussi erunt imperanto eorumque tribuni</td><td></td></tr><tr><td>sunto: domi pecuniam publicam custodiunto, uincula</td><td></td></tr><tr><td>sontium seruanto, capitalia uindicanto, aes argentum</td><td></td></tr><tr><td>aurumue publice signanto, litis contractas iudicanto quod-</td><td></td></tr><tr><td>cumque senatus creuerit, agunto. </td><td>15</td></tr><tr><td>  Suntoque aediles curatores urbis annonae ludo-</td><td>7.1</td></tr><tr><td>rumque sollemnium, ollisque ad honoris amplioris gra-</td><td></td></tr><tr><td>dum is primus ascensus esto. </td><td></td></tr><tr><td>  Censoris populi aeuitates suboles familias pecuniasque</td><td></td></tr><tr><td>censento, urbis templa uias aquas aerarium uectigalia</td><td>5</td></tr><tr><td>tuento, populique partis in tribus discribunto, exin pecu-</td><td></td></tr><tr><td>nias aeuitates ordines partiunto, equitum peditumque pro-</td><td></td></tr><tr><td>lem describunto, caelibes esse prohibento, mores populi</td><td></td></tr><tr><td>regunto, probrum in senatu ne relinquonto. Bini sunto,</td><td></td></tr><tr><td>magistratum quinquennium habento; reliqui magi-</td><td>10</td></tr><tr><td>stratus annui sunto; eaque potestas semper esto. </td><td></td></tr><tr><td>  Iuris disceptator, qui priuata iudicet iudicariue</td><td>8.1</td></tr><tr><td>iubeat, praetor esto. Is iuris ciuilis custos esto. Huic potes-</td><td></td></tr><tr><td>tate pari quo&lt;t&gt;cumque senatus creuerit populusue iusserit,</td><td></td></tr><tr><td>tot sunto. </td><td></td></tr><tr><td>  Regio imperio duo sunto, iique &lt;a&gt; praeeundo iudicando</td><td>5</td></tr><tr><td>consulendo praetores iudices consules appellamino. Mili- </td><td></td></tr><tr><td>tiae summum ius habento, nemini parento. O&lt;lli&gt;s salus</td><td></td></tr><tr><td>populi suprema lex esto. </td><td></td></tr><tr><td>  Eumdem magistratum, ni interfuerint decem anni,</td><td>9.1</td></tr><tr><td>ne quis capito. Aeuitatem annali lege seruanto. </td><td></td></tr><tr><td>  Ast quando duellum grau&lt;ioresue&gt; discordiae ciuium</td><td></td></tr><tr><td>escunt, oenus ne amplius sex menses, si senatus creuerit,</td><td></td></tr><tr><td>idem iuris quod duo consules teneto, isque aue sinistra</td><td>5</td></tr><tr><td>dictus populi magister esto. Equitatumque qui regat</td><td></td></tr><tr><td>habeto pari iure cum eo quicumque erit iuris disceptator.</td><td></td></tr><tr><td>Reliqui magistratus ne sunto. </td><td></td></tr><tr><td>  Ast quando consules magisterue populi nec erunt,</td><td></td></tr><tr><td>auspicia patrum sunto ollique ex se produnto qui comi-</td><td>10</td></tr><tr><td>tiatu creare consules rite possit. </td><td></td></tr><tr><td>  Imperia, potestates, legationes, cum senatus creuerit</td><td></td></tr><tr><td>populusue iusserit ex urbe exeunto, duella iusta iuste</td><td></td></tr><tr><td>gerunto, sociis parcunto, se et suos continento, populi</td><td></td></tr><tr><td>[sui] gloriam augento, domum cum laude redeunto. </td><td>15</td></tr><tr><td>  Rei suae ergo ne quis legatus esto. </td><td></td></tr><tr><td>  Plebes quos pro se contra uim auxilii ergo decem creas-</td><td></td></tr><tr><td>sit, [et] tribuni eius sunto, quodque ii prohibessint quodque</td><td></td></tr><tr><td>plebem rogassint, ratum esto; sanctique sunto, neue</td><td></td></tr><tr><td>plebem orbam tribunis relinquunto. </td><td>20</td></tr><tr><td>  Omnes magistratus auspicium iudiciumque habento</td><td>10.1</td></tr><tr><td>exque is senatus esto. Eius decreta rata sunto. Ast potes-</td><td></td></tr><tr><td>tas par maiorue prohibessit, perscripta seruanto.  </td><td></td></tr><tr><td>  Is ordo uitio uacato, ceteris specimen esto. </td><td></td></tr><tr><td>  Creatio magistratuum, iudicia populi, iussa uetita cum</td><td>5</td></tr><tr><td>suffrag&lt;iis&gt; consciscentur, &lt;ea&gt; optumatibus nota, plebi libera</td><td></td></tr><tr><td>sunto. </td><td></td></tr><tr><td>  Ast quid erit quod extra magistratus coerari oesus</td><td></td></tr><tr><td>sit, qui coeret, populus creato eique ius coerandi dato. </td><td></td></tr><tr><td>  Cum populo patribusque agendi ius esto consuli, prae-</td><td>10</td></tr><tr><td>tori, magistro populi equitumque, eique quem patres</td><td></td></tr><tr><td>produnt consulum rogandorum ergo; tribunisque quos</td><td></td></tr><tr><td>sibi plebes &lt;cre&gt;assit ius esto cum patribus agendi; idem</td><td></td></tr><tr><td>ad plebem, quod oesus erit, ferunto. </td><td></td></tr><tr><td>  Quae cum populo quaeque in patribus agentur, modica</td><td>15</td></tr><tr><td>sunto. </td><td></td></tr><tr><td>  Senatori qui nec aderit, aut causa aut culpa esto.</td><td>11.1</td></tr><tr><td>Loco senator et modo orato, causas populi teneto. </td><td></td></tr><tr><td>  Vis in populo abesto. Par maiorue potestas plus ualeto.</td><td></td></tr><tr><td>Ast quid turbassitur in agendo, fraus actoris esto. Inter-</td><td></td></tr><tr><td>cessor rei malae salutaris ciuis esto. </td><td>5</td></tr><tr><td>  Qui agent, auspicia seruanto, auguri publico parento,</td><td></td></tr><tr><td>promulgata proposita in aerario co&lt;nd&gt;ita &lt;h&gt;a&lt;be&gt;nto; nec</td><td></td></tr><tr><td>plus quam de singulis rebus semel consulunto, rem popu-</td><td></td></tr><tr><td>lum docento, doceri a magistratibus priuatisque patiunto. </td><td></td></tr><tr><td>  Priuilegia ne inroganto. De capite ciuis nisi per maxi-</td><td>10</td></tr><tr><td>mum comitiatum ollosque quos censores in partibus</td><td></td></tr><tr><td>populi locassint, ne ferunto. </td><td></td></tr><tr><td>  Donum ne capiunto neue danto neue petenda neue</td><td></td></tr><tr><td>gerenda neue gesta potestate. Quod quis earum rerum</td><td></td></tr><tr><td>migrassit, noxiae poena par esto.  </td><td>15</td></tr><tr><td>  Censoris fidem legum custodiunto. Priuati ad eos acta</td><td></td></tr><tr><td>referunto, nec eo magis lege liberi sunto. </td><td></td></tr><tr><td>  Lex recitata est: discedere et tabellam iubebo dari. </td><td></td></tr>
        </table>