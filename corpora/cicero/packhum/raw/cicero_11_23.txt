<table>
          <script>targetHit=0;</script>
          <tr><td>  Haec ego vos concupisse pro vestra stultitia atque intem-</td><td>2.100.1</td></tr><tr><td>perantia non miror, sperasse me consule adsequi posse</td><td></td></tr><tr><td>demiror. Nam cum omnium consulum gravis in re &lt;publica&gt;</td><td></td></tr><tr><td>custodienda cura ac diligentia debet esse, tum eorum </td><td></td></tr><tr><td>maxime qui non in cunabulis, sed in campo sunt consules</td><td>5</td></tr><tr><td>facti. Nulli populo Romano pro me maiores mei spopon-</td><td></td></tr><tr><td>derunt; mihi creditum est; a me petere quod debeo, me</td><td></td></tr><tr><td>ipsum appellare debetis. Quem ad modum, cum petebam,</td><td></td></tr><tr><td>nulli me vobis auctores generis mei commendarunt, sic, si</td><td></td></tr><tr><td>quid deliquero, nullae sunt imagines quae me a vobis depre-</td><td>10</td></tr><tr><td>centur. Qua re, modo mihi vita suppetat, quam ego &lt;cona-</td><td></td></tr><tr><td>bor&gt; ab istorum scelere insidiisque defendere, polliceor hoc</td><td></td></tr><tr><td>vobis, Quirites, bona fide: rem publicam vigilanti homini,</td><td></td></tr><tr><td>non timido, diligenti, &lt;non ignavo,&gt; commisistis. Ego &lt;sum&gt; is</td><td>101.1</td></tr><tr><td>consul qui contionem metuam, qui tribunum plebis per-</td><td></td></tr><tr><td>horrescam, qui saepe et sine causa tumultuer, qui timeam</td><td></td></tr><tr><td>ne mihi in carcere habitandum sit, si tribunus plebis duci</td><td></td></tr><tr><td>iusserit? Ego cum vestris armis armatus &lt;sim&gt;, imperio, auctori-</td><td>5</td></tr><tr><td>tate insignibusque amplissimis exornatus, non horreo in hunc</td><td></td></tr><tr><td>locum progredi, possum vobis, Quirites, auctoribus improbi-</td><td></td></tr><tr><td>tati hominis resistere, nec vereor ne res publica tantis</td><td></td></tr><tr><td>munita praesidiis ab istis vinci aut opprimi possit. Si</td><td></td></tr><tr><td>antea timuissem, tamen hac contione, hoc populo certe non</td><td>10</td></tr><tr><td>vererer. Quis enim umquam tam secunda contione legem</td><td></td></tr><tr><td>agrariam suasit quam ego dissuasi? si hoc dissuadere est</td><td></td></tr><tr><td>ac non disturbare atque pervertere. Ex quo intellegi,</td><td>102.1</td></tr><tr><td>Quirites, potest nihil esse tam populare quam id quod ego</td><td></td></tr><tr><td>vobis in hunc annum consul popularis adfero, pacem, tran-</td><td></td></tr><tr><td>quillitatem, otium. Quae nobis designatis timebatis, ea ne</td><td></td></tr><tr><td>accidere possent consilio meo ac ratione provisa sunt.</td><td>5</td></tr><tr><td>Non modo vos eritis in otio qui semper esse volueratis, </td><td></td></tr><tr><td>verum etiam istos quibus odio est otium quietissimos atque</td><td></td></tr><tr><td>otiosissimos reddam. Etenim illis honores, potestates, divi-</td><td></td></tr><tr><td>tiae ex tumultu atque ex dissensionibus civium comparari</td><td></td></tr><tr><td>solent; vos, quorum gratia in suffragiis consistit, libertas in</td><td>10</td></tr><tr><td>legibus, ius in iudiciis et aequitate magistratuum, res fami-</td><td></td></tr><tr><td>liaris in pace, omni ratione otium retinere debetis. Nam si</td><td>103.1</td></tr><tr><td>ei qui propter desidiam in otio vivunt, tamen in sua turpi</td><td></td></tr><tr><td>inertia capiunt voluptatem ex ipso otio, quam vos fortunati</td><td></td></tr><tr><td>eritis, si &lt;in&gt; hoc statu quem habetis vestra non ignavia quae-</td><td></td></tr><tr><td>situm, sed virtute partum, otium tenueritis, Quirites! Ego</td><td>5</td></tr><tr><td>ex concordia quam mihi constitui cum conlega, invitissimis</td><td></td></tr><tr><td>eis hominibus qui nos in consulatu inimicos esse et fore</td><td></td></tr><tr><td>aiebant, providi omnibus, prospexi annonae, revocavi fidem,</td><td></td></tr><tr><td>tribunis plebis denuntiavi &lt;ne&gt; quid turbulenti me consule</td><td></td></tr><tr><td>conflarent. Summum et firmissimum est illud communibus</td><td>10</td></tr><tr><td>fortunis praesidium, Quirites, ut, qualis vos hodierno die</td><td></td></tr><tr><td>maxima contione mihi pro salute vestra praebuistis, talis reli-</td><td></td></tr><tr><td>quis temporibus rei publicae praebeatis. Promitto, recipio,</td><td></td></tr><tr><td>polliceor hoc vobis atque confirmo, me esse perfecturum ut</td><td></td></tr><tr><td>iam tandem illi qui honori inviderunt meo tamen vos</td><td>15</td></tr><tr><td>universos in consule deligendo plurimum vidisse fateantur. </td><td></td></tr>
        </table>