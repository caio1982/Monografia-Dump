<table>
          <script>targetHit=0;</script>
          <tr class="title first  date"><td>vi Id<span class="snum">.</span> Iun<span class="snum">.</span> <span class="snum">43</span></td><td></td></tr><tr class="title last  "><td>C. ASINIUS POLLIO CICERONI</td><td></td></tr><tr><td>Balbus quaestor magna numerata pecunia, magno pondere</td><td>10.32.1.1</td></tr><tr><td>auri, maiore argenti coacto de publicis exactionibus, ne</td><td></td></tr><tr><td>stipendio quidem militibus reddito duxit se a Gadibus et</td><td></td></tr><tr><td>triduum tempestate retentus ad Calpem Kal. Iun. traiecit</td><td></td></tr><tr><td>sese in regnum Bogudis plane bene peculiatus. his rumoribus</td><td>5</td></tr><tr><td>utrum Gadis referatur an Romam (ad singulos enim nuntios</td><td></td></tr><tr><td>turpissime consilia mutat) nondum scio. </td><td></td></tr><tr><td>  Sed praeter furta et rapinas et virgis caesos socios haec</td><td>2.1</td></tr><tr><td>quoque fecit, ut ipse gloriari solet, eadem quae C. Caesar:</td><td></td></tr><tr><td>ludis, quos Gadibus fecit, Herennium Gallum histrionem</td><td></td></tr><tr><td>summo ludorum die anulo aureo donatum in XIIII sessum</td><td></td></tr><tr><td>deduxit (tot enim fecerat ordines equestris loci); quattuor-</td><td>5</td></tr><tr><td>viratum sibi prorogavit; comitia bienni biduo habuit, hoc</td><td></td></tr><tr><td>est renuntiavit quos ei visum est; exsules reduxit, non horum</td><td></td></tr><tr><td>temporum sed illorum quibus a seditiosis senatus trucidatus</td><td></td></tr><tr><td>aut expulsus est Sex. Varo pro consule. </td><td></td></tr><tr><td>  Illa vero iam ne Caesaris quidem exemplo, quod ludis</td><td>3.1</td></tr><tr><td>praetextam de suo itinere ad L. Lentulum pro consule</td><td></td></tr><tr><td>sollicitandum posuit, et quidem, cum ageretur, flevit memoria</td><td></td></tr><tr><td>rerum gestarum commotus; gladiatoribus autem Fadium </td><td></td></tr><tr><td>quendam, militem Pompeianum, quia, cum depressus in</td><td>5</td></tr><tr><td>ludum bis gratis depugnasset, auctor&lt;ar&gt;e sese nolebat et ad</td><td></td></tr><tr><td>populum confugerat, primum Gallos equites immisit in</td><td></td></tr><tr><td>populum (coniecti enim lapides sunt in eum cum abriperetur</td><td></td></tr><tr><td>Fadius), deinde abstractum defodit in ludo et vivum com-</td><td></td></tr><tr><td>bussit, cum quidem pransus nudis pedibus, tunica soluta,</td><td>10</td></tr><tr><td>manibus ad tergum reiectis inambularet et illi misero</td><td></td></tr><tr><td>quiritanti 'c. R. natus sum' responderet 'abi nunc, populi</td><td></td></tr><tr><td>fidem implora'; bestiis vero civis Romanos, in iis circulatorem</td><td></td></tr><tr><td>quendam auctionum, notissimum hominem Hispali, quia</td><td></td></tr><tr><td>deformis erat, obiecit. cum huiusce modi portento res mihi</td><td>15</td></tr><tr><td>fuit. </td><td></td></tr><tr><td>  Sed de illo plura coram. nunc, quod praestat, quid me</td><td>4.1</td></tr><tr><td>velitis facere constituite. tris legiones firmas habeo, quarum</td><td></td></tr><tr><td>unam, XXVIII, cum ad se initio belli arcessisset Antonius</td><td></td></tr><tr><td>hac pollicitatione, quo die in castra venisset denarios</td><td></td></tr><tr><td>quingenos singulis militibus daturum, in victoria vero</td><td>5</td></tr><tr><td>eadem praemia quae suis legionibus (quorum quis ullam</td><td></td></tr><tr><td>finem aut modum futurum putavit?), incitatissimam retinui</td><td></td></tr><tr><td>aegre mehercules, nec retinuissem si uno loco habuissem,</td><td></td></tr><tr><td>utpote cum singulae quaedam cohortes seditionem fecerint;</td><td></td></tr><tr><td>reliquas quoque legiones non destitit litteris atque infinitis</td><td>10</td></tr><tr><td>pollicitationibus incitare. nec vero minus Lepidus ursit me et</td><td></td></tr><tr><td>suis et Antoni litteris ut legionem XXX mitterem sibi. </td><td></td></tr><tr><td>  Itaque quem exercitum neque vendere ullis praemiis volui</td><td>5.1</td></tr><tr><td>nec eorum periculorum metu quae victoribus illis portende-</td><td></td></tr><tr><td>bantur deminuere, debetis existimare retentum et conserva-</td><td></td></tr><tr><td>tum rei publicae esse atque ita credere, quodcumque</td><td></td></tr><tr><td>imperassetis facturum fuisse, si quod iussistis feci. nam et</td><td>5</td></tr><tr><td>provinciam in otio et exercitum in mea potestate tenui,</td><td></td></tr><tr><td>finibus meae provinciae nusquam excessi, militem non modo</td><td></td></tr><tr><td>legionarium sed ne auxiliarium quidem ullum quoquam </td><td></td></tr><tr><td>misi et, si quos equites decedentis nactus sum, supplicio</td><td></td></tr><tr><td>adfeci. quarum rerum fructum satis magnum re publica salva</td><td>10</td></tr><tr><td>tulisse me putabo. sed res publica si me satis novisset et</td><td></td></tr><tr><td>maior pars senatus, maiores ex me fructus tulisset. </td><td></td></tr><tr><td>  Epistulam quam Balbo, cum etiam nunc in provincia</td><td></td></tr><tr><td>esset, scripsi, legendam tibi misi. etiam praetextam si voles</td><td></td></tr><tr><td>legere, Gallum Cornelium, familiarem meum, poscito.</td><td>15</td></tr><tr><td> VI Id. Iun. Corduba.</td><td></td></tr>
        </table>