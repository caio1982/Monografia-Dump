<table>
          <script>targetHit=0;</script>
          <tr><td>  Quoniam de genere belli dixi, nunc de magnitudine </td><td>20.1</td></tr><tr><td>pauca dicam. Potest enim hoc dici, belli genus esse ita</td><td></td></tr><tr><td>necessarium ut sit gerendum, non esse ita magnum ut sit</td><td></td></tr><tr><td>pertimescendum. In quo maxime laborandum est ne forte</td><td></td></tr><tr><td>ea vobis quae diligentissime providenda sunt contemnenda</td><td>5</td></tr><tr><td>esse videantur. Atque ut omnes intellegant me L. Lucullo</td><td></td></tr><tr><td>tantum impertire laudis quantum forti viro et sapienti homini</td><td></td></tr><tr><td>et magno imperatori debeatur, dico eius adventu maximas</td><td></td></tr><tr><td>Mithridati copias omnibus rebus ornatas atque instructas</td><td></td></tr><tr><td>fuisse, urbemque Asiae clarissimam nobisque amicissimam</td><td>10</td></tr><tr><td>Cyzicenorum oppressam esse ab ipso rege maxima multitu-</td><td></td></tr><tr><td>dine et oppugnatam vehementissime; quam L. Lucullus</td><td></td></tr><tr><td>virtute, adsiduitate, consilio summis obsidionis periculis</td><td></td></tr><tr><td>liberavit. Ab eodem imperatore classem magnam et orna-</td><td>21.1</td></tr><tr><td>tam quae ducibus Sertorianis ad Italiam studio atque odio</td><td></td></tr><tr><td>inflammata raperetur superatam esse atque depressam;</td><td></td></tr><tr><td>magnas hostium praeterea copias multis proeliis esse deletas</td><td></td></tr><tr><td>patefactumque nostris legionibus esse Pontum qui antea</td><td>5</td></tr><tr><td>populo Romano ex omni aditu clausus fuisset; Sinopen</td><td></td></tr><tr><td>atque Amisum, quibus in oppidis erant domicilia regis omni-</td><td></td></tr><tr><td>bus rebus ornata ac referta, ceterasque urbis Ponti et Cap-</td><td></td></tr><tr><td>padociae permultas uno aditu adventuque esse captas;</td><td></td></tr><tr><td>regem spoliatum regno patrio atque avito ad alios se reges</td><td>10</td></tr><tr><td>atque ad alias gentis supplicem contulisse; atque haec</td><td></td></tr><tr><td>omnia salvis populi Romani sociis atque integris vectigali-</td><td></td></tr><tr><td>bus esse gesta. Satis opinor hoc esse laudis atque ita,</td><td></td></tr><tr><td>Quirites, ut hoc vos intellegatis, a nullo istorum qui huic</td><td></td></tr><tr><td>obtrectant legi atque causae L. Lucullum similiter ex hoc</td><td>15</td></tr><tr><td>loco esse laudatum.  </td><td></td></tr><tr><td>  Requiretur fortasse nunc quem ad modum, cum haec ita</td><td>22.1</td></tr><tr><td>sint, reliquum possit magnum esse bellum. Cognoscite,</td><td></td></tr><tr><td>Quirites; non enim hoc sine causa quaeri videtur. Primum</td><td></td></tr><tr><td>ex suo regno sic Mithridates profugit ut ex eodem Ponto</td><td></td></tr><tr><td>Medea illa quondam fugisse dicitur, quam praedicant in</td><td>5</td></tr><tr><td>fuga fratris sui membra in eis locis qua se parens perseque-</td><td></td></tr><tr><td>retur dissipavisse, ut eorum conlectio dispersa maerorque</td><td></td></tr><tr><td>patrius celeritatem consequendi retardaret. Sic Mithridates</td><td></td></tr><tr><td>fugiens maximam vim auri atque argenti pulcherrimarumque</td><td></td></tr><tr><td>rerum omnium quas et a maioribus acceperat et ipse bello</td><td>10</td></tr><tr><td>superiore ex tota Asia direptas in suum regnum congesserat</td><td></td></tr><tr><td>in Ponto omnem reliquit. Haec dum nostri conligunt</td><td></td></tr><tr><td>omnia diligentius, rex ipse e manibus effugit. Ita illum in</td><td></td></tr><tr><td>persequendi studio maeror, hos laetitia tardavit. Hunc in</td><td>23.1</td></tr><tr><td>illo timore et fuga Tigranes, rex Armenius, excepit diffi-</td><td></td></tr><tr><td>dentemque rebus suis confirmavit et adflictum erexit perdi-</td><td></td></tr><tr><td>tumque recreavit. Cuius in regnum postea quam L. Lucul-</td><td></td></tr><tr><td>lus cum exercitu venit, plures etiam gentes contra impera-</td><td>5</td></tr><tr><td>torem nostrum concitatae sunt. Erat enim metus iniectus</td><td></td></tr><tr><td>eis nationibus quas numquam populus Romanus neque</td><td></td></tr><tr><td>lacessendas bello neque temptandas putavit; erat etiam</td><td></td></tr><tr><td>alia gravis atque vehemens opinio quae per animos gentium</td><td></td></tr><tr><td>barbararum pervaserat, fani locupletissimi et religiosissimi</td><td>10</td></tr><tr><td>diripiendi causa in eas oras nostrum esse exercitum ad-</td><td></td></tr><tr><td>ductum. Ita nationes multae atque magnae novo quodam</td><td></td></tr><tr><td>terrore ac metu concitabantur. Noster autem exercitus,</td><td></td></tr><tr><td>tametsi urbem ex Tigrani regno ceperat et proeliis usus erat</td><td></td></tr><tr><td>secundis, tamen nimia longinquitate locorum ac desiderio</td><td>15</td></tr><tr><td>suorum commovebatur. Hic iam plura non dicam; fuit </td><td>24.1</td></tr><tr><td>enim illud extremum ut ex eis locis a militibus nostris</td><td></td></tr><tr><td>reditus magis maturus quam progressio longior quaereretur.</td><td></td></tr><tr><td>Mithridates autem se et suam manum iam confirmarat eo-</td><td></td></tr><tr><td>rum opera qui ad eum ex ipsius regno concesserant et magnis</td><td>5</td></tr><tr><td>adventiciis auxiliis multorum regum et nationum iuvabatur.</td><td></td></tr><tr><td>Iam hoc fere sic fieri solere accepimus ut regum adflictae</td><td></td></tr><tr><td>fortunae facile multorum opes adliciant ad misericordiam,</td><td></td></tr><tr><td>maximeque eorum qui aut reges sunt aut vivunt in regno,</td><td></td></tr><tr><td>ut eis nomen regale magnum et sanctum esse videatur.</td><td>10</td></tr><tr><td>Itaque tantum victus efficere potuit quantum incolumis</td><td>25.1</td></tr><tr><td>numquam est ausus optare. Nam cum se in regnum</td><td></td></tr><tr><td>suum recepisset, non fuit eo contentus quod ei praeter</td><td></td></tr><tr><td>spem acciderat, ut illam postea quam pulsus erat terram</td><td></td></tr><tr><td>umquam attingeret, sed in exercitum nostrum clarum atque</td><td>5</td></tr><tr><td>victorem impetum fecit. Sinite hoc loco, Quirites, sicut</td><td></td></tr><tr><td>poetae solent qui res Romanas scribunt, praeterire me no-</td><td></td></tr><tr><td>stram calamitatem, quae tanta fuit ut eam ad auris impera-</td><td></td></tr><tr><td>toris non ex proelio nuntius sed ex sermone rumor adferret.</td><td></td></tr><tr><td>Hic in illo ipso malo gravissimaque belli offensione L.</td><td>26.1</td></tr><tr><td>Lucullus, qui tamen aliqua ex parte eis incommodis mederi</td><td></td></tr><tr><td>fortasse potuisset, vestro iussu coactus qui imperi diuturni-</td><td></td></tr><tr><td>tati modum statuendum vetere exemplo putavistis, partim</td><td></td></tr><tr><td>militum qui iam stipendiis confectis erant dimisit, partim</td><td>5</td></tr><tr><td>&lt;M'.&gt; Glabrioni tradidit. Multa praetereo consulto; sed ea</td><td></td></tr><tr><td>vos coniectura perspicite quantum illud bellum factum </td><td></td></tr><tr><td>putetis quod coniungant reges potentissimi, renovent agitatae</td><td></td></tr><tr><td>nationes, suscipiant integrae gentes, novus imperator noster</td><td></td></tr><tr><td>accipiat vetere exercitu pulso. </td><td>10</td></tr>
        </table>