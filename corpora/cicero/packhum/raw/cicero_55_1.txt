<table>
          <script>targetHit=0;</script>
          <tr><td>  Placet igitur, quoniam omnis disputatio de officio</td><td>1.7.1</td></tr><tr><td>futura est, ante definire, quid sit officium, quod a</td><td></td></tr><tr><td>Panaetio praetermissum esse miror. Omnis enim, quae</td><td></td></tr><tr><td>a ratione suscipitur de aliqua re institutio, debet a de-</td><td></td></tr><tr><td>finitione proficisci, ut intellegatur, quid sit id de quo</td><td>5</td></tr><tr><td>disputetur. </td><td></td></tr><tr><td>  Omnis de officio duplex est quaestio. Unum genus</td><td></td></tr><tr><td>est, quod pertinet ad finem bonorum, alterum, quod</td><td></td></tr><tr><td>positum est in praeceptis, quibus in omnes partes usus</td><td></td></tr><tr><td>vitae conformari possit. Superioris generis huiusmodi</td><td>10</td></tr><tr><td>sunt exempla, omniane officia perfecta sint, num quod</td><td></td></tr><tr><td>officium aliud alio maius sit et quae sunt generis</td><td></td></tr><tr><td>eiusdem.  </td><td></td></tr><tr><td>  Quorum autem officiorum praecepta traduntur, ea</td><td></td></tr><tr><td>quamquam pertinent ad finem bonorum, tamen minus</td><td>15</td></tr><tr><td>id apparet, quia magis ad institutionem vitae com-</td><td></td></tr><tr><td>munis spectare videntur; de quibus est nobis his li-</td><td></td></tr><tr><td>bris explicandum. </td><td></td></tr><tr><td>  Atque etiam alia divisio est officii. Nam et medium</td><td>8.1</td></tr><tr><td>quoddam officium dicitur et perfectum. Perfectum of-</td><td></td></tr><tr><td>ficium rectum, opinor, vocemus, quoniam Graeci κατ-</td><td></td></tr><tr><td>όρθωμα, hoc autem commune officium vocant. Atque</td><td></td></tr><tr><td>ea sic definiunt, ut rectum quod sit, id officium per-</td><td>5</td></tr><tr><td>fectum esse definiant; medium autem officium id esse</td><td></td></tr><tr><td>dicunt, quod cur factum sit, ratio probabilis reddi pos-</td><td></td></tr><tr><td>sit. Triplex igitur est, ut Panaetio videtur, consilii</td><td>9.1</td></tr><tr><td>capiendi deliberatio. Nam aut honestumne factu sit</td><td></td></tr><tr><td>an turpe dubitant id, quod in deliberationem cadit;</td><td></td></tr><tr><td>in quo considerando saepe animi in contrarias senten-</td><td></td></tr><tr><td>tias distrahuntur. Tum autem aut anquirunt aut con-</td><td>5</td></tr><tr><td>sultant ad vitae commoditatem iucunditatemque, ad</td><td></td></tr><tr><td>facultates rerum atque copias, ad opes, ad potentiam,</td><td></td></tr><tr><td>quibus et se possint iuvare et suos, conducat id necne,</td><td></td></tr><tr><td>de quo deliberant; quae deliberatio omnis in rationem</td><td></td></tr><tr><td>utilitatis cadit. Tertium dubitandi genus est, cum pu-</td><td>10</td></tr><tr><td>gnare videtur cum honesto id, quod videtur esse utile.</td><td></td></tr><tr><td>Cum enim utilitas ad se rapere, honestas contra revo-</td><td></td></tr><tr><td>care ad se videtur, fit ut distrahatur in deliberando</td><td></td></tr><tr><td>animus afferatque ancipitem curam cogitandi. Hac di- </td><td>10.1</td></tr><tr><td>visione, cum praeterire aliquid maximum vitium in</td><td></td></tr><tr><td>dividendo sit, duo praetermissa sunt. Nec enim solum,</td><td></td></tr><tr><td>utrum honestum an turpe sit, deliberari solet, sed</td><td></td></tr><tr><td>etiam duobus propositis honestis utrum honestius,</td><td>5</td></tr><tr><td>itemque duobus propositis utilibus utrum utilius. Ita</td><td></td></tr><tr><td>quam ille triplicem putavit esse rationem in quinque</td><td></td></tr><tr><td>partes distribui debere reperitur. Primum igitur est</td><td></td></tr><tr><td>de honesto, sed dupliciter, tum pari ratione de utili,</td><td></td></tr><tr><td>post de comparatione eorum disserendum. Principio</td><td>11.1</td></tr><tr><td>generi animantium omni est a natura tributum, ut se,</td><td></td></tr><tr><td>vitam corpusque tueatur, declinet ea, quae nocitura</td><td></td></tr><tr><td>videantur, omniaque, quae sint ad vivendum neces-</td><td></td></tr><tr><td>saria anquirat et paret, ut pastum, ut latibula, ut alia</td><td>5</td></tr><tr><td>generis eiusdem. </td><td></td></tr>
        </table>