<table>
          <script>targetHit=0;</script>
          <tr><td>  At videte hominis intolerabilem audaciam cum proiecta</td><td>115.1</td></tr><tr><td>quadam et effrenata cupiditate. Monumentum iste umquam</td><td></td></tr><tr><td>aut religionem ullam excogitavit? Habitare laxe et magni-</td><td></td></tr><tr><td>fice voluit duasque et magnas et nobilis domos coniungere.</td><td></td></tr><tr><td>Eodem puncto temporis quo meus discessus isti causam</td><td>5</td></tr><tr><td>caedis eripuit, a Q. Seio contendit ut sibi domum venderet:</td><td></td></tr><tr><td>cum ille id negaret, primo se luminibus eius esse obstru-</td><td></td></tr><tr><td>cturum minabatur. Adfirmabat Postumus se vivo illam</td><td></td></tr><tr><td>domum istius numquam futuram. Acutus adulescens ex</td><td></td></tr><tr><td>ipsius sermone intellexit quid fieri oporteret; hominem</td><td>10</td></tr><tr><td>veneno apertissime sustulit; emit domum licitatoribus de-</td><td></td></tr><tr><td>fatigatis prope dimidio carius quam aestimabatur. Quorsum</td><td></td></tr><tr><td>igitur haec oratio pertinet? Domus illa mea prope tota</td><td>116.1</td></tr><tr><td>vacua est; vix pars aedium mearum decima ad Catuli porti-</td><td></td></tr><tr><td>cum accessit. Causa fuit ambulatio et monumentum et ista</td><td></td></tr><tr><td>Tanagraea oppressa libertate Libertas. In Palatio pulcherrimo</td><td></td></tr><tr><td>prospectu porticum cum conclavibus pavimentatam trecen-</td><td>5</td></tr><tr><td>tum pedum concupierat, amplissimum peristylum, cetera</td><td></td></tr><tr><td>eius modi facile ut omnium domos et laxitate et dignitate</td><td></td></tr><tr><td>superaret. Et homo religiosus cum aedis meas idem emeret</td><td></td></tr><tr><td>et venderet, tamen illis tantis tenebris non est ausus suum</td><td></td></tr><tr><td>nomen emptioni illi adscribere. Posuit Scatonem illum,</td><td>10</td></tr><tr><td>hominem sua virtute egentem, ut is qui in Marsis, ubi natus</td><td></td></tr><tr><td>est, tectum quo imbris vitandi causa succederet iam nullum </td><td></td></tr><tr><td>haberet, aedis in Palatio nobilissimas emisse se diceret.</td><td></td></tr><tr><td>Inferiorem aedium partem adsignavit non suae genti Fon-</td><td></td></tr><tr><td>teiae, sed Clodiae, quam reliquit, quem in numerum ex</td><td>15</td></tr><tr><td>multis Clodiis nemo nomen dedit nisi aut egestate aut scelere</td><td></td></tr><tr><td>perditus. Hanc vos, pontifices, tam variam, tam novam in</td><td></td></tr><tr><td>omni genere voluntatem, impudentiam, audaciam, cupiditatem</td><td></td></tr><tr><td>comprobabitis? </td><td></td></tr>
        </table>