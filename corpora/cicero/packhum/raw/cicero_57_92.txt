<table>
          <script>targetHit=0;</script>
          <tr class="title first  date"><td>ex<span class="snum">.</span> Nov<span class="snum">.</span> <span class="snum">54</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>O exspectatas mihi tuas litteras! o gratum adventum! o con-</td><td>4.19.1.1</td></tr><tr><td>stantiam promissi et fidem miram! o navigationem amandam!</td><td></td></tr><tr><td>quam mehercule ego valde timebam recordans superioris tuae</td><td></td></tr><tr><td>transmissionis δέρρεις. sed, nisi fallor, citius te quam scribis</td><td></td></tr><tr><td>videbo. credo enim te putasse tuas mulieres in Apulia esse;</td><td>5</td></tr><tr><td>quod cum secus erit quid te Apulia moretur? an Vestorio</td><td></td></tr><tr><td>dandi sunt dies et ille Latinus Ἀττικισμὸς ex intervallo regustan-</td><td></td></tr><tr><td>dus? quin tu huc advolas et invisis illius nostrae rei publicae</td><td></td></tr><tr><td>germanae puta&lt;mina&gt;? vide nummos ante comitia tributim</td><td></td></tr><tr><td>uno loco divisos palam, vide absolutum Gabinium, olface</td><td>10</td></tr><tr><td>dictaturam, fruere iustitio et omnium rerum licentia, perspice</td><td>2.1</td></tr><tr><td>aequitatem animi mei et ludum et contemptionem Selicianae</td><td></td></tr><tr><td>unciae et mehercule cum Caesare suavissimam coniunctionem; </td><td></td></tr><tr><td>haec enim me una ex hoc naufragio tabula delectat. qui quidem</td><td></td></tr><tr><td>Quintum meum tuumque, di boni, quem ad modum tractat</td><td>5</td></tr><tr><td>honore, dignitate, gratia! non secus ac si ego essem imperator.</td><td></td></tr><tr><td>hibernam legionem eligendi optio delata commodum, ut ad</td><td></td></tr><tr><td>me Quintus scribit. hunc tu non ames? quem igitur istorum? </td><td></td></tr><tr><td>  Sed heus tu, scripseramne tibi me esse legatum Pompeio et</td><td></td></tr><tr><td>extra urbem quidem fore ex Id. Ian.? visum est hoc mihi ad</td><td>10</td></tr><tr><td>multa quadrare. sed quid plura? coram, opinor, reliqua, ut tu</td><td></td></tr><tr><td>tamen aliquid exspectes. Dionysio plurimam salutem; cui</td><td></td></tr><tr><td>quidem ego non modo servavi sed etiam aedificavi locum. quid</td><td></td></tr><tr><td>quaeris? ad summam laetitiam meam quam ex tuo reditu</td><td></td></tr><tr><td>capio magnus illius adventus cumulus accedit. quo die [ad me]</td><td>15</td></tr><tr><td>venies, tu, si me amas, apud me cum tuis maneas. </td><td></td></tr>
        </table>