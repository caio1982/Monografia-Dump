<table>
          <script>targetHit=0;</script>
          <tr><td>  Unde igitur ordiri rectius possumus quam a com-</td><td>5.37.1</td></tr><tr><td>muni parente natura? quae, quicquid genuit, non modo</td><td></td></tr><tr><td>animal, sed etiam quod ita ortum esset e terra, ut</td><td></td></tr><tr><td>stirpibus suis niteretur, in suo quidque genere perfec-</td><td></td></tr><tr><td>tum esse voluit. itaque et arbores et vites et ea, quae</td><td>5</td></tr><tr><td>sunt humiliora neque se tollere a terra altius possunt,</td><td></td></tr><tr><td>alia semper virent, alia hieme nudata verno tempore</td><td></td></tr><tr><td>tepefacta frondescunt, neque est ullum quod non ita</td><td></td></tr><tr><td>vigeat interiore quodam motu et suis in quoque semini-</td><td></td></tr><tr><td>bus inclusis, ut aut flores aut fruges fundat aut bacas,</td><td>10</td></tr><tr><td>omniaque in omnibus, quantum in ipsis sit, nulla vi</td><td></td></tr><tr><td>impediente perfecta sint. facilius vero etiam in bestiis,</td><td>38.1</td></tr><tr><td>quod is sensus a natura est datus, vis ipsius naturae</td><td></td></tr><tr><td>perspici potest. namque alias bestias nantis aquarum</td><td></td></tr><tr><td>incolas esse voluit, alias volucres caelo frui libero, ser-</td><td></td></tr><tr><td>pentis quasdam, quasdam esse gradientis, earum ipsa-</td><td>5</td></tr><tr><td>rum partim solivagas, partim congregatas, inmanis</td><td></td></tr><tr><td>alias, quasdam autem cicures, non nullas abditas terra-</td><td></td></tr><tr><td>que tectas. atque earum quaeque suum tenens munus,</td><td></td></tr><tr><td>cum in disparis animantis vitam transire non possit,</td><td></td></tr><tr><td>manet in lege naturae. et ut bestiis aliud alii praecipui</td><td>10</td></tr><tr><td>a natura datum est, quod suum quaeque retinet nec</td><td></td></tr><tr><td>discedit ab eo, sic homini multo quiddam praestan-</td><td></td></tr><tr><td>tius; etsi praestantia debent ea dici, quae habent ali-</td><td></td></tr><tr><td>quam comparationem, humanus autem animus decerp-</td><td></td></tr><tr><td>tus ex mente divina cum alio nullo nisi cum ipso deo,</td><td>15</td></tr><tr><td>si hoc fas est dictu, comparari potest. hic igitur si est</td><td>39.1</td></tr><tr><td>excultus et si eius acies ita curata est, ut ne caecaretur</td><td></td></tr><tr><td>erroribus, fit perfecta mens, id est absoluta ratio, quod</td><td></td></tr><tr><td>est idem virtus. et si omne beatum est, cui nihil deest, </td><td></td></tr><tr><td>et quod in suo genere expletum atque cumulatum est,</td><td>5</td></tr><tr><td>idque virtutis est proprium, certe omnes virtutis com-</td><td></td></tr><tr><td>potes beati sunt. </td><td></td></tr>
        </table>