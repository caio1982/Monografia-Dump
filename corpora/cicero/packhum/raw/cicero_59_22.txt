<table>
          <script>targetHit=0;</script>
          <tr class="title first  date"><td>Quint<span class="snum">.</span> <span class="snum">43</span></td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>Messallam habes. quibus igitur litteris tam accurate scriptis</td><td>23.1.1</td></tr><tr><td>adsequi possum subtilius ut explicem quae gerantur quaeque</td><td></td></tr><tr><td>sint in re publica quam tibi is exponet qui et optime omnia</td><td></td></tr><tr><td>novit et elegantissime expedire et deferre ad te potest? cave</td><td></td></tr><tr><td>enim existimes, Brute (quamquam non necesse est ea me ad</td><td>5</td></tr><tr><td>te quae tibi nota sunt scribere; sed tamen tantam omnium</td><td></td></tr><tr><td>laudum excellentiam non queo silentio praeterire), cave</td><td></td></tr><tr><td>putes probitate, constantia, cura, studio rei publicae quic-</td><td></td></tr><tr><td>quam illi esse simile, ut eloquentia, qua mirabiliter excellit,</td><td></td></tr><tr><td>vix in eo locum ad laudandum habere videatur. quamquam</td><td>10</td></tr><tr><td>in hac ipsa sapientiae plus apparet; ita gravi iudicio multaque</td><td></td></tr><tr><td>arte se exercuit in &lt;se&gt;verissimo genere dicendi. tanta autem</td><td></td></tr><tr><td>industria est tantumque evigilat in studio ut non maxima</td><td></td></tr><tr><td>ingenio, quod in eo summum est, gratia habenda videatur. </td><td></td></tr><tr><td>  Sed provehor amore. non enim id propositum est huic</td><td>2.1</td></tr><tr><td>epistulae Messallam ut laudem, praesertim ad Brutum, cui </td><td></td></tr><tr><td>et virtus illius non minus quam mihi nota est et haec ipsa</td><td></td></tr><tr><td>studia quae laudo notiora. quem cum a me dimittens</td><td></td></tr><tr><td>graviter ferrem, hoc levabar uno, quod ad te tamquam ad</td><td>5</td></tr><tr><td>alterum me proficiscens et officio fungebatur et laudem</td><td></td></tr><tr><td>maximam sequebatur. sed haec hactenus. </td><td></td></tr><tr><td>  Venio nunc longo sane intervallo ad quandam epistulam</td><td>3.1</td></tr><tr><td>qua mihi multa tribuens unum reprehendebas quod in</td><td></td></tr><tr><td>honoribus decernendis essem nimius et tamquam prodigus.</td><td></td></tr><tr><td>tu hoc, alius fortasse quod in animadversione poenaque</td><td></td></tr><tr><td>durior, nisi forte utrumque tu. quod si ita est, utriusque rei</td><td>5</td></tr><tr><td>meum iudicium studeo tibi esse notissimum, neque solum</td><td></td></tr><tr><td>ut Solonis dictum usurpem, qui et sapiens unus fuit ex</td><td></td></tr><tr><td>septem et legum scriptor solus ex septem: is rem publicam</td><td></td></tr><tr><td>contineri duabus rebus dixit, praemio et poena. est scilicet</td><td></td></tr><tr><td>utriusque rei modus, sicut reliquarum, et quaedam in</td><td>10</td></tr><tr><td>utroque genere mediocritas. sed non tanta de re propositum</td><td>4.1</td></tr><tr><td>est hoc loco disputare; quid ego autem secutus hoc bello sim</td><td></td></tr><tr><td>in sententiis dicendis aperire non alienum puto. </td><td></td></tr><tr><td>  Post interitum Caesaris et vestras memorabilis Idus</td><td></td></tr><tr><td>Martias, Brute, quid ego praetermissum a vobis quantamque</td><td>5</td></tr><tr><td>impendere rei publicae tempestatem dixerim non es oblitus.</td><td></td></tr><tr><td>magna pestis erat depulsa per vos, magna populi Romani</td><td></td></tr><tr><td>macula deleta, vobis vero parta divina gloria, sed instru-</td><td></td></tr><tr><td>mentum regni delatum ad Lepidum et Antonium, quorum</td><td></td></tr><tr><td>alter inconstantior, alter impurior, uterque pacem metuens,</td><td>10</td></tr><tr><td>inimicus otio. his ardentibus perturbandae rei publicae</td><td></td></tr><tr><td>cupiditate quod opponi posset praesidium non habebamus.</td><td></td></tr><tr><td>erexerat enim se civitas in retinenda libertate consentiens;</td><td></td></tr><tr><td>&lt;sed&gt; nos tum nimis acres &lt;visi&gt;, vos fortasse sapientius</td><td>5.1</td></tr><tr><td>excessistis urbe ea quam liberaratis, Italiae sua vobis studia</td><td></td></tr><tr><td>profitenti remisistis. itaque cum teneri urbem a parricidis </td><td></td></tr><tr><td>viderem nec te in ea nec Cassium tuto esse posse eamque</td><td></td></tr><tr><td>armis oppressam ab Antonio, mihi quoque ipsi esse exceden-</td><td>5</td></tr><tr><td>dum putavi. taetrum enim spectaculum oppressa ab impiis</td><td></td></tr><tr><td>civitas opitulandi potestate praecisa. sed animus idem qui</td><td></td></tr><tr><td>semper infixus in patriae caritate discessum ab eius periculis</td><td></td></tr><tr><td>ferre non potuit. itaque in medio Achaico cursu cum etesi-</td><td></td></tr><tr><td>arum diebus auster me in Italiam quasi dissuasor mei</td><td>10</td></tr><tr><td>consili rettulisset, te vidi Veliae, doluique vehementer.</td><td></td></tr><tr><td>cedebas enim, Brute, cedebas, quoniam Stoici nostri negant</td><td></td></tr><tr><td>fugere sapientis. Romam ut veni, statim me obtuli Antoni</td><td>6.1</td></tr><tr><td>sceleri atque dementiae. quem cum in me incitavissem,</td><td></td></tr><tr><td>consilia inire coepi Brutina plane (vestri enim haec sunt</td><td></td></tr><tr><td>propria sanguinis) rei publicae liberandae. </td><td></td></tr><tr><td>  Longa sunt quae restant, &lt;mihi&gt; praetereunda; sunt enim</td><td>5</td></tr><tr><td>de me. tantum dico, Caesarem hunc adulescentem, per quem</td><td></td></tr><tr><td>adhuc sumus, si verum fateri volumus, fluxisse ex fonte</td><td></td></tr><tr><td>consiliorum meorum. huic habiti a me honores nulli quidem,</td><td>7.1</td></tr><tr><td>Brute, nisi debiti, nulli nisi necessarii. ut enim primum</td><td></td></tr><tr><td>libertatem revocare coepimus, cum se nondum ne Decimi</td><td></td></tr><tr><td>quidem Bruti divina virtus ita commovisset ut iam id scire</td><td></td></tr><tr><td>possemus atque omne praesidium esset in puero qui a cervici-</td><td>5</td></tr><tr><td>bus nostris avertisset Antonium, quis honos ei non fuit</td><td></td></tr><tr><td>decernendus? quamquam ego illi tum verborum laudem</td><td></td></tr><tr><td>tribui eamque modicam, decrevi etiam imperium. quod</td><td></td></tr><tr><td>quamquam videbatur illi aetati honorificum, tamen erat</td><td></td></tr><tr><td>exercitum habenti necessarium. quid enim est sine imperio</td><td>10</td></tr><tr><td>exercitus? statuam Philippus decrevit, celeritatem petitionis</td><td></td></tr><tr><td>primo Servius, post maiorem etiam Servilius. nihil tum</td><td></td></tr><tr><td>nimium videbatur. </td><td></td></tr><tr><td>  Sed nescio quo modo facilius in timore benigni quam in</td><td>8.1</td></tr><tr><td>victoria grati reperiuntur. ego enim D. Bruto liberato, cum</td><td></td></tr><tr><td>laetissimus ille civitati dies illuxisset idemque casu Bruti</td><td></td></tr><tr><td>natalis esset, decrevi ut in fastis ad eum diem Bruti nomen</td><td></td></tr><tr><td>adscriberetur, in eoque sum maiorum exemplum secutus, qui </td><td>5</td></tr><tr><td>hunc honorem mulieri Larentiae tribuerunt, cui vos ponti-</td><td></td></tr><tr><td>fices ad aram in Velabro sacrificium facere soletis. quod</td><td></td></tr><tr><td>ego cum dabam Bruto, notam esse in fastis gratissimae</td><td></td></tr><tr><td>victoriae sempiternam volebam. atque illo die cognovi paulo</td><td></td></tr><tr><td>pluris in senatu malevolos esse quam gratos. eos per ipsos</td><td>10</td></tr><tr><td>dies effudi, si ita vis, honores in mortuos, Hirtium et Pansam,</td><td></td></tr><tr><td>Aquilam etiam. quod quis reprehendet, nisi qui deposito</td><td></td></tr><tr><td>metu praeteriti periculi fuerit oblitus? accedebat ad benefici</td><td>9.1</td></tr><tr><td>memoriam gratam ratio illa quae etiam posteris esset</td><td></td></tr><tr><td>salutaris: exstare enim volebam in crudelissimos hostis</td><td></td></tr><tr><td>monumenta odi publici sempiterna. suspicor illud tibi minus</td><td></td></tr><tr><td>probari, quod a tuis familiaribus, optimis illis quidem viris</td><td>5</td></tr><tr><td>sed in re publica rudibus, non probabatur, quod ut ovanti</td><td></td></tr><tr><td>introire Caesari liceret decreverim. ego autem (sed erro</td><td></td></tr><tr><td>fortasse, nec tamen is sum ut mea me maxime delectent)</td><td></td></tr><tr><td>nihil mihi videor hoc bello sensisse prudentius. cur autem ita</td><td></td></tr><tr><td>sit aperiendum non est, ne magis videar providus fuisse</td><td>10</td></tr><tr><td>quam gratus. hoc ipsum nimium. qua re alia videamus. D.</td><td></td></tr><tr><td>Bruto decrevi honores, decrevi L. Planco. praeclara illa</td><td></td></tr><tr><td>quidem ingenia quae gloria invitantur; sed senatus etiam</td><td></td></tr><tr><td>sapiens qui, qua quemque re putat, modo honesta, ad rem</td><td></td></tr><tr><td>publicam iuvandam posse adduci, hac utitur. at in Lepido</td><td>15</td></tr><tr><td>reprehendimur, cui cum statuam in rostris statuissemus, idem</td><td></td></tr><tr><td>illam evertimus. nos illum honore studuimus a furore</td><td></td></tr><tr><td>revocare: vicit amentia levissimi hominis nostram pruden-</td><td></td></tr><tr><td>tiam. nec tamen tantum in statuenda Lepidi statua factum</td><td></td></tr><tr><td>est mali quantum in evertenda boni. </td><td>20</td></tr><tr><td>  Satis multa de honoribus. nunc de poena pauca dicenda</td><td>10.1</td></tr><tr><td>sunt. intellexi enim ex tuis saepe litteris te in iis quos bello</td><td></td></tr><tr><td>devicisti clementiam tuam velle laudari. existimo equidem</td><td></td></tr><tr><td>nihil a te nisi sapienter. sed sceleris poenam praetermittere </td><td></td></tr><tr><td>(id enim est quod vocatur ignoscere), etiam si in ceteris rebus</td><td>5</td></tr><tr><td>tolerabile est, in hoc bello perniciosum puto. nullum enim</td><td></td></tr><tr><td>bellum civile fuit in nostra re publica omnium quae memoria</td><td></td></tr><tr><td>mea fuerunt, in quo bello non, utracumque pars vicisset,</td><td></td></tr><tr><td>tamen aliqua forma esset futura rei publicae: hoc bello</td><td></td></tr><tr><td>victores quam rem publicam simus habituri non facile</td><td>10</td></tr><tr><td>adfirmarim, victis certe nulla umquam erit. dixi igitur</td><td></td></tr><tr><td>sententias in Antonium, dixi in Lepidum severas, neque tam</td><td></td></tr><tr><td>ulciscendi causa quam ut et in praesens sceleratos civis</td><td></td></tr><tr><td>timore ab impugnanda patria deterrerem et in posterum</td><td></td></tr><tr><td>documentum statuerem ne quis talem amentiam vellet</td><td>15</td></tr><tr><td>imitari. quamquam haec quidem sententia non magis mea</td><td>11.1</td></tr><tr><td>fuit quam omnium. in qua videtur illud esse crudele, quod ad</td><td></td></tr><tr><td>liberos, qui nihil meruerunt, poena pervenit. sed id et</td><td></td></tr><tr><td>antiquum est et omnium civitatum, si quidem etiam</td><td></td></tr><tr><td>Themistocli liberi eguerunt. et si iudicio damnatos eadem</td><td>5</td></tr><tr><td>poena sequitur civis, qui potuimus leniores esse in hostis?</td><td></td></tr><tr><td>quid autem queri quisquam potest de me, qui si vicisset</td><td></td></tr><tr><td>acerbiorem se in me futurum fuisse confiteatur necesse est? </td><td></td></tr><tr><td>  Habes rationem mearum sententiarum de hoc genere</td><td></td></tr><tr><td>dumtaxat honoris et poenae. nam de ceteris rebus quid</td><td>10</td></tr><tr><td>senserim quidque censuerim audisse te arbitror. </td><td></td></tr><tr><td>  Sed haec quidem non ita necessaria, illud valde necessari-</td><td>12.1</td></tr><tr><td>um, Brute, te in Italiam cum exercitu venire quam primum.</td><td></td></tr><tr><td>summa est exspectatio tui; quod si Italiam attigeris, ad te</td><td></td></tr><tr><td>concursus fiet omnium. sive enim vicerimus, qui quidem</td><td></td></tr><tr><td>pulcherrime viceramus nisi Lepidus perdere omnia et perire</td><td>5</td></tr><tr><td>ipse cum suis concupivisset, tua nobis auctoritate opus est ad</td><td></td></tr><tr><td>collocandum aliquem civitatis statum; sive etiam nunc</td><td></td></tr><tr><td>certamen reliquum est, maxima spes est cum in auctoritate</td><td></td></tr><tr><td>tua tum in exercitus tui viribus. sed propera, per deos! scis</td><td></td></tr><tr><td>quantum sit in temporibus, quantum in celeritate.  </td><td>10</td></tr><tr><td>  Sororis tuae filiis quam diligenter consulam spero te ex</td><td>13.1</td></tr><tr><td>matris et ex sororis litteris cogniturum. qua in causa maiorem</td><td></td></tr><tr><td>habeo rationem tuae voluntatis, quae mihi carissima est,</td><td></td></tr><tr><td>quam, ut quibusdam videor, constantiae meae. sed ego nulla</td><td></td></tr><tr><td>in re malo quam in te amando constans et esse et videri.</td><td>5</td></tr>
        </table>