<table>
          <script>targetHit=0;</script>
          <tr><td>  Haec ego et multa alia cogitans hoc videbam, si causam</td><td>49.1</td></tr><tr><td>publicam mea mors peremisset, neminem umquam fore qui</td><td></td></tr><tr><td>auderet suscipere contra improbos civis salutem rei publicae;</td><td></td></tr><tr><td>itaque non solum si vi interissem, sed etiam si morbo ex-</td><td></td></tr><tr><td>stinctus essem, fore putabam ut exemplum rei publicae con-</td><td>5</td></tr><tr><td>servandae mecum simul interiret. Quis enim umquam me</td><td></td></tr><tr><td>a senatu populoque Romano tanto omnium bonorum studio </td><td></td></tr><tr><td>non restituto,—quod certe, si essem interfectus, accidere non</td><td></td></tr><tr><td>potuisset,—ullam rei publicae partem cum sua minima in-</td><td></td></tr><tr><td>vidia auderet attingere? Servavi igitur rem publicam dis-</td><td>10</td></tr><tr><td>cessu meo, iudices: caedem a vobis liberisque vestris,</td><td></td></tr><tr><td>vastitatem, incendia, rapinas meo dolore luctuque depuli, et</td><td></td></tr><tr><td>unus rem publicam bis servavi, semel gloria, iterum aerumna</td><td></td></tr><tr><td>mea. Neque enim in hoc me hominem esse infitiabor um-</td><td></td></tr><tr><td>quam, ut me optimo fratre, carissimis liberis, fidissima</td><td>15</td></tr><tr><td>coniuge, vestro conspectu, patria, hoc honoris gradu sine</td><td></td></tr><tr><td>dolore caruisse glorier; quod si fecissem, quod a me bene-</td><td></td></tr><tr><td>ficium haberetis, cum pro vobis ea quae mihi essent vilia</td><td></td></tr><tr><td>reliquissem? Hoc meo quidem animo summi in patriam</td><td></td></tr><tr><td>amoris mei signum esse debet certissimum, quod, cum</td><td>20</td></tr><tr><td>abesse ab ea sine summo dolore non possem, hunc me per-</td><td></td></tr><tr><td>peti quam illam labefactari ab improbis malui. Memineram,</td><td>50.1</td></tr><tr><td>iudices, divinum illum virum atque ex isdem quibus nos</td><td></td></tr><tr><td>radicibus natum ad salutem huius imperi, C. Marium, summa</td><td></td></tr><tr><td>senectute, cum vim prope iustorum armorum profugisset,</td><td></td></tr><tr><td>primo senile corpus paludibus occultasse demersum, deinde</td><td>5</td></tr><tr><td>ad infimorum ac tenuissimorum hominum Minturnensium</td><td></td></tr><tr><td>misericordiam confugisse, inde navigio perparvo, cum omnis</td><td></td></tr><tr><td>portus terrasque fugeret, in oras Africae desertissimas per-</td><td></td></tr><tr><td>venisse. Atque ille vitam suam, ne inultus esset, ad incer-</td><td></td></tr><tr><td>tissimam spem et ad rei publicae &lt;interitum&gt; reservavit: ego</td><td>10</td></tr><tr><td>qui, quem ad modum multi in senatu me absente dixerunt,</td><td></td></tr><tr><td>periculo rei publicae vivebam, quique ob eam causam con-</td><td></td></tr><tr><td>sularibus litteris de senatus sententia exteris nationibus com-</td><td></td></tr><tr><td>mendabar, nonne, si meam vitam deseruissem, rem publicam </td><td></td></tr><tr><td>prodidissem? In qua quidem nunc me restituto vivit mecum</td><td>15</td></tr><tr><td>simul exemplum fidei publicae; quod si immortale retinetur,</td><td></td></tr><tr><td>quis non intellegit immortalem hanc civitatem futuram? </td><td></td></tr>
        </table>