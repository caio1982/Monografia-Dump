<table>
          <script>targetHit=0;</script>
          <tr><td>  Qui tandem istius animus est nunc in recordatione</td><td>2.4.110.8</td></tr><tr><td>scelerum suorum, cum ego ipse in commemoratione eorum</td><td></td></tr><tr><td>non solum animo commovear verum etiam corpore per-</td><td>10</td></tr><tr><td>horrescam? Venit enim mihi fani, loci, religionis illius in</td><td></td></tr><tr><td>mentem; versantur ante oculos omnia, dies ille quo, cum</td><td></td></tr><tr><td>ego Hennam venissem, praesto mihi sacerdotes Cereris</td><td></td></tr><tr><td>cum infulis ac verbenis fuerunt, contio conventusque </td><td></td></tr><tr><td>civium, in quo ego cum loquerer tanti gemitus fletusque</td><td>15</td></tr><tr><td>fiebant ut acerbissimus tota urbe luctus versari videretur.</td><td></td></tr><tr><td>Non illi decumarum imperia, non bonorum direptiones,</td><td>111.1</td></tr><tr><td>non iniqua iudicia, non importunas istius libidines, non</td><td></td></tr><tr><td>vim, non contumelias quibus vexati oppressique erant con-</td><td></td></tr><tr><td>querebantur; Cereris numen, sacrorum vetustatem, fani</td><td></td></tr><tr><td>religionem istius sceleratissimi atque audacissimi supplicio</td><td>5</td></tr><tr><td>expiari volebant; omnia se cetera pati ac neglegere dicebant.</td><td></td></tr><tr><td>Hic dolor erat tantus ut Verres alter Orcus venisse Hennam</td><td></td></tr><tr><td>et non Proserpinam asportasse sed ipsam abripuisse Ce-</td><td></td></tr><tr><td>rerem videretur. Etenim urbs illa non urbs videtur, sed</td><td></td></tr><tr><td>fanum Cereris esse; habitare apud sese Cererem Hennenses</td><td>10</td></tr><tr><td>arbitrantur, ut mihi non cives illius civitatis, sed omnes</td><td></td></tr><tr><td>sacerdotes, omnes accolae atque antistites Cereris esse</td><td></td></tr><tr><td>videantur. Henna tu simulacrum Cereris tollere audebas,</td><td>112.1</td></tr><tr><td>Henna tu de manu Cereris Victoriam eripere et deam deae</td><td></td></tr><tr><td>detrahere conatus es? quorum nihil violare, nihil attingere</td><td></td></tr><tr><td>ausi sunt in quibus erant omnia quae sceleri propiora sunt</td><td></td></tr><tr><td>quam religioni. Tenuerunt enim P. Popilio P. Rupilio</td><td>5</td></tr><tr><td>consulibus illum locum servi, fugitivi, barbari, hostes; sed</td><td></td></tr><tr><td>neque tam servi illi dominorum quam tu libidinum, neque</td><td></td></tr><tr><td>tam fugitivi illi ab dominis quam tu ab iure et ab legibus,</td><td></td></tr><tr><td>neque tam barbari lingua et natione illi quam tu natura et</td><td></td></tr><tr><td>moribus, neque tam illi hostes hominibus quam tu dis</td><td>10</td></tr><tr><td>immortalibus. Quae deprecatio est igitur ei reliqua qui</td><td></td></tr><tr><td>indignitate servos, temeritate fugitivos, scelere barbaros,</td><td></td></tr><tr><td>crudelitate hostes vicerit? </td><td></td></tr>
        </table>