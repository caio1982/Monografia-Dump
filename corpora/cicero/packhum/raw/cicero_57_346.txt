<table>
          <script>targetHit=0;</script>
          <tr class="title first  date"><td>vi Kal<span class="snum">.</span> Iun<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De hortis ex tuis litteris cognovi et Chrysippo. in villa, cuius</td><td>13.29.1.1</td></tr><tr><td>insulsitatem bene noram, video nihil aut pauca mutata; balnearia</td><td></td></tr><tr><td>tamen laudat maiora, de minoribus ait hiberna effici posse.</td><td></td></tr><tr><td>tecta igitur ambulatiuncula addenda est; quam ut tantam</td><td></td></tr><tr><td>faciamus quantam in Tusculano fecimus prope dimidio minoris</td><td>5</td></tr><tr><td>constabit isto loco. ad id autem quod volumus ἀφίδρυμα nihil</td><td></td></tr><tr><td>aptius videtur quam lucus, quem ego noram; sed celebritatem</td><td></td></tr><tr><td>nullam tum habebat, nunc audio maximam. nihil est quod ego</td><td></td></tr><tr><td>malim. in hoc τὸν τῦφόν μου πρὸς θεῶν τροποφόρησον. reli-</td><td></td></tr><tr><td>quum est, si Faberius nobis nomen illud explicat, noli quaerere</td><td>10</td></tr><tr><td>quanti; Othonem vincas volo. nec tamen insaniturum illum</td><td></td></tr><tr><td>puto; nosse enim mihi hominem videor. ita male autem audio</td><td></td></tr><tr><td>ipsum esse tractatum ut mihi ille emptor non esse videatur.</td><td></td></tr><tr><td>quid enim pateretur? sed quid argumentor? si Faberium</td><td>2.1</td></tr><tr><td>explicas, emamus vel magno; si m&lt;in&gt;us, ne parvo quidem</td><td></td></tr><tr><td>possumus. Clodiam igitur. a qua ipsa ob eam causam sperare</td><td></td></tr><tr><td>videor, quod et multo minoris sunt et Dolabellae nomen iam</td><td></td></tr><tr><td>expeditum videtur, ut etiam repraesentatione confidam. de</td><td>5</td></tr><tr><td>hortis satis. cras aut te aut causam; quam quidem &lt;puto&gt;</td><td></td></tr><tr><td>futuram Faberianam. sed si poteris. </td><td></td></tr><tr><td>  &lt;Q.&gt; Ciceronis epistulam tibi remisi. o te ferreum qui illius</td><td>3.1</td></tr><tr><td>periculis non moveris! me quoque accusat. eam tibi epistulam</td><td></td></tr><tr><td>†misissem†. nam illam alteram de rebus gestis eodem exemplo </td><td></td></tr><tr><td>puto. in Cumanum hodie misi tabellarium. ei dedi tuas ad</td><td></td></tr><tr><td>Vestorium quas Pharnaci dederas.</td><td>5</td></tr>
        </table>