<table>
          <script>targetHit=0;</script>
          <tr class="title first  date"><td>Febr<span class="snum">.</span> vel Mart<span class="snum">.</span> <span class="snum">50(?)</span> Laodiceae</td><td></td></tr><tr class="title last  "><td>M. CICERO S. D. VOLUMNIO</td><td></td></tr><tr><td>Quod sine praenomine familiariter, ut debebas, ad me</td><td>7.32.1.1</td></tr><tr><td>epistulam misisti, primum addubitavi num a Volumnio</td><td></td></tr><tr><td>senatore esset, quocum mihi est magnus usus; deinde</td><td></td></tr><tr><td>εὐτραπελία litterarum fecit ut intellegerem tuas esse.</td><td></td></tr><tr><td>quibus in litteris omnia mihi periucunda fuerunt praeter illud,</td><td>5</td></tr><tr><td>quod parum diligenter possessio salinarum mearum a te</td><td></td></tr><tr><td>procuratore defenditur. ais enim, ut ego discesserim, omnia</td><td></td></tr><tr><td>omnium dicta, in his etiam Sestiana, in me conferri. quid?</td><td></td></tr><tr><td>tu id pateris? nonne defendis, non resistis? </td><td></td></tr><tr><td>  Equidem sperabam ita notata me reliquisse genera</td><td>10</td></tr><tr><td>dictorum meorum ut cognosci sua sponte possent. sed</td><td>2.1</td></tr><tr><td>quoniam tanta faex est in urbe ut nihil tam sit ἀκύθηρον</td><td></td></tr><tr><td>quod non alicui venustum esse videatur, pugna, si me amas,</td><td></td></tr><tr><td>nisi acuta ἀμφιβολία, nisi elegans ὑπερβολή, nisi παράγραμμα</td><td></td></tr><tr><td>bellum, nisi ridiculum παρὰ προσδοκίαν, nisi cetera quae</td><td>5</td></tr><tr><td>sunt a me in secundo libro de oratore per Antoni personam</td><td></td></tr><tr><td>disputata de ridiculis ἔντεχνα et arguta apparebunt, ut</td><td></td></tr><tr><td>sacramento contendas mea non esse. </td><td></td></tr><tr><td>  Nam de iudiciis quod quereris, multo laboro minus.</td><td></td></tr><tr><td>trahantur per me pedibus omnes rei; sit vel Selius tam</td><td>10</td></tr><tr><td>eloquens ut possit probare se liberum, non laboro. urbani-</td><td></td></tr><tr><td>tatis possessionem, amabo, quibusvis interdictis defendamus;</td><td></td></tr><tr><td>in qua te unum metuo, contemno ceteros. derideri te putas?</td><td></td></tr><tr><td>nunc demum intellego te sapere. </td><td></td></tr><tr><td>  Sed mehercules extra iocum valde mihi tuae litterae </td><td>3.1</td></tr><tr><td>facetae elegantesque visae sunt. illa, quamvis ridicula essent,</td><td></td></tr><tr><td>sicut erant, mihi tamen risum non moverunt. cupio enim</td><td></td></tr><tr><td>nostrum illum amicum in tribunatu quam plurimum habere</td><td></td></tr><tr><td>gravitatis; id cum ipsius causa (est mihi, ut scis, in amoribus)</td><td>5</td></tr><tr><td>tum mehercule etiam rei publicae, quam quidem, quamvis</td><td></td></tr><tr><td>in me ingrata sit, amare non desinam. </td><td></td></tr><tr><td>  Tu, mi Volumni, quoniam et instituisti et mihi vides</td><td></td></tr><tr><td>esse gratum, scribe ad me quam saepissime de rebus</td><td></td></tr><tr><td>urbanis, de re publica. iucundus est mihi sermo litte-</td><td>10</td></tr><tr><td>rarum tuarum. praeterea Dolabellam, quem ego perspicio</td><td></td></tr><tr><td>et iudico cupidissimum esse atque amantissimum mei,</td><td></td></tr><tr><td>cohortare et confirma et redde plane meum; non mehercule</td><td></td></tr><tr><td>quo quicquam desit, sed, quia valde cupio, non videor</td><td></td></tr><tr><td>nimium laborare.</td><td>15</td></tr>
        </table>