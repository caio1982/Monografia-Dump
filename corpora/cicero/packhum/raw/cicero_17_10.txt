<table>
          <script>targetHit=0;</script>
          <tr><td>  Venio nunc ad Dorylensium testimonium; qui producti</td><td>39.1</td></tr><tr><td>tabulas se publicas ad Speluncas perdidisse dixerunt.</td><td></td></tr><tr><td>O pastores nescio quos cupidos litterarum, si quidem nihil</td><td></td></tr><tr><td>istis praeter litteras abstulerunt! Sed aliud esse causae</td><td></td></tr><tr><td>suspicamur, ne forte isti parum versuti esse videantur.</td><td>5</td></tr><tr><td>Poena est, ut opinor, Dorylai gravior quam apud alios</td><td></td></tr><tr><td>falsarum et corruptarum litterarum. Si veras protulissent,</td><td></td></tr><tr><td>criminis nihil erat, si falsas, erat poena. Bellissimum</td><td></td></tr><tr><td>putarunt dicere amissas. Quiescant igitur et me hoc in</td><td>40.1</td></tr><tr><td>lucro ponere atque aliud agere patiantur. Non sinunt.</td><td></td></tr><tr><td>Supplet enim iste nescio qui et privatim dicit se dedisse.</td><td></td></tr><tr><td>Hoc vero ferri nullo modo potest. Qui de tabulis publicis</td><td></td></tr><tr><td>recitat eis quae in accusatoris potestate fuerunt non debet</td><td>5</td></tr><tr><td>habere auctoritatem; sed tamen iudicium fieri videtur, cum</td><td></td></tr><tr><td>tabulae illae ipsae, cuicuimodi sunt, proferuntur. Cum </td><td></td></tr><tr><td>vero is quem nemo vestrum vidit umquam, nemo qui</td><td></td></tr><tr><td>mortalis esset audivit, tantum dicit: 'dedi,' dubitabitis,</td><td></td></tr><tr><td>iudices, quin ab hoc ignotissimo Phryge nobilissimum</td><td>10</td></tr><tr><td>civem vindicetis? Atque huic eidem nuper tres equites</td><td></td></tr><tr><td>Romani honesti et graves, cum in causa liberali eum qui</td><td></td></tr><tr><td>adserebatur cognatum suum esse diceret, non crediderunt.</td><td></td></tr><tr><td>Qui hoc evenit ut, qui locuples testis doloris et sanguinis</td><td></td></tr><tr><td>sui non fuerit, idem sit gravis auctor iniuriae publicae?</td><td>15</td></tr><tr><td>Atque hic Dorylensis nuper cum efferretur magna fre-</td><td>41.1</td></tr><tr><td>quentia conventuque vestro, mortis illius invidiam in</td><td></td></tr><tr><td>L. Flaccum Laelius conferebat. Facis iniuste, Laeli, si</td><td></td></tr><tr><td>putas nostro periculo vivere tuos contubernalis, praesertim</td><td></td></tr><tr><td>cum tua neglegentia factum arbitremur. Homini enim</td><td>5</td></tr><tr><td>Phrygi qui arborem numquam vidisset fiscinam ficorum</td><td></td></tr><tr><td>obiecisti. Cuius mors te aliqua re levavit; edacem enim</td><td></td></tr><tr><td>hospitem amisisti; Flacco vero quid profuit? qui valuit</td><td></td></tr><tr><td>tam diu dum huc prodiret, mortuus est aculeo iam emisso</td><td></td></tr><tr><td>ac dicto testimonio. At istud columen accusationis tuae,</td><td>10</td></tr><tr><td>Mithridates, postea quam biduum retentus testis a nobis</td><td></td></tr><tr><td>effudit quae voluit omnia, reprensus, convictus fractusque</td><td></td></tr><tr><td>discessit; ambulat cum lorica; metuit homo doctus et</td><td></td></tr><tr><td>sapiens, ne L. Flaccus nunc se scelere adliget, cum iam</td><td></td></tr><tr><td>testem illum effugere non possit, et, qui ante dictum testi-</td><td>15</td></tr><tr><td>monium sibi temperarit, cum tamen aliquid adsequi posset,</td><td></td></tr><tr><td>is nunc id agat ut ad falsum avaritiae testimonium verum</td><td></td></tr><tr><td>malefici crimen adiungat. Sed quoniam de hoc teste </td><td></td></tr><tr><td>totoque Mithridatico crimine disseruit subtiliter et copiose</td><td></td></tr><tr><td>Q. Hortensius, nos, ut instituimus, ad reliqua pergamus. </td><td>20</td></tr>
        </table>