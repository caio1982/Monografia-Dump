<table>
          <script>targetHit=0;</script>
          <tr><td>  'Magno,' inquit, 'decumas vendidi.' Quid ais? an tu</td><td>2.3.40.9</td></tr><tr><td>decumas, homo audacissime atque amentissime, vendidisti?</td><td>10</td></tr><tr><td>Tu partis eas quas te senatus populusque Romanus voluit,</td><td></td></tr><tr><td>an fructus integros atque adeo bona fortunasque aratorum</td><td></td></tr><tr><td>omnis vendidisti? Si palam praeco iussu tuo praedicasset</td><td></td></tr><tr><td>non decumas frumenti sed dimidias venire partis, et ita</td><td></td></tr><tr><td>emptores accessissent ut ad dimidias partis emendas, si</td><td>15</td></tr><tr><td>pluris vendidisses tu dimidias quam ceteri decumas, cuinam</td><td></td></tr><tr><td>mirum videretur? Quid? si praeco decumas pronuntiavit, re</td><td></td></tr><tr><td>vera,—hoc est lege, edicto, condicione,—plus etiam quam</td><td></td></tr><tr><td>dimidiae venierunt, tamen hoc tibi praeclarum putabis, te</td><td></td></tr><tr><td>pluris quod non licebat quam ceteros quod oportebat vendi-</td><td>20</td></tr><tr><td>disse? Pluris decumas vendidisti quam ceteri. Quibus</td><td>41.1</td></tr><tr><td>rebus id adsecutus es? innocentia? Aspice aedem Castoris;</td><td></td></tr><tr><td>deinde, si audes, fac mentionem innocentiae. Diligentia?</td><td></td></tr><tr><td>Codicis lituras tui contemplare in Stheni Thermitani</td><td></td></tr><tr><td>nomine; deinde aude te dicere diligentem. Ingenio?</td><td>5</td></tr><tr><td>Qui testis interrogare priore actione nolueris et iis tacitus</td><td></td></tr><tr><td>os tuum praebere malueris, quamvis et te et patronos tuos</td><td></td></tr><tr><td>ingeniosos esse dicito. Quare igitur id quod ais adse-</td><td></td></tr><tr><td>cutus es? Magna est laus si superiores consilio vicisti,</td><td></td></tr><tr><td>posterioribus exemplum atque auctoritatem reliquisti. Tibi</td><td>10</td></tr><tr><td>fortasse idoneus fuit nemo quem imitarere; at te videlicet</td><td></td></tr><tr><td>inventorem rerum optimarum ac principem imitabuntur</td><td></td></tr><tr><td>omnes. Quis arator te praetore decumam dedit? quis</td><td>42.1</td></tr><tr><td>duas? quis non maximo se adfectum beneficio putavit cum</td><td></td></tr><tr><td>tribus decumis pro una defungeretur, praeter paucos qui</td><td></td></tr><tr><td>propter societatem furtorum tuorum nihil omnino dederunt?</td><td></td></tr><tr><td>Vide inter importunitatem tuam senatusque bonitatem quid </td><td>5</td></tr><tr><td>intersit. Senatus cum temporibus rei publicae cogitur ut</td><td></td></tr><tr><td>decernat ut alterae decumae exigantur, ita decernit ut pro</td><td></td></tr><tr><td>his decumis pecunia solvatur aratoribus, ut, quod plus</td><td></td></tr><tr><td>sumitur quam debetur, id emi non auferri putetur: tu cum</td><td></td></tr><tr><td>tot decumas non senatus consulto, sed novis edictis tuis</td><td>10</td></tr><tr><td>nefariisque institutis exigeres et eriperes, magnum te fecisse</td><td></td></tr><tr><td>arbitrare si pluris vendideris quam L. Hortensius, pater</td><td></td></tr><tr><td>istius Q. Hortensi, quam Cn. Pompeius, quam C. Marcellus,</td><td></td></tr><tr><td>qui ab aequitate, ab lege, ab institutis non recesserunt? </td><td></td></tr>
        </table>