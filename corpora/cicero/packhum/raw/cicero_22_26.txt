<table>
          <script>targetHit=0;</script>
          <tr><td>  Atqui ne ex eo quidem tempore id egit Sestius ut a suis</td><td>79.1</td></tr><tr><td>munitus tuto in foro magistratum gereret, rem publicam</td><td></td></tr><tr><td>administraret. Itaque fretus sanctitate tribunatus, cum se</td><td></td></tr><tr><td>non modo contra vim et ferrum sed etiam contra verba</td><td></td></tr><tr><td>atque interfationem legibus sacratis esse armatum putaret,</td><td>5</td></tr><tr><td>venit in templum Castoris, obnuntiavit consuli: cum subito</td><td></td></tr><tr><td>manus illa Clodiana, in caede civium saepe iam victrix,</td><td></td></tr><tr><td>exclamat, incitatur, invadit; inermem atque imparatum</td><td></td></tr><tr><td>tribunum alii gladiis adoriuntur, alii fragmentis saeptorum</td><td></td></tr><tr><td>et fustibus; a quibus hic multis vulneribus acceptis ac</td><td>10</td></tr><tr><td>debilitato corpore et contrucidato se abiecit exanimatus,</td><td></td></tr><tr><td>neque ulla alia re ab se mortem nisi opinione mortis depulit.</td><td></td></tr><tr><td>Quem cum iacentem et concisum plurimis vulneribus extremo</td><td></td></tr><tr><td>spiritu exsanguem et confectum viderent, defetigatione magis</td><td></td></tr><tr><td>et errore quam misericordia et modo aliquando caedere</td><td>15</td></tr><tr><td>destiterunt. Et causam dicit Sestius de vi? Quid ita?</td><td>80.1</td></tr><tr><td>quia vivit. At id non sua culpa: plaga una illa extrema</td><td></td></tr><tr><td>defuit, quae si accessisset reliquum spiritum exhausisset.</td><td></td></tr><tr><td>Accusa Lentidium; non percussit locum; male dic Titio,</td><td></td></tr><tr><td>Sabino homini Reatino, cur tam temere exclamarit occisum.</td><td>5</td></tr><tr><td>Ipsum vero quid accusas? Num defuit gladiis? num re-</td><td></td></tr><tr><td>pugnavit? num, ut gladiatoribus imperari solet, ferrum non</td><td></td></tr><tr><td>recepit? </td><td></td></tr><tr><td>  An haec ipsa vis est, non posse emori? an illa, quod</td><td></td></tr><tr><td>tribunus plebis templum cruentavit? an quod, cum esset</td><td>10</td></tr><tr><td>ablatus primumque resipisset, non se referri iussit? Vbi</td><td></td></tr><tr><td>est crimen? quid reprehenditis? Hic quaero, iudices: si</td><td>81.1</td></tr><tr><td>illo die gens ista Clodia quod facere voluit effecisset, si</td><td></td></tr><tr><td>P. Sestius, qui pro occiso relictus est, occisus esset, fuistisne </td><td></td></tr><tr><td>ad arma ituri? fuistisne vos ad patrium illum animum</td><td></td></tr><tr><td>maiorumque virtutem excitaturi? fuistisne aliquando rem</td><td>5</td></tr><tr><td>publicam a funesto latrone repetituri? an etiam tum quie-</td><td></td></tr><tr><td>sceretis, cunctaremini, timeretis, cum rem publicam a facine-</td><td></td></tr><tr><td>rosissimis sicariis et a servis esse oppressam atque con-</td><td></td></tr><tr><td>culcatam videretis? Cuius igitur mortem ulcisceremini, si</td><td></td></tr><tr><td>quidem liberi esse et habere rem publicam cogitaretis, de</td><td>10</td></tr><tr><td>eius virtute vivi quid vos loqui, quid sentire, quid cogitare,</td><td></td></tr><tr><td>quid iudicare oporteat, dubitandum putatis? At vero ipsi</td><td>82.1</td></tr><tr><td>illi parricidae, quorum ecfrenatus furor alitur impunitate</td><td></td></tr><tr><td>diuturna, adeo vim facinoris sui perhorruerant ut, si paulo</td><td></td></tr><tr><td>longior opinio mortis Sesti fuisset, Gracchum illum suum</td><td></td></tr><tr><td>transferendi in nos criminis causa occidere cogitarint. Sensit</td><td>5</td></tr><tr><td>rusticulus non incautus—neque enim homines nequam</td><td></td></tr><tr><td>tacere potuerunt—suum sanguinem quaeri ad restinguendam</td><td></td></tr><tr><td>invidiam facinoris Clodiani; mulioniam paenulam arripuit,</td><td></td></tr><tr><td>cum qua primum Romam ad comitia venerat; messoria se</td><td></td></tr><tr><td>corbe contexit. Cum quaererent alii Numerium, alii Quin-</td><td>10</td></tr><tr><td>tium, gemini nominis errore servatus est. Atque hoc scitis</td><td></td></tr><tr><td>omnes, usque adeo hominem in periculo fuisse quoad scitum</td><td></td></tr><tr><td>est Sestium vivere; quod ni esset patefactum paulo citius</td><td></td></tr><tr><td>quam vellem, non illi quidem morte mercennarii sui trans-</td><td></td></tr><tr><td>ferre potuissent invidiam in quos putabant, sed acerbissimi</td><td>15</td></tr><tr><td>sceleris infamiam grato quodam scelere minuissent. Ac si</td><td>83.1</td></tr><tr><td>tum P. Sestius, iudices, in templo Castoris animam quam</td><td></td></tr><tr><td>vix retinuit edidisset, non dubito quin, si modo esset in re</td><td></td></tr><tr><td>publica senatus, si maiestas populi Romani revixisset, ali-</td><td></td></tr><tr><td>quando statua huic ob rem publicam interfecto in foro</td><td>5</td></tr><tr><td>statueretur. Nec vero illorum quisquam quos a maioribus </td><td></td></tr><tr><td>nostris morte obita positos in illo loco atque in rostris con-</td><td></td></tr><tr><td>locatos videtis esset P. Sestio aut acerbitate mortis aut</td><td></td></tr><tr><td>animo in rem publicam praeponendus; qui cum causam</td><td></td></tr><tr><td>civis calamitosi, causam amici, causam bene de re publica</td><td>10</td></tr><tr><td>meriti, causam senatus, causam Italiae, causam rei publicae</td><td></td></tr><tr><td>suscepisset, cumque auspiciis religionique parens obnuntiaret</td><td></td></tr><tr><td>quod senserat, luce palam a nefariis pestibus in deorum</td><td></td></tr><tr><td>hominumque conspectu esset occisus sanctissimo in templo,</td><td></td></tr><tr><td>sanctissima in causa, sanctissimo in magistratu. Eius igitur</td><td>15</td></tr><tr><td>vitam quisquam spoliandam ornamentis esse dicet, cuius</td><td></td></tr><tr><td>mortem ornandam monumento sempiterno putaretis? </td><td></td></tr>
        </table>