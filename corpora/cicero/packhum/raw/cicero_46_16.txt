<table>
          <script>targetHit=0;</script>
          <tr><td>  Hanc ego subtilitatem philosophia quidem dignis-</td><td>43.1</td></tr><tr><td>simam iudico sed ab eorum causa qui ita disserunt</td><td></td></tr><tr><td>remotissimam. definitiones enim et partitiones et</td><td></td></tr><tr><td>horum luminibus utens oratio, tum similitudines dis-</td><td></td></tr><tr><td>similitudinesque et earum tenuis et acuta distinctio</td><td>5</td></tr><tr><td>fidentium est hominum illa vera et firma et certa</td><td></td></tr><tr><td>esse quae tutentur, non eorum qui clament nihilo</td><td></td></tr><tr><td>magis vera illa esse quam falsa. quid enim agant, si</td><td></td></tr><tr><td>cum aliquid definierint roget eos quispiam num illa</td><td></td></tr><tr><td>definitio possit in aliam rem transferri quamlubet: si</td><td>10</td></tr><tr><td>posse dixerint, quid [enim] dicere habeant cur illa vera</td><td></td></tr><tr><td>definitio sit; si negaverint, fatendum sit, quoniam †vel</td><td></td></tr><tr><td>illa vera† definitio transferri non possit in falsum,</td><td></td></tr><tr><td>quod ea definitione explicetur id percipi posse; quod</td><td></td></tr><tr><td>minime illi volunt. Eadem dici poterunt in omnibus</td><td>15</td></tr><tr><td>partibus. si enim dicent ea de quibus disserent se</td><td>44.1</td></tr><tr><td>dilucide perspicere nec ulla communione visorum in-</td><td></td></tr><tr><td>pediri, conprendere ea se fatebuntur; sin autem nega-</td><td></td></tr><tr><td>bunt vera visa a falsis posse distingui, qui poterunt</td><td></td></tr><tr><td>longius progredi: occurretur enim, sicut occursum est.</td><td>5</td></tr><tr><td>Nam concludi argumentum non potest nisi is quae</td><td></td></tr><tr><td>ad concludendum sumpta erunt ita probatis ut falsa</td><td></td></tr><tr><td>eiusdem modi nulla possint esse. ergo si rebus con-</td><td></td></tr><tr><td>prensis et perceptis nisa et progressa ratio hoc efficiet,</td><td></td></tr><tr><td>nihil posse conprendi, quid potest reperiri quod ip-</td><td>10</td></tr><tr><td>sum sibi repugnet magis? cumque ipsa natura accu-</td><td></td></tr><tr><td>ratae orationis hoc profiteatur, se aliquid patefacturam</td><td></td></tr><tr><td>quod non appareat, et quo id facilius adsequatur ad-</td><td></td></tr><tr><td>hibituram et sensus et ea quae perspicua sint, qualis </td><td></td></tr><tr><td>est istorum oratio qui omnia non tam esse quam</td><td>15</td></tr><tr><td>videri volunt? Maxime autem convincuntur cum haec</td><td></td></tr><tr><td>duo pro congruentibus sumunt tam vehementer repug-</td><td></td></tr><tr><td>nantia, primum esse quaedam falsa visa (quod cum</td><td></td></tr><tr><td>volunt, declarant quaedam esse vera), deinde ibidem,</td><td></td></tr><tr><td>inter falsa visa et vera nihil interesse. at primum</td><td>20</td></tr><tr><td>sumpseras tamquam interesset: ita priore posterius,</td><td></td></tr><tr><td>posteriore superius convincitur. </td><td></td></tr>
        </table>