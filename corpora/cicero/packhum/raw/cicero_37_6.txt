<table>
          <script>targetHit=0;</script>
          <tr><td>  Tum Antonius 'probas mihi' inquit 'ista, Crasse, quae</td><td>1.80.1</td></tr><tr><td>dicis, nec dubito quin multo locupletior in dicendo futurus</td><td></td></tr><tr><td>sit, si quis omnium rerum atque artium rationem naturam-</td><td></td></tr><tr><td>que comprehenderit; sed primum id difficile est factu,</td><td>81.1</td></tr><tr><td>praesertim in hac nostra vita nostrisque occupationibus;</td><td></td></tr><tr><td>deinde illud etiam verendum est ne abstrahamur ab hac</td><td></td></tr><tr><td>exercitatione et consuetudine dicendi populari et forensi.</td><td></td></tr><tr><td>Aliud enim mihi quoddam orationis genus esse videtur</td><td>5</td></tr><tr><td>eorum hominum, de quibus paulo ante dixisti, quamvis illi</td><td></td></tr><tr><td>ornate et graviter aut de natura rerum aut de humanis rebus</td><td></td></tr><tr><td>loquantur: nitidum quoddam genus est verborum et laetum,</td><td></td></tr><tr><td>et palaestrae magis et olei, quam huius civilis turbae ac</td><td></td></tr><tr><td>fori. Namque egomet, qui sero ac leviter Graecas litteras</td><td>82.1</td></tr><tr><td>attigissem, tamen cum pro consule in Ciliciam proficiscens</td><td></td></tr><tr><td>venissem Athenas, compluris tum ibi dies sum propter</td><td></td></tr><tr><td>navigandi difficultatem commoratus; sed, cum cotidie</td><td></td></tr><tr><td>mecum haberem homines doctissimos, eos fere ipsos, qui </td><td>5</td></tr><tr><td>abs te modo sunt nominati, cum hoc nescio quo modo apud</td><td></td></tr><tr><td>eos increbruisset, me in causis maioribus sicuti te solere</td><td></td></tr><tr><td>versari, pro se quisque ut poterat de officio et de ratione</td><td></td></tr><tr><td>oratoris disputabat. Horum alii, sicuti iste ipse Mnesarchus,</td><td>83.1</td></tr><tr><td>hos, quos nos oratores vocaremus, nihil esse dicebat nisi</td><td></td></tr><tr><td>quosdam operarios lingua celeri et exercitata; oratorem</td><td></td></tr><tr><td>autem, nisi qui sapiens esset, esse neminem, atque ipsam</td><td></td></tr><tr><td>eloquentiam, quod ex bene dicendi scientia constaret, unam</td><td>5</td></tr><tr><td>quandam esse virtutem, et qui unam virtutem haberet, omnis</td><td></td></tr><tr><td>habere easque esse inter se aequalis et paris; ita, qui esset</td><td></td></tr><tr><td>eloquens, eum virtutes omnis habere atque esse sapientem.</td><td></td></tr><tr><td>Sed haec erat spinosa quaedam et exilis oratio longeque</td><td></td></tr><tr><td>a nostris sensibus abhorrebat. Charmadas vero multo</td><td>84.1</td></tr><tr><td>uberius eisdem de rebus loquebatur, non quo aperiret</td><td></td></tr><tr><td>sententiam suam; hic enim mos erat patrius Academiae</td><td></td></tr><tr><td>adversari semper omnibus in disputando; sed cum maxime</td><td></td></tr><tr><td>tamen hoc significabat, eos, qui rhetores nominarentur et</td><td>5</td></tr><tr><td>qui dicendi praecepta traderent, nihil plane tenere neque</td><td></td></tr><tr><td>posse quemquam facultatem adsequi dicendi, nisi qui philo-</td><td></td></tr><tr><td>sophorum inventa didicisset. Disputabant contra diserti</td><td>85.1</td></tr><tr><td>homines Athenienses et in re publica causisque versati, in</td><td></td></tr><tr><td>quis erat etiam is, qui nuper Romae fuit, Menedemus,</td><td></td></tr><tr><td>hospes meus; qui cum diceret esse quandam prudentiam,</td><td></td></tr><tr><td>quae versaretur in perspiciendis rationibus constituendarum</td><td>5</td></tr><tr><td>et regendarum rerum publicarum, excitabatur homo prom-</td><td></td></tr><tr><td>ptus atque omni abundans doctrina et quadam incredibili</td><td></td></tr><tr><td>varietate rerum atque copia: omnis enim partis illius ipsius</td><td></td></tr><tr><td>prudentiae petendas esse a philosophia docebat neque ea,</td><td></td></tr><tr><td>quae statuerentur in re publica de dis immortalibus, de</td><td>10</td></tr><tr><td>disciplina iuventutis, de iustitia, de patientia, de temperantia,</td><td></td></tr><tr><td>de modo rerum omnium, ceteraque, sine quibus civitates</td><td></td></tr><tr><td>aut esse aut bene moratae esse non possent, usquam in </td><td></td></tr><tr><td>eorum inveniri libellis; quod si tantam vim rerum maxi-</td><td>86.1</td></tr><tr><td>marum arte sua rhetorici illi doctores complecterentur,</td><td></td></tr><tr><td>quaerebat, cur de prooemiis et de epilogis et de huius modi</td><td></td></tr><tr><td>nugis—sic enim appellabat—referti essent eorum libri, de</td><td></td></tr><tr><td>civitatibus instituendis, de scribendis legibus, de aequitate,</td><td>5</td></tr><tr><td>de iustitia, de fide, de frangendis cupiditatibus, de confor-</td><td></td></tr><tr><td>mandis hominum moribus littera nulla in eorum libris</td><td></td></tr><tr><td>inveniretur. Ipsa vero praecepta sic inludere solebat, ut</td><td>87.1</td></tr><tr><td>ostenderet non modo eos expertis esse illius prudentiae,</td><td></td></tr><tr><td>quam sibi asciscerent, sed ne hanc quidem ipsam dicendi</td><td></td></tr><tr><td>rationem ac viam nosse: caput enim esse arbitrabatur</td><td></td></tr><tr><td>oratoris, ut et ipse eis, apud quos ageret, talis, qualem se</td><td>5</td></tr><tr><td>esse optaret, videretur; id fieri vitae dignitate, de qua nihil</td><td></td></tr><tr><td>rhetorici isti doctores in praeceptis suis reliquissent; et uti</td><td></td></tr><tr><td>ei qui audirent sic adficerentur animis, ut eos adfici vellet</td><td></td></tr><tr><td>orator; quod item fieri nullo modo posse, nisi cognosset is,</td><td></td></tr><tr><td>qui diceret, quot modis hominum mentes et quibus et quo</td><td>10</td></tr><tr><td>genere orationis in quamque partem moverentur; haec</td><td></td></tr><tr><td>autem esse penitus in media philosophia retrusa atque</td><td></td></tr><tr><td>abdita, quae isti rhetores ne primoribus quidem labris</td><td></td></tr><tr><td>attigissent. Ea Menedemus exemplis magis quam argu-</td><td>88.1</td></tr><tr><td>mentis conabatur refellere; memoriter enim multa ex</td><td></td></tr><tr><td>orationibus Demostheni praeclare scripta pronuntians doce-</td><td></td></tr><tr><td>bat illum in animis vel iudicum vel populi in omnem partem</td><td></td></tr><tr><td>dicendo permovendis non fuisse ignarum, quibus ea rebus</td><td>5</td></tr><tr><td>consequeretur, quae negaret ille sine philosophia quemquam</td><td></td></tr><tr><td>nosse posse. Huic respondebat non se negare Demosthenem</td><td>89.1</td></tr><tr><td>summam prudentiam summamque vim habuisse dicendi,</td><td></td></tr><tr><td>sed sive ille hoc ingenio potuisset sive, id quod constaret,</td><td></td></tr><tr><td>Platonis studiosus audiendi fuisset, non quid ille potuisset,</td><td></td></tr><tr><td>sed quid isti docerent esse quaerendum. Saepe etiam in</td><td>90.1</td></tr><tr><td>eam partem ferebatur oratione, ut omnino disputaret nullam </td><td></td></tr><tr><td>artem esse dicendi; idque cum argumentis docuerat, quod</td><td></td></tr><tr><td>ita nati essemus, ut et blandiri &lt;eis&gt; subtiliter, a quibus esset</td><td></td></tr><tr><td>petendum, et adversarios minaciter terrere possemus et rem</td><td>5</td></tr><tr><td>gestam exponere et id, quod intenderemus, confirmare et,</td><td></td></tr><tr><td>quod contra diceretur, refellere, ad extremum deprecari</td><td></td></tr><tr><td>aliquid et conqueri, quibus in rebus omnis oratorum ver-</td><td></td></tr><tr><td>saretur facultas; et quod consuetudo exercitatioque intelle-</td><td></td></tr><tr><td>gendi prudentiam acueret atque eloquendi celeritatem</td><td>10</td></tr><tr><td>incitaret; tum etiam exemplorum copia nitebatur. Nam</td><td>91.1</td></tr><tr><td>primum quasi dedita opera neminem scriptorem artis ne</td><td></td></tr><tr><td>mediocriter quidem disertum fuisse dicebat, cum repeteret</td><td></td></tr><tr><td>usque a Corace nescio quo et Tisia, quos artis illius inven-</td><td></td></tr><tr><td>tores et principes fuisse constaret; eloquentissimos autem</td><td>5</td></tr><tr><td>homines, qui ista nec didicissent nec omnino scire curassent,</td><td></td></tr><tr><td>innumerabilis quosdam nominabat; in quibus etiam, sive</td><td></td></tr><tr><td>ille inridens sive quod ita putaret atque ita audisset, me in</td><td></td></tr><tr><td>illo numero, qui illa non didicissem et tamen, ut ipse</td><td></td></tr><tr><td>dicebat, possem aliquid in dicendo, proferebat; quorum ego</td><td>10</td></tr><tr><td>alterum illi facile adsentiebar, nihil me didicisse, in altero</td><td></td></tr><tr><td>autem me inludi ab eo aut etiam ipsum errare arbitrabar.</td><td></td></tr><tr><td>Artem vero negabat esse ullam, nisi quae cognitis penitus-</td><td>92.1</td></tr><tr><td>que perspectis et in unum exitum spectantibus et numquam</td><td></td></tr><tr><td>fallentibus rebus contineretur; haec autem omnia, quae</td><td></td></tr><tr><td>tractarentur ab oratoribus, dubia esse et incerta; quoniam</td><td></td></tr><tr><td>et dicerentur ab eis, qui omnia ea non plane tenerent, et</td><td>5</td></tr><tr><td>audirentur ab eis, quibus non scientia esset tradenda, sed</td><td></td></tr><tr><td>exigui temporis aut falsa aut certe obscura opinio. Quid</td><td>93.1</td></tr><tr><td>multa? Sic mihi tum persuadere videbatur neque artificium</td><td></td></tr><tr><td>ullum esse dicendi neque quemquam posse, nisi qui illa,</td><td></td></tr><tr><td>quae a doctissimis hominibus in philosophia dicerentur,</td><td></td></tr><tr><td>cognosset, aut callide aut copiose dicere; in quibus Char- </td><td>5</td></tr><tr><td>madas solebat ingenium tuum, Crasse, vehementer admirari:</td><td></td></tr><tr><td>me sibi perfacilem in audiendo, te perpugnacem in dispu-</td><td></td></tr><tr><td>tando esse visum. Itaque ego hac eadem opinione adductus</td><td>94.1</td></tr><tr><td>scripsi etiam illud quodam in libello, qui me imprudente et</td><td></td></tr><tr><td>invito excidit et pervenit in manus hominum, disertos</td><td></td></tr><tr><td>cognosse me non nullos, eloquentem adhuc neminem, quod</td><td></td></tr><tr><td>eum statuebam disertum, qui posset satis acute atque</td><td>5</td></tr><tr><td>dilucide apud mediocris homines ex communi quadam</td><td></td></tr><tr><td>opinione hominum dicere, eloquentem vero, qui mirabilius</td><td></td></tr><tr><td>et magnificentius augere posset atque ornare quae vellet,</td><td></td></tr><tr><td>omnisque omnium rerum, quae ad dicendum pertinerent,</td><td></td></tr><tr><td>fontis animo ac memoria contineret. Id si est difficile</td><td>10</td></tr><tr><td>nobis, quod ante, quam ad discendum ingressi sumus,</td><td></td></tr><tr><td>obruimur ambitione et foro, sit tamen in re positum atque</td><td></td></tr><tr><td>natura: ego enim, quantum auguror coniectura quantaque</td><td>95.1</td></tr><tr><td>ingenia in nostris hominibus esse video, non despero fore</td><td></td></tr><tr><td>aliquem aliquando, qui et studio acriore quam nos sumus</td><td></td></tr><tr><td>atque fuimus et otio ac facultate discendi maiore ac matu-</td><td></td></tr><tr><td>riore et labore atque industria superiore, cum se ad</td><td>5</td></tr><tr><td>audiendum legendum scribendumque dederit, exsistat talis</td><td></td></tr><tr><td>orator, qualem quaerimus, qui iure non solum disertus, sed</td><td></td></tr><tr><td>etiam eloquens dici possit; qui tamen mea sententia aut</td><td></td></tr><tr><td>hic est iam Crassus aut, si quis pari fuerit ingenio pluraque</td><td></td></tr><tr><td>quam hic et audierit et lectitarit et scripserit, paulum huic</td><td>10</td></tr><tr><td>aliquid poterit addere.' </td><td></td></tr>
        </table>