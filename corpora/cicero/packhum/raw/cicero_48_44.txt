<table>
          <script>targetHit=0;</script>
          <tr><td>  At negat Epicurus—hoc enim vestrum lumen est—</td><td>2.70.1</td></tr><tr><td>quemquam, qui honeste non vivat, iucunde posse vi-</td><td></td></tr><tr><td>vere. quasi ego id curem, quid ille aiat aut neget. illud</td><td></td></tr><tr><td>quaero, quid ei, qui in voluptate summum bonum po-</td><td></td></tr><tr><td>nat, consentaneum sit dicere. quid affers, cur Thorius,</td><td>5</td></tr><tr><td>cur Caius Postumius, cur omnium horum magister, Ora-</td><td></td></tr><tr><td>ta, non iucundissime vixerit? ipse negat, ut ante dixi,</td><td></td></tr><tr><td>luxuriosorum vitam reprehendendam, nisi plane fatui</td><td></td></tr><tr><td>sint, id est nisi aut cupiant aut metuant. quarum am-</td><td></td></tr><tr><td>barum rerum cum medicinam pollicetur, luxuriae licen-</td><td>10</td></tr><tr><td>tiam pollicetur. his enim rebus detractis negat se re-</td><td></td></tr><tr><td>perire in asotorum vita quod reprehendat. </td><td></td></tr><tr><td>  Non igitur potestis voluptate omnia dirigentes aut</td><td>71.1</td></tr><tr><td>tueri aut retinere virtutem. nam nec vir bonus ac iustus</td><td></td></tr><tr><td>haberi debet qui, ne malum habeat, abstinet se ab in-</td><td></td></tr><tr><td>iuria. nosti, credo, illud: 'Némo pius est, quí pietatem—';</td><td></td></tr><tr><td>cave putes quicquam esse verius. nec enim, dum me-</td><td>5</td></tr><tr><td>tuit, iustus est, et certe, si metuere destiterit, non erit;</td><td></td></tr><tr><td>non metuet autem, sive celare poterit, sive opibus</td><td></td></tr><tr><td>magnis quicquid fecerit optinere, certeque malet exi-</td><td></td></tr><tr><td>stimari bonus vir, ut non sit, quam esse, ut non pute-</td><td></td></tr><tr><td>tur. ita, quod certissimum est, pro vera certaque iu-</td><td>10</td></tr><tr><td>stitia simulationem nobis iustitiae traditis praecipitisque </td><td></td></tr><tr><td>quodam modo ut nostram stabilem conscientiam con-</td><td></td></tr><tr><td>temnamus, aliorum errantem opinionem aucupemur. </td><td></td></tr><tr><td>  Quae dici eadem de ceteris virtutibus possunt, qua-</td><td>72.1</td></tr><tr><td>rum omnium fundamenta vos in voluptate tamquam</td><td></td></tr><tr><td>in aqua ponitis. quid enim? fortemne possumus dicere</td><td></td></tr><tr><td>eundem illum Torquatum?—delector enim, quam-</td><td></td></tr><tr><td>quam te non possum, ut ais, corrumpere, delector, in-</td><td>5</td></tr><tr><td>quam, et familia vestra et nomine. et hercule mihi vir</td><td></td></tr><tr><td>optimus nostrique amantissimus, Aulus Torquatus, ver-</td><td></td></tr><tr><td>satur ante oculos, cuius quantum studium et quam in-</td><td></td></tr><tr><td>signe fuerit erga me temporibus illis, quae nota sunt</td><td></td></tr><tr><td>omnibus, scire necesse est utrumque vestrum. quae</td><td>10</td></tr><tr><td>mihi ipsi, qui volo et esse et haberi gratus, grata non</td><td></td></tr><tr><td>essent, nisi eum perspicerem mea causa mihi amicum</td><td></td></tr><tr><td>fuisse, non sua, nisi hoc dicis sua, quod interest om-</td><td></td></tr><tr><td>nium recte facere. si id dicis, vicimus. id enim volu-</td><td></td></tr><tr><td>mus, id contendimus, ut officii fructus sit ipsum officium.</td><td>15</td></tr><tr><td>hoc ille tuus non vult omnibusque ex rebus voluptatem</td><td>73.1</td></tr><tr><td>quasi mercedem exigit. sed ad illum redeo. si volup-</td><td></td></tr><tr><td>tatis causa cum Gallo apud Anienem depugnavit pro-</td><td></td></tr><tr><td>vocatus et ex eius spoliis sibi et torquem et cognomen</td><td></td></tr><tr><td>induit ullam aliam ob causam, nisi quod ei talia facta</td><td>5</td></tr><tr><td>digna viro videbantur, fortem non puto. iam si pudor,</td><td></td></tr><tr><td>si modestia, si pudicitia, si uno verbo temperantia</td><td></td></tr><tr><td>poenae aut infamiae metu coërcebuntur, non sanctitate</td><td></td></tr><tr><td>sua se tuebuntur, quod adulterium, quod stuprum, quae</td><td></td></tr><tr><td>libido non se proripiet ac proiciet aut occultatione pro-</td><td>10</td></tr><tr><td>posita aut inpunitate aut licentia? Quid? illud, Tor-</td><td>74.1</td></tr><tr><td>quate, quale tandem videtur, te isto nomine, ingenio,</td><td></td></tr><tr><td>gloria, quae facis, quae cogitas, quae contendis quo</td><td></td></tr><tr><td>referas, cuius rei causa perficere quae conaris velis,</td><td></td></tr><tr><td>quid optimum denique in vita iudices non audere in</td><td>5</td></tr><tr><td>conventu dicere? quid enim mereri velis, iam cum</td><td></td></tr><tr><td>magistratum inieris et in contionem ascenderis—est</td><td></td></tr><tr><td>enim tibi edicendum quae sis observaturus in iure di- </td><td></td></tr><tr><td>cendo, et fortasse etiam, si tibi erit visum, aliquid de</td><td></td></tr><tr><td>maioribus tuis et de te ipso dices more maiorum—,</td><td>10</td></tr><tr><td>quid merearis igitur, ut dicas te in eo magistratu om-</td><td></td></tr><tr><td>nia voluptatis causa facturum esse, teque nihil fecisse</td><td></td></tr><tr><td>in vita nisi voluptatis causa? 'An me', inquis, 'tam</td><td></td></tr><tr><td>amentem putas, ut apud imperitos isto modo loquar?'</td><td></td></tr><tr><td>At tu eadem ista dic in iudicio aut, si coronam times,</td><td>15</td></tr><tr><td>dic in senatu. numquam facies. cur, nisi quod turpis</td><td></td></tr><tr><td>oratio est? mene ergo et Triarium dignos existimas,</td><td></td></tr><tr><td>apud quos turpiter loquare? </td><td></td></tr>
        </table>