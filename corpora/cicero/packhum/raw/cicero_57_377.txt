<table>
          <script>targetHit=0;</script>
          <tr class="title first  date"><td>prid<span class="snum">.</span> Id<span class="snum">.</span> Apr<span class="snum">.</span> <span class="snum">44</span> <span class="snum">(</span>§<span class="snum">1)</span> Fundis</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Prid. Id. Fundis accepi tuas litteras cenans. primum igitur</td><td>14.6.1.1</td></tr><tr><td>melius esse, deinde meliora te nuntiare. odiosa enim illa fuerant,</td><td></td></tr><tr><td>legiones venire. nam de Octavio, susque deque. exspecto quid</td><td></td></tr><tr><td>de Mario; quem quidem ego sublatum rebar a Caesare.</td><td></td></tr><tr><td>Antoni colloquium cum heroibus nostris pro re nata non in-</td><td>5</td></tr><tr><td>commodum. sed tamen adhuc me nihil delectat praeter Idus</td><td></td></tr><tr><td>Martias. nam quoniam Fundis sum cum Ligure nostro, dis-</td><td></td></tr><tr><td>crucior Sextili fundum a verberone Curtilio possideri; quod</td><td></td></tr><tr><td>cum dico, de toto genere dico. quid enim miserius quam ea nos</td><td>2.1</td></tr><tr><td>tueri propter quae illum oderamus? etiamne consules et</td><td></td></tr><tr><td>tribunos pl. in biennium quos ille voluit? nullo modo reperio</td><td></td></tr><tr><td>quem ad modum possim πολιτεύεσθαι. nihil enim tam σόλοι-</td><td></td></tr><tr><td>κον quam tyrannoctonos in caelo esse, tyranni facta defendi.</td><td>5</td></tr><tr><td>sed vides consules, vides reliquos magistratus, si isti magistratus,</td><td></td></tr><tr><td>vides languorem bonorum. exsultant laetitia in municipiis.</td><td></td></tr><tr><td>dici enim non potest quanto opere gaudeant, ut ad me con-</td><td></td></tr><tr><td>currant, ut audire cupiant mea verba de re &lt;publica&gt;. nec ulla</td><td></td></tr><tr><td>interea decreta. sic enim πεπολιτεύμεθα ut victos metueremus. </td><td>10</td></tr><tr><td>  Haec ad te scripsi apposita secunda mensa; plura et πολι-</td><td></td></tr><tr><td>τικώτερα postea, et tu quid agas quidque agatur. </td><td></td></tr>
        </table>