<table>
          <script>targetHit=0;</script>
          <tr class="title first  date"><td>prid<span class="snum">.</span> Id<span class="snum">.</span> Mai<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Commodum ad te dederam litteras de pluribus rebus cum</td><td>10.16.1.1</td></tr><tr><td>ad me bene mane Dionysius †fuit†; cui quidem ego non</td><td></td></tr><tr><td>modo placabilem me praebuissem sed totum remisissem, si</td><td></td></tr><tr><td>venisset qua mente tu ad me scripseras. erat enim sic in tuis</td><td></td></tr><tr><td>litteris quas Arpini acceperam, eum venturum facturumque</td><td>5</td></tr><tr><td>quod ego vellem. ego volebam autem vel cupiebam potius</td><td></td></tr><tr><td>esse eum nobiscum. quod quia plane, cum in Formianum</td><td></td></tr><tr><td>venisset, praeciderat, asperius ad te de eo scribere solebam. at</td><td></td></tr><tr><td>ille perpauca locutus hanc summam habuit orationis ut sibi</td><td></td></tr><tr><td>ignoscerem; se rebus suis impeditum nobiscum ire non posse.</td><td>10</td></tr><tr><td>pauca respondi, magnum accepi dolorem, intellexi fortunam </td><td></td></tr><tr><td>ab eo nostram despectam esse. quid quaeris? fortasse mira-</td><td></td></tr><tr><td>beris: in maximis horum temporum doloribus hunc mihi</td><td></td></tr><tr><td>scito esse. velim ut tibi amicus sit; hoc cum tibi opto, opto</td><td></td></tr><tr><td>ut beatus sis; erit enim tam diu. </td><td>15</td></tr><tr><td>  Consilium nostrum spero vacuum periculo fore; nam et</td><td>2.1</td></tr><tr><td>dissimulavimus nec, ut opinor, acerrime adservabimur. navi-</td><td></td></tr><tr><td>gatio modo sit qualem opto, cetera, quae quidem consilio</td><td></td></tr><tr><td>provideri poterunt, cavebuntur. tu, dum adsumus, non</td><td></td></tr><tr><td>modo quae scieris audierisve sed etiam quae futura providebis</td><td>5</td></tr><tr><td>scribas velim. </td><td></td></tr><tr><td>  Cato, qui Siciliam tenere nullo negotio potuit et, si tenuis-</td><td>3.1</td></tr><tr><td>set, omnes boni se ad eum contulissent, Syracusis profectus</td><td></td></tr><tr><td>est ante diem <span class="caps">viii</span> Kal. Mai., ut ad me Curio scripsit. utinam,</td><td></td></tr><tr><td>quod aiunt, Cotta Sardiniam teneat! est enim rumor. o, si id</td><td></td></tr><tr><td>fuerit, turpem Catonem! </td><td>5</td></tr><tr><td>  Ego, ut minuerem suspicionem profectionis aut cogitationis</td><td>4.1</td></tr><tr><td>meae, profectus sum in Pompeianum a. d. <span class="caps">iiii</span> Id. ut ibi essem</td><td></td></tr><tr><td>dum quae ad navigandum opus essent pararentur. cum ad</td><td></td></tr><tr><td>villam venissem, ventum est ad me: centuriones trium cohor-</td><td></td></tr><tr><td>tium, quae Pompeiis sunt, me velle postridie convenire. haec</td><td>5</td></tr><tr><td>mecum Ninnius noster; velle eos mihi se et oppidum tra-</td><td></td></tr><tr><td>dere. at ego tibi postridie a villa ante lucem, ut me omnino</td><td></td></tr><tr><td>illi ne viderent. quid enim erat in tribus cohortibus? quid</td><td></td></tr><tr><td>si plures? quo apparatu? cogitavi eadem illa Caeliana quae</td><td></td></tr><tr><td>legi in epistula tua quam accepi simul et in Cumanum veni</td><td>10</td></tr><tr><td>eodem die; et simul fieri poterat ut temptaremur. omnem</td><td></td></tr><tr><td>igitur suspicionem sustuli.  </td><td></td></tr><tr><td>  Sed, cum redeo, Hortensius venerat et ad Terentiam salu-</td><td>5.1</td></tr><tr><td>tatum deverterat. sermone erat usus honorifico erga me. iam</td><td></td></tr><tr><td>eum, ut puto, videbo; misit enim puerum se ad me venire.</td><td></td></tr><tr><td>hoc quidem melius quam collega noster Antonius, cuius inter</td><td></td></tr><tr><td>lictores lectica mima portatur. </td><td>5</td></tr><tr><td>  Tu quoniam quartana cares et novum morbum removisti</td><td>6.1</td></tr><tr><td>sed etiam gravedinem, te vegetum nobis in Graecia siste et</td><td></td></tr><tr><td>litterarum aliquid interea.</td><td></td></tr>
        </table>