<table>
          <script>targetHit=0;</script>
          <tr><td>  Iam in altera philosophiae parte, quae est quaerendi</td><td>1.22.1</td></tr><tr><td>ac disserendi, quae λογική dicitur, iste vester plane, ut </td><td></td></tr><tr><td>mihi quidem videtur, inermis ac nudus est. tollit defi-</td><td></td></tr><tr><td>nitiones, nihil de dividendo ac partiendo docet, non</td><td></td></tr><tr><td>quo modo efficiatur concludaturque ratio tradit, non</td><td>5</td></tr><tr><td>qua via captiosa solvantur ambigua distinguantur osten-</td><td></td></tr><tr><td>dit; iudicia rerum in sensibus ponit, quibus si semel</td><td></td></tr><tr><td>aliquid falsi pro vero probatum sit, sublatum esse omne</td><td></td></tr><tr><td>iudicium veri et falsi putat. </td><td></td></tr><tr><td>  Confirmat autem illud vel maxime, quod ipsa natura,</td><td>23.1</td></tr><tr><td>ut ait ille, sciscat et probet, id est voluptatem et dolo-</td><td></td></tr><tr><td>rem. ad haec et quae sequamur et quae fugiamus re-</td><td></td></tr><tr><td>fert omnia. quod quamquam Aristippi est a Cyrenai-</td><td></td></tr><tr><td>cisque melius liberiusque defenditur, tamen eius modi</td><td>5</td></tr><tr><td>esse iudico, ut nihil homine videatur indignius. ad ma-</td><td></td></tr><tr><td>iora enim quaedam nos natura genuit et conformavit,</td><td></td></tr><tr><td>ut mihi quidem videtur. ac fieri potest, ut errem, sed</td><td></td></tr><tr><td>ita prorsus existimo, neque eum Torquatum, qui hoc</td><td></td></tr><tr><td>primus cognomen invenerit, aut torquem illum hosti</td><td>10</td></tr><tr><td>detraxisse, ut aliquam ex eo perciperet corpore volup-</td><td></td></tr><tr><td>tatem, aut cum Latinis tertio consulatu conflixisse apud</td><td></td></tr><tr><td>Veserim propter voluptatem; quod vero securi percus-</td><td></td></tr><tr><td>sit filium, privavisse se etiam videtur multis volupta-</td><td></td></tr><tr><td>tibus, cum ipsi naturae patrioque amori praetulerit ius</td><td>15</td></tr><tr><td>maiestatis atque imperii. quid? T. Torquatus, is qui</td><td>24.1</td></tr><tr><td>consul cum Cn. Octavio fuit, cum illam severitatem in</td><td></td></tr><tr><td>eo filio adhibuit, quem in adoptionem D. Silano eman-</td><td></td></tr><tr><td>cipaverat, ut eum Macedonum legatis accusantibus,</td><td></td></tr><tr><td>quod pecunias praetorem in provincia cepisse arguerent,</td><td>5</td></tr><tr><td>causam apud se dicere iuberet reque ex utraque parte</td><td></td></tr><tr><td>audita pronuntiaret eum non talem videri fuisse in im-</td><td></td></tr><tr><td>perio, quales eius maiores fuissent, et in conspectum</td><td></td></tr><tr><td>suum venire vetuit, numquid tibi videtur de voluptati-</td><td></td></tr><tr><td>bus suis cogitavisse? </td><td>10</td></tr>
        </table>