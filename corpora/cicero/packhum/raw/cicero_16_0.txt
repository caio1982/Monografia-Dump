<table>
          <script>targetHit=0;</script>
          <tr class="title first last  "><td>PRO ARCHIA POETA ORATIO </td><td></td></tr><tr><td>  Si quid est in me ingeni, iudices, quod sentio quam sit</td><td>1.1</td></tr><tr><td>exiguum, aut si qua exercitatio dicendi, in qua me non</td><td></td></tr><tr><td>infitior mediocriter esse versatum, aut si huiusce rei ratio</td><td></td></tr><tr><td>aliqua ab optimarum artium studiis ac disciplina profecta,</td><td></td></tr><tr><td>a qua ego nullum confiteor aetatis meae tempus abhorruisse,</td><td>5</td></tr><tr><td>earum rerum omnium vel in primis hic A. Licinius fructum</td><td></td></tr><tr><td>a me repetere prope suo iure debet. Nam quoad longissime</td><td></td></tr><tr><td>potest mens mea respicere spatium praeteriti temporis et</td><td></td></tr><tr><td>pueritiae memoriam recordari ultimam, inde usque repetens</td><td></td></tr><tr><td>hunc video mihi principem et ad suscipiendam et ad in-</td><td>10</td></tr><tr><td>grediendam rationem horum studiorum exstitisse. Quod si</td><td></td></tr><tr><td>haec vox huius hortatu praeceptisque conformata non nullis</td><td></td></tr><tr><td>aliquando saluti fuit, a quo id accepimus quo ceteris opi-</td><td></td></tr><tr><td>tulari et alios servare possemus, huic profecto ipsi, quantum</td><td></td></tr><tr><td>est situm in nobis, et opem et salutem ferre debemus. Ac</td><td>2.1</td></tr><tr><td>ne quis a nobis hoc ita dici forte miretur, quod alia quae-</td><td></td></tr><tr><td>dam in hoc facultas sit ingeni neque haec dicendi ratio aut</td><td></td></tr><tr><td>disciplina, ne nos quidem huic uni studio penitus umquam</td><td></td></tr><tr><td>dediti fuimus. Etenim omnes artes quae ad humanitatem</td><td>5</td></tr><tr><td>pertinent habent quoddam commune vinclum et quasi co-</td><td></td></tr><tr><td>gnatione quadam inter se continentur. Sed ne cui vestrum</td><td>3.1</td></tr><tr><td>mirum esse videatur, me in quaestione legitima et in iudicio </td><td></td></tr><tr><td>publico, cum res agatur apud praetorem populi Romani,</td><td></td></tr><tr><td>lectissimum virum, et apud severissimos iudices, tanto con-</td><td></td></tr><tr><td>ventu hominum ac frequentia hoc uti genere dicendi quod</td><td>5</td></tr><tr><td>non modo a consuetudine iudiciorum verum etiam a forensi</td><td></td></tr><tr><td>sermone abhorreat, quaeso a vobis ut in hac causa mihi</td><td></td></tr><tr><td>detis hanc veniam accommodatam huic reo, vobis, quem</td><td></td></tr><tr><td>ad modum spero, non molestam, ut me pro summo poeta</td><td></td></tr><tr><td>atque eruditissimo homine dicentem hoc concursu hominum</td><td>10</td></tr><tr><td>litteratissimorum, hac vestra humanitate, hoc denique prae-</td><td></td></tr><tr><td>tore exercente iudicium, patiamini de studiis humanitatis</td><td></td></tr><tr><td>ac litterarum paulo loqui liberius, et in eius modi persona</td><td></td></tr><tr><td>quae propter otium ac studium minime in iudiciis peri-</td><td></td></tr><tr><td>culisque tractata est uti prope novo quodam et inusitato</td><td>15</td></tr><tr><td>genere dicendi. Quod si mihi a vobis tribui concedique</td><td>4.1</td></tr><tr><td>sentiam, perficiam profecto ut hunc A. Licinium non modo</td><td></td></tr><tr><td>non segregandum, cum sit civis, a numero civium verum</td><td></td></tr><tr><td>etiam, si non esset, putetis asciscendum fuisse. </td><td></td></tr>
        </table>