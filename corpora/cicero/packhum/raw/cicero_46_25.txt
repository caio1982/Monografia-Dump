<table>
          <script>targetHit=0;</script>
          <tr><td>  Sed abeo a sensibus; quid est quod ratione percipi</td><td>91.1</td></tr><tr><td>possit? dialecticam inventam esse dicitis veri et falsi</td><td></td></tr><tr><td>quasi disceptatricem et iudicem. cuius veri et falsi,</td><td></td></tr><tr><td>et in qua re? in geometriane quid sit verum aut falsum</td><td></td></tr><tr><td>dialecticus iudicabit an in litteris an in musicis? at ea</td><td>5</td></tr><tr><td>non novit. in philosophia igitur: sol quantus sit quid</td><td></td></tr><tr><td>ad illum? quod sit summum bonum quid habet ut</td><td></td></tr><tr><td>queat iudicare? quid igitur iudicabit? quae coniunctio</td><td></td></tr><tr><td>quae diiunctio vera sit, quid ambigue dictum sit, quid</td><td></td></tr><tr><td>sequatur quamque rem quid repugnet: si haec et </td><td>10</td></tr><tr><td>horum similia iudicat, de se ipsa iudicat; plus autem</td><td></td></tr><tr><td>pollicebatur. nam haec quidem iudicare ad ceteras</td><td></td></tr><tr><td>res, quae sunt in philosophia multae atque magnae,</td><td></td></tr><tr><td>non est satis. Sed quoniam tantum in ea arte ponitis,</td><td>92.1</td></tr><tr><td>videte ne contra vos tota nata sit; quae primo</td><td></td></tr><tr><td>progressa festive tradit elementa loquendi et ambi-</td><td></td></tr><tr><td>guorum intellegentiam concludendique rationem, tum</td><td></td></tr><tr><td>paucis additis venit ad soritas, lubricum sane et pe-</td><td>5</td></tr><tr><td>riculosum locum, quod tu modo dicebas esse vitiosum</td><td></td></tr><tr><td>interrogandi genus. quid ergo istius vitii num nostra</td><td></td></tr><tr><td>culpa est? rerum natura nullam nobis dedit cognitio-</td><td></td></tr><tr><td>nem finium, ut ulla in re statuere possimus quatenus,</td><td></td></tr><tr><td>nec hoc in acervo tritici solum, unde nomen est, sed</td><td>10</td></tr><tr><td>nulla omnino in re minutatim interrogati, dives pauper</td><td></td></tr><tr><td>clarus obscurus sit, multa pauca magna parva longa</td><td></td></tr><tr><td>brevia lata angusta, quanto aut addito aut dempto</td><td></td></tr><tr><td>certum respondeamus non habemus. &quot;At vitiosi sunt</td><td>93.1</td></tr><tr><td>soritae.&quot; Frangite igitur eos si potestis, ne molesti</td><td></td></tr><tr><td>sint; erunt enim nisi cavetis. &quot;Cautum est&quot; inquit; &quot;placet</td><td></td></tr><tr><td>enim Chrysippo, cum gradatim interrogetur verbi causa</td><td></td></tr><tr><td>tria pauca sint anne multa, aliquanto prius quam ad</td><td>5</td></tr><tr><td>multa perveniat quiescere&quot; (id est quod ab his dicitur</td><td></td></tr><tr><td>ἡσυχάζειν). &quot;Per me vel stertas licet&quot; inquit Carneades</td><td></td></tr><tr><td>&quot;non modo quiescas.&quot; Sed quid proficit? sequitur enim</td><td></td></tr><tr><td>qui te ex somno excitet et eodem modo interroget:</td><td></td></tr><tr><td>&quot;quo in numero conticuisti, si ad eum numerum unum</td><td>10</td></tr><tr><td>addidero, multane erunt?&quot; progrediere rursus quoad</td><td></td></tr><tr><td>videbitur. quid plura; hoc enim fateris, neque ultimum</td><td></td></tr><tr><td>te paucorum neque primum multorum respondere</td><td></td></tr><tr><td>posse. cuius generis error ita manat, ut non videam</td><td></td></tr><tr><td>quo non possit accedere. &quot;Nihil me laedit&quot; inquit;</td><td>94.1</td></tr><tr><td>&quot;ego enim ut agitator callidus priusquam ad finem </td><td></td></tr><tr><td>veniam equos sustinebo, eoque magis si locus is quo</td><td></td></tr><tr><td>ferentur equi praeceps erit. sic me&quot; inquit &quot;ante sus-</td><td></td></tr><tr><td>tineo nec diutius captiose interroganti respondeo.&quot;</td><td>5</td></tr><tr><td>Si habes quod liqueat neque respondes, superbe; si</td><td></td></tr><tr><td>non habes, ne tu quidem percipis. si quia obscura, con-</td><td></td></tr><tr><td>cedo; sed negas te usque ad obscura progredi; &lt;in&gt;</td><td></td></tr><tr><td>inlustribus igitur rebus insistis. si id tantum modo ut</td><td></td></tr><tr><td>taceas, nihil adsequeris; quid enim ad illum qui te</td><td>10</td></tr><tr><td>captare vult, utrum tacentem inretiat te an loquen-</td><td></td></tr><tr><td>tem? sin autem usque ad novem verbi gratia sine</td><td></td></tr><tr><td>dubitatione respondes pauca esse, in decumo insistis,</td><td></td></tr><tr><td>etiam a certis et inlustrioribus cohibes adsensum; hoc</td><td></td></tr><tr><td>idem me in obscuris facere non sinis. nihil igitur te</td><td>15</td></tr><tr><td>contra soritas ars ista adiuvat, quae nec augendi nec</td><td></td></tr><tr><td>minuendi quid aut primum sit aut postremum do-</td><td></td></tr><tr><td>cet. Quid quod eadem illa ars quasi Penelopae telam</td><td>95.1</td></tr><tr><td>retexens tollit ad extremum superiora: utrum ea</td><td></td></tr><tr><td>vestra an nostra culpa est? nempe fundamentum dia-</td><td></td></tr><tr><td>lecticae est, quidquid enuntietur (id autem appellant</td><td></td></tr><tr><td>ἀξίωμα, quod est quasi ecfatum) aut verum esse aut</td><td>5</td></tr><tr><td>falsum. quid igitur haec vera an falsa sunt: &quot;si te</td><td></td></tr><tr><td>mentiri dicis idque verum dicis, mentiris * verum</td><td></td></tr><tr><td>dicis&quot;? haec scilicet inexplicabilia esse dicitis; quod</td><td></td></tr><tr><td>est odiosius quam illa quae nos non conprehensa et</td><td></td></tr><tr><td>non percepta dicimus—sed hoc omitto, illud quaero:</td><td>10</td></tr><tr><td>si ista explicari non possunt nec eorum ullum iudicium</td><td></td></tr><tr><td>invenitur, ut respondere possitis verane an falsa sint,</td><td></td></tr><tr><td>ubi est illa definitio, effatum esse id quod aut verum </td><td></td></tr><tr><td>aut falsum sit? Rebus sumptis adiungam †ex iis se-</td><td></td></tr><tr><td>quendas esse alias inprobandas† quae sint in genere</td><td>15</td></tr><tr><td>contrario. Quo modo igitur hoc conclusum esse iu-</td><td>96.1</td></tr><tr><td>dicas: &quot;si dicis nunc lucere et verum dicis, &lt;lucet;</td><td></td></tr><tr><td>dicis autem nunc lucere et verum dicis;&gt; lucet igitur&quot;?</td><td></td></tr><tr><td>probatis certe genus et rectissime conclusum dicitis,</td><td></td></tr><tr><td>itaque in docendo eum primum concludendi modum</td><td>5</td></tr><tr><td>traditis. aut quidquid igitur eodem modo concluditur</td><td></td></tr><tr><td>probabitis, aut ars ista nulla est. vide ergo hanc con-</td><td></td></tr><tr><td>clusionem probaturusne sis: &quot;si dicis te mentiri verum-</td><td></td></tr><tr><td>que dicis, mentiris; dicis autem te mentiri verumque</td><td></td></tr><tr><td>dicis; mentiris igitur&quot;. qui potes hanc non probare,</td><td>10</td></tr><tr><td>cum probaveris eiusdem generis superiorem? haec</td><td></td></tr><tr><td>Chrysippea sunt, ne ab ipso quidem dissoluta. quid</td><td></td></tr><tr><td>enim faceret huic conclusioni &quot;si lucet, &lt;lucet;&gt; lucet</td><td></td></tr><tr><td>autem; lucet igitur&quot;? cederet scilicet; ipsa enim ratio</td><td></td></tr><tr><td>conexi cum concesseris superius cogit inferius con-</td><td>15</td></tr><tr><td>cedere. quid ergo haec ab illa conclusione differt &quot;si</td><td></td></tr><tr><td>mentiris, mentiris; mentiris autem; mentiris igitur&quot;?</td><td></td></tr><tr><td>hoc negas te posse nec adprobare nec inprobare; qui</td><td></td></tr><tr><td>igitur magis illud? si ars si ratio si via si vis denique</td><td></td></tr><tr><td>conclusionis valet, eadem est in utroque. Sed hoc ex-</td><td>97.1</td></tr><tr><td>tremum eorum est: postulant ut excipiantur haec in-</td><td></td></tr><tr><td>explicabilia. tribunum aliquem censeo videant; a me</td><td></td></tr><tr><td>istam exceptionem numquam inpetrabunt. etenim cum</td><td></td></tr><tr><td>ab Epicuro, qui totam dialecticam et contemnit et</td><td>5</td></tr><tr><td>inridet, non inpetrent ut verum esse concedat quod</td><td></td></tr><tr><td>ita effabimur &quot;aut vivet cras Hermarchus aut non</td><td></td></tr><tr><td>vivet&quot;, cum dialectici sic statuant, omne quod ita </td><td></td></tr><tr><td>disiunctum sit quasi &quot;aut etiam aut non&quot; &lt;non&gt; modo</td><td></td></tr><tr><td>verum esse sed etiam necessarium (vide quam sit</td><td>10</td></tr><tr><td>cautus is quem isti tardum putant: &quot;si enim&quot; inquit</td><td></td></tr><tr><td>&quot;alterutrum concessero necessarium esse, necesse erit</td><td></td></tr><tr><td>cras Hermarchum aut vivere aut non vivere; nulla</td><td></td></tr><tr><td>autem est in natura rerum talis necessitas&quot;)—cum</td><td></td></tr><tr><td>hoc igitur dialectici pugnent, id est Antiochus et</td><td>15</td></tr><tr><td>Stoici; totam enim evertit dialecticam: nam si e con-</td><td></td></tr><tr><td>trariis disiunctio (contraria autem ea dico, cum al-</td><td></td></tr><tr><td>terum aiat alterum neget)—si talis disiunctio falsa</td><td></td></tr><tr><td>potest esse, nulla vera est. mecum vero quid habent</td><td>98.1</td></tr><tr><td>litium, qui ipsorum disciplinam sequor? cum aliquid</td><td></td></tr><tr><td>huius modi inciderat, sic ludere Carneades solebat:</td><td></td></tr><tr><td>&quot;si recte conclusi, teneo; sin vitiose, minam Diogenes</td><td></td></tr><tr><td>reddet&quot;; ab eo enim Stoico dialectica didicerat, haec</td><td>5</td></tr><tr><td>autem merces erat dialecticorum. sequor igitur eas</td><td></td></tr><tr><td>vias quas didici ab Antiocho, nec reperio quo modo</td><td></td></tr><tr><td>iudicem &quot;si lucet, &lt;lucet&gt;&quot; verum esse ob eam causam</td><td></td></tr><tr><td>quod ita didici, omne quod ipsum ex se conexum sit</td><td></td></tr><tr><td>verum esse, non iudicem &quot;si mentiris, mentiris&quot; eodem</td><td>10</td></tr><tr><td>modo esse conexum: aut igitur hoc ut illud, aut nisi</td><td></td></tr><tr><td>hoc ne illud quidem iudicabo. </td><td></td></tr>
        </table>