<table>
          <script>targetHit=0;</script>
          <tr class="title first  date"><td>viii Id<span class="snum">.</span> Iun<span class="snum">.</span> <span class="snum">43</span> Romae</td><td></td></tr><tr class="title last  "><td>M. CICERO S. D. D. BRUTO IMP. COS. DESIG.</td><td></td></tr><tr><td>Narro tibi: antea subirascebar brevitati tuarum litterarum,</td><td>11.24.1.1</td></tr><tr><td>nunc mihi loquax esse videor. te igitur imitabor. quam multa</td><td></td></tr><tr><td>quam paucis! te recte valere operamque dare ut cottidie</td><td></td></tr><tr><td>melius; Lepidum commode sentire; tribus exercitibus quidvis</td><td></td></tr><tr><td>nos oportere confidere. si timidus essem, tamen ista epistula</td><td>5</td></tr><tr><td>mi omnem metum abstersisses. sed ut mones, frenum</td><td></td></tr><tr><td>momordi. etenim, qui te incluso omnem spem habuerim in</td><td></td></tr><tr><td>te, quid nunc putas? cupio iam vigiliam meam, Brute, tibi</td><td></td></tr><tr><td>tradere, sed ita ut ne desim constantiae meae. </td><td></td></tr><tr><td>  Quod scribis in Italia te moraturum dum tibi litterae</td><td>2.1</td></tr><tr><td>meae veniant, si per hostem licet, non erraris; multa enim</td><td></td></tr><tr><td>Romae. sin adventu tuo bellum confici potest, nihil sit</td><td></td></tr><tr><td>antiquius. pecunia expeditissima quae erat tibi decreta est.</td><td></td></tr><tr><td>habes amantissimum Servium. nos non desumus.</td><td>5</td></tr><tr><td> VIII Id. Iun. </td><td></td></tr>
        </table>