<table>
          <script>targetHit=0;</script>
          <tr><td>  Aspice Philoctetam, cui concedendum est gementi;</td><td>2.19.1</td></tr><tr><td>ipsum enim Herculem viderat in Oeta magnitudine</td><td></td></tr><tr><td>dolorum eiulantem. nihil igitur hunc virum sagittae,</td><td></td></tr><tr><td>quas ab Hercule acceperat, tum consolabantur, cum</td><td></td></tr><tr><td>    E víperino mórsu venae víscerum</td><td>5</td></tr><tr><td>    Venéno inbutae taétros cruciatús cient.</td><td></td></tr><tr><td>itaque exclamat auxilium expetens, mori cupiens;</td><td></td></tr><tr><td>    'Heu, quí salsis fluctíbus mandet</td><td></td></tr><tr><td>    Me ex súblimo vertíce saxi!</td><td></td></tr><tr><td>    Iam iam ábsumor; confícit animam</td><td>10</td></tr><tr><td>    Vis vólneris, ulceris aéstus.'</td><td></td></tr><tr><td>difficile dictu videtur eum non in malo esse, et magno</td><td></td></tr><tr><td>quidem, qui ita clamare cogatur. Sed videamus Her-</td><td>20.1</td></tr><tr><td>culem ipsum, qui tum dolore frangebatur, cum in-</td><td></td></tr><tr><td>mortalitatem ipsa morte quaerebat: quas hic voces</td><td></td></tr><tr><td>apud Sophoclem in Trachiniis edit! cui cum Deianira</td><td></td></tr><tr><td>sanguine Centauri tinctam tunicam induisset inhae-</td><td>5</td></tr><tr><td>sissetque ea visceribus, ait ille:</td><td></td></tr><tr><td>    'O múlta dictu grávia, perpessu áspera,</td><td></td></tr><tr><td>    Quae córpore exancláta atque animo pértuli!</td><td></td></tr><tr><td>    Nec míhi Iunonis térror inplacábilis</td><td></td></tr><tr><td>    Nec tántum invexit trístis Eurystheús mali,</td><td>10</td></tr><tr><td>    Quantum úna vaecors Oénei partu édita.</td><td></td></tr><tr><td>    Haec me ínretivit véste furiali ínscium,</td><td></td></tr><tr><td>    Quae látere inhaerens mórsu lacerat víscera</td><td></td></tr><tr><td>    Urgénsque graviter púlmonum haurit spíritus: </td><td></td></tr><tr><td>    Iam décolorem sánguinem omnem exórbuit.</td><td>15</td></tr><tr><td>    Sic córpus clade horríbili absumptum éxtabuit,</td><td></td></tr><tr><td>    Ipse ínligatus péste interimor téxtili.</td><td></td></tr><tr><td>    Hos nón hostilis déxtra, non Terra édita</td><td></td></tr><tr><td>    Molés Gigantum, nón biformato ímpetu</td><td></td></tr><tr><td>    Centaúrus ictus córpori inflixít meo,</td><td>20</td></tr><tr><td>    Non Gráia vis, non bárbara ulla inmánitas,</td><td></td></tr><tr><td>    Non saéva terris géns relegata últimis,</td><td></td></tr><tr><td>    Quas péragrans undique ómnem ecferitatem éxpuli,</td><td></td></tr><tr><td>    Sed féminae vir féminea interimór manu.</td><td></td></tr><tr><td>    O náte, vere hoc nómen usurpá patri,</td><td>25</td></tr><tr><td>    Ne me óccidentem mátris superet cáritas.</td><td></td></tr><tr><td>    Huc árripe ad me mánibus abstractám piis;</td><td></td></tr><tr><td>    Iam cérnam, mene an íllam potiorém putes.</td><td></td></tr><tr><td>    Perge, aúde, nate! inlácrima patris péstibus,</td><td>21.1</td></tr><tr><td>    Miserére: gentes nóstras flebunt míserias.</td><td></td></tr><tr><td>    Heu, vírginalem me óre ploratum édere,</td><td></td></tr><tr><td>    Quem vídit nemo ulli íngemescentém malo!</td><td></td></tr><tr><td>    Ecféminata vírtus adflicta óccidit.</td><td>5</td></tr><tr><td>    Accéde, nate, adsíste, miserandum áspice</td><td></td></tr><tr><td>    Evísceratum córpus laceratí patris!</td><td></td></tr><tr><td>    Vidéte, cuncti, túque, caelestúm sator,</td><td></td></tr><tr><td>    Iace, óbsecro, in me vím coruscam fúlminis!</td><td></td></tr><tr><td>    Nunc, núnc dolorum anxíferi torquent vértices,</td><td>10</td></tr><tr><td>    Nunc sérpit ardor. o ánte victricés manus,</td><td></td></tr><tr><td>    O péctora, o terga, ó lacertorúm tori,</td><td>22.1</td></tr><tr><td>    Vestróne pressu quóndam Nemeaeús leo </td><td></td></tr><tr><td>    Frendéns efflavit gráviter extremum hálitum?</td><td></td></tr><tr><td>    Haec déxtra Lernam taétra mactata éxcetra</td><td></td></tr><tr><td>    Pacávit? haec bicórporem adflixít manum?</td><td>5</td></tr><tr><td>    Erymánthiam haec vastíficam abiecit béluam?</td><td></td></tr><tr><td>    Haec é Tartarea ténebrica abstractúm plaga</td><td></td></tr><tr><td>    Tricípitem eduxit Hýdra generatúm canem?</td><td></td></tr><tr><td>    Haec ínteremit tórtu multiplicábili</td><td></td></tr><tr><td>    Dracónem auriferam optútu adservantem árborem?</td><td>10</td></tr><tr><td>    Multa ália victrix nóstra lustravít manus,</td><td></td></tr><tr><td>    Nec quísquam e nostris spólia cepit laúdibus.'</td><td></td></tr><tr><td>Possumusne nos contemnere dolorem, cum ipsum</td><td></td></tr><tr><td>Herculem tam intoleranter dolere videamus? Veniat</td><td>23.1</td></tr><tr><td>Aeschylus, non poëta solum, sed etiam Pythagoreus;</td><td></td></tr><tr><td>sic enim accepimus. quo modo fert apud eum Prome-</td><td></td></tr><tr><td>theus dolorem, quem excipit ob furtum Lemnium,</td><td></td></tr><tr><td>    Unde ígnis cluet mortálibus clam</td><td>5</td></tr><tr><td>    Divísus; eum doctús Prometheus</td><td></td></tr><tr><td>    Clepsísse dolo poenásque Iovi</td><td></td></tr><tr><td>    Fato éxpendisse suprémo?</td><td></td></tr><tr><td>has igitur poenas pendens adfixus ad Caucasum dicit</td><td></td></tr><tr><td>haec:</td><td>10</td></tr><tr><td>    'Titánum suboles, sócia nostri sánguinis,</td><td></td></tr><tr><td>    Generáta Caelo, aspícite religatum ásperis </td><td></td></tr><tr><td>    Vinctúmque saxis, návem ut horrisonó freto</td><td></td></tr><tr><td>    Noctém paventes tímidi adnectunt návitae.</td><td></td></tr><tr><td>    Satúrnius me síc infixit Iúppiter,</td><td>15</td></tr><tr><td>    Iovísque numen Múlciberi adscivít manus.</td><td></td></tr><tr><td>    Hos ílle cuneos fábrica crudeli ínserens</td><td></td></tr><tr><td>    Perrúpit artus; quá miser sollértia</td><td></td></tr><tr><td>    Transvérberatus cástrum hoc Furiarum íncolo.</td><td></td></tr><tr><td>    Iam tértio me quóque funestó die</td><td>24.1</td></tr><tr><td>    Tristi ádvolatu adúncis lacerans únguibus</td><td></td></tr><tr><td>    Iovís satelles pástu dilaniát fero.</td><td></td></tr><tr><td>    Tum iécore opimo fárta et satiata ádfatim</td><td></td></tr><tr><td>    Clangórem fundit vástum et sublime ávolans</td><td>5</td></tr><tr><td>    Pinnáta cauda nóstrum adulat sánguinem.</td><td></td></tr><tr><td>    Cum véro adesum inflátu renovatúmst iecur,</td><td></td></tr><tr><td>    Tum rúrsum taetros ávida se ad pastús refert.</td><td></td></tr><tr><td>    Sic hánc custodem maésti cruciatús alo,</td><td></td></tr><tr><td>    Quae mé perenni vívum foedat míseria.</td><td>10</td></tr><tr><td>    Namque, út videtis, vínclis constrictús Iovis</td><td></td></tr><tr><td>    Arcére nequeo díram volucrem a péctore.</td><td></td></tr><tr><td>    Sic me ípse viduus péstes excipio ánxias</td><td>25.1</td></tr><tr><td>    Amóre mortis términum anquiréns mali;</td><td></td></tr><tr><td>    Sed lónge a leto númine aspellór Iovis,</td><td></td></tr><tr><td>    Atque haéc vetusta, saéclis glomerata hórridis,</td><td></td></tr><tr><td>    Luctífica clades nóstro infixa est córpori; </td><td>5</td></tr><tr><td>    E quó liquatae sólis ardore éxcidunt</td><td></td></tr><tr><td>    Guttaé, quae saxa adsídue instillant Caúcasi.'</td><td></td></tr><tr><td>vix igitur posse videmur ita adfectum non miserum</td><td></td></tr><tr><td>dicere et, si nunc miserum, certe dolorem malum. </td><td></td></tr>
        </table>