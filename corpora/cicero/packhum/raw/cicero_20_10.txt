<table>
          <script>targetHit=0;</script>
          <tr><td>  Quid? si per vim tulisti, tamenne lex est? aut quicquam</td><td>53.8</td></tr><tr><td>iure gestum videri potest quod per vim gestum esse constet?</td><td></td></tr><tr><td>An, si in ipsa latione tua capta iam urbe lapides iacti, si</td><td>10</td></tr><tr><td>manus conlata non est, idcirco tu ad illam labem atque</td><td></td></tr><tr><td>eluviem civitatis sine summa vi pervenire potuisti? Cum in</td><td>54.1</td></tr><tr><td>tribunali Aurelio conscribebas palam non modo liberos sed</td><td></td></tr><tr><td>etiam servos, ex omnibus vicis concitatos, vim tum videlicet</td><td></td></tr><tr><td>non parabas; cum edictis tuis tabernas claudi iubebas,</td><td></td></tr><tr><td>non vim imperitae multitudinis, sed hominum honestorum</td><td>5</td></tr><tr><td>modestiam prudentiamque quaerebas; cum arma in aedem</td><td></td></tr><tr><td>Castoris comportabas, nihil aliud nisi uti ne quid per vim</td><td></td></tr><tr><td>agi posset machinabare; cum vero gradus Castoris con-</td><td></td></tr><tr><td>vellisti ac removisti, tum, ut modeste tibi agere liceret,</td><td></td></tr><tr><td>homines audacis ab eius templi aditu atque ascensu reppu-</td><td>10</td></tr><tr><td>listi; cum eos qui &lt;in&gt; conventu virorum bonorum verba de</td><td></td></tr><tr><td>salute mea fecerant adesse iussisti, eorumque advocationem</td><td></td></tr><tr><td>manibus ferro lapidibus discussisti, tum profecto ostendisti</td><td></td></tr><tr><td>vim tibi maxime displicere. Verum haec furiosa vis vaesani</td><td>55.1</td></tr><tr><td>tribuni plebis facile superari frangique potuit virorum bono-</td><td></td></tr><tr><td>rum vel virtute vel multitudine. Quid? cum Gabinio Syria</td><td></td></tr><tr><td>dabatur, Macedonia Pisoni, utrique infinitum imperium, in-</td><td></td></tr><tr><td>gens pecunia, ut tibi omnia permitterent, te adiuvarent, tibi</td><td>5</td></tr><tr><td>manum, copias, tibi suos spectatos centuriones, tibi pecuniam, </td><td></td></tr><tr><td>tibi familias compararent, te suis sceleratis contionibus sub-</td><td></td></tr><tr><td>levarent, senatus auctoritatem inriderent, equitibus Romanis</td><td></td></tr><tr><td>mortem proscriptionemque minitarentur, me terrerent minis,</td><td></td></tr><tr><td>mihi caedem et dimicationem denuntiarent, meam domum</td><td>10</td></tr><tr><td>refertam viris bonis per amicos suos complerent proscri-</td><td></td></tr><tr><td>ptionis metu, me frequentia nudarent virorum bonorum, me</td><td></td></tr><tr><td>praesidio spoliarent senatus, pro me non modo pugnare</td><td></td></tr><tr><td>amplissimum ordinem, sed etiam plorare et supplicare mutata</td><td></td></tr><tr><td>veste prohiberent, ne tum quidem vis erat? Quid igitur ego</td><td>56.1</td></tr><tr><td>cessi, aut qui timor fuit? non dicam in me: fac me timi-</td><td></td></tr><tr><td>dum esse natura: quid? illa tot virorum fortissimorum</td><td></td></tr><tr><td>milia, quid? nostri equites Romani, quid? senatus, quid?</td><td></td></tr><tr><td>denique omnes boni, si nulla erat vis, cur me flentes potius</td><td>5</td></tr><tr><td>prosecuti sunt quam aut increpantes retinuerunt aut irati</td><td></td></tr><tr><td>reliquerunt? An hoc timebam, si mecum ageretur more in-</td><td></td></tr><tr><td>stitutoque maiorum, ut possem praesens sustinere? Vtrum,</td><td>57.1</td></tr><tr><td>si dies dicta esset, iudicium mihi fuit pertimescendum an</td><td></td></tr><tr><td>sine iudicio privilegium? Iudiciumne? Causa tam turpis</td><td></td></tr><tr><td>scilicet, homo qui eam, si iam esset ignota, dicendo non</td><td></td></tr><tr><td>possem explicare. An quia causam probare non poteram?</td><td>5</td></tr><tr><td>cuius tanta bonitas est ut ea ipsa non modo se, sed etiam</td><td></td></tr><tr><td>me absentem per se probarit. An senatus, an ordines &lt;omnes&gt;,</td><td></td></tr><tr><td>an ii qui cuncta ex Italia ad me revocandum convolaverunt,</td><td></td></tr><tr><td>segniores me praesente ad me retinendum et conservandum</td><td></td></tr><tr><td>fuissent, in ea causa quam ipse iam parricida talem dicat</td><td>10</td></tr><tr><td>fuisse ut me ab omnibus ad meam pristinam dignitatem</td><td></td></tr><tr><td>exspectatum atque revocatum queratur? An vero in iu-</td><td>58.1</td></tr><tr><td>dicio periculi nihil fuit: privilegium pertimui, ne, mihi</td><td></td></tr><tr><td>praesenti si multa inrogaretur, nemo intercederet? Tam</td><td></td></tr><tr><td>inops autem ego eram ab amicis aut tam nuda res pu- </td><td></td></tr><tr><td>blica a magistratibus? Quid? si vocatae tribus essent, pro-</td><td>5</td></tr><tr><td>scriptionem non dicam in me, ita de sua salute merito, sed</td><td></td></tr><tr><td>omnino in ullo civi comprobavissent? An, si ego praesens</td><td></td></tr><tr><td>fuissem, veteres illae copiae coniuratorum tuique perditi</td><td></td></tr><tr><td>milites atque egentes et nova manus sceleratissimorum con-</td><td></td></tr><tr><td>sulum corpori meo pepercissent? qui cum eorum omnium</td><td>10</td></tr><tr><td>crudelitati scelerique cessissem, ne absens quidem luctu</td><td></td></tr><tr><td>meo mentis eorum satiare potui. Quid enim vos uxor mea</td><td>59.1</td></tr><tr><td>misera violarat, quam vexavistis, raptavistis, omni crudelitate</td><td></td></tr><tr><td>lacerastis? quid mea filia, cuius fletus adsiduus sordesque</td><td></td></tr><tr><td>lugubres vobis erant iucundae, ceterorum omnium mentis</td><td></td></tr><tr><td>oculosque flectebant? quid parvus filius, quem, quam diu afui,</td><td>5</td></tr><tr><td>nemo nisi lacrimantem confectumque vidit: quid fecerat</td><td></td></tr><tr><td>quod eum totiens per insidias interficere voluistis? quid</td><td></td></tr><tr><td>frater meus? qui cum aliquanto post meum discessum ex</td><td></td></tr><tr><td>provincia venisset neque sibi vivendum nisi me restituto</td><td></td></tr><tr><td>putaret, cum eius maeror, squalor incredibilis et inauditus</td><td>10</td></tr><tr><td>omnibus mortalibus miserabilis videbatur, quotiens est ex</td><td></td></tr><tr><td>vestro ferro ac manibus elapsus! Sed quid ego vestram</td><td>60.1</td></tr><tr><td>crudelitatem exprobro quam in ipsum me ac meos adhi-</td><td></td></tr><tr><td>buistis, qui parietibus, qui tectis, qui columnis ac postibus</td><td></td></tr><tr><td>meis hostificum quoddam et nefarium omni imbutum odio</td><td></td></tr><tr><td>bellum intulistis? Non enim te arbitror, cum post meum</td><td>5</td></tr><tr><td>discessum omnium locupletium fortunas, omnium pro-</td><td></td></tr><tr><td>vinciarum fructus, tetrarcharum ac regum bona spe atque</td><td></td></tr><tr><td>avaritia devorasses, argenti et supellectilis meae cupiditate</td><td></td></tr><tr><td>esse caecatum: non existimo Campanum illum consulem</td><td></td></tr><tr><td>cum saltatore conlega, cum alteri totam Achaiam, Thessa-</td><td>10</td></tr><tr><td>liam, Boeotiam, Graeciam, Macedoniam omnemque bar-</td><td></td></tr><tr><td>bariam, bona civium Romanorum condonasses, alteri Syriam,</td><td></td></tr><tr><td>Babylonem, Persas, integerrimas pacatissimasque gentis, ad</td><td></td></tr><tr><td>diripiendum tradidisses, illos tam cupidos liminum meorum </td><td></td></tr><tr><td>et columnarum et valvarum fuisse. Neque porro illa manus</td><td>61.1</td></tr><tr><td>copiaeque Catilinae caementis ac testis tectorum meorum</td><td></td></tr><tr><td>se famem suam expleturas putaverunt; sed ut hostium</td><td></td></tr><tr><td>urbes, nec omnium hostium, verum eorum quibuscum</td><td></td></tr><tr><td>acerbum bellum internecivumque suscepimus, non praeda</td><td>5</td></tr><tr><td>adducti sed odio solemus exscindere, quod, in quos propter</td><td></td></tr><tr><td>eorum crudelitatem inflammatae mentes nostrae fuerunt,</td><td></td></tr><tr><td>cum horum etiam tectis et sedibus residere aliquod bellum</td><td></td></tr><tr><td>semper videtur * * * </td><td></td></tr>
        </table>