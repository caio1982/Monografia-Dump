<table>
          <script>targetHit=0;</script>
          <tr><td>  Atque ego nunc eum frumenti numerum et eas pecunias</td><td>2.3.79.11</td></tr><tr><td>publice decumanis ab Herbitensibus datas esse dico; quo</td><td></td></tr><tr><td>illi frumento et quibus pecuniis tamen ab decumanorum</td><td></td></tr><tr><td>iniuriis civis suos non redemerunt. Perditis enim iam et</td><td></td></tr><tr><td>direptis aratorum bonis, haec decumanis merces dabatur ut</td><td>15</td></tr><tr><td>aliquando ex eorum agris atque ex urbibus abirent. Itaque</td><td>80.1</td></tr><tr><td>cum Philinus Herbitensis, homo disertus et prudens et domi</td><td></td></tr><tr><td>nobilis, de calamitate aratorum et de fuga et de reliquorum</td><td></td></tr><tr><td>paucitate publice diceret, animadvertistis, iudices, gemitum</td><td></td></tr><tr><td>populi Romani, cuius frequentia huic causae numquam</td><td>5</td></tr><tr><td>defuit. Qua de paucitate aratorum alio loco dicam: nunc</td><td></td></tr><tr><td>illud quod praeterii non omnino relinquendum videtur.</td><td></td></tr><tr><td>Nam, per deos immortalis, quod de capite iste dempsit, quo</td><td></td></tr><tr><td>tandem modo vobis non modo ferendum, verum etiam</td><td></td></tr><tr><td>audiendum videtur? Vnus adhuc fuit post Romam con-</td><td>81.1</td></tr><tr><td>ditam,—di immortales faxint, ne sit alter!—cui res publica</td><td></td></tr><tr><td>totam se traderet temporibus et malis coacta domesticis,</td><td></td></tr><tr><td>L. Sulla. Hic tantum potuit ut nemo illo invito nec bona</td><td></td></tr><tr><td>nec patriam nec vitam retinere posset; tantum animi habuit</td><td>5</td></tr><tr><td>ad audaciam ut dicere in contione non dubitaret, bona</td><td></td></tr><tr><td>civium Romanorum cum venderet, se praedam suam ven-</td><td></td></tr><tr><td>dere. Eius omnis res gestas non solum obtinemus, verum </td><td></td></tr><tr><td>etiam propter maiorum incommodorum et calamitatum</td><td></td></tr><tr><td>metum publica auctoritate defendimus: unum hoc aliquot</td><td>10</td></tr><tr><td>senatus consultis reprehensum, decretumque est ut, quibus</td><td></td></tr><tr><td>ille de capite dempsisset, ii pecunias in aerarium referrent.</td><td></td></tr><tr><td>Statuit senatus hoc ne illi quidem esse licitum cui con-</td><td></td></tr><tr><td>cesserat omnia, a populo factarum quaesitarumque rerum</td><td></td></tr><tr><td>summas imminuere. Illum viris fortissimis iudicarunt</td><td>82.1</td></tr><tr><td>patres conscripti remittere de summa non potuisse: te</td><td></td></tr><tr><td>mulieri deterrimae recte remisisse senatores iudicabunt?</td><td></td></tr><tr><td>Ille, de quo legem populus Romanus iusserat ut ipsius</td><td></td></tr><tr><td>voluntas ei posset esse pro lege, tamen in hoc uno genere</td><td>5</td></tr><tr><td>veterum religione legum reprehenditur: tu, qui omnibus</td><td></td></tr><tr><td>legibus implicatus tenebare, libidinem tibi tuam pro lege</td><td></td></tr><tr><td>esse voluisti? In illo reprehenditur, quod ex ea pecunia</td><td></td></tr><tr><td>remiserit quam ipse quaesierat: tibi concedetur, qui de</td><td></td></tr><tr><td>capite vectigalium populi Romani remisisti? </td><td>10</td></tr>
        </table>