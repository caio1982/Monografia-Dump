<table>
          <script>targetHit=0;</script>
          <tr><td>  Adeone me delirare censes, ut ista esse credam? </td><td>1.10.12</td></tr><tr><td>  An tu haec non credis? </td><td></td></tr><tr><td>  Minime vero. </td><td></td></tr><tr><td>  Male hercule narras. </td><td>15</td></tr><tr><td>  Cur? quaeso. </td><td></td></tr><tr><td>  Quia disertus esse possem, si contra ista dicerem. </td><td></td></tr><tr><td>  Quis enim non in eius modi causa? aut quid negotii</td><td></td></tr><tr><td>est haec poëtarum et pictorum portenta convincere? </td><td>11.1</td></tr><tr><td>  Atqui pleni libri sunt contra ista ipsa disserentium</td><td></td></tr><tr><td>philosophorum. </td><td></td></tr><tr><td>  Inepte sane. quis enim est tam excors, quem ista</td><td></td></tr><tr><td>moveant? </td><td>5</td></tr><tr><td>  Si ergo apud inferos miseri non sunt, ne sunt qui-</td><td></td></tr><tr><td>dem apud inferos ulli. </td><td></td></tr><tr><td>  Ita prorsus existimo. </td><td></td></tr><tr><td>  Ubi sunt ergo i, quos miseros dicis, aut quem locum</td><td></td></tr><tr><td>incolunt? si enim sunt, nusquam esse non possunt.  </td><td>10</td></tr><tr><td>  Ego vero nusquam esse illos puto. </td><td></td></tr><tr><td>  Igitur ne esse quidem? </td><td></td></tr><tr><td>  Prorsus isto modo, et tamen miseros ob id ipsum</td><td></td></tr><tr><td>quidem, quia nulli sint. </td><td></td></tr><tr><td>  Iam mallem Cerberum metueres quam ista tam in-</td><td>12.1</td></tr><tr><td>considerate diceres. </td><td></td></tr><tr><td>  Quid tandem? </td><td></td></tr><tr><td>  Quem esse negas, eundem esse dicis. ubi est acumen</td><td></td></tr><tr><td>tuum? cum enim miserum esse dicis, tum eum qui</td><td>5</td></tr><tr><td>non sit dicis esse. </td><td></td></tr><tr><td>  Non sum ita hebes, ut istud dicam. </td><td></td></tr><tr><td>  Quid dicis igitur? </td><td></td></tr>
        </table>