<table>
          <script>targetHit=0;</script>
          <tr><td>  Sed quoniam non modo non frequenter verum</td><td>221.1</td></tr><tr><td>etiam raro in veris causis aut forensibus circumscripte</td><td></td></tr><tr><td>numeroseque dicendum est, sequi videtur, ut videamus</td><td></td></tr><tr><td>quae sint illa quae supra dixi incisa, quae membra.</td><td></td></tr><tr><td>haec enim in veris causis maxumam partem orationis</td><td>5</td></tr><tr><td>obtinent. constat enim ille ambitus et plena compre-</td><td></td></tr><tr><td>hensio e quattuor fere senariis versibus, quae membra</td><td></td></tr><tr><td>dicimus, ut et auris impleat et neque brevior sit quam</td><td></td></tr><tr><td>satis sit neque longior. quanquam utrumque non-</td><td></td></tr><tr><td>nunquam vel potius saepe accidit, ut aut citius in-</td><td>10</td></tr><tr><td>sistendum sit aut longius procedendum, ne brevitas</td><td></td></tr><tr><td>defraudasse auris videatur neve longitudo obtudisse.</td><td></td></tr><tr><td>sed habeo mediocritatis rationem; nec enim loquor</td><td></td></tr><tr><td>de versu et est liberior aliquanto oratio. e quattuor</td><td>222.1</td></tr><tr><td>igitur quasi hexametrorum instar versuum quod sit</td><td></td></tr><tr><td>constat fere plena comprehensio. his igitur singulis</td><td></td></tr><tr><td>versibus quasi nodi apparent continuationis, quos in</td><td></td></tr><tr><td>ambitu coniungimus. sin membratim volumus dicere, </td><td>5</td></tr><tr><td>insistimus atque, cum opus est, ab isto cursu invidioso</td><td></td></tr><tr><td>facile nos et saepe diiungimus. sed nihil tam debet</td><td></td></tr><tr><td>esse numerosum quam hoc, quod minime apparet et</td><td></td></tr><tr><td>valet plurimum. ex hoc genere illud est Crassi: 'mis-</td><td></td></tr><tr><td>sos faciant patronos; ipsi prodeant'—nisi intervallo</td><td>10</td></tr><tr><td>dixisset 'ipsi prodeant', sensisset profecto se fudisse</td><td></td></tr><tr><td>senarium; omnino melius caderet 'prodeant ipsi'; sed</td><td></td></tr><tr><td>de genere nunc disputo. 'cur clandestinis consiliis nos</td><td>223.1</td></tr><tr><td>oppugnant? cur de perfugis nostris copias comparant</td><td></td></tr><tr><td>contra nos?' prima sunt illa duo, quae κόμματα Graeci</td><td></td></tr><tr><td>vocant, nos incisa dicimus; deinde tertium—κῶλον</td><td></td></tr><tr><td>illi, nos membrum—sequitur non longa—ex duobus</td><td>5</td></tr><tr><td>enim versibus, id est membris, perfecta est—com-</td><td></td></tr><tr><td>prehensio et in spondeos cadit; et Crassus quidem sic</td><td></td></tr><tr><td>plerumque dicebat idque ipse genus dicendi maxume</td><td></td></tr><tr><td>probo. sed quae incisim aut membratim efferuntur, ea</td><td></td></tr><tr><td>vel aptissime cadere debent, ut est apud me: 'domus</td><td>10</td></tr><tr><td>tibi deerat? at habebas. pecunia superabat? at egebas';</td><td></td></tr><tr><td>haec incise dicta sunt quattuor; at membratim quae</td><td>224.1</td></tr><tr><td>secuntur duo: 'incurristi amens in columnas, in alienos</td><td></td></tr><tr><td>insanus insanisti.' deinde omnia tanquam crepidine</td><td></td></tr><tr><td>quadam comprehensione longiore sustinentur: 'depres-</td><td></td></tr><tr><td>sam, caecam, iacentem domum pluris quam te et quam</td><td>5</td></tr><tr><td>fortunas tuas aestimasti'—dichoreo finitur. at spon-</td><td></td></tr><tr><td>deis proxumum illud. nam in his, quibus ut pugiun- </td><td></td></tr><tr><td>culis uti oportet, brevitas facit ipsa liberiores pedes;</td><td></td></tr><tr><td>saepe enim singulis utendum est, plerumque binis et</td><td></td></tr><tr><td>utrisque addi pedis pars potest, non fere ternis amplius.</td><td>10</td></tr><tr><td>incisim autem et membratim tractata oratio in veris</td><td>225.1</td></tr><tr><td>causis plurimum valet, maxumeque iis locis, cum aut</td><td></td></tr><tr><td>arguas aut refellas, ut nos in Corneliana secunda:</td><td></td></tr><tr><td>'o callidos homines, o rem excogitatam, o ingenia</td><td></td></tr><tr><td>metuenda!'—membratim adhuc; deinde caesim:</td><td>5</td></tr><tr><td>'diximus', rursus membratim: 'testis dare volumus'—</td><td></td></tr><tr><td>extrema sequitur comprehensio, sed ex duobus mem-</td><td></td></tr><tr><td>bris, qua non potest esse brevior: 'quem, quaeso,</td><td></td></tr><tr><td>nostrum fefellit ita vos esse facturos?' nec ullum</td><td>226.1</td></tr><tr><td>genus est dicendi aut melius aut fortius quam binis</td><td></td></tr><tr><td>aut ternis ferire verbis, nonnunquam singulis, paulo</td><td></td></tr><tr><td>alias pluribus, inter quae variis clausulis interponit</td><td></td></tr><tr><td>se raro numerosa comprehensio; quam perverse fu-</td><td>5</td></tr><tr><td>giens Hegesias, dum ille quoque imitari Lysian volt,</td><td></td></tr><tr><td>alterum paene Demosthenen, saltat incidens parti-</td><td></td></tr><tr><td>culas. et is quidem non minus sententiis peccat quam</td><td></td></tr><tr><td>verbis, ut non quaerat quem appellet ineptum qui</td><td></td></tr><tr><td>illum cognoverit. sed ego illa Crassi et nostra posui,</td><td>10</td></tr><tr><td>ut qui vellet auribus ipsis quid numerosum etiam</td><td></td></tr><tr><td>in minimis particulis orationis esset iudicaret. </td><td></td></tr>
        </table>