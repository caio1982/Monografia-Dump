<table>
          <script>targetHit=0;</script>
          <tr><td>  'Huius quidem loci, quem modo sum exorsus, hic est</td><td>2.145.5</td></tr><tr><td>finis,' inquit Antonius; 'quoniam intellegeretur non in</td><td></td></tr><tr><td>hominum innumerabilibus personis neque in infinita tempo-</td><td></td></tr><tr><td>rum varietate, sed in generum causis atque naturis omnia</td><td></td></tr><tr><td>sita esse, quae in dubium vocarentur, genera autem esse</td><td></td></tr><tr><td>definita non solum numero, sed etiam paucitate, ut eam</td><td>10</td></tr><tr><td>materiem orationis, quae cuiusque esset generis, studiosi</td><td></td></tr><tr><td>qui essent dicendi, omnibus locis discriptam, instructam</td><td></td></tr><tr><td>ornatamque comprehenderent, rebus dico et sententiis. Ea</td><td>146.1</td></tr><tr><td>vi sua verba parient, quae semper satis ornata mihi quidem</td><td></td></tr><tr><td>videri solent, si eius modi sunt, ut ea res ipsa peperisse</td><td></td></tr><tr><td>videatur; ac si verum quaeritis, quod mihi quidem videatur</td><td></td></tr><tr><td>—nihil enim aliud adfirmare possum nisi sententiam et</td><td>5</td></tr><tr><td>opinionem meam—hoc instrumentum causarum et generum</td><td></td></tr><tr><td>universorum in forum deferre debemus neque, ut quaeque</td><td></td></tr><tr><td>res delata ad nos erit, tum denique scrutari locos, ex quibus</td><td></td></tr><tr><td>argumenta eruamus; quae quidem omnibus, qui ea medio-</td><td></td></tr><tr><td>criter modo considerarint, studio adhibito et usu pertractata</td><td>10</td></tr><tr><td>esse possunt; sed tamen animus referendus est ad ea capita</td><td></td></tr><tr><td>et ad illos, quos saepe iam appellavi, locos, ex quibus</td><td></td></tr><tr><td>omnia ad omnem orationem inventa ducuntur, atque hoc</td><td>147.1</td></tr><tr><td>totum est sive artis sive animadversionis sive consuetudinis</td><td></td></tr><tr><td>nosse regiones, intra quas venere et pervestiges, quod</td><td></td></tr><tr><td>quaeras: ubi eum locum omnem cogitatione saepseris, si</td><td></td></tr><tr><td>modo usum rerum percallueris, nihil te effugiet atque omne,</td><td>5</td></tr><tr><td>quod erit in re, occurret atque incidet. Et sic, cum ad</td><td></td></tr><tr><td>inveniendum in dicendo tria sint: acumen, deinde ratio, </td><td></td></tr><tr><td>quam licet, si volumus, appellemus artem, tertium dili-</td><td></td></tr><tr><td>gentia, non possum equidem non ingenio primas concedere,</td><td></td></tr><tr><td>sed tamen ipsum ingenium diligentia etiam ex tarditate</td><td>10</td></tr><tr><td>incitat; diligentia, inquam, quae cum omnibus in rebus</td><td>148.1</td></tr><tr><td>tum in causis defendendis plurimum valet. Haec praecipue</td><td></td></tr><tr><td>colenda est nobis; haec semper adhibenda; haec nihil est</td><td></td></tr><tr><td>quod non adsequatur: causa ut penitus, quod initio dixi,</td><td></td></tr><tr><td>nota sit, diligentia est; ut adversarium attente audiamus</td><td>5</td></tr><tr><td>atque ut eius non solum sententias sed etiam verba omnia</td><td></td></tr><tr><td>excipiamus, vultus denique perspiciamus omnis, qui sensus</td><td></td></tr><tr><td>animi plerumque indicant, diligentia est; id tamen dissi-</td><td>149.1</td></tr><tr><td>mulanter facere, ne sibi ille aliquid proficere videatur, pru-</td><td></td></tr><tr><td>dentia est; deinde ut in eis locis, quos proponam paulo</td><td></td></tr><tr><td>post, pervolvatur animus, ut penitus insinuet in causam, ut</td><td></td></tr><tr><td>sit cura et cogitatione intentus, diligentia est; ut his rebus</td><td>5</td></tr><tr><td>adhibeat tamquam lumen aliquod memoriam, ut vocem, ut</td><td></td></tr><tr><td>viris, &lt;diligentia est&gt;. Inter ingenium quidem et diligentiam</td><td>150.1</td></tr><tr><td>perpaulum loci reliquum est arti: ars demonstrat tantum,</td><td></td></tr><tr><td>ubi quaeras, atque ubi sit illud, quod studeas invenire;</td><td></td></tr><tr><td>reliqua sunt in cura, attentione animi, cogitatione, vigilantia,</td><td></td></tr><tr><td>adsiduitate, labore; complectar uno verbo, quo saepe iam</td><td>5</td></tr><tr><td>usi sumus, diligentia; qua una virtute omnes virtutes reli-</td><td></td></tr><tr><td>quae continentur. Nam orationis quidem copia videmus ut</td><td>151.1</td></tr><tr><td>abundent philosophi, qui, ut opinor—sed tu haec, Catule,</td><td></td></tr><tr><td>melius—nulla dant praecepta dicendi nec idcirco minus,</td><td></td></tr><tr><td>quaecumque res proposita est, suscipiunt, de qua copiose et</td><td></td></tr><tr><td>abundanter loquantur.' Tum Catulus 'est,' inquit 'ut dicis,</td><td>152.1</td></tr><tr><td>Antoni, ut plerique philosophi nulla tradant praecepta</td><td></td></tr><tr><td>dicendi et habeant paratum tamen quid de quaque re</td><td></td></tr><tr><td>dicant; sed Aristoteles, is, quem ego maxime admiror, </td><td></td></tr><tr><td>posuit quosdam locos, ex quibus omnis argumenti via non</td><td>5</td></tr><tr><td>modo ad philosophorum disputationem, sed etiam ad hanc</td><td></td></tr><tr><td>orationem, qua in causis utimur, inveniretur; a quo quidem</td><td></td></tr><tr><td>homine iam dudum, Antoni, non aberrat oratio tua, sive tu</td><td></td></tr><tr><td>similitudine illius divini ingeni in eadem incurris vestigia</td><td></td></tr><tr><td>sive etiam illa ipsa legisti atque didicisti, quod quidem mihi</td><td>10</td></tr><tr><td>magis veri simile videtur; plus enim te operae Graecis</td><td></td></tr><tr><td>dedisse rebus video quam putaramus.' Tum ille 'verum'</td><td>153.1</td></tr><tr><td>inquit 'ex me audies, Catule: semper ego existimavi iucun-</td><td></td></tr><tr><td>diorem et probabiliorem huic populo oratorem fore, qui</td><td></td></tr><tr><td>primum quam minimam artifici alicuius, deinde nullam</td><td></td></tr><tr><td>Graecarum rerum significationem daret: atque ego idem</td><td>5</td></tr><tr><td>existimavi pecudis esse, non hominis, cum tantas res</td><td></td></tr><tr><td>Graeci susciperent, profiterentur, agerent seseque et videndi</td><td></td></tr><tr><td>res obscurissimas et bene vivendi et copiose dicendi</td><td></td></tr><tr><td>rationem daturos hominibus pollicerentur, non admovere</td><td></td></tr><tr><td>aurem et, si palam audire eos non auderes, ne minueres</td><td>10</td></tr><tr><td>apud tuos civis auctoritatem tuam, subauscultando tamen</td><td></td></tr><tr><td>excipere voces eorum et procul quid narrarent attendere.</td><td></td></tr><tr><td>Itaque feci, Catule, et istorum omnium summatim causas et</td><td></td></tr><tr><td>genera ipsa gustavi.' 'Valde hercule' inquit Catulus 'timide</td><td>154.1</td></tr><tr><td>tamquam ad aliquem libidinis scopulum sic tuam mentem</td><td></td></tr><tr><td>ad philosophiam appulisti, quam haec civitas aspernata</td><td></td></tr><tr><td>numquam est; nam et referta quondam Italia Pythagoreo-</td><td></td></tr><tr><td>rum fuit tum, cum erat in hac gente magna illa Graecia;</td><td>5</td></tr><tr><td>ex quo etiam quidam Numam Pompilium, regem nostrum,</td><td></td></tr><tr><td>fuisse Pythagoreum ferunt, qui annis ante permultis fuit</td><td></td></tr><tr><td>quam ipse Pythagoras; quo etiam maior vir habendus est,</td><td></td></tr><tr><td>quoniam illam sapientiam constituendae civitatis duobus</td><td></td></tr><tr><td>prope saeculis ante cognovit, quam eam Graeci natam esse </td><td>10</td></tr><tr><td>senserunt; et certe non tulit ullos haec civitas aut gloria</td><td></td></tr><tr><td>clariores aut auctoritate graviores aut humanitate politiores</td><td></td></tr><tr><td>P. Africano, C. Laelio, L. Furio, qui secum eruditissimos</td><td></td></tr><tr><td>homines ex Graecia palam semper habuerunt. Atque ego</td><td>155.1</td></tr><tr><td>hoc ex eis saepe audivi, cum dicerent pergratum Atheniensis</td><td></td></tr><tr><td>et sibi fecisse et multis principibus civitatis, quod, cum ad</td><td></td></tr><tr><td>senatum legatos de suis maximis rebus mitterent, tris illius</td><td></td></tr><tr><td>aetatis nobilissimos philosophos misissent, Carneadem et</td><td>5</td></tr><tr><td>Critolaum et Diogenem; itaque eos, dum Romae essent,</td><td></td></tr><tr><td>et a se et ab aliis frequenter auditos; quos tu cum haberes</td><td></td></tr><tr><td>auctores, Antoni, miror cur philosophiae sicut Zethus ille</td><td></td></tr><tr><td>Pacuvianus prope bellum indixeris.' 'Minime,' inquit An-</td><td>156.1</td></tr><tr><td>tonius; 'ac sic decrevi philosophari potius, ut Neoptolemus</td><td></td></tr><tr><td>apud Ennium &quot;paucis: nam omnino haud placet.&quot; Sed</td><td></td></tr><tr><td>tamen haec est mea sententia, quam videbar exposuisse:</td><td></td></tr><tr><td>ego ista studia non improbo, moderata modo sint: opinio-</td><td>5</td></tr><tr><td>nem istorum studiorum et suspicionem artifici apud eos,</td><td></td></tr><tr><td>qui res iudicent, oratori adversariam esse arbitror, imminuit</td><td></td></tr><tr><td>enim et oratoris auctoritatem et orationis fidem. Sed, ut eo</td><td>157.1</td></tr><tr><td>revocetur, unde huc declinavit oratio, ex tribus istis claris-</td><td></td></tr><tr><td>simis philosophis, quos Romam venisse dixisti, videsne</td><td></td></tr><tr><td>Diogenem eum fuisse, qui diceret artem se tradere bene</td><td></td></tr><tr><td>disserendi et vera ac falsa diiudicandi, quam verbo Graeco</td><td>5</td></tr><tr><td>διαλεκτικήν appellaret? In hac arte, si modo est haec ars,</td><td></td></tr><tr><td>nullum est praeceptum, quo modo verum inveniatur, sed</td><td></td></tr><tr><td>tantum est, quo modo iudicetur; nam et omne, quod</td><td>158.1</td></tr><tr><td>eloquimur sic, ut id aut esse dicamus aut non esse, et, si</td><td></td></tr><tr><td>simpliciter dictum sit, suscipiunt dialectici, ut iudicent,</td><td></td></tr><tr><td>verumne sit an falsum, et, si coniuncte sit elatum et</td><td></td></tr><tr><td>adiuncta sint alia, iudicant, rectene adiuncta sint et verane</td><td>5</td></tr><tr><td>summa sit unius cuiusque rationis, et ad extremum ipsi se </td><td></td></tr><tr><td>compungunt suis acuminibus et multa quaerendo reperiunt</td><td></td></tr><tr><td>non modo ea, quae iam non possint ipsi dissolvere, sed</td><td></td></tr><tr><td>etiam quibus ante exorsa et potius detexta prope retexantur.</td><td></td></tr><tr><td>Hic nos igitur Stoicus iste nihil adiuvat, quoniam, quem ad</td><td>159.1</td></tr><tr><td>modum inveniam quid dicam, non docet; atque idem</td><td></td></tr><tr><td>etiam impedit, quod et multa reperit, quae negat ullo modo</td><td></td></tr><tr><td>posse dissolvi, et genus sermonis adfert non liquidum, non</td><td></td></tr><tr><td>fusum ac profluens, sed exile, aridum, concisum ac minu-</td><td>5</td></tr><tr><td>tum, quod si qui probabit, ita probabit, ut oratori tamen</td><td></td></tr><tr><td>aptum non esse fateatur; haec enim nostra oratio multi-</td><td></td></tr><tr><td>tudinis est auribus accommodanda, ad oblectandos animos,</td><td></td></tr><tr><td>ad impellendos, ad ea probanda, quae non aurificis statera,</td><td></td></tr><tr><td>sed populari quadam trutina examinantur; qua re istam</td><td>160.1</td></tr><tr><td>artem totam dimittimus, quae in excogitandis argumentis</td><td></td></tr><tr><td>muta nimium est, in iudicandis nimium loquax. Critolaum</td><td></td></tr><tr><td>istum, quem cum Diogene venisse commemoras, puto plus</td><td></td></tr><tr><td>huic nostro studio prodesse potuisse; erat enim ab isto</td><td>5</td></tr><tr><td>Aristotele, a cuius inventis tibi ego videor non longe ab-</td><td></td></tr><tr><td>errare. Atque inter hunc Aristotelem, cuius et illum legi</td><td></td></tr><tr><td>librum, in quo exposuit dicendi artis omnium superiorum,</td><td></td></tr><tr><td>et illos, in quibus ipse sua quaedam de eadem arte dixit, et</td><td></td></tr><tr><td>hos germanos huius artis magistros hoc mihi visum est</td><td>10</td></tr><tr><td>interesse, quod ille eadem acie mentis, qua rerum omnium</td><td></td></tr><tr><td>vim naturamque viderat, haec quoque aspexit, quae ad</td><td></td></tr><tr><td>dicendi artem, quam ille despiciebat, pertinebant; illi</td><td></td></tr><tr><td>autem, qui hoc solum colendum ducebant, habitarunt in</td><td></td></tr><tr><td>hac una ratione tractanda non eadem prudentia qua ille,</td><td>15</td></tr><tr><td>sed usu in hoc uno genere studioque maiore. Carneadi</td><td>161.1</td></tr><tr><td>vero vis incredibilis illa dicendi et varietas perquam esset</td><td></td></tr><tr><td>optanda nobis, qui nullam umquam in illis suis disputationi-</td><td></td></tr><tr><td>bus rem defendit quam non probarit, nullam oppugnavit </td><td></td></tr><tr><td>quam non everterit. Sed hoc maius est quiddam quam</td><td>5</td></tr><tr><td>ab his, qui haec tradunt et docent, postulandum sit. </td><td></td></tr>
        </table>