<table>
          <script>targetHit=0;</script>
          <tr><td>  Postea tuus ille Poenulus—scis enim Citieos,</td><td>4.56.1</td></tr><tr><td>clientes tuos, e Phoenica profectos—, homo igitur</td><td></td></tr><tr><td>acutus, causam non optinens repugnante natura verba</td><td></td></tr><tr><td>versare coepit et primum rebus iis, quas nos bonas</td><td></td></tr><tr><td>ducimus, concessit, ut haberentur aestimabiles et ad</td><td>5</td></tr><tr><td>naturam accommodatae, faterique coepit sapienti, hoc</td><td></td></tr><tr><td>est summe beato, commodius tamen esse si ea quo-</td><td></td></tr><tr><td>que habeat, quae bona non audet appellare, naturae</td><td></td></tr><tr><td>accommodata esse concedit, negatque Platonem, si</td><td></td></tr><tr><td>sapiens non sit, eadem esse in causa, qua tyrannum </td><td>10</td></tr><tr><td>Dionysium; huic mori optimum esse propter despera-</td><td></td></tr><tr><td>tionem sapientiae, illi propter spem vivere. peccata</td><td></td></tr><tr><td>autem partim esse tolerabilia, partim nullo modo,</td><td></td></tr><tr><td>propterea quod alia peccata plures, alia pauciores</td><td></td></tr><tr><td>quasi numeros officii praeterirent. iam insipientes</td><td>15</td></tr><tr><td>alios ita esse, ut nullo modo ad sapientiam possent</td><td></td></tr><tr><td>pervenire, alios, qui possent, si id egissent, sapientiam</td><td></td></tr><tr><td>consequi. hic loquebatur aliter atque omnes, sentie-</td><td>57.1</td></tr><tr><td>bat idem, quod ceteri. nec vero minoris aestimanda</td><td></td></tr><tr><td>ducebat ea, quae ipse bona negaret esse, quam illi,</td><td></td></tr><tr><td>qui ea bona esse dicebant. quid igitur voluit sibi,</td><td></td></tr><tr><td>qui illa mutaverit? saltem aliquid de pondere de-</td><td>5</td></tr><tr><td>traxisset et paulo minoris aestimavisset ea quam</td><td></td></tr><tr><td>Peripatetici, ut sentire quoque aliud, non solum dicere</td><td></td></tr><tr><td>videretur. Quid? de ipsa beata vita, ad quam omnia</td><td></td></tr><tr><td>referuntur, quae dicitis? negatis eam esse, quae ex-</td><td></td></tr><tr><td>pleta sit omnibus iis rebus, quas natura desideret,</td><td>10</td></tr><tr><td>totamque eam in una virtute ponitis; cumque omnis</td><td></td></tr><tr><td>controversia aut de re soleat aut de nomine esse,</td><td></td></tr><tr><td>utraque earum nascitur, si aut res ignoratur aut</td><td></td></tr><tr><td>erratur in nomine. quorum si neutrum est, opera</td><td></td></tr><tr><td>danda est, ut verbis utamur quam usitatissimis et</td><td>15</td></tr><tr><td>quam maxime aptis, id est rem declarantibus. num</td><td>58.1</td></tr><tr><td>igitur dubium est, quin, si in re ipsa nihil peccatur</td><td></td></tr><tr><td>a superioribus, verbis illi commodius utantur? vide-</td><td></td></tr><tr><td>amus igitur sententias eorum, tum ad verba redeamus. </td><td></td></tr>
        </table>