<table>
          <script>targetHit=0;</script>
          <tr><td>  Tum Brutus: ista vero, inquit, quam necessaria fuerint</td><td>52.3</td></tr><tr><td>non facile dixerim; iucunda certe mihi fuerunt neque</td><td></td></tr><tr><td>solum non longa, sed etiam breviora quam vellem. </td><td>5</td></tr><tr><td>  Optime, inquam, sed veniamus ad nostros, de quibus</td><td></td></tr><tr><td>difficile est plus intellegere quam quantum ex monumen-</td><td></td></tr><tr><td>tis suspicari licet. quis enim putet aut celeritatem ingeni</td><td>53.1</td></tr><tr><td>L. Bruto illi nobilitatis vestrae principi defuisse? qui de</td><td></td></tr><tr><td>matre savianda ex oraculo Apollinis tam acute argute-</td><td></td></tr><tr><td>que coniecerit; qui summam prudentiam simulatione</td><td></td></tr><tr><td>stultitiae texerit; qui potentissimum regem clarissumi</td><td>5</td></tr><tr><td>regis filium expulerit civitatemque perpetuo dominatu</td><td></td></tr><tr><td>liberatam magistratibus annuis legibus iudiciisque devin-</td><td></td></tr><tr><td>xerit; qui collegae suo imperium abrogaverit, ut e civitate</td><td></td></tr><tr><td>regalis nominis memoriam tolleret: quod certe effici non</td><td></td></tr><tr><td>potuisset, nisi esset oratione persuasum. videmus item</td><td>54.1</td></tr><tr><td>paucis annis post reges exactos, cum plebes prope ripam </td><td></td></tr><tr><td>Anionis ad tertium miliarium consedisset eumque mon-</td><td></td></tr><tr><td>tem, qui Sacer appellatus est, occupavisset, M. Valerium</td><td></td></tr><tr><td>dictatorem dicendo sedavisse discordias, eique ob eam rem</td><td>5</td></tr><tr><td>honores amplissumos habitos et eum primum ob eam</td><td></td></tr><tr><td>ipsam causam Maxumum esse appellatum. ne L. Valerium</td><td></td></tr><tr><td>quidem Potitum arbitror non aliquid potuisse dicendo,</td><td></td></tr><tr><td>qui post decemviralem invidiam plebem in patres incita-</td><td></td></tr><tr><td>tam legibus et contionibus suis mitigaverit. possumus</td><td>55.1</td></tr><tr><td>Appium Claudium suspicari disertum, quia senatum iam-</td><td></td></tr><tr><td>iam inclinatum a Pyrrhi pace revocaverit; possumus</td><td></td></tr><tr><td>C. Fabricium, quia sit ad Pyrrhum de captivis recupe-</td><td></td></tr><tr><td>randis missus orator; Ti. Coruncanium, quod ex pontificum</td><td>5</td></tr><tr><td>commentariis longe plurumum ingenio valuisse videatur;</td><td></td></tr><tr><td>M'. Curium, quod is tribunus plebis interrege Appio Caeco</td><td></td></tr><tr><td>diserto homine comitia contra leges habente, cum de</td><td></td></tr><tr><td>plebe consulem non accipiebat, patres ante auctores fieri</td><td></td></tr><tr><td>coegerit; quod fuit permagnum nondum lege Maenia lata.</td><td>10</td></tr><tr><td>licet aliquid etiam de M. Popilli ingenio suspicari, qui cum</td><td>56.1</td></tr><tr><td>consul esset eodemque tempore sacrificium publicum cum</td><td></td></tr><tr><td>laena faceret, quod erat flamen Carmentalis, plebei contra</td><td></td></tr><tr><td>patres concitatione et seditione nuntiata, ut erat laena</td><td></td></tr><tr><td>amictus ita venit in contionem seditionemque cum aucto-</td><td>5</td></tr><tr><td>ritate tum oratione sedavit. sed eos oratores habitos esse</td><td></td></tr><tr><td>aut omnino tum ullum eloquentiae praemium fuisse nihil</td><td></td></tr><tr><td>sane mihi legisse videor: tantummodo coniectura ducor</td><td></td></tr><tr><td>ad suspicandum. dicitur etiam C. Flaminius, is qui tribu-</td><td>57.1</td></tr><tr><td>nus plebis legem de agro Gallico et Piceno viritim divi- </td><td></td></tr><tr><td>dundo tulerit, qui consul apud Tarsumennum sit inter-</td><td></td></tr><tr><td>fectus, ad populum valuisse dicendo. Q. etiam Maxumus</td><td></td></tr><tr><td>Verrucosus orator habitus est temporibus illis et Q. Metel-</td><td>5</td></tr><tr><td>lus, is qui bello Punico secundo cum L. Veturio Philone</td><td></td></tr><tr><td>consul fuit. quem vero exstet et de quo sit memoriae pro-</td><td></td></tr><tr><td>ditum eloquentem fuisse et ita esse habitum, primus est</td><td></td></tr><tr><td>M. Cornelius Cethegus, cuius eloquentiae est auctor et</td><td></td></tr><tr><td>idoneus quidem mea sententia Q. Ennius, praesertim cum</td><td>10</td></tr><tr><td>et ipse eum audiverit et scribat de mortuo; ex quo nulla</td><td></td></tr><tr><td>suspicio est amicitiae causa esse mentitum. est igitur sic</td><td>58.1</td></tr><tr><td>apud illum in nono, ut opinor, annali:</td><td></td></tr><tr><td>    'additur orator Cornelius suaviloquenti</td><td></td></tr><tr><td>    ore Cethegus Marcus Tuditano conlega</td><td></td></tr><tr><td>    Marci filius':</td><td>5</td></tr><tr><td>et oratorem appellat et suaviloquentiam tribuit, quae</td><td></td></tr><tr><td>nunc quidem non tam est in plerisque: latrant enim iam</td><td></td></tr><tr><td>quidam oratores, non loquuntur; sed est ea laus eloquen-</td><td></td></tr><tr><td>tiae certe maxuma:</td><td></td></tr><tr><td>    'is dictust ollis popularibus olim,</td><td>10</td></tr><tr><td>    qui tum vivebant homines atque aevum agitabant,</td><td></td></tr><tr><td>    flos delibatus populi:'</td><td></td></tr><tr><td>probe vero; ut enim hominis decus ingenium, sic ingeni</td><td>59.1</td></tr><tr><td>ipsius lumen est eloquentia, qua virum excellentem prae-</td><td></td></tr><tr><td>clare tum illi homines florem populi esse dixerunt:</td><td></td></tr><tr><td>    'Suadai medulla'. </td><td></td></tr><tr><td>Πειθὼ quam vocant Graeci, cuius effector est orator,</td><td>5</td></tr><tr><td>hanc Suadam appellavit Ennius; eius autem Cethegum</td><td></td></tr><tr><td>medullam fuisse vult, ut, quam deam in Pericli labris</td><td></td></tr><tr><td>scripsit Eupolis sessitavisse, huius hic medullam nostrum</td><td></td></tr><tr><td>oratorem fuisse dixerit. at hic Cethegus consul cum</td><td>60.1</td></tr><tr><td>P. Tuditano fuit bello Punico secundo quaestorque his</td><td></td></tr><tr><td>consulibus M. Cato modo plane annis <span class="caps">cxl</span> ante me con-</td><td></td></tr><tr><td>sulem; et id ipsum nisi unius esset Enni testimonio co-</td><td></td></tr><tr><td>gnitum, hunc vetustas, ut alios fortasse multos, oblivione</td><td>5</td></tr><tr><td>obruisset. illius autem aetatis qui sermo fuerit ex Naevia-</td><td></td></tr><tr><td>nis scriptis intellegi potest. his enim consulibus, ut in</td><td></td></tr><tr><td>veteribus commentariis scriptum est, Naevius est mor-</td><td></td></tr><tr><td>tuus; quamquam Varro noster diligentissumus investi-</td><td></td></tr><tr><td>gator antiquitatis putat in hoc erratum vitamque Naevi</td><td>10</td></tr><tr><td>producit longius. nam Plautus P. Claudio L. Porcio viginti</td><td></td></tr><tr><td>annis post illos quos ante dixi consulibus mortuus est</td><td></td></tr><tr><td>Catone censore. </td><td></td></tr>
        </table>