<table>
          <script>targetHit=0;</script>
          <tr><td>  Iam igitur est ita perspicuum ut negare non possis nullam</td><td>2.2.165.1</td></tr><tr><td>tibi statuam voluntate cuiusquam datam, nullam pecuniam</td><td></td></tr><tr><td>statuarum nomine nisi vi expressam et coactam. Quo</td><td></td></tr><tr><td>quidem in crimine non illud solum intellegi volo, te ad</td><td></td></tr><tr><td>statuas HS viciens coegisse, sed multo etiam illud magis,</td><td>5</td></tr><tr><td>quod simul demonstratum est quantum odium in te</td><td></td></tr><tr><td>aratorum, quantum omnium Siculorum sit et fuerit. In</td><td></td></tr><tr><td>quo quae vestra defensio futura sit coniectura adsequi non</td><td></td></tr><tr><td>queo. 'Oderunt Siculi; togatorum enim causa multa feci.'</td><td>166.1</td></tr><tr><td>At hi quidem acerrimi inimici sunt. 'Inimicos habeo civis</td><td></td></tr><tr><td>Romanos, quod sociorum commoda ac iura defendi.' At</td><td></td></tr><tr><td>socii in hostium numero sese abs te habitos queruntur. </td><td></td></tr><tr><td>'Aratores inimici sunt propter decumas.' Quid? qui agros</td><td>5</td></tr><tr><td>immunis liberosque arant, cur oderunt? cur Halaesini, cur</td><td></td></tr><tr><td>Centuripini, cur Segestani, cur Halicyenses? Quod genus</td><td></td></tr><tr><td>hominum, quem numerum, quem ordinem proferre possum</td><td></td></tr><tr><td>qui te non oderit, sive civium Romanorum sive Siculorum?</td><td></td></tr><tr><td>ut, etiamsi causas cur te oderint non possim dicere, tamen</td><td>10</td></tr><tr><td>illud dicendum putem, quem omnes mortales oderint, eum</td><td></td></tr><tr><td>vobis quoque odio esse oportere. An hoc dicere audebis,</td><td>167.1</td></tr><tr><td>utrum de te aratores, utrum denique Siculi universi bene</td><td></td></tr><tr><td>existiment, aut quo modo existiment, ad rem id non</td><td></td></tr><tr><td>pertinere? Neque tu hoc dicere audebis, nec si cupias</td><td></td></tr><tr><td>licebit; eripiunt enim tibi istam orationem contemnen-</td><td>5</td></tr><tr><td>dorum Siculorum atque aratorum statuae illae equestres,</td><td></td></tr><tr><td>quas tu paulo ante quam ad urbem venires poni inscribique</td><td></td></tr><tr><td>iussisti, ut omnium inimicorum tuorum animos accusa-</td><td></td></tr><tr><td>torumque tardares. Quis enim tibi molestus esset aut quis</td><td>168.1</td></tr><tr><td>appellare te auderet, cum videret statuas ab negotiatoribus,</td><td></td></tr><tr><td>ab aratoribus, a communi Siciliae positas? Quod est aliud</td><td></td></tr><tr><td>in illa provincia genus hominum? Nullum. Ergo ab</td><td></td></tr><tr><td>universa provincia, generatimque a singulis eius partibus,</td><td>5</td></tr><tr><td>non solum diligitur, sed etiam ornatur. Quis hunc attingere</td><td></td></tr><tr><td>audeat? Potes igitur dicere nihil tibi obesse oportere</td><td></td></tr><tr><td>aratorum, negotiatorum, Siculorumque omnium testimonia,</td><td></td></tr><tr><td>cum eorum nominibus in statuarum inscriptione oppositis</td><td></td></tr><tr><td>omnem te speraris invidiam atque infamiam tuam posse </td><td>10</td></tr><tr><td>exstingere? an, quorum tu auctoritate statuas cohonestare</td><td></td></tr><tr><td>tuas conatus es, eorum ego dignitate accusationem meam</td><td></td></tr><tr><td>comprobare non potero? </td><td></td></tr>
        </table>