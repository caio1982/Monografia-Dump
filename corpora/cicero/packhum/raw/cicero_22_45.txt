<table>
          <script>targetHit=0;</script>
          <tr><td>  Homines Graeci quos antea nominavi, inique a suis civi-</td><td>142.1</td></tr><tr><td>bus damnati atque expulsi, tamen, quia bene sunt de suis</td><td></td></tr><tr><td>civitatibus meriti, tanta hodie gloria sunt non in Graecia</td><td></td></tr><tr><td>solum sed etiam apud nos atque in ceteris terris, ut eos a</td><td></td></tr><tr><td>quibus illi oppressi sint nemo nominet, horum calamitatem</td><td>5</td></tr><tr><td>dominationi illorum omnes anteponant. Quis Carthaginien-</td><td></td></tr><tr><td>sium pluris fuit Hannibale consilio, virtute, rebus gestis, qui</td><td></td></tr><tr><td>unus cum tot imperatoribus nostris per tot annos de imperio</td><td></td></tr><tr><td>et de gloria decertavit? Hunc sui cives e civitate eiecerunt:</td><td></td></tr><tr><td>nos etiam hostem litteris nostris et memoria videmus esse</td><td>10</td></tr><tr><td>celebratum. Qua re imitemur nostros Brutos, Camillos,</td><td>143.1</td></tr><tr><td>Ahalas, Decios, Curios, Fabricios, Maximos, Scipiones, Len-</td><td></td></tr><tr><td>tulos, Aemilios, innumerabilis alios qui hanc rem publicam</td><td></td></tr><tr><td>stabiliverunt; quos equidem in deorum immortalium coetu</td><td></td></tr><tr><td>ac numero repono. Amemus patriam, pareamus senatui,</td><td>5</td></tr><tr><td>consulamus bonis; praesentis fructus neglegamus, posteri-</td><td></td></tr><tr><td>tatis gloriae serviamus; id esse optimum putemus quod erit</td><td></td></tr><tr><td>rectissimum; speremus quae volumus, sed quod acciderit</td><td></td></tr><tr><td>feramus; cogitemus denique corpus virorum fortium magno-</td><td></td></tr><tr><td>rum hominum esse mortale, animi vero motus et virtutis</td><td>10</td></tr><tr><td>gloriam sempiternam; neque hanc opinionem si in illo san- </td><td></td></tr><tr><td>ctissimo Hercule consecratam videmus, cuius corpore ambusto</td><td></td></tr><tr><td>vitam eius et virtutem immortalitas excepisse dicatur, minus</td><td></td></tr><tr><td>existimemus eos qui hanc tantam rem publicam suis consiliis</td><td></td></tr><tr><td>aut laboribus aut auxerint aut defenderint aut servarint esse</td><td>15</td></tr><tr><td>immortalem gloriam consecutos. </td><td></td></tr><tr><td>  Sed me repente, iudices, de fortissimorum et clarissimorum</td><td>144.1</td></tr><tr><td>civium dignitate et gloria dicentem et plura etiam dicere</td><td></td></tr><tr><td>parantem horum aspectus in ipso cursu orationis repressit.</td><td></td></tr><tr><td>Video P. Sestium, meae salutis, vestrae auctoritatis, publicae</td><td></td></tr><tr><td>causae defensorem, propugnatorem, actorem, reum; video</td><td>5</td></tr><tr><td>hunc praetextatum eius filium oculis lacrimantibus me</td><td></td></tr><tr><td>intuentem; video Milonem, vindicem vestrae libertatis,</td><td></td></tr><tr><td>custodem salutis meae, subsidium adflictae rei publicae,</td><td></td></tr><tr><td>exstinctorem domestici latrocini, repressorem caedis coti-</td><td></td></tr><tr><td>dianae, defensorem templorum atque tectorum, praesidium</td><td>10</td></tr><tr><td>curiae, sordidatum et reum; video P. Lentulum, cuius ego</td><td></td></tr><tr><td>patrem deum ac parentem statuo fortunae ac nominis mei,</td><td></td></tr><tr><td>fratris liberorumque nostrorum, in hoc misero squalore et</td><td></td></tr><tr><td>sordibus; cui superior annus idem et virilem patris et prae-</td><td></td></tr><tr><td>textam populi iudicio togam dederit, hunc hoc anno in hac</td><td>15</td></tr><tr><td>toga rogationis iniustissimae subitam acerbitatem pro patre</td><td></td></tr><tr><td>fortissimo et clarissimo civi deprecantem. Atque hic tot et</td><td>145.1</td></tr><tr><td>talium civium squalor, hic luctus, hae sordes susceptae sunt</td><td></td></tr><tr><td>propter unum me, quia me defenderunt, quia meum casum</td><td></td></tr><tr><td>luctumque doluerunt, quia me lugenti patriae, flagitanti sena-</td><td></td></tr><tr><td>tui, poscenti Italiae, vobis omnibus orantibus reddiderunt.</td><td>5</td></tr><tr><td>Quod tantum est in me scelus? Quid tanto opere deliqui</td><td></td></tr><tr><td>illo die cum ad vos indicia, litteras, confessiones communis</td><td></td></tr><tr><td>exiti detuli, cum parui vobis? Ac si scelestum est amare</td><td></td></tr><tr><td>patriam, pertuli poenarum satis: eversa domus est, fortunae </td><td></td></tr><tr><td>vexatae, dissipati liberi, raptata coniunx, frater optimus, in-</td><td>10</td></tr><tr><td>credibili pietate, amore inaudito, maximo in squalore voluta-</td><td></td></tr><tr><td>tus est ad pedes inimicissimorum; ego pulsus aris focis deis</td><td></td></tr><tr><td>penatibus, distractus a meis, carui patria, quam, ut levissime</td><td></td></tr><tr><td>dicam, certe protexeram; pertuli crudelitatem inimicorum,</td><td></td></tr><tr><td>scelus infidelium, fraudem invidorum. Si hoc non est satis,</td><td>146.1</td></tr><tr><td>quod haec omnia deleta videntur reditu meo, multo mihi,</td><td></td></tr><tr><td>multo, inquam, iudices, praestat in eandem illam recidere</td><td></td></tr><tr><td>fortunam quam tantam importare meis defensoribus et con-</td><td></td></tr><tr><td>servatoribus calamitatem. An ego in hac urbe esse possim,</td><td>5</td></tr><tr><td>his pulsis qui me huius urbis compotem fecerunt? Non</td><td></td></tr><tr><td>ero, non potero esse, iudices; neque hic umquam puer, qui</td><td></td></tr><tr><td>his lacrimis qua sit pietate declarat, amisso patre suo propter</td><td></td></tr><tr><td>me, me ipsum incolumem videbit, nec, quotienscumque me</td><td></td></tr><tr><td>viderit, ingemescet ac pestem suam ac patris sui se dicet</td><td>10</td></tr><tr><td>videre. Ego vero hos in omni fortuna, quaecumque erit</td><td></td></tr><tr><td>oblata, complectar, nec me ab iis quos meo nomine sordi-</td><td></td></tr><tr><td>datos videtis umquam ulla fortuna divellet; neque eae</td><td></td></tr><tr><td>nationes quibus me senatus commendavit, quibus de me</td><td></td></tr><tr><td>gratias egit, hunc exsulem propter me sine me videbunt.</td><td>15</td></tr><tr><td>Sed haec di immortales, qui me suis templis advenientem</td><td>147.1</td></tr><tr><td>receperunt stipatum ab his viris et P. Lentulo consule, atque</td><td></td></tr><tr><td>ipsa res publica, qua nihil est sanctius, vestrae potestati,</td><td></td></tr><tr><td>iudices, commiserunt. Vos hoc iudicio omnium bonorum</td><td></td></tr><tr><td>mentis confirmare, improborum reprimere potestis, vos his</td><td>5</td></tr><tr><td>civibus uti optimis, vos me reficere et renovare rem publicam.</td><td></td></tr><tr><td>Qua re vos obtestor atque obsecro ut, si me salvum esse</td><td></td></tr><tr><td>voluistis, eos conservetis per quos me reciperavistis. </td><td></td></tr>
        </table>