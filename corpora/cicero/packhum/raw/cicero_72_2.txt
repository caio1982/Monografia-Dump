<table>
          <script>targetHit=0;</script>
          <tr><td>  Corporeum autem et aspectabile itemque tractabile</td><td>13.1</td></tr><tr><td>omne necesse est esse, quod natum est. Nihil porro</td><td></td></tr><tr><td>igni vacuum aspici ac videri potest nec vero tangi,</td><td></td></tr><tr><td>quod careat solido, solidum autem nihil, quod terrae</td><td></td></tr><tr><td>sit expers; quam ob rem mundum efficere moliens deus</td><td>5</td></tr><tr><td>terram primum ignemque iungebat. Omnia autem duo</td><td></td></tr><tr><td>ad cohaerendum tertium aliquid anquirunt et quasi</td><td></td></tr><tr><td>nodum vinculumque desiderant. Sed vinculorum id est</td><td></td></tr><tr><td>aptissimum atque pulcherrimum, quod ex se atque de</td><td></td></tr><tr><td>iis, quae stringit, quam maxime unum efficit. Id op-</td><td>10</td></tr><tr><td>time adsequitur, quae Graece ἀναλογία, Latine (auden-</td><td></td></tr><tr><td>dum est enim, quoniam haec primum a nobis novan- </td><td></td></tr><tr><td>tur) conparatio proportiove dici potest. Quando</td><td>14.1</td></tr><tr><td>enim trium vel numerorum vel figurarum vel quorum-</td><td></td></tr><tr><td>cumque generum contingit ut, quod medium sit, ut</td><td></td></tr><tr><td>ei primum proportione, ita id postremo comparetur,</td><td></td></tr><tr><td>vicissimque, ut extremum cum medio, sic medium cum</td><td>5</td></tr><tr><td>primo conferatur, id, quod medium est, tum primum</td><td></td></tr><tr><td>fit, tum postremum, postrema autem et prima media</td><td></td></tr><tr><td>fiunt; ita necessitas cogit, ut eadem sint ea, quae</td><td></td></tr><tr><td>diiuncta fuerant; eadem autem cum facta sint, effici-</td><td></td></tr><tr><td>tur, ut omnia sint unum. Quodsi universi corpus</td><td>10</td></tr><tr><td>planum et aequabile explicaretur neque in eo quic-</td><td></td></tr><tr><td>quam esset † requisitum, unum interiectum medium et</td><td></td></tr><tr><td>se ipsum et ea, quibus esset interpositum, conligaret.</td><td></td></tr><tr><td>Sed cum soliditas mundo quaereretur, solida autem</td><td>15.1</td></tr><tr><td>omnia uno medio numquam, duobus semper copulen-</td><td></td></tr><tr><td>tur, ita contigit, ut inter ignem atque terram aquam</td><td></td></tr><tr><td>deus animamque poneret eaque inter se conpararet</td><td></td></tr><tr><td>et proportione coniungeret, ut, quem ad modum ignis</td><td>5</td></tr><tr><td>animae, sic anima aquae, quodque anima aquae, id</td><td></td></tr><tr><td>aqua terrae proportione redderet. Qua ex coniunctione</td><td></td></tr><tr><td>caelum ita aptum est, ut sub aspectum et tactum</td><td></td></tr><tr><td>cadat. Itaque et ob eam causam et ex iis rebus nu-</td><td></td></tr><tr><td>mero quattuor mundi est corpus effectum ea con-</td><td>10</td></tr><tr><td>strictum conparatione, qua dixi; ex quo ipse se con-</td><td></td></tr><tr><td>cordi quadam amicitia et caritate conplectitur atque</td><td></td></tr><tr><td>ita apte cohaeret, ut dissolvi nullo modo queat nisi</td><td></td></tr><tr><td>ab eodem, a quo est conligatus. Earum autem quat-</td><td>16.1</td></tr><tr><td>tuor rerum, quas supra dixi, sic in omni mundo par-</td><td></td></tr><tr><td>tes omnes conlocatae sunt, ut nulla pars huiusce ge-</td><td></td></tr><tr><td>neris excederet extra, atque ut in hoc universo ines-</td><td></td></tr><tr><td>sent genera illa universa, id ob eas causas, primum</td><td>5</td></tr><tr><td>ut mundus animans posset ex perfectis partibus esse</td><td></td></tr><tr><td>perfectus, deinde ut unus esset nulla parte, unde alter</td><td></td></tr><tr><td>gigneretur, relicta, postremo ne qui morbus eum pos-</td><td></td></tr><tr><td>set aut senectus attingere. Omnis enim coagmentatio</td><td>17.1</td></tr><tr><td>corporis vel caloris vel frigoris &lt;vi&gt; vel aliqua inpul-</td><td></td></tr><tr><td>sione vehementi labefactatur et frangitur et ad morbos </td><td></td></tr><tr><td>senectutemque conpellitur. Hanc igitur habuit ratio-</td><td></td></tr><tr><td>nem effector mundi et molitor deus, ut unum opus</td><td>5</td></tr><tr><td>totum atque perfectum ex omnibus et totis atque per-</td><td></td></tr><tr><td>fectis absolveret, quod omni morbo et senio vacaret.</td><td></td></tr><tr><td>Formam autem et maxime cognatam et decoram dedit.</td><td></td></tr><tr><td>A quo enim animanti omnis reliquos contineri vellet</td><td></td></tr><tr><td>animantes, hunc ea forma figuravit, qua una omnes</td><td>10</td></tr><tr><td>formae reliquae concluduntur, et globosum est fabri-</td><td></td></tr><tr><td>catus, quod σφαιροειδές Graeci vocant, cuius omnis</td><td></td></tr><tr><td>extremitas paribus a medio radiis attingitur, idque ita</td><td></td></tr><tr><td>tornavit, ut nihil efficere posset rotundius, nihil aspe-</td><td></td></tr><tr><td>ritatis ut haberet, nihil offensionis, nihil incisum an-</td><td>15</td></tr><tr><td>gulis, nihil anfractibus, nihil eminens, nihil lacunosum,</td><td></td></tr><tr><td>omnesque partes simillimas omnium, quod eius iudicio</td><td></td></tr><tr><td>praestabat dissimilitudini similitudo. Omni autem to-</td><td>18.1</td></tr><tr><td>tam figuram mundi levitate circumdedit. Nec enim</td><td></td></tr><tr><td>oculis egebat, quia nihil extra, quod cerni posset, re-</td><td></td></tr><tr><td>lictum erat, nec auribus, quia ne quod audiretur qui-</td><td></td></tr><tr><td>dem, neque erant anima circumfusa extrema mundi,</td><td>5</td></tr><tr><td>ut respirationem requireret, nec vero desiderabat aut</td><td></td></tr><tr><td>alimenta corporis aut detractionem confecti et con-</td><td></td></tr><tr><td>sumpti cibi; neque enim ulla decessio fieri poterat</td><td></td></tr><tr><td>neque accessio, nec vero erat unde. Itaque se ipse</td><td></td></tr><tr><td>consumptione et senio alebat sui, cum ipse per se et a</td><td>10</td></tr><tr><td>se et pateretur et faceret omnia. Sic enim ratus est ille,</td><td></td></tr><tr><td>qui ista iunxit et condidit, ipsum se contentum esse</td><td></td></tr><tr><td>mundum neque egere altero. Itaque ei nec manus</td><td>19.1</td></tr><tr><td>adfixit, quoniam nec capiendum quicquam erat nec</td><td></td></tr><tr><td>repellendum, nec pedes aut alia membra, quibus in-</td><td></td></tr><tr><td>gressum corporis sustineret. Motum enim dedit caelo</td><td></td></tr><tr><td>eum, qui figurae eius esset aptissimus, qui unus ex</td><td>5</td></tr><tr><td>septem motibus mentem atque intellegentiam cieret</td><td></td></tr><tr><td>maxime. Itaque una conversione atque eadem ipse</td><td></td></tr><tr><td>circum se torquetur et vertitur. Sex autem reliquos</td><td></td></tr><tr><td>motus ab eo separavit itaque ab omni erratione eum</td><td></td></tr><tr><td>liberavit. Ad hanc igitur conversionem, quae pedibus</td><td>10</td></tr><tr><td>et gradu non egeret, ingrediendi membra non dedit.  </td><td></td></tr>
        </table>