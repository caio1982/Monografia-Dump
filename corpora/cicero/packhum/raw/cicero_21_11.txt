<table>
          <script>targetHit=0;</script>
          <tr><td>  Qua re, id quod extremum est in haruspicum responso, </td><td>60.1</td></tr><tr><td>providete <span class="caps">Ne rei pvblicae statvs commvtetvr</span>; etenim</td><td></td></tr><tr><td>vix haec, si undique fulciamus iam labefacta, vix, inquam,</td><td></td></tr><tr><td>nixa in omnium nostrum umeris cohaerebunt. Fuit quon-</td><td></td></tr><tr><td>dam ita firma haec civitas et valens ut neglegentiam senatus</td><td>5</td></tr><tr><td>vel etiam iniurias civium ferre posset. Iam non potest.</td><td></td></tr><tr><td>Aerarium nullum est, vectigalibus non fruuntur qui redeme-</td><td></td></tr><tr><td>runt, auctoritas principum cecidit, consensus ordinum est</td><td></td></tr><tr><td>divulsus, iudicia perierunt, suffragia descripta tenentur a</td><td></td></tr><tr><td>paucis, bonorum animus ad nutum nostri ordinis expeditus</td><td>10</td></tr><tr><td>iam non erit, civem qui se pro patriae salute opponat invi-</td><td></td></tr><tr><td>diae frustra posthac requiretis. Qua re hunc statum qui</td><td>61.1</td></tr><tr><td>nunc est, qualiscumque est, nulla alia re nisi concordia</td><td></td></tr><tr><td>retinere possumus; nam ut meliore simus loco ne optandum</td><td></td></tr><tr><td>quidem est illo impunito; deteriore autem statu ut simus,</td><td></td></tr><tr><td>unus est inferior gradus aut interitus aut servitutis; quo ne</td><td>5</td></tr><tr><td>trudamur di immortales nos admonent, quoniam iam pridem</td><td></td></tr><tr><td>humana consilia ceciderunt. Atque ego hanc orationem,</td><td></td></tr><tr><td>patres conscripti, tam tristem, tam gravem non suscepissem,</td><td></td></tr><tr><td>non quin hanc personam et has partis, honoribus populi</td><td></td></tr><tr><td>Romani, vestris plurimis ornamentis mihi tributis, deberem</td><td>10</td></tr><tr><td>et possem sustinere, sed tamen facile tacentibus ceteris reti-</td><td></td></tr><tr><td>cuissem; sed haec oratio omnis fuit non auctoritatis meae,</td><td></td></tr><tr><td>sed publicae religionis. Mea fuerunt verba fortasse plura,</td><td></td></tr><tr><td>sententiae quidem omnes haruspicum, ad quos aut referri</td><td></td></tr><tr><td>nuntiata ostenta non convenit aut eorum responsis commo-</td><td>15</td></tr><tr><td>veri necesse est. Quod si cetera magis pervulgata nos saepe</td><td>62.1</td></tr><tr><td>et leviora moverunt, vox ipsa deorum immortalium non</td><td></td></tr><tr><td>mentis omnium permovebit? Nolite enim id putare accidere</td><td></td></tr><tr><td>posse quod in fabulis saepe videtis fieri, ut deus aliqui dela-</td><td></td></tr><tr><td>psus de caelo coetus hominum adeat, versetur in terris, cum</td><td>5</td></tr><tr><td>hominibus conloquatur. Cogitate genus sonitus eius quem</td><td></td></tr><tr><td>Latinienses nuntiarunt, recordamini illud etiam quod non-</td><td></td></tr><tr><td>dum est relatum, quod eodem fere tempore factus in agro </td><td></td></tr><tr><td>Piceno Potentiae nuntiatur terrae motus horribilis cum qui-</td><td></td></tr><tr><td>busdam †multis metuendisque rebus: haec eadem profecto</td><td>10</td></tr><tr><td>quae prospicimus impendentia pertimescetis. Etenim haec</td><td>63.1</td></tr><tr><td>deorum immortalium vox, haec paene oratio iudicanda est,</td><td></td></tr><tr><td>cum ipse mundus, cum maria atque terrae motu quodam</td><td></td></tr><tr><td>novo contremiscunt et inusitato aliquid sono incredibilique</td><td></td></tr><tr><td>praedicunt. In quo constituendae nobis quidem sunt pro-</td><td>5</td></tr><tr><td>curationes et obsecratio, quem ad modum monemur. Sed</td><td></td></tr><tr><td>faciles sunt preces apud eos qui ultro nobis viam salutis</td><td></td></tr><tr><td>ostendunt: nostrae nobis sunt inter nos irae discordiaeque</td><td></td></tr><tr><td>placandae. </td><td></td></tr>
        </table>