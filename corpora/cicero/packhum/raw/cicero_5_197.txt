<table>
          <script>targetHit=0;</script>
          <tr><td>  Vbi eorum dolorem ex illius iniuriis non modo non</td><td>2.4.140.1</td></tr><tr><td>minorem sed prope maiorem quam Siculorum ceterorum</td><td></td></tr><tr><td>esse cognovi, tum meum animum in illos, tum mei consili</td><td></td></tr><tr><td>negotique totius suscepti causam rationemque proposui,</td><td></td></tr><tr><td>tum eos hortatus sum ut causae communi salutique ne</td><td>5</td></tr><tr><td>deessent, ut illam laudationem, quam se vi ac metu coactos </td><td></td></tr><tr><td>paucis illis diebus decresse dicebant, tollerent. Itaque,</td><td></td></tr><tr><td>iudices, Syracusani haec faciunt, istius clientes atque amici.</td><td></td></tr><tr><td>Primum mihi litteras publicas, quas in aerario sanctiore con-</td><td></td></tr><tr><td>ditas habebant, proferunt; in quibus ostendunt omnia quae</td><td>10</td></tr><tr><td>dixi ablata esse perscripta, et plura etiam quam ego potui</td><td></td></tr><tr><td>dicere; perscripta autem hoc modo: Quod ex aede Mi-</td><td></td></tr><tr><td>nervae hoc et illud abesset, quod ex aede Iovis, quod ex</td><td></td></tr><tr><td>aede Liberi—ut quisque iis rebus tuendis conservandisque</td><td></td></tr><tr><td>praefuerat, ita perscriptum erat—cum rationem e lege red-</td><td>15</td></tr><tr><td>derent et quae acceperant tradere deberent, petisse ut sibi,</td><td></td></tr><tr><td>quod eae res abessent, ignosceretur; itaque omnis liberatos</td><td></td></tr><tr><td>discessisse, et esse ignotum omnibus. Quas ego litteras</td><td></td></tr><tr><td>obsignandas publico signo deportandasque curavi. </td><td></td></tr><tr><td>  De laudatione autem ratio sic mihi reddita est. Primum,</td><td>141.1</td></tr><tr><td>cum a C. Verre litterae aliquanto ante adventum meum de</td><td></td></tr><tr><td>laudatione venissent, nihil esse decretum; deinde, cum</td><td></td></tr><tr><td>quidam ex illius amicis commonerent oportere decerni,</td><td></td></tr><tr><td>maximo clamore esse et convicio repudiatos; postea, cum</td><td>5</td></tr><tr><td>meus adventus adpropinquaret, imperasse eum qui summam</td><td></td></tr><tr><td>potestatem haberet ut decernerent; decretum ita esse ut</td><td></td></tr><tr><td>multo plus illi laudatio mali quam boni posset adferre. Id</td><td></td></tr><tr><td>adeo, iudices, ut mihi ab illis demonstratum est, sic vos ex</td><td></td></tr><tr><td>me cognoscite. </td><td>10</td></tr><tr><td>  Mos est Syracusis ut, si qua de re ad senatum referant,</td><td>142.1</td></tr><tr><td>dicat sententiam qui velit; nominatim nemo rogatur, et</td><td></td></tr><tr><td>tamen, ut quisque aetate et honore antecedit ita primus</td><td></td></tr><tr><td>solet sua sponte dicere, itaque a ceteris ei conceditur; sin</td><td></td></tr><tr><td>aliquando tacent omnes, tunc sortito coguntur dicere. Cum</td><td>5</td></tr><tr><td>hic mos esset, refertur ad senatum de laudatione Verris.</td><td></td></tr><tr><td>In quo primum, ut aliquid esset morae, multi interpellant; </td><td></td></tr><tr><td>de Sex. Peducaeo, qui de illa civitate totaque provincia</td><td></td></tr><tr><td>optime meritus esset, sese antea, cum audissent ei negotium</td><td></td></tr><tr><td>facessitum, cumque eum publice pro plurimis eius et</td><td>10</td></tr><tr><td>maximis meritis laudare cuperent, a C. Verre prohibitos</td><td></td></tr><tr><td>esse; iniquum esse, tametsi Peducaeus eorum laudatione</td><td></td></tr><tr><td>iam non uteretur, tamen non id prius decernere quod ali-</td><td></td></tr><tr><td>quando voluissent quam quod tum cogerentur. Conclamant</td><td>143.1</td></tr><tr><td>omnes et adprobant ita fieri oportere. Refertur de Peducaeo.</td><td></td></tr><tr><td>Vt quisque aetate et honore antecedebat, ita sententiam</td><td></td></tr><tr><td>dixit ex ordine. Id adeo ex ipso senatus consulto cogno-</td><td></td></tr><tr><td>scite; nam principum sententiae perscribi solent. Recita.</td><td>5</td></tr><tr><td>'<span class="caps">Qvod verba facta svnt de Sex. Pedvcaeo.</span>' Dicit qui</td><td></td></tr><tr><td>primi suaserint. Decernitur. Refertur deinde de Verre.</td><td></td></tr><tr><td>Dic, quaeso, quo modo? '<span class="caps">Qvod verba facta svnt de</span></td><td></td></tr><tr><td><span class="caps">C. Verre</span>'—quid postea scriptum est?—'<span class="caps">Cvm svrgeret</span></td><td></td></tr><tr><td><span class="caps">nemo neqve sententiam diceret</span>'—quid est hoc?—'<span class="caps">Sors</span></td><td>10</td></tr><tr><td><span class="caps">dvcitvr.</span>' Quam ob rem? nemo erat voluntarius laudator</td><td></td></tr><tr><td>praeturae tuae, defensor periculorum, praesertim cum inire</td><td></td></tr><tr><td>a praetore gratiam posset? Nemo. Illi ipsi tui convivae,</td><td></td></tr><tr><td>consiliarii, conscii, socii verbum facere non audent. In</td><td></td></tr><tr><td>qua curia statua tua stabat et nuda fili, in ea nemo fuit, ne</td><td>15</td></tr><tr><td>quem nudus quidem filius nudata provincia commoveret.</td><td></td></tr><tr><td>Atque etiam hoc me docent, eius modi senatus consultum</td><td>144.1</td></tr><tr><td>fecisse laudatores ut omnes intellegere possent non lauda-</td><td></td></tr><tr><td>tionem sed potius inrisionem esse illam quae commone-</td><td></td></tr><tr><td>faceret istius turpem calamitosamque praeturam. Etenim </td><td></td></tr><tr><td>scriptum esse ita: <span class="caps">qvod is virgis neminem cecidisset</span>—</td><td>5</td></tr><tr><td>a quo cognostis nobilissimos homines atque innocentissimos</td><td></td></tr><tr><td>securi esse percussos; <span class="caps">qvod vigilanter provinciam ad-</span></td><td></td></tr><tr><td><span class="caps">ministrasset</span>—cuius omnis vigilias in stupris constat</td><td></td></tr><tr><td>adulteriisque esse consumptas; [cuius modi constat, hoc</td><td></td></tr><tr><td>vero scriptum esse, quod proferre non auderet reus, accu-</td><td>10</td></tr><tr><td>sator recitare non desineret] <span class="caps">qvod praedones procvl ab</span></td><td></td></tr><tr><td><span class="caps">insvla Sicilia prohibvisset [Verres]</span>—quos etiam intra</td><td></td></tr><tr><td>Syracusanam insulam recepisset. </td><td></td></tr>
        </table>