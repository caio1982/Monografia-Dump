<table>
          <script>targetHit=0;</script>
          <tr><td>  Sequitur de locis sacris, religiosis. O impudentiam miram!</td><td>30.1</td></tr><tr><td>de mea domo dicere audes? Committe vel consulibus vel</td><td></td></tr><tr><td>senatui vel conlegio pontificum tuam. Ac mea quidem his</td><td></td></tr><tr><td>tribus omnibus iudiciis, ut dixi antea, liberata est; at in iis</td><td></td></tr><tr><td>aedibus quas tu, Q. Seio, equite Romano, viro optimo, per</td><td>5</td></tr><tr><td>te apertissime interfecto, tenes, sacellum dico fuisse &lt;et&gt; aras.</td><td></td></tr><tr><td>Tabulis hoc censoriis, memoria multorum firmabo ac docebo:</td><td></td></tr><tr><td>agatur modo haec res, quod ex eo senatus consulto quod</td><td></td></tr><tr><td>nuper est factum referri ad vos necesse est, habeo quae de</td><td></td></tr><tr><td>locis religiosis velim dicere. Cum de domo tua dixero, in</td><td>31.1</td></tr><tr><td>qua tamen ita est inaedificatum sacellum ut alius fecerit,</td><td></td></tr><tr><td>tibi tantum modo sit demoliendum, tum videbo num mihi</td><td></td></tr><tr><td>necesse sit de aliis etiam aliquid dicere. Putant enim ad </td><td></td></tr><tr><td>me non nulli pertinere magmentarium Telluris aperire.</td><td>5</td></tr><tr><td>Nuper id patuisse dicunt, et ego recordor. Nunc sanctis-</td><td></td></tr><tr><td>simam partem ac sedem maximae religionis privato dicunt</td><td></td></tr><tr><td>vestibulo contineri. Multa me movent: quod aedes Telluris</td><td></td></tr><tr><td>est curationis meae, quod is qui illud magmentarium sustulit</td><td></td></tr><tr><td>mea domo pontificum iudicio liberata secundum fratrem</td><td>10</td></tr><tr><td>suum iudicatum esse dicebat; movet me etiam in hac cari-</td><td></td></tr><tr><td>tate annonae, sterilitate agrorum, inopia frugum religio</td><td></td></tr><tr><td>Telluris, et eo magis quod eodem ostento Telluri postilio</td><td></td></tr><tr><td>deberi dicitur. Vetera fortasse loquimur; quamquam hoc</td><td>32.1</td></tr><tr><td>si minus civili iure perscriptum est, lege tamen naturae,</td><td></td></tr><tr><td>communi iure gentium sanctum est ut nihil mortales a dis</td><td></td></tr><tr><td>immortalibus usu capere possint. Verum tamen antiqua</td><td></td></tr><tr><td>neglegimus: etiamne ea neglegemus quae fiunt cum maxime,</td><td>5</td></tr><tr><td>quae videmus? L. Pisonem quis nescit his temporibus</td><td></td></tr><tr><td>ipsis maximum et sanctissimum Dianae sacellum in Caeliculo</td><td></td></tr><tr><td>sustulisse? Adsunt vicini eius loci; multi sunt etiam in</td><td></td></tr><tr><td>hoc ordine qui sacrificia gentilicia illo ipso in sacello stato</td><td></td></tr><tr><td>loco anniversaria factitarint. Et quaerimus di immortales</td><td>10</td></tr><tr><td>quae loca desiderent, quid significent, de quo loquantur?</td><td></td></tr><tr><td>A Sex. Serrano sanctissima sacella suffossa, inaedificata, op-</td><td></td></tr><tr><td>pressa, summa denique turpitudine foedata esse nescimus?</td><td></td></tr><tr><td>Tu meam domum religiosam facere potuisti? Qua mente?</td><td>33.1</td></tr><tr><td>quam amiseras. Qua manu? qua disturbaras. Qua voce?</td><td></td></tr><tr><td>qua incendi iusseras. Qua lege? quam ne in illa quidem</td><td></td></tr><tr><td>impunitate tua scripseras. Quo pulvinari? quod stupraras.</td><td></td></tr><tr><td>Quo simulacro? quod ereptum ex meretricis sepulcro &lt;in&gt;</td><td>5</td></tr><tr><td>imperatoris monumento conlocaras. Quid habet mea domus</td><td></td></tr><tr><td>religiosi nisi quod impuri et sacrilegi parietem tangit? Ita- </td><td></td></tr><tr><td>que ne quis meorum imprudens introspicere tuam domum</td><td></td></tr><tr><td>possit ac te sacra illa tua facientem videre, tollam altius</td><td></td></tr><tr><td>tectum, non ut ego te despiciam, sed tu ne aspicias urbem</td><td>10</td></tr><tr><td>eam quam delere voluisti. </td><td></td></tr>
        </table>