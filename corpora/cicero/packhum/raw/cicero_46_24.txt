<table>
          <script>targetHit=0;</script>
          <tr><td>  Sed id omittamus. illud certe opinatione et per-</td><td>78.8</td></tr><tr><td>ceptione sublata sequitur, omnium adsensionum re-</td><td></td></tr><tr><td>tentio, ut si ostendero nihil posse percipi tu concedas</td><td>10</td></tr><tr><td>numquam adsensurum esse. </td><td></td></tr><tr><td>  Quid ergo est quod percipi possit, si ne sensus</td><td>79.1</td></tr><tr><td>quidem vera nuntiant? quos tu Luculle communi loco</td><td></td></tr><tr><td>defendis. quod ne id facere posses, idcirco heri non</td><td></td></tr><tr><td>necessario loco contra sensus tam multa dixeram; tu</td><td></td></tr><tr><td>autem te negas infracto remo neque columbae collo</td><td>5</td></tr><tr><td>commoveri. primum cur? nam et in remo sentio non</td><td></td></tr><tr><td>esse id quod videatur, et in columba pluris videri</td><td></td></tr><tr><td>colores nec esse plus uno. deinde nihilne praeterea</td><td></td></tr><tr><td>diximus? &quot;Maneant illa omnia; †lacerat ista causa:</td><td></td></tr><tr><td>veracis suos esse sensus dicit &lt;Epicurus&gt;&quot;. Igitur</td><td>10</td></tr><tr><td>semper auctorem habes, et eum qui magno suo peri-</td><td></td></tr><tr><td>culo causam agat; eo enim rem demittit Epicurus, si</td><td></td></tr><tr><td>unus sensus semel in vita mentitus sit, nulli umquam</td><td></td></tr><tr><td>esse credendum. hoc est verum esse, confidere suis</td><td>80.1</td></tr><tr><td>testibus et †inportata insistere; itaque Timagoras</td><td></td></tr><tr><td>Epicureus negat sibi umquam cum oculum torsisset</td><td></td></tr><tr><td>duas ex lucerna flammulas esse visas; opinionis enim</td><td></td></tr><tr><td>esse mendacium non oculorum: quasi quaeratur quid </td><td>5</td></tr><tr><td>sit, non quid videatur. Sic hic quidem, maiorum si-</td><td></td></tr><tr><td>milis; tu vero, qui visa sensibus alia vera dicas esse</td><td></td></tr><tr><td>alia falsa, qui ea distinguis? Et desine quaeso com-</td><td></td></tr><tr><td>munibus locis; domi nobis ista nascuntur. &quot;Si&quot; inquis</td><td></td></tr><tr><td>&quot;deus te interroget 'sanis modo et integris sensibus</td><td>10</td></tr><tr><td>num amplius quid desideras', quid respondeas?&quot; Uti-</td><td></td></tr><tr><td>nam quidem roget: audies quam nobiscum male †age-</td><td></td></tr><tr><td>rent. ut enim vera videamus, quam longe videmus?</td><td></td></tr><tr><td>ego Catuli Cumanum ex hoc loco cerno; regionem</td><td></td></tr><tr><td>video &lt;Pompeiani, ipsum&gt; Pompeianum non cerno,</td><td>15</td></tr><tr><td>neque quicquam interiectum est quod obstet, sed in-</td><td></td></tr><tr><td>tendi acies longius non potest. o praeclarum prospec-</td><td></td></tr><tr><td>tum: Puteolos videmus; at familiarem nostrum P. Avi-</td><td></td></tr><tr><td>anium fortasse in porticu Neptuni ambulantem non</td><td></td></tr><tr><td>videmus. &quot;At ille nescio qui, qui in scholis nominari</td><td>81.1</td></tr><tr><td>solet, mille et octingenta stadia quod abesset vide-</td><td></td></tr><tr><td>bat.&quot; Quaedam volucres longius; responderem igitur</td><td></td></tr><tr><td>audacter isti vestro deo me plane his oculis non esse</td><td></td></tr><tr><td>contentum. dicit me acrius videre quam illos pisces</td><td>5</td></tr><tr><td>fortasse, qui neque videntur a nobis (et nunc quidem</td><td></td></tr><tr><td>sub oculis sunt) neque ipsi nos suspicere possunt;</td><td></td></tr><tr><td>ergo ut illis aqua sic nobis aer crassus offunditur.</td><td></td></tr><tr><td>&quot;At amplius non desideramus.&quot; Quid talpam num de-</td><td></td></tr><tr><td>siderare lumen putas? Neque tam quererer cum deo</td><td>10</td></tr><tr><td>quod parum longe quam quod falsum viderem. vi-</td><td></td></tr><tr><td>desne navem illam: stare nobis videtur; at iis qui</td><td></td></tr><tr><td>in nave sunt moveri haec villa. quaere rationem cur </td><td></td></tr><tr><td>ita videatur; quam ut maxime inveneris, quod haut</td><td></td></tr><tr><td>scio an non possis, non tu verum testem habere, sed</td><td>15</td></tr><tr><td>eum non sine causa falsum testimonium dicere osten-</td><td></td></tr><tr><td>deris. Quid ego de nave; vidi enim a te remum con-</td><td>82.1</td></tr><tr><td>temni: maiora fortasse quaeris. Quid potest sole maius,</td><td></td></tr><tr><td>quem mathematici amplius duodeviginti partibus con-</td><td></td></tr><tr><td>firmant maiorem esse quam terram: quantulus nobis</td><td></td></tr><tr><td>videtur; mihi quidem quasi pedalis; Epicurus autem</td><td>5</td></tr><tr><td>posse putat etiam minorem esse eum quam videatur,</td><td></td></tr><tr><td>sed non multo; ne maiorem quidem multo putat esse,</td><td></td></tr><tr><td>vel tantum esse quantus videatur, ut oculi aut nihil</td><td></td></tr><tr><td>mentiantur [tamen] aut non multum—mentiantur</td><td></td></tr><tr><td>&lt;tamen&gt;: ubi igitur illud est &quot;semel&quot;?—sed ab hoc</td><td>10</td></tr><tr><td>credulo, qui numquam sensus mentiri putat, disceda-</td><td></td></tr><tr><td>mus, qui ne nunc quidem, cum ille sol, qui tanta inci-</td><td></td></tr><tr><td>tatione fertur ut celeritas eius quanta sit ne cogitari</td><td></td></tr><tr><td>quidem possit, tamen nobis stare videatur. Sed ut</td><td>83.1</td></tr><tr><td>minuam controversiam, videte quaeso quam in parvo</td><td></td></tr><tr><td>lis sit. Quattuor sunt capita quae concludant nihil</td><td></td></tr><tr><td>esse quod nosci percipi conprehendi possit, de quo</td><td></td></tr><tr><td>haec tota quaestio est. e quibus primum est esse ali-</td><td>5</td></tr><tr><td>quod visum falsum, secundum non posse id percipi,</td><td></td></tr><tr><td>tertium inter quae visa nihil intersit fieri non posse</td><td></td></tr><tr><td>ut eorum alia percipi possint alia non possint, quartum</td><td></td></tr><tr><td>nullum esse visum verum a sensu profectum cui non</td><td></td></tr><tr><td>adpositum sit visum aliud quod ab eo nihil intersit</td><td>10</td></tr><tr><td>quodque percipi non possit. horum quattuor capitum</td><td></td></tr><tr><td>secundum et tertium omnes concedunt; primum Epi-</td><td></td></tr><tr><td>curus non dat, vos, quibuscum res est, id quoque </td><td></td></tr><tr><td>conceditis; omnis pugna de quarto est. Qui igitur</td><td>84.1</td></tr><tr><td>P. Servilium Geminum videbat, si Quintum se videre</td><td></td></tr><tr><td>putabat, incidebat in eius modi visum quod percipi</td><td></td></tr><tr><td>non posset, quia nulla nota verum distinguebatur a</td><td></td></tr><tr><td>falso; qua distinctione sublata quam haberet in C. Cotta,</td><td>5</td></tr><tr><td>qui bis cum Gemino consul fuit, agnoscendo eius modi</td><td></td></tr><tr><td>notam quae falsa esse non possit? negas tantam si-</td><td></td></tr><tr><td>militudinem in rerum natura esse; pugnas omnino,</td><td></td></tr><tr><td>sed cum adversario facili. ne sit sane: videri certe</td><td></td></tr><tr><td>potest; fallet igitur sensum. et si una fefellerit si-</td><td>10</td></tr><tr><td>militudo, dubia omnia reddiderit; sublato enim iudicio</td><td></td></tr><tr><td>illo quo oportet agnosci, etiam si ipse erit quem videris</td><td></td></tr><tr><td>qui tibi videbitur, tamen non ea nota iudicabis qua</td><td></td></tr><tr><td>dicis oportere ut non possit esse eiusdem modi falsa.</td><td></td></tr><tr><td>quando igitur potest tibi P. Geminus Quintus videri,</td><td>85.1</td></tr><tr><td>quid habes explorati cur non possit tibi Cotta videri</td><td></td></tr><tr><td>qui non sit, quoniam aliquid videtur esse quod non</td><td></td></tr><tr><td>est? Omnia dicis sui generis esse, nihil esse idem</td><td></td></tr><tr><td>quod sit aliud. Stoicumst id quidem nec admodum</td><td>5</td></tr><tr><td>credibile, nullum esse pilum omnibus rebus talem</td><td></td></tr><tr><td>qualis sit pilus alius, nullum granum. haec refelli</td><td></td></tr><tr><td>possunt, sed pugnare nolo; ad id enim quod agitur</td><td></td></tr><tr><td>nihil interest omnibusne partibus visa re nihil differat</td><td></td></tr><tr><td>an internosci non possit etiam si differat. Sed si homi-</td><td>10</td></tr><tr><td>num similitudo tanta esse non potest, ne signorum</td><td></td></tr><tr><td>quidem? dic mihi: Lysippus eodem aere eadem tem-</td><td></td></tr><tr><td>peratione, eodem caelo aqua ceteris omnibus centum</td><td></td></tr><tr><td>Alexandrus eiusdem modi facere non posset? qua</td><td></td></tr><tr><td>igitur notione discerneres? quid si in eius modi cera</td><td>86.1</td></tr><tr><td>centum sigilla hoc anulo inpressero, ecquae poterit</td><td></td></tr><tr><td>in agnoscendo esse distinctio? an tibi erit quaerendus </td><td></td></tr><tr><td>anularius aliqui, quoniam gallinarium invenisti Delia-</td><td></td></tr><tr><td>cum illum, qui ova cognosceret? Sed adhibes artem</td><td>5</td></tr><tr><td>advocatam etiam sensibus: &quot;pictor videt quae nos non</td><td></td></tr><tr><td>videmus&quot; et &quot;simul inflavit tibicen a perito carmen</td><td></td></tr><tr><td>adnoscitur&quot;. Quid hoc nonne videtur contra te valere,</td><td></td></tr><tr><td>si sine magnis artificiis, ad quae pauci accedunt, nostri</td><td></td></tr><tr><td>quidem generis admodum, nec videre nec audire pos-</td><td>10</td></tr><tr><td>simus? Iam illa praeclara, quanto artificio esset sen-</td><td></td></tr><tr><td>sus nostros mentemque et totam constructionem ho-</td><td></td></tr><tr><td>minis fabricata natura—cur non extimescam opi-</td><td>87.1</td></tr><tr><td>nandi temeritatem? etiamne hoc adfirmare potes Lu-</td><td></td></tr><tr><td>culle, esse aliquam vim, cum prudentia et consilio</td><td></td></tr><tr><td>scilicet, quae finxerit vel ut tuo verbo utar quae fabri-</td><td></td></tr><tr><td>cata sit hominem? qualis ista fabrica est, ubi adhibita,</td><td>5</td></tr><tr><td>quando cur quo modo? tractantur ista ingeniose, dis-</td><td></td></tr><tr><td>putantur etiam eleganter; denique videantur sane, ne</td><td></td></tr><tr><td>adfirmentur modo. Sed de physicis mox, et quidem</td><td></td></tr><tr><td>ob eam causam, ne tu, qui id me facturum paulo ante</td><td></td></tr><tr><td>dixeris, videare mentitus. Sed ut ad ea quae clariora</td><td>10</td></tr><tr><td>sunt veniam, res iam universas profundam, de quibus</td><td></td></tr><tr><td>volumina inpleta sunt non a nostris solum sed etiam</td><td></td></tr><tr><td>a Chrysippo (de quo queri solent Stoici, dum studiose</td><td></td></tr><tr><td>omnia conquisierit contra sensus et perspicuitatem</td><td></td></tr><tr><td>contraque omnem consuetudinem contraque rationem,</td><td>15</td></tr><tr><td>ipsum sibi respondentem inferiorem fuisse, itaque ab</td><td></td></tr><tr><td>eo armatum esse Carneadem); ea sunt eius modi, quae</td><td>88.1</td></tr><tr><td>a te diligentissime tractata sunt. Dormientium et vinu-</td><td></td></tr><tr><td>lentorum et furiosorum visa inbecilliora esse dicebas</td><td></td></tr><tr><td>quam vigilantium siccorum sanorum. quo modo? quia</td><td></td></tr><tr><td>cum experrectus esset Ennius non diceret se vidisse</td><td>5</td></tr><tr><td>Homerum sed visum esse, Alcmeo autem &quot;sed mihi </td><td></td></tr><tr><td>neutiquam cor consentit&quot;; similia de vinulentis. quasi</td><td></td></tr><tr><td>quisquam neget et qui experrectus sit eum &lt;non&gt;</td><td></td></tr><tr><td>somniare, et cuius furor consederit putare non fuisse</td><td></td></tr><tr><td>ea vera quae essent sibi visa in furore. sed non id</td><td>10</td></tr><tr><td>agitur; tum cum videbantur quo modo viderentur, id</td><td></td></tr><tr><td>quaeritur. nisi vero Ennium non putamus ita totum</td><td></td></tr><tr><td>illud audivisse &quot;o pietas animi&quot;, si modo id somniavit,</td><td></td></tr><tr><td>ut si vigilans audiret. experrectus enim potuit illa</td><td></td></tr><tr><td>visa putare, ut erant, et somnia; dormienti vero aeque</td><td>15</td></tr><tr><td>ac vigilanti probabantur. quid Iliona somno illo &quot;mater</td><td></td></tr><tr><td>te appello&quot; nonne ita credit filium locutum ut ex-</td><td></td></tr><tr><td>perrecta etiam crederet? unde enim illa &quot;age asta, mane</td><td></td></tr><tr><td>audi; iteradum eadem istaec mihi&quot;: num videtur mino-</td><td></td></tr><tr><td>rem habere visis quam vigilantis fidem? Quid loquar</td><td>89.1</td></tr><tr><td>de insanis: qualis tandem fuit adfinis tuus Catule</td><td></td></tr><tr><td>Tuditanus, quisquam sanissimus tam certa putat quae</td><td></td></tr><tr><td>videt quam is putabat quae videbantur? quid ille</td><td></td></tr><tr><td>qui &quot;video video te; vive Ulixes dum licet&quot; nonne</td><td>5</td></tr><tr><td>etiam bis exclamavit se videre, cum omnino non vi-</td><td></td></tr><tr><td>deret; quid apud Euripidem Hercules, cum ut Eurysthei</td><td></td></tr><tr><td>filios ita suos configebat sagittis, cum uxorem inter-</td><td></td></tr><tr><td>emebat, cum conabatur etiam patrem, non perinde</td><td></td></tr><tr><td>movebatur falsis ut veris moveretur; quid ipse Alcmeo</td><td>10</td></tr><tr><td>tuus, qui negat cor sibi cum oculis consentire, nonne</td><td></td></tr><tr><td>ibidem incitato furore &quot;unde haec flamma oritur&quot; et</td><td></td></tr><tr><td>illa deinceps &quot;incede incede, adsunt me expetunt&quot;; quid</td><td></td></tr><tr><td>cum virginis fidem implorat: </td><td></td></tr><tr><td>    &quot;fer mi auxilium, pestem abige a me, flammiferam</td><td>15</td></tr><tr><td>       hanc vim, quae me excruciat,</td><td></td></tr><tr><td>    caeruleae incinctae angui incedunt, circumstant cum</td><td></td></tr><tr><td>       ardentibus taedis&quot;,</td><td></td></tr><tr><td>num dubitas quin sibi haec videre videatur? itemque</td><td></td></tr><tr><td>cetera</td><td>20</td></tr><tr><td>    &quot;intendit crinitus Apollo</td><td></td></tr><tr><td>    arcum auratum, luna innixus,</td><td></td></tr><tr><td>    Diana facem iacit a laeva&quot;:</td><td></td></tr><tr><td>qui magis haec crederet si essent quam credebat quia</td><td>90.1</td></tr><tr><td>videbantur; apparet enim iam cor cum oculis con-</td><td></td></tr><tr><td>sentire. Omnia autem haec proferuntur ut illud effi-</td><td></td></tr><tr><td>ciatur, quo certius nihil potest esse, inter visa vera</td><td></td></tr><tr><td>et falsa ad animi adsensum nihil interesse. vos autem</td><td>5</td></tr><tr><td>nihil agitis, cum illa falsa vel furiosorum vel somnian-</td><td></td></tr><tr><td>tium recordatione ipsorum refellitis. non enim id</td><td></td></tr><tr><td>quaeritur, qualis recordatio fieri soleat eorum qui ex-</td><td></td></tr><tr><td>perrecti sunt aut eorum qui furere destiterint, sed</td><td></td></tr><tr><td>qualis visio fuerit aut furentium aut somniantium tum</td><td>10</td></tr><tr><td>cum movebantur. </td><td></td></tr>
        </table>