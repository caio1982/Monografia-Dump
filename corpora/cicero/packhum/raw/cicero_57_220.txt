<table>
          <script>targetHit=0;</script>
          <tr class="title first  date"><td>iii Non<span class="snum">.</span> Mai<span class="snum">.</span> <span class="snum">49</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Quidnam mihi futurum est aut quis me non solum in-</td><td>10.12.1.1</td></tr><tr><td>felicior sed iam etiam turpior? nominatim de me sibi im-</td><td></td></tr><tr><td>peratum dicit Antonius, nec me tamen ipse adhuc viderat sed</td><td></td></tr><tr><td>hoc Trebatio narravit. quid agam nunc, cui nihil procedit</td><td></td></tr><tr><td>caduntque ea quae diligentissime sunt cogitata taeterrime?</td><td>5</td></tr><tr><td>ego enim Curionem nactus omnia me consecutum putavi.</td><td></td></tr><tr><td>is de me ad Hortensium scripserat. Reginus erat totus noster.</td><td></td></tr><tr><td>huic nihil suspicabamur cum hoc mari negoti fore. quo me</td><td></td></tr><tr><td>nunc vertam? undique custodior. </td><td></td></tr><tr><td>  Sed satis lacrimis. παραποπλευτέον igitur et occulte in</td><td>2.1</td></tr><tr><td>aliquam onerariam corrependum, non committendum ut</td><td></td></tr><tr><td>etiam compacto prohibiti videamur. Sicilia petenda; quam si</td><td></td></tr><tr><td>erimus nacti, maiora quaedam consequemur. sit modo recte</td><td></td></tr><tr><td>in Hispaniis! quamquam de ipsa Sicilia utinam sit verum! </td><td>5</td></tr><tr><td>sed adhuc nihil secundi. concursus Siculorum ad Catonem</td><td></td></tr><tr><td>dicitur factus, orasse ut resisteret, omnia pollicitos; commotum</td><td></td></tr><tr><td>illum dilectum habere coepisse. non credo; at est luculentus</td><td></td></tr><tr><td>auctor. potuisse certe teneri illam provinciam scio. ab Hispaniis</td><td></td></tr><tr><td>autem iam audietur. </td><td>10</td></tr><tr><td>  Hic nos C. Marcellum habemus eadem fere cogitantem</td><td>3.1</td></tr><tr><td>aut bene simulantem; quamquam ipsum non videram sed ex</td><td></td></tr><tr><td>familiarissimo eius audiebam. tu, quaeso, si quid habebis</td><td></td></tr><tr><td>novi; ego, si quid moliti erimus, ad te statim scribam. Quin-</td><td></td></tr><tr><td>tum filium severius adhibebo. utinam proficere possem! tu</td><td>5</td></tr><tr><td>tamen eas epistulas quibus asperius de eo scripsi aliquando</td><td></td></tr><tr><td>concerpito, ne quando quid emanet; ego item tuas. </td><td></td></tr><tr><td>  Servium exspecto nec ab eo quicquam ὑγιές. scies quicquid</td><td>4.1</td></tr><tr><td>erit.</td><td></td></tr>
        </table>