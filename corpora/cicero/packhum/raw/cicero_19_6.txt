<table>
          <script>targetHit=0;</script>
          <tr><td>  Quibus ego rebus obiectis, cum mihi privato confligendum</td><td>32.1</td></tr><tr><td>viderem cum eodem exercitu quem consul non armis sed</td><td></td></tr><tr><td>vestra auctoritate superaram, multa mecum ipse reputavi.</td><td></td></tr><tr><td>Dixerat in contione consul se clivi Capitolini poenas ab</td><td></td></tr><tr><td>equitibus Romanis repetiturum; nominatim alii compella-</td><td>5</td></tr><tr><td>bantur, alii citabantur, alii relegabantur; aditus templorum</td><td></td></tr><tr><td>erant non solum praesidiis et manu verum etiam demolitione</td><td></td></tr><tr><td>sublati. Alter consul, ut me et rem publicam non modo </td><td></td></tr><tr><td>desereret sed etiam hostibus rei publicae proderet, pactio-</td><td></td></tr><tr><td>nibus se suorum praemiorum obligarat. Erat alius ad portas</td><td>10</td></tr><tr><td>cum imperio in multos annos magnoque exercitu, quem ego</td><td></td></tr><tr><td>inimicum mihi fuisse non dico, tacuisse, cum diceretur esse</td><td></td></tr><tr><td>inimicus, scio. Duae partes esse in re publica cum puta-</td><td>33.1</td></tr><tr><td>rentur, altera me deposcere propter inimicitias, altera timide</td><td></td></tr><tr><td>defendere propter suspicionem caedis putabatur. Qui autem</td><td></td></tr><tr><td>me deposcere videbantur, in hoc auxerunt dimicationis</td><td></td></tr><tr><td>metum, quod numquam infitiando suspicionem hominum</td><td>5</td></tr><tr><td>curamque minuerunt. Qua re cum viderem senatum ducibus</td><td></td></tr><tr><td>orbatum, me a magistratibus partim oppugnatum, partim</td><td></td></tr><tr><td>proditum, partim derelictum, servos simulatione conlegiorum</td><td></td></tr><tr><td>nominatim esse conscriptos, copias omnis Catilinae paene</td><td></td></tr><tr><td>isdem ducibus ad spem caedis et incendiorum esse revoca-</td><td>10</td></tr><tr><td>tas, equites Romanos proscriptionis, municipia vastitatis,</td><td></td></tr><tr><td>omnis caedis metu esse permotos, potui, potui, patres con-</td><td></td></tr><tr><td>scripti, multis auctoribus fortissimis viris me vi armisque</td><td></td></tr><tr><td>defendere, nec mihi ipsi ille animus idem meus vobis non</td><td></td></tr><tr><td>incognitus defuit. Sed videbam, si vicissem praesentem</td><td>15</td></tr><tr><td>adversarium, nimium multos mihi alios esse vincendos; si</td><td></td></tr><tr><td>victus essem, multis bonis et pro me et mecum etiam post</td><td></td></tr><tr><td>me esse pereundum, tribuniciique sanguinis ultores esse</td><td></td></tr><tr><td>praesentis, meae mortis poenas iudicio et posteritati reser-</td><td></td></tr><tr><td>vari. Nolui, cum consul communem salutem sine ferro</td><td>34.1</td></tr><tr><td>defendissem, meam privatus armis defendere, bonosque viros</td><td></td></tr><tr><td>lugere malui meas fortunas quam suis desperare; ac, si solus</td><td></td></tr><tr><td>essem interfectus, mihi turpe, si cum multis, rei publicae</td><td></td></tr><tr><td>funestum fore videbatur. Quod si mihi aeternam esse ae-</td><td>5</td></tr><tr><td>rumnam propositam arbitrarer, morte me ipse potius quam</td><td></td></tr><tr><td>sempiterno dolore multassem. Sed cum viderem me non</td><td></td></tr><tr><td>diutius quam ipsam rem publicam ex hac urbe afuturum, </td><td></td></tr><tr><td>neque ego illa exterminata mihi remanendum putavi, et illa,</td><td></td></tr><tr><td>simul atque revocata est, me secum pariter reportavit. Me-</td><td>10</td></tr><tr><td>cum leges, mecum quaestiones, mecum iura magistratuum,</td><td></td></tr><tr><td>mecum senatus auctoritas, mecum libertas, mecum etiam</td><td></td></tr><tr><td>frugum ubertas, mecum deorum et hominum sanctitates</td><td></td></tr><tr><td>omnes et religiones afuerunt. Quae si semper abessent,</td><td></td></tr><tr><td>magis vestras fortunas lugerem quam desiderarem meas; sin</td><td>15</td></tr><tr><td>aliquando revocarentur, intellegebam mihi cum illis una esse</td><td></td></tr><tr><td>redeundum. Cuius mei sensus certissimus testis est hic</td><td>35.1</td></tr><tr><td>idem qui custos capitis fuit, Cn. Plancius, qui omnibus pro-</td><td></td></tr><tr><td>vincialibus ornamentis commodisque depositis totam suam</td><td></td></tr><tr><td>quaesturam in me sustentando et conservando conlocavit.</td><td></td></tr><tr><td>Qui si mihi quaestor imperatori fuisset, in fili loco fuisset;</td><td>5</td></tr><tr><td>nunc certe erit in parentis, cum fuerit &lt;consors&gt; non imperi</td><td></td></tr><tr><td>sed doloris mei. </td><td></td></tr>
        </table>