<table>
          <script>targetHit=0;</script>
          <tr class="title first  date"><td>viii vel vii Id<span class="snum">.</span> Nov<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Oppi epistulae, quia perhumana erat, tibi misi exemplum. de</td><td>16.12.1.1</td></tr><tr><td>Ocella, dum tu muginaris nec mihi quicquam rescribis, cepi</td><td></td></tr><tr><td>consilium domesticum, itaque me prid. Id. arbitror Romae</td><td></td></tr><tr><td>futurum. commodius est visum frustra me istic esse, cum id non </td><td></td></tr><tr><td>necesse esset, quam, si opus esset, non adesse, et simul ne</td><td>5</td></tr><tr><td>intercluderer metuebam. ille enim iam adventare potest; etsi varii</td><td></td></tr><tr><td>rumores multique quos cuperem veros, nihil tamen certi. ego</td><td></td></tr><tr><td>vero, quicquid est, tecum potius quam animi pendeam, cum a</td><td></td></tr><tr><td>te absim, et de te et de me. sed quid tibi dicam? κοινὸν enim.</td><td></td></tr><tr><td>de Ἡρακλειδείῳ Varronis negotia salsa. me quidem nihil</td><td>10</td></tr><tr><td>umquam sic delectavit. sed haec et alia maiora coram.</td><td></td></tr>
        </table>