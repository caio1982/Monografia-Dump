<table>
          <script>targetHit=0;</script>
          <tr><td>  Sed iam ad te venio,</td><td>2.115.1</td></tr><tr><td>    Ó sancte Apollo, qui úmbilicum cértum terrarum óbsides,</td><td></td></tr><tr><td>    Únde superstitiósa primum saéva evasit vóx fera.</td><td></td></tr><tr><td>Tuis enim oraculis Chrysippus totum volumen inplevit</td><td></td></tr><tr><td>partim falsis, ut ego opinor, partim casu veris, ut fit</td><td>5</td></tr><tr><td>in omni oratione saepissime, partim flexiloquis et ob-</td><td></td></tr><tr><td>scuris, ut interpres egeat interprete et sors ipsa ad</td><td></td></tr><tr><td>sortes referenda sit, partim ambiguis, et quae ad dia-</td><td></td></tr><tr><td>lecticum deferendae sint. Nam cum illa sors edita est</td><td></td></tr><tr><td>opulentissumo regi Asiae:</td><td>10</td></tr><tr><td>    Croesus Halyn penetrans magnam pervertet opum vim,</td><td></td></tr><tr><td>hostium vim se perversurum putavit, pervertit autem</td><td></td></tr><tr><td>suam. Utrum igitur eorum accidisset, verum oraclum</td><td>116.1</td></tr><tr><td>fuisset. Cur autem hoc credam umquam editum</td><td></td></tr><tr><td>Croeso? aut Herodotum cur veraciorem ducam Ennio?</td><td></td></tr><tr><td>Num minus ille potuit de Croeso quam de Pyrrho</td><td></td></tr><tr><td>fingere Ennius? Quis enim est, qui credat Apollinis</td><td>5</td></tr><tr><td>ex oraculo Pyrrho esse responsum:</td><td></td></tr><tr><td>    Aio te, Aeacida, Romanos vincere posse?</td><td></td></tr><tr><td>Primum Latine Apollo numquam locutus est; deinde</td><td></td></tr><tr><td>ista sors inaudita Graecis est; praeterea Pyrrhi tem-</td><td></td></tr><tr><td>poribus iam Apollo versus facere desierat; postremo,</td><td>10</td></tr><tr><td>quamquam semper fuit, ut apud Ennium est,</td><td></td></tr><tr><td>    stolidum genus Aeacidarum,</td><td></td></tr><tr><td>    Bellipotentes sunt magis quam sapientipotentes,</td><td></td></tr><tr><td>tamen hanc amphiboliam versus intellegere potuisset,</td><td></td></tr><tr><td>'vincere te Romanos' nihilo magis in se quam in</td><td>15</td></tr><tr><td>Romanos valere; nam illa amphibolia, quae Croesum </td><td></td></tr><tr><td>decepit, vel Chrysippum potuisset fallere, haec vero</td><td></td></tr><tr><td>ne Epicurum quidem. Sed, quod caput est, cur isto</td><td>117.1</td></tr><tr><td>modo iam oracla Delphis non eduntur non modo</td><td></td></tr><tr><td>nostra aetate, sed iam diu, iam ut nihil possit esse</td><td></td></tr><tr><td>contemptius? Hoc loco cum urguentur, evanuisse aiunt</td><td></td></tr><tr><td>vetustate vim loci eius, unde anhelitus ille terrae fieret,</td><td>5</td></tr><tr><td>quo Pythia mente incitata oracla ederet. De vino aut sal-</td><td></td></tr><tr><td>samento putes loqui, quae evanescunt vetustate; de vi</td><td></td></tr><tr><td>loci agitur, neque solum naturali, sed etiam divina; quae</td><td></td></tr><tr><td>quo tandem modo evanuit? Vetustate, inquies. Quae</td><td></td></tr><tr><td>vetustas est, quae vim divinam conficere possit? quid</td><td>10</td></tr><tr><td>tam divinum autem quam adflatus e terra mentem ita</td><td></td></tr><tr><td>movens, ut eam providam rerum futurarum efficiat? ut</td><td></td></tr><tr><td>ea non modo cernat multo ante, sed etiam numero ver-</td><td></td></tr><tr><td>suque pronuntiet. Quando ista vis autem evanuit? an</td><td></td></tr><tr><td>postquam homines minus creduli esse coeperunt? De-</td><td>118.1</td></tr><tr><td>mosthenes quidem, qui abhinc annos prope trecentos</td><td></td></tr><tr><td>fuit, iam tum φιλιππίζειν Pythiam dicebat, id est</td><td></td></tr><tr><td>quasi cum Philippo facere. Hoc autem eo spectabat,</td><td></td></tr><tr><td>ut eam a Philippo corruptam diceret; &lt;ex&gt; quo licet ex-</td><td>5</td></tr><tr><td>istumare in aliis quoque oraculis Delphicis aliquid</td><td></td></tr><tr><td>non sinceri fuisse. Sed nescio quo modo isti philo-</td><td></td></tr><tr><td>sophi superstitiosi et paene fanatici quidvis malle vi-</td><td></td></tr><tr><td>dentur quam se non ineptos. Evanuisse mavultis et</td><td></td></tr><tr><td>extinctum esse id, quod si umquam fuisset, certe ae-</td><td>10</td></tr><tr><td>ternum esset, quam ea, quae non sunt credenda, non</td><td></td></tr><tr><td>credere. </td><td></td></tr>
        </table>