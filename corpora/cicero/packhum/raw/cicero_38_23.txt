<table>
          <script>targetHit=0;</script>
          <tr><td>  C.F. Cognovi iam laudationis et suasionis </td><td>98.1</td></tr><tr><td>locos: nunc quae iudiciis accommodata sint ex-</td><td></td></tr><tr><td>specto, idque nobis genus restare unum puto. </td><td></td></tr><tr><td>  C.P. Recte intellegis. Atque eius quidem generis</td><td></td></tr><tr><td>finis est aequitas, quae non simpliciter spectatur sed</td><td>5</td></tr><tr><td>ex comparatione nonnumquam, ut cum de verissimo</td><td></td></tr><tr><td>accusatore disputatur aut cum hereditatis sine lege</td><td></td></tr><tr><td>aut sine testamento petitur possessio, in quibus</td><td></td></tr><tr><td>causis quid aequius aequissimumve sit quaeritur;</td><td></td></tr><tr><td>quas ad causas facultas petitur argumentationum ex</td><td>10</td></tr><tr><td>eis de quibus mox dicetur aequitatis locis. Atque</td><td>99.1</td></tr><tr><td>etiam ante iudicium de constituendo ipso iudicio</td><td></td></tr><tr><td>solet esse contentio, cum aut sitne actio illi qui agit</td><td></td></tr><tr><td>aut iamne sit aut num iam esse desierit aut illane</td><td></td></tr><tr><td>lege hisne verbis sit actio quaeritur. Quae etiamsi</td><td>5</td></tr><tr><td>ante quam res in iudicium venit aut concertata aut</td><td></td></tr><tr><td>diiudicata aut confecta non sunt, tamen in ipsis</td><td></td></tr><tr><td>iudiciis permagnum saepe habent pondus cum ita</td><td></td></tr><tr><td>dicitur: plus petisti; sero petisti; non fuit tua</td><td></td></tr><tr><td>petitio; non a me, non hac lege, non his verbis,</td><td>10</td></tr><tr><td>non hoc iudicio. Quarum causarum genus est</td><td>100.1</td></tr><tr><td>positum in iure civili quod est in privatarum rerum</td><td></td></tr><tr><td>lege aut more positum; cuius scientia neglecta ab</td><td></td></tr><tr><td>oratoribus plerisque nobis ad dicendum necessaria </td><td></td></tr><tr><td>videtur. Quare de constituendis actionibus, de</td><td>5</td></tr><tr><td>accipiendis subeundisque iudiciis, de excipienda ini-</td><td></td></tr><tr><td>quitate actionis, de comparanda aequitate, quod ea</td><td></td></tr><tr><td>fere generis eius sunt ut quamquam in ipsum iudi-</td><td></td></tr><tr><td>cium saepe delabantur tamen ante iudicium tractan-</td><td></td></tr><tr><td>da videantur, paullulum ea separo a iudiciis tempore</td><td>10</td></tr><tr><td>magis agendi quam dissimilitudine generis. Nam</td><td></td></tr><tr><td>omnia quae de iure civili aut de aequo et bono</td><td></td></tr><tr><td>disceptantur cadunt in eam formam in qua quale</td><td></td></tr><tr><td>quid sit ambigitur, de qua dicturi sumus; quae in</td><td></td></tr><tr><td>aequitate et iure maxime consistit. </td><td>15</td></tr>
        </table>