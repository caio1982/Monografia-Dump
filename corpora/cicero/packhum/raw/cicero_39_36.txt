<table>
          <script>targetHit=0;</script>
          <tr><td>  Tum Brutus: quid tu, inquit, quaeris alios? de te ipso</td><td>190.1</td></tr><tr><td>nonne quid optarent rei, quid ipse Hortensius iudicaret</td><td></td></tr><tr><td>videbamus? qui cum partiretur tecum causas—saepe</td><td></td></tr><tr><td>enim interfui—perorandi locum, ubi plurimum pollet</td><td></td></tr><tr><td>oratio, semper tibi relinquebat. </td><td>5</td></tr><tr><td>  Faciebat ille quidem, inquam, et mihi benevolentia,</td><td></td></tr><tr><td>credo, ductus tribuebat omnia. sed ego quae de me populi</td><td></td></tr><tr><td>sit opinio nescio; de reliquis hoc adfirmo, qui volgi opi-</td><td></td></tr><tr><td>nione disertissimi habiti sint, eosdem intellegentium quoque</td><td></td></tr><tr><td>iudicio fuisse probatissimos. nec enim posset idem Demo-</td><td>191.1</td></tr><tr><td>sthenes dicere, quod dixisse Antimachum clarum poetam</td><td></td></tr><tr><td>ferunt: qui cum convocatis auditoribus legeret eis ma-</td><td></td></tr><tr><td>gnum illud, quod novistis, volumen suum et eum legentem</td><td></td></tr><tr><td>omnes praeter Platonem reliquissent, 'legam' inquit</td><td>5</td></tr><tr><td>'nihilo minus: Plato enim mihi unus instar est centum</td><td></td></tr><tr><td>milium'. et recte: poema enim reconditum paucorum ad-</td><td></td></tr><tr><td>probationem, oratio popularis adsensum volgi debet</td><td></td></tr><tr><td>movere. at si eundem hunc Platonem unum auditorem</td><td></td></tr><tr><td>haberet Demosthenes, cum esset relictus a ceteris, verbum</td><td>10</td></tr><tr><td>facere non posset. quid tu, Brute? possesne, si te ut Cu-</td><td>192.1</td></tr><tr><td>rionem quondam contio reliquisset?  </td><td></td></tr><tr><td>  Ego vero, inquit ille, ut me tibi indicem, in eis etiam</td><td></td></tr><tr><td>causis, in quibus omnis res nobis cum iudicibus est, non</td><td></td></tr><tr><td>cum populo, tamen si a corona relictus sim, non queam</td><td>5</td></tr><tr><td>dicere. </td><td></td></tr><tr><td>  Ita se, inquam, res habet. ut, si tibiae inflatae non</td><td></td></tr><tr><td>referant sonum, abiciendas eas sibi tibicen putet, sic</td><td></td></tr><tr><td>oratori populi aures tamquam tibiae sunt; eae si inflatum</td><td></td></tr><tr><td>non recipiunt aut si auditor omnino tamquam equus non</td><td>10</td></tr><tr><td>facit, agitandi finis faciendus est. hoc tamen interest, quod</td><td>193.1</td></tr><tr><td>volgus interdum non probandum oratorem probat, sed</td><td></td></tr><tr><td>probat sine comparatione; cum a mediocri aut etiam</td><td></td></tr><tr><td>malo delectatur, eo est contentus; esse melius non sentit,</td><td></td></tr><tr><td>illud quod est qualecumque est probat. tenet enim aures</td><td>5</td></tr><tr><td>vel mediocris orator, sit modo aliquid in eo; nec res ulla</td><td></td></tr><tr><td>plus apud animos hominum quam ordo et ornatus valet. </td><td></td></tr>
        </table>