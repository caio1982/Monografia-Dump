<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Febr<span class="snum">.</span> <span class="snum">49</span> Minturnis</td><td></td></tr><tr class="title  "><td>TULLIUS TERENTIAE ET PATER TULLIAE, DUABUS</td><td></td></tr><tr class="title  "><td>ANIMIS SUIS, ET CICERO MATRI OPTIMAE,</td><td></td></tr><tr class="title last  "><td>SUAVISSIMAE SORORI S. P. D.</td><td></td></tr><tr><td>Si vos valetis, nos valemus. </td><td>14.14.1.1</td></tr><tr><td>  Vestrum iam consilium est, non solum meum, quid sit vobis</td><td></td></tr><tr><td>faciendum. si ille Romam modeste venturus est, recte in</td><td></td></tr><tr><td>praesentia domi esse potestis; sin homo amens diripiendam</td><td></td></tr><tr><td>urbem daturus est, vereor ut Dolabella ipse satis nobis</td><td>5</td></tr><tr><td>prodesse possit. etiam illud metuo, ne iam intercludamur, ut,</td><td></td></tr><tr><td>cum velitis, exire non liceat. reliquum est, quod ipsae optime</td><td></td></tr><tr><td>considerabitis, vestri similes feminae sintne Romae. si enim</td><td></td></tr><tr><td>non sunt, videndum est ut honeste vos esse possitis. quo modo</td><td></td></tr><tr><td>quidem nunc se res habet, modo ut haec nobis loca tenere</td><td>10</td></tr><tr><td>liceat, bellissime vel mecum vel in nostris praediis esse</td><td></td></tr><tr><td>poteritis. etiam illud verendum est, ne brevi tempore fames</td><td></td></tr><tr><td>in urbe sit. his de rebus velim cum Pomponio, cum Camillo,</td><td>2.1</td></tr><tr><td>cum quibus vobis videbitur, consideretis, ad summam animo </td><td></td></tr><tr><td>forti sitis. Labienus rem meliorem fecit; adiuvat etiam</td><td></td></tr><tr><td>Piso, quod ab urbe discedit et sceleris condemnat generum</td><td></td></tr><tr><td>suum. </td><td>5</td></tr><tr><td>  Vos, meae carissimae animae, quam saepissime ad me</td><td></td></tr><tr><td>scribite et vos quid agatis et quid istic agatur. Quintus pater</td><td></td></tr><tr><td>et filius et Rufus vobis s. d. </td><td></td></tr><tr><td>  Valete.</td><td></td></tr><tr><td> VIII Kal. Febr. Minturnis.</td><td>10</td></tr>
        </table>