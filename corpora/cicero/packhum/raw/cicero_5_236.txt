<table>
          <script>targetHit=0;</script>
          <tr><td>  Satis est factum Siculis, satis officio ac necessitudini, satis</td><td>2.5.139.1</td></tr><tr><td>promisso nostro ac recepto. Reliqua est ea causa, iudices,</td><td></td></tr><tr><td>quae iam non recepta sed innata, neque delata ad me sed</td><td></td></tr><tr><td>in animo sensuque meo penitus adfixa atque insita est;</td><td></td></tr><tr><td>quae non ad sociorum salutem, sed ad civium Romanorum,</td><td>5</td></tr><tr><td>hoc est ad unius cuiusque nostrum, vitam et sanguinem</td><td></td></tr><tr><td>pertinet. In qua nolite a me, quasi dubium sit aliquid,</td><td></td></tr><tr><td>argumenta, iudices, exspectare: omnia quae dicam sic</td><td></td></tr><tr><td>erunt inlustria ut ad ea probanda totam Siciliam testem</td><td></td></tr><tr><td>adhibere possem. Furor enim quidam, sceleris et audaciae</td><td>10</td></tr><tr><td>comes, istius effrenatum animum importunamque naturam</td><td></td></tr><tr><td>tanta oppressit amentia ut numquam dubitaret in conventu</td><td></td></tr><tr><td>palam supplicia, quae in convictos malefici servos constituta</td><td></td></tr><tr><td>sunt, ea in civis Romanos expromere. Virgis quam multos</td><td>140.1</td></tr><tr><td>ceciderit quid ego commemorem? Tantum brevissime,</td><td></td></tr><tr><td>iudices, dico: nullum fuit omnino civitatis isto praetore in</td><td></td></tr><tr><td>hoc genere discrimen. Itaque iam consuetudine ad corpora</td><td></td></tr><tr><td>civium Romanorum etiam sine istius nutu ferebatur manus</td><td>5</td></tr><tr><td>ipsa lictoris.  </td><td></td></tr><tr><td>  Num potes hoc negare, Verres, in foro Lilybaei maximo</td><td></td></tr><tr><td>conventu C. Servilium, civem Romanum e conventu Pan-</td><td></td></tr><tr><td>hormitano, veterem negotiatorem, ad tribunal ante pedes</td><td></td></tr><tr><td>tuos ad terram virgis et verberibus abiectum? Aude hoc</td><td>10</td></tr><tr><td>primum negare, si potes; nemo Lilybaei fuit quin viderit,</td><td></td></tr><tr><td>nemo in Sicilia quin audiverit. Plagis confectum dico a</td><td></td></tr><tr><td>lictoribus tuis civem Romanum ante oculos tuos concidisse.</td><td></td></tr><tr><td>At quam ob causam, di immortales! tametsi iniuriam facio</td><td>141.1</td></tr><tr><td>communi causae et iuri civitatis; quasi enim ulla possit</td><td></td></tr><tr><td>esse causa cur hoc cuiquam civi Romano iure accidat, ita</td><td></td></tr><tr><td>quaero quae in Servilio causa fuerit. Ignoscite in hoc uno,</td><td></td></tr><tr><td>iudices; in ceteris enim non magnopere causas requiram.</td><td>5</td></tr><tr><td>Locutus erat liberius de istius improbitate atque nequitia.</td><td></td></tr><tr><td>Quod isti simul ac renuntiatum est, hominem iubet Lily-</td><td></td></tr><tr><td>baeum vadimonium Venerio servo promittere. Promittit;</td><td></td></tr><tr><td>Lilybaeum venitur. Cogere eum coepit, cum ageret nemo,</td><td></td></tr><tr><td>nemo postularet, sponsionem mille nummum facere cum</td><td>10</td></tr><tr><td>lictore suo, 'Ni furtis quaestum faceret.' Recuperatores se</td><td></td></tr><tr><td>de cohorte sua dicebat daturum. Servilius et recusare et</td><td></td></tr><tr><td>deprecari ne iniquis iudicibus nullo adversario iudicium</td><td></td></tr><tr><td>capitis in se constitueretur. Haec cum maxime loqueretur,</td><td>142.1</td></tr><tr><td>sex lictores circumsistunt valentissimi et ad pulsandos ver-</td><td></td></tr><tr><td>berandosque homines exercitatissimi, caedunt acerrime</td><td></td></tr><tr><td>virgis; denique proximus lictor, de quo iam saepe dixi,</td><td></td></tr><tr><td>Sextius, converso baculo oculos misero tundere vehemen-</td><td>5</td></tr><tr><td>tissime coepit. Itaque ille, cum sanguis os oculosque com- </td><td></td></tr><tr><td>plesset, concidit, cum illi nihilo minus iacenti latera tun-</td><td></td></tr><tr><td>derent, ut aliquando spondere se diceret. Sic ille adfectus</td><td></td></tr><tr><td>illim tum pro mortuo sublatus perbrevi postea est mortuus.</td><td></td></tr><tr><td>Iste autem homo Venerius, adfluens omni lepore ac venu-</td><td>10</td></tr><tr><td>state, de bonis illius in aede Veneris argenteum Cupidinem</td><td></td></tr><tr><td>posuit. Sic etiam fortunis hominum abutebatur ad nocturna</td><td></td></tr><tr><td>vota cupiditatum suarum. </td><td></td></tr>
        </table>