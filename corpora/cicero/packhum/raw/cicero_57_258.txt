<table>
          <script>targetHit=0;</script>
          <tr class="title first  date"><td>Mai<span class="snum">.</span> <span class="snum">46(?)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>O gratas tuas mihi iucundasque litteras! quid quaeris? resti-</td><td>12.4.1.1</td></tr><tr><td>tutus est mihi dies festus. angebar enim quod Tiro ἐνερευ-</td><td></td></tr><tr><td>θέστερον te sibi esse visum dixerat. addam igitur, ut censes,</td><td></td></tr><tr><td>unum diem. </td><td></td></tr><tr><td>  Sed de Catone, πρόβλημα Ἀρχιμήδειον est. non adsequor ut</td><td>2.1</td></tr><tr><td>scribam quod tui convivae non modo libenter sed etiam aequo</td><td></td></tr><tr><td>animo legere possint; quin etiam si a sententiis eius dictis, si ab</td><td></td></tr><tr><td>omni voluntate consiliisque quae de re publica habuit recedam</td><td></td></tr><tr><td>ψιλῶςque velim gravitatem constantiamque eius laudare, hoc</td><td>5</td></tr><tr><td>ipsum tamen istis odiosum ἄκουσμα sit. sed vere laudari ille vir</td><td></td></tr><tr><td>non potest nisi haec ornata sint, quod ille ea quae nunc sunt et</td><td></td></tr><tr><td>futura viderit et ne fierent contenderit et facta ne videret vitam</td><td></td></tr><tr><td>reliquerit. horum quid est quod Aledio probare possimus? </td><td></td></tr><tr><td>  Sed cura, obsecro, ut valeas eamque quam ad omnis res</td><td>10</td></tr><tr><td>adhibes in primis ad convalescendum adhibe prudentiam. </td><td></td></tr>
        </table>