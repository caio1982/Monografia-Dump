<table>
          <script>targetHit=0;</script>
          <tr><td>  Imago est formae cum forma cum quadam simili-</td><td>4.62.15</td></tr><tr><td>tudine conlatio. Haec sumitur aut laudis aut vitupera-</td><td></td></tr><tr><td>tionis causa. Laudis causa, sic:</td><td></td></tr><tr><td>      'Inibat in proelium, corpore tauri validissimi, im-</td><td></td></tr><tr><td>    petu leonis acerrimi simili.' </td><td></td></tr><tr><td>  Vituperationis, ut in odium adducat hoc</td><td>20</td></tr><tr><td>modo: </td><td></td></tr><tr><td>      'Iste, qui cottidie per forum medium tamquam</td><td></td></tr><tr><td>    iubatus draco serpit dentibus aduncis, aspectu vene-</td><td></td></tr><tr><td>    nato, spiritu rabido, circum inspectans huc et illuc,</td><td></td></tr><tr><td>    si quem reperiat, cui aliquid mali faucibus adflare,</td><td>25</td></tr><tr><td>    ore adtingere, dentibus insecare, lingua aspergere</td><td></td></tr><tr><td>    possit.' </td><td></td></tr><tr><td>  Ut in invidiam adducat, hoc modo:</td><td></td></tr><tr><td>      'Iste, qui divitias suas iactat, sicut Gallus e Phry-</td><td></td></tr><tr><td>    gia aut hariolus quispiam depressus et oneratus auro</td><td>30</td></tr><tr><td>    clamat et delerat.' </td><td></td></tr><tr><td>  In contemptionem sic:</td><td></td></tr><tr><td>      'Iste, qui tamquam coclea abscondens retentat sese</td><td></td></tr><tr><td>    tacitus, quom domo totus ut comeditur aufertur.' </td><td></td></tr><tr><td>  Eff&lt;i&gt;ctio est, cum exprimitur atque effingitur ver-</td><td>63.1</td></tr><tr><td>bis corporis cuiuspiam forma, quoad satis sit ad in-</td><td></td></tr><tr><td>tellegendum, hoc modo:</td><td></td></tr><tr><td>      'Hunc, iudices, dico, rubrum, brevem, incurv&lt;o&gt;m,</td><td></td></tr><tr><td>    canum, subcrispum, caesium, cui sane magna est in</td><td>5</td></tr><tr><td>    mento cicatrix, si quo modo potest vobis in memo-</td><td></td></tr><tr><td>    riam redire.' </td><td></td></tr><tr><td>  Habet haec exornatio cum utilitatem, si quem velis </td><td></td></tr><tr><td>demonstrare, tum venustatem, si breviter et dilucide</td><td></td></tr><tr><td>facta est. </td><td>10</td></tr><tr><td>  Notatio est, cum alicuius natura certis describi-</td><td></td></tr><tr><td>tur signis, quae, sicuti notae quae naturae sunt adtri-</td><td></td></tr><tr><td>buta; ut si velis non divitem, sed ostentatorem pecu-</td><td></td></tr><tr><td>niosi describere:</td><td></td></tr><tr><td>      'Iste,' inquies, 'iudices, qui se dici divitem putabat</td><td>15</td></tr><tr><td>    esse praeclarum, primum nunc videte, quo vultu nos</td><td></td></tr><tr><td>    intueatur. Nonne vobis videtur dicere: &quot; * * * dant,</td><td></td></tr><tr><td>    si mihi molesti non essetis?&quot; Cum vero sinistra men-</td><td></td></tr><tr><td>    tum sublevavit, existimat se gemmae nitore et auri</td><td></td></tr><tr><td>    splendore aspectus omnium praestringere.—Cum</td><td>20</td></tr><tr><td>    puerum respicit hunc unum, quem ego novi—vos</td><td></td></tr><tr><td>    non arbitror—, alio nomine appellat, deinde alio</td><td></td></tr><tr><td>    atque alio. &quot;At eho tu,&quot; inquit, &quot;veni, Sannio, ne</td><td></td></tr><tr><td>    quid is barbaris turbent;&quot; ut ignoti, qui audient,</td><td></td></tr><tr><td>    unum putent selegi de multis. Ei dicit in aurem, aut</td><td>25</td></tr><tr><td>    ut domi lectuli sternantur, aut ab avunculo rogetur</td><td></td></tr><tr><td>    Aethiops qui ad balineas veniat, aut asturconi locus</td><td></td></tr><tr><td>    ante ostium suum detur, aut aliquod fragile falsae </td><td></td></tr><tr><td>    choragium gloriae conparetur. Deinde exclamat, ut</td><td></td></tr><tr><td>    omnes audiant: &quot;Videto, ut diligenter numeretur, si</td><td>30</td></tr><tr><td>    potest, ante noctem.&quot; Puer, qui iam bene &lt;eri&gt; naturam</td><td></td></tr><tr><td>    norit: &quot;Tu illo plures mittas oportet,&quot; inquit, &quot;si</td><td></td></tr><tr><td>    hodie vis transnumerari.&quot; &quot;Age,&quot; inquit, &quot;duc tecum</td><td></td></tr><tr><td>    Libanum et Sosiam.&quot; &quot;Sane.&quot; Deinde casu veniunt</td><td></td></tr><tr><td>    hospites homini, quos iste, dum splendide peregrina-</td><td>35</td></tr><tr><td>    tur, invitat. Ex ea re homo hercule sane conturba-</td><td></td></tr><tr><td>    tur; sed tamen a vitio naturae non recedit. &quot;Bene,&quot;</td><td></td></tr><tr><td>    inquit, &quot;facitis, cum venitis: sed rectius fecissetis, si ad</td><td></td></tr><tr><td>    me domum recta abissetis.&quot; &quot;Id fecissemus,&quot; inquiunt</td><td></td></tr><tr><td>    illi, &quot;si domum novissemus.&quot; &quot;At istud quidem facile</td><td>40</td></tr><tr><td>    fuit undelibet invenire. Verum ite mequum.&quot; Secun-</td><td></td></tr><tr><td>    tur illi. Sermo interea huius consumitur omnis in</td><td></td></tr><tr><td>    ostentatione: quaerit, in agris frumenta cuiusmodi sint;</td><td></td></tr><tr><td>    negat se, quia villae incensae sint, accedere posse:</td><td></td></tr><tr><td>    nec aedificare etiamnunc audere; &quot;tametsi in Tuscu-</td><td>45</td></tr><tr><td>    lano quidem coepi insanire et in isdem fundamentis</td><td></td></tr><tr><td>    aedificare.&quot; Dum haec loquitur, venit in aedes quas-</td><td>64.1</td></tr><tr><td>    dam, in quibus sodalicium erat eodem die futurum;</td><td></td></tr><tr><td>    quo iste pro notitia domnaedi &lt;i&gt;am i&lt;t&gt; in&lt;t&gt;ro cum hospi-</td><td></td></tr><tr><td>    tibus. &quot;Hic,&quot; inquit, &quot;habito.&quot; Perspicit argentum,</td><td></td></tr><tr><td>    quod erat expositum, visit triclinium stratum: probat.</td><td>5</td></tr><tr><td>    Accedit servulus; dicit homini clare, dominum iam</td><td></td></tr><tr><td>    venturum, si velit exire. &quot;Itane?&quot; inquit. &quot;Eamus </td><td></td></tr><tr><td>    hospitis; frater venit ex Falerno: ego illi obviam per-</td><td></td></tr><tr><td>    gam; vos huc decuma venitote.&quot; Hospites discendunt.</td><td></td></tr><tr><td>    Iste se raptim domum suam conicit; illi decuma,</td><td>10</td></tr><tr><td>    quo iusserat, veniunt. Quaerunt hunc; reperiunt, do-</td><td></td></tr><tr><td>    mus cuia sit; in diversorium derisi conferunt sese.</td><td></td></tr><tr><td>    Vident hominem posteri die; narrant, expostulant, ac-</td><td></td></tr><tr><td>    cusant. Ait iste eos similitudine loci deceptos angi-</td><td></td></tr><tr><td>    porto toto deerrasse; contra valetudinem suam ad</td><td>15</td></tr><tr><td>    noctem multam expectasse. Sannioni puero negotium</td><td></td></tr><tr><td>    dederat, ut vasa, vestimenta, pueros rogaret: serv&lt;o&gt;lus</td><td></td></tr><tr><td>    non inurbanus satis strenue et concinne conparat.</td><td></td></tr><tr><td>    Iste hospites domum deducit: ait se aedes maximas</td><td></td></tr><tr><td>    cuidam amico ad nuptias commodasse. Nuntiat puer</td><td>20</td></tr><tr><td>    argentum repeti: pertimuerat enim, qui commodarat.</td><td></td></tr><tr><td>    &quot;Apage te,&quot; inquit, &quot;aedes commodavi, familiam</td><td></td></tr><tr><td>    dedi: argentum quoque vult? Tametsi hospites habeo,</td><td></td></tr><tr><td>    tamen utatur licet, nos Samis delectabimur.&quot; Quid</td><td></td></tr><tr><td>    ego, quae deinde efficiat, narem? Eiusmodi est ho-</td><td>25</td></tr><tr><td>    minis natura, ut quae singulis diebus efficiat gloria</td><td></td></tr><tr><td>    atque ostentatione, ea vix annuo sermone enarrare</td><td></td></tr><tr><td>    possim.' </td><td></td></tr>
        </table>