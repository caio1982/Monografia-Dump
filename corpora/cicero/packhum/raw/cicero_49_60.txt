<table>
          <script>targetHit=0;</script>
          <tr><td>  Sed est, isdem de rebus quod dici possit subtilius,</td><td>3.32.1</td></tr><tr><td>si prius Epicuri sententiam viderimus. qui censet</td><td></td></tr><tr><td>necesse esse omnis in aegritudine esse, qui se in malis</td><td></td></tr><tr><td>esse arbitrentur, sive illa ante provisa et expectata</td><td></td></tr><tr><td>sint sive inveteraverint. nam neque vetustate minui</td><td>5</td></tr><tr><td>mala nec fieri praemeditata leviora, stultamque etiam</td><td></td></tr><tr><td>esse meditationem futuri mali aut fortasse ne futuri</td><td></td></tr><tr><td>quidem: satis esse odiosum malum omne, cum venis-</td><td></td></tr><tr><td>set; qui autem semper cogitavisset accidere posse</td><td></td></tr><tr><td>aliquid adversi, ei fieri illud sempiternum malum; si</td><td>10</td></tr><tr><td>vero ne futurum quidem sit, frustra suscipi miseriam</td><td></td></tr><tr><td>voluntariam; ita semper angi aut accipiendo aut cogi-</td><td></td></tr><tr><td>tando malo. Levationem autem aegritudinis in duabus</td><td>33.1</td></tr><tr><td>rebus ponit, avocatione a cogitanda molestia et revo-</td><td></td></tr><tr><td>catione ad contemplandas voluptates. parere enim</td><td></td></tr><tr><td>censet animum rationi posse et, quo illa ducat, sequi.</td><td></td></tr><tr><td>vetat igitur ratio intueri molestias, abstrahit ab acer- </td><td>5</td></tr><tr><td>bis cogitationibus, hebetem aciem ad miserias con-</td><td></td></tr><tr><td>templandas facit; a quibus cum cecinit receptui, in-</td><td></td></tr><tr><td>pellit rursum et incitat ad conspiciendas totaque</td><td></td></tr><tr><td>mente contrectandas varias voluptates, quibus ille et</td><td></td></tr><tr><td>praeteritarum memoria et spe consequentium sapien-</td><td>10</td></tr><tr><td>tis vitam refertam putat. Haec nostro more nos dixi-</td><td></td></tr><tr><td>mus, Epicurii dicunt suo; sed quae dicant, videamus,</td><td></td></tr><tr><td>quo modo, neglegamus. </td><td></td></tr><tr><td>  Principio male reprehendunt praemeditationem re-</td><td>34.1</td></tr><tr><td>rum futurarum. nihil est enim quod tam optundat ele-</td><td></td></tr><tr><td>vetque aegritudinem quam perpetua in omni vita co-</td><td></td></tr><tr><td>gitatio nihil esse quod non accidere possit, quam me-</td><td></td></tr><tr><td>ditatio condicionis humanae, quam vitae lex commen-</td><td>5</td></tr><tr><td>tatioque parendi, quae non hoc adfert, ut semper</td><td></td></tr><tr><td>maereamus, sed ut numquam. neque enim, qui rerum</td><td></td></tr><tr><td>naturam, qui vitae varietatem, qui inbecillitatem ge-</td><td></td></tr><tr><td>neris humani cogitat, maeret, cum haec cogitat, sed</td><td></td></tr><tr><td>tum vel maxime sapientiae fungitur munere: utrum-</td><td>10</td></tr><tr><td>que enim consequitur, ut et considerandis rebus hu-</td><td></td></tr><tr><td>manis proprio philosophiae fruatur officio et adversis</td><td></td></tr><tr><td>casibus triplici consolatione sanetur, primum quod</td><td></td></tr><tr><td>&lt;nihil ei accidit nisi quod&gt; posse accidere diu cogi-</td><td></td></tr><tr><td>taverit, quae cogitatio una maxime molestias omnis</td><td>15</td></tr><tr><td>extenuat et diluit, deinde quod humana humane fe-</td><td></td></tr><tr><td>renda intellegit, postremo quod videt malum nullum </td><td></td></tr><tr><td>esse nisi culpam, culpam autem nullam esse, cum id,</td><td></td></tr><tr><td>quod ab homine non potuerit praestari, evenerit. </td><td></td></tr>
        </table>