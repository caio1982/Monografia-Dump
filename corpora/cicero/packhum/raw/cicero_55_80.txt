<table>
          <script>targetHit=0;</script>
          <tr><td>  Non fuit Juppiter metuendus ne iratus noceret, qui</td><td>3.104.1</td></tr><tr><td>neque irasci solet nec nocere. Haec quidem ratio non</td><td></td></tr><tr><td>magis contra Reguli, quam contra omne ius iurandum</td><td></td></tr><tr><td>valet. Sed in iure iurando non qui metus, sed quae vis</td><td></td></tr><tr><td>sit, debet intellegi. Est enim ius iurandum affirmatio </td><td>5</td></tr><tr><td>religiosa; quod autem affirmate, quasi deo teste pro-</td><td></td></tr><tr><td>miseris, id tenendum est. Iam enim non ad iram deo-</td><td></td></tr><tr><td>rum, quae nulla est, sed ad iustitiam et ad fidem per-</td><td></td></tr><tr><td>tinet. Nam praeclare Ennius:</td><td></td></tr><tr><td>    &quot;O Fides alma apta pinnis et ius iurandum Iovis.&quot;</td><td>10</td></tr><tr><td>Qui ius igitur iurandum violat, is fidem violat, quam</td><td></td></tr><tr><td>in Capitolio vicinam Iovis optimi maximi, ut in Ca-</td><td></td></tr><tr><td>tonis oratione est, maiores nostri esse voluerunt. At</td><td>105.1</td></tr><tr><td>enim ne iratus quidem Juppiter plus Regulo nocuisset,</td><td></td></tr><tr><td>quam sibi nocuit ipse Regulus. Certe, si nihil malum</td><td></td></tr><tr><td>esset nisi dolere. Id autem non modo non summum</td><td></td></tr><tr><td>malum, sed ne malum quidem esse maxima auctoritate</td><td>5</td></tr><tr><td>philosophi affirmant. Quorum quidem testem non me-</td><td></td></tr><tr><td>diocrem, sed haud scio an gravissimum Regulum no-</td><td></td></tr><tr><td>lite quaeso vituperare. Quem enim locupletiorem</td><td></td></tr><tr><td>quaerimus quam principem populi Romani, qui reti-</td><td></td></tr><tr><td>nendi officii causa cruciatum subierit voluntarium?</td><td>10</td></tr><tr><td>Nam quod aiunt minima de malis, id est, ut turpiter</td><td></td></tr><tr><td>potius quam calamitose; an est ullum maius malum</td><td></td></tr><tr><td>turpitudine? Quae si in deformitate corporis habeat</td><td></td></tr><tr><td>aliquid offensionis, quanta illa depravatio et foeditas</td><td></td></tr><tr><td>turpificati animi debet videri? Itaque nervosius qui</td><td>106.1</td></tr><tr><td>ista disserunt, solum audent malum dicere id, quod</td><td></td></tr><tr><td>turpe sit, qui autem remissius, ii tamen non dubitant</td><td></td></tr><tr><td>summum malum dicere. Nam illud quidem</td><td></td></tr><tr><td>    &quot;Neque dedi neque do infideli cuiquam&quot;</td><td>5</td></tr><tr><td>idcirco recte a poeta, quia, cum tractaretur Atreus,</td><td></td></tr><tr><td>personae serviendum fuit. Sed si hoc sibi sument, nul- </td><td></td></tr><tr><td>lam esse fidem, quae infideli data sit, videant, ne</td><td></td></tr><tr><td>quaeratur latebra periurio. </td><td></td></tr>
        </table>