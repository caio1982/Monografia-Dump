<table>
          <script>targetHit=0;</script>
          <tr class="title first  date"><td>vi Id<span class="snum">.</span> Quint<span class="snum">.</span> <span class="snum">44</span> in Puteolano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ita ut heri tibi narravi vel fortasse hodie (Quintus enim altero</td><td>16.4.1.1</td></tr><tr><td>die se aiebat), in Nesida <span class="caps">viii</span> Id. ibi Brutus. quam ille doluit de</td><td></td></tr><tr><td>'Nonis Iuliis'! mirifice est conturbatus. itaque sese scripturum</td><td></td></tr><tr><td>aiebat ut venationem eam quae postridie ludos Apollinaris</td><td></td></tr><tr><td>futura est proscriberent in '<span class="caps">ii</span> Id. Quint.' Libo intervenit. is</td><td>5</td></tr><tr><td>Philonem Pompei libertum et Hilarum suum libertum venisse</td><td></td></tr><tr><td>a Sexto cum litteris ad consules sive quo alio nomine sunt.</td><td></td></tr><tr><td>earum exemplum nobis legit, si quid videretur. pauca παρὰ</td><td></td></tr><tr><td>λέξιν, ceteroqui et satis graviter et non contumaciter. tantum</td><td></td></tr><tr><td>addi placuit, quod erat 'coss.' solum, ut esset 'pr., tr. pl.,</td><td>10</td></tr><tr><td>senatui', ne illi non proferrent eas quae ad se ipsos missae</td><td></td></tr><tr><td>essent. </td><td></td></tr><tr><td>  Sextum autem nuntiant cum una solum legione fuisse &lt;ad&gt;</td><td>2.1</td></tr><tr><td>Carthaginem eique eo ipso die quo oppidum Baream cepisset</td><td></td></tr><tr><td>nuntiatum esse de Caesare, capto oppido miram laetitiam</td><td></td></tr><tr><td>commutationemque animorum concursumque undique; sed</td><td></td></tr><tr><td>illum ad sex legiones quas in ulteriore reliquisset revertisse. ad</td><td>5</td></tr><tr><td>ipsum autem Libonem scripsit nihil esse nisi ad larem suum</td><td></td></tr><tr><td>liceret. summa postulatorum ut omnes exercitus dimittantur</td><td></td></tr><tr><td>qui ubique sint. haec fere de Sexto. </td><td></td></tr><tr><td>  De Buthrotiis undique quaerens nihil reperiebam. alii con-</td><td>3.1</td></tr><tr><td>cisos agripetas, alii Plancum acceptis nummis relictis illis </td><td></td></tr><tr><td>aufugisse. itaque non video sciturum me quid eius sit, ni statim</td><td></td></tr><tr><td>aliquid litterarum. </td><td></td></tr><tr><td>  Iter illud Brundisium de quo dubitabam sublatum videtur.</td><td>4.1</td></tr><tr><td>legiones enim adventare dicuntur. haec autem navigatio habet</td><td></td></tr><tr><td>quasdam suspiciones periculi. itaque constituebam uti ὁμο-</td><td></td></tr><tr><td>πλοίᾳ. paratiorem enim offendi Brutum quam audiebam; nam</td><td></td></tr><tr><td>et ipse &lt;et&gt; Domitius bona plane habet dicrota suntque navigia</td><td>5</td></tr><tr><td>praeterea luculenta Sesti, Buciliani, ceterorum. nam Cassi</td><td></td></tr><tr><td>classem, quae plane bella est, non numero ultra fretum. illud est</td><td></td></tr><tr><td>mihi submolestum quod parum Brutus properare videtur.</td><td></td></tr><tr><td>primum confectorum ludorum nuntios exspectat; deinde,</td><td></td></tr><tr><td>quantum intellego, tarde est navigaturus consistens in locis</td><td>10</td></tr><tr><td>pluribus. tamen arbitror esse commodius tarde navigare quam</td><td></td></tr><tr><td>omnino non navigare; et si, cum processerimus, exploratiora</td><td></td></tr><tr><td>videbuntur, etesiis utemur.</td><td></td></tr>
        </table>