<table>
          <script>targetHit=0;</script>
          <tr><td>  Haec igitur prima lex amicitiae sanciatur, ut ab</td><td>44.1</td></tr><tr><td>amicis honesta petamus, amicorum causa honesta fa-</td><td></td></tr><tr><td>ciamus, ne exspectemus quidem, dum rogemur; studium</td><td></td></tr><tr><td>semper adsit, cunctatio absit; consilium vero dare</td><td></td></tr><tr><td>audeamus libere. Plurimum in amicitia amicorum</td><td>5</td></tr><tr><td>bene suadentium valeat auctoritas, eaque et adhibea-</td><td></td></tr><tr><td>tur ad monendum non modo aperte, sed etiam acriter, </td><td></td></tr><tr><td>si res postulabit, et adhibitae pareatur. Nam quibus-</td><td>45.1</td></tr><tr><td>dam, quos audio sapientes habitos in Graecia, pla-</td><td></td></tr><tr><td>cuisse opinor mirabilia quaedam (sed nihil est, quod</td><td></td></tr><tr><td>illi non persequantur argutiis): partim fugiendas esse</td><td></td></tr><tr><td>nimias amicitias, ne necesse sit unum sollicitum esse</td><td>5</td></tr><tr><td>pro pluribus; satis superque esse sibi suarum cuique</td><td></td></tr><tr><td>rerum, alienis nimis implicari molestum esse; com-</td><td></td></tr><tr><td>modissimum esse quam laxissimas habenas habere</td><td></td></tr><tr><td>amicitiae, quas vel adducas, cum velis, vel remittas;</td><td></td></tr><tr><td>caput enim esse ad beate vivendum securitatem, qua</td><td>10</td></tr><tr><td>frui non possit animus, si tamquam parturiat unus</td><td></td></tr><tr><td>pro pluribus. Alios autem dicere aiunt multo etiam</td><td>46.1</td></tr><tr><td>inhumanius (quem locum breviter paulo ante per-</td><td></td></tr><tr><td>strinxi) praesidii adiumentique causa, non benivolen-</td><td></td></tr><tr><td>tiae neque caritatis amicitias esse expetendas; itaque,</td><td></td></tr><tr><td>ut quisque minimum firmitatis haberet minimumque</td><td>5</td></tr><tr><td>virium, ita amicitias adpetere maxime; ex eo fieri,</td><td></td></tr><tr><td>ut mulierculae magis amicitiarum praesidia quaerant</td><td></td></tr><tr><td>quam viri et inopes quam opulenti et calamitosi quam</td><td></td></tr><tr><td>ii, qui putentur beati. O praeclaram sapientiam! Solem</td><td>47.1</td></tr><tr><td>enim e mundo tollere videntur, qui amicitiam e vita</td><td></td></tr><tr><td>tollunt, qua nihil a dis inmortalibus melius habemus,</td><td></td></tr><tr><td>nihil iucundius. Quae est enim ista securitas? Specie</td><td></td></tr><tr><td>quidem blanda, sed reapse multis locis repudianda.</td><td>5</td></tr><tr><td>Neque enim est consentaneum ullam honestam rem</td><td></td></tr><tr><td>actionemve, ne sollicitus sis, aut non suscipere aut</td><td></td></tr><tr><td>susceptam deponere. Quodsi curam fugimus, virtus</td><td></td></tr><tr><td>fugienda est, quae necesse est cum aliqua cura res</td><td></td></tr><tr><td>sibi contrarias aspernetur atque oderit, ut bonitas</td><td>10</td></tr><tr><td>malitiam, temperantia lubidinem, ignaviam fortitudo;</td><td></td></tr><tr><td>itaque videas rebus iniustis iustos maxime dolere, in-</td><td></td></tr><tr><td>bellibus fortes, flagitiosis modestos. Ergo hoc pro-</td><td></td></tr><tr><td>prium est animi bene constituti, et laetari bonis rebus</td><td></td></tr><tr><td>et dolere contrariis. Quam ob rem, si cadit in sa-</td><td>48.1</td></tr><tr><td>pientem animi dolor, qui profecto cadit, nisi ex eius</td><td></td></tr><tr><td>animo extirpatam humanitatem arbitramur, quae causa</td><td></td></tr><tr><td>est, cur amicitiam funditus tollamus e vita, ne aliquas </td><td></td></tr><tr><td>propter eam suscipiamus molestias? Quid enim in-</td><td>5</td></tr><tr><td>terest motu animi sublato non dico inter pecudem et</td><td></td></tr><tr><td>hominem, sed inter hominem et truncum aut saxum</td><td></td></tr><tr><td>aut quidvis generis eiusdem? Neque enim sunt isti</td><td></td></tr><tr><td>audiendi, qui virtutem duram et quasi ferream esse</td><td></td></tr><tr><td>quandam volunt; quae quidem est cum multis in rebus,</td><td>10</td></tr><tr><td>tum in amicitia tenera atque tractabilis, ut et bonis</td><td></td></tr><tr><td>amici quasi diffundatur et incommodis contrahatur.</td><td></td></tr><tr><td>Quam ob rem angor iste, qui pro amico saepe capien-</td><td></td></tr><tr><td>dus est, non tantum valet, ut tollat e vita amicitiam,</td><td></td></tr><tr><td>non plus quam ut virtutes, quia non nullas curas et</td><td>15</td></tr><tr><td>molestias adferunt, repudientur. </td><td></td></tr>
        </table>