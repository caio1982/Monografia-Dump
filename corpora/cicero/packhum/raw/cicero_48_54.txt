<table>
          <script>targetHit=0;</script>
          <tr><td>  Quare aliud aliquod, Torquate, hominis summum bo-</td><td>2.109.1</td></tr><tr><td>num reperiendum est, voluptatem bestiis concedamus,</td><td></td></tr><tr><td>quibus vos de summo bono testibus uti soletis. quid,</td><td></td></tr><tr><td>si etiam bestiae multa faciunt duce sua quaeque na-</td><td></td></tr><tr><td>tura partim indulgenter vel cum labore, ut in gignendo,</td><td>5</td></tr><tr><td>in educando, perfacile &lt;ut&gt; appareat aliud quiddam iis</td><td></td></tr><tr><td>propositum, non voluptatem? partim cursu et per-</td><td></td></tr><tr><td>agratione laetantur, congregatione aliae coetum quodam</td><td></td></tr><tr><td>modo civitatis imitantur; videmus in quodam volucrium</td><td>110.1</td></tr><tr><td>genere non nulla indicia pietatis, cognitionem, memo-</td><td></td></tr><tr><td>riam, in multis etiam desideria videmus. ergo in bestiis</td><td></td></tr><tr><td>erunt secreta e voluptate humanarum quaedam simu-</td><td></td></tr><tr><td>lacra virtutum, in ipsis hominibus virtus nisi voluptatis</td><td>5</td></tr><tr><td>causa nulla erit? et homini, qui ceteris animantibus</td><td></td></tr><tr><td>plurimum praestat, praecipue a natura nihil datum esse</td><td></td></tr><tr><td>dicemus? </td><td></td></tr><tr><td>  Nos vero, siquidem in voluptate sunt omnia, longe</td><td>111.1</td></tr><tr><td>multumque superamur a bestiis, quibus ipsa terra fun-</td><td></td></tr><tr><td>dit ex sese pastus varios atque abundantes nihil labo-</td><td></td></tr><tr><td>rantibus, nobis autem aut vix aut ne vix quidem sup-</td><td></td></tr><tr><td>petunt multo labore quaerentibus. nec tamen ullo modo</td><td>5</td></tr><tr><td>summum pecudis bonum et hominis idem mihi videri</td><td></td></tr><tr><td>potest. quid enim tanto opus est instrumento in opti- </td><td></td></tr><tr><td>mis artibus comparandis? quid tanto concursu honestissi-</td><td></td></tr><tr><td>morum studiorum, tanto virtutum comitatu, si ea nullam</td><td></td></tr><tr><td>ad aliam rem nisi ad voluptatem conquiruntur? ut, si</td><td>112.1</td></tr><tr><td>Xerxes, cum tantis classibus tantisque equestribus et</td><td></td></tr><tr><td>pedestribus copiis Hellesponto iuncto Athone perfosso</td><td></td></tr><tr><td>mari ambulavisset terra navigavisset, si, cum tanto im-</td><td></td></tr><tr><td>petu in Graeciam venisset, causam quis ex eo quaere-</td><td>5</td></tr><tr><td>ret tantarum copiarum tantique belli, mel se auferre ex</td><td></td></tr><tr><td>Hymetto voluisse diceret, certe sine causa videretur</td><td></td></tr><tr><td>tanta conatus, sic nos sapientem plurimis et gravissimis</td><td></td></tr><tr><td>artibus atque virtutibus instructum et ornatum non, ut</td><td></td></tr><tr><td>illum, maria pedibus peragrantem, classibus montes,</td><td>10</td></tr><tr><td>sed omne caelum totamque cum universo mari terram</td><td></td></tr><tr><td>mente complexum voluptatem petere si dicemus, mellis</td><td></td></tr><tr><td>causa dicemus tanta molitum. ad altiora quaedam et</td><td>113.1</td></tr><tr><td>magnificentiora, mihi crede, Torquate, nati sumus, nec</td><td></td></tr><tr><td>id ex animi solum partibus, in quibus inest memoria</td><td></td></tr><tr><td>rerum innumerabilium, in te quidem infinita, inest con-</td><td></td></tr><tr><td>iectura consequentium non multum a divinatione dif-</td><td>5</td></tr><tr><td>ferens, inest moderator cupiditatis pudor, inest ad hu-</td><td></td></tr><tr><td>manam societatem iustitiae fida custodia, inest in per-</td><td></td></tr><tr><td>petiendis laboribus adeundisque periculis firma et sta-</td><td></td></tr><tr><td>bilis doloris mortisque contemptio—ergo haec in ani-</td><td></td></tr><tr><td>mis, tu autem etiam membra ipsa sensusque considera,</td><td>10</td></tr><tr><td>qui tibi, ut reliquae corporis partes, non comites solum</td><td></td></tr><tr><td>virtutum, sed ministri etiam videbuntur. Quid? si in</td><td>114.1</td></tr><tr><td>ipso corpore multa voluptati praeponenda sunt, ut vires,</td><td></td></tr><tr><td>valitudo, velocitas, pulchritudo, quid tandem in animis</td><td></td></tr><tr><td>censes? in quibus doctissimi illi veteres inesse quid-</td><td></td></tr><tr><td>dam caeleste et divinum putaverunt. </td><td>5</td></tr>
        </table>