<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Febr<span class="snum">.(?)</span> <span class="snum">56</span></td><td></td></tr><tr class="title last  "><td>&lt;M. CICERO S. D. P. LENTULO PRO COS.&gt;</td><td></td></tr><tr><td>A. d. XVI Kal. Febr. cum in senatu pulcherrime staremus,</td><td>1.4.1.1</td></tr><tr><td>quod iam illam sententiam Bibuli de tribus legatis pridie eius</td><td></td></tr><tr><td>diei fregeramus, unumque certamen esset relictum sententia</td><td></td></tr><tr><td>Volcaci, res ab adversariis nostris extracta est variis calumniis.</td><td></td></tr><tr><td>causam enim frequenti senatu non magna varietate magnaque</td><td>5</td></tr><tr><td>invidia eorum qui a te causam regiam alio traferebant</td><td></td></tr><tr><td>obtinebamus. eo die acerbum habuimus Curionem, Bibulum</td><td></td></tr><tr><td>multo iustiorem, paene etiam amicum. Caninius et Cato</td><td></td></tr><tr><td>negarunt se legem ullam ante comitia esse laturos. senatus</td><td></td></tr><tr><td>haberi ante Kal. Febr. per legem Pupiam, id quod scis, non</td><td>10</td></tr><tr><td>potest, neque mense Februario toto nisi perfectis aut reiectis</td><td></td></tr><tr><td>legationibus. haec tamen opinio est populi Romani, a tuis</td><td>2.1</td></tr><tr><td>invidis atque obtrectatoribus nomen inductum fictae</td><td></td></tr><tr><td>religionis &lt;idque susceptum ab aliis&gt; non tam ut te impediret</td><td></td></tr><tr><td>quam ut ne quis propter exercitus cupiditatem Alexandream</td><td></td></tr><tr><td>vellet ire. dignitatis autem tuae nemo est qui&lt;n&gt; existimet</td><td>5</td></tr><tr><td>habitam esse rationem ab senatu. nemo est enim quin sciat,</td><td></td></tr><tr><td>quo minus discessio fieret, per adversarios tuos esse factum; </td><td></td></tr><tr><td>qui nunc populi nomine, re autem vera sceleratissimo</td><td></td></tr><tr><td>tribunorum pl. latrocinio si quae conabuntur agere, satis</td><td></td></tr><tr><td>i&lt;a&gt;m provisum est ut ne quid salvis auspiciis aut legibus aut</td><td>10</td></tr><tr><td>etiam sine vi agere possent. </td><td></td></tr><tr><td>  Ego neque de meo studio neque de non nullorum iniuria</td><td>3.1</td></tr><tr><td>scribendum mihi esse arbitror. quid enim aut me ostentem,</td><td></td></tr><tr><td>qui, si vitam pro tua dignitate profundam, nullam partem</td><td></td></tr><tr><td>videar meritorum tuorum adsecutus, aut de aliorum iniuriis</td><td></td></tr><tr><td>querar, quod sine summo dolore facere non possum? ego tibi</td><td>5</td></tr><tr><td>a vi, hac praesertim imbecillitate magistratuum, praestare</td><td></td></tr><tr><td>nihil possum; vi excepta, possum confirmare te et senatus</td><td></td></tr><tr><td>et populi Romani summo studio amplitudinem tuam</td><td></td></tr><tr><td>retenturum.</td><td></td></tr>
        </table>