<table>
          <script>targetHit=0;</script>
          <tr><td>  Laudantur oratores veteres, Crassi illi et Antonii, quod</td><td>2.2.191.8</td></tr><tr><td>crimina diluere dilucide, quod copiose reorum causas defen-</td><td></td></tr><tr><td>dere solerent: nimirum illi non ingenio solum his patronis,</td><td>10</td></tr><tr><td>sed fortuna etiam praestiterunt. Nemo enim tum ita pecca-</td><td></td></tr><tr><td>bat ut defensioni locum non relinqueret; nemo ita vivebat</td><td></td></tr><tr><td>ut nulla eius vitae pars summae turpitudinis esset expers;</td><td></td></tr><tr><td>nemo ita in manifesto peccato tenebatur ut, cum impudens</td><td></td></tr><tr><td>fuisset in facto, tum impudentior videretur si negaret. Nunc</td><td>192.1</td></tr><tr><td>vero quid faciat Hortensius? avaritiaene crimina frugalitatis</td><td></td></tr><tr><td>laudibus deprecetur? At hominem flagitiosissimum libidi-</td><td></td></tr><tr><td>nosissimum nequissimumque defendit. An ab hac eius</td><td></td></tr><tr><td>infamia nequitia vestros animos in aliam partem fortitudinis</td><td>5</td></tr><tr><td>commemoratione traducat? At homo inertior, ignavior,</td><td></td></tr><tr><td>magis vir inter mulieres, impura inter viros muliercula pro-</td><td></td></tr><tr><td>ferri non potest. At mores commodi. Quis contumacior,</td><td></td></tr><tr><td>quis inhumanior, quis superbior? At haec sine cuiusquam</td><td></td></tr><tr><td>malo. Quis acerbior, quis insidiosior, quis crudelior</td><td>10</td></tr><tr><td>umquam fuit? In hoc homine atque in eius modi causa </td><td></td></tr><tr><td>quid facerent omnes Crassi et Antonii? Tantum, opinor,</td><td></td></tr><tr><td>Hortensi: ad causam non accederent neque in alterius</td><td></td></tr><tr><td>impudentia sui pudoris existimationem amitterent. Liberi</td><td></td></tr><tr><td>enim ad causas solutique veniebant, neque committebant</td><td>15</td></tr><tr><td>ut, si impudentes in defendendo esse noluissent, ingrati</td><td></td></tr><tr><td>in deserendo existimarentur. </td><td></td></tr>
        </table>