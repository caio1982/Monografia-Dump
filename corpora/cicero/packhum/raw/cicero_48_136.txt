<table>
          <script>targetHit=0;</script>
          <tr><td>  An ne hoc quidem Peripateticis concedis, ut dicant</td><td>5.93.1</td></tr><tr><td>omnium bonorum virorum, id est sapientium omnibus- </td><td></td></tr><tr><td>que virtutibus ornatorum, vitam omnibus partibus plus</td><td></td></tr><tr><td>habere semper boni quam mali? Quis hoc dicit?</td><td></td></tr><tr><td>Stoici scilicet. Minime; sed isti ipsi, qui voluptate</td><td>5</td></tr><tr><td>et dolore omnia metiuntur, nonne clamant sapienti</td><td></td></tr><tr><td>plus semper adesse quod velit quam quod nolit?</td><td></td></tr><tr><td>cum tantum igitur in virtute ponant ii, qui fatentur</td><td></td></tr><tr><td>se virtutis causa, nisi ea voluptatem faceret, ne</td><td></td></tr><tr><td>manum quidem versuros fuisse, quid facere nos opor-</td><td>10</td></tr><tr><td>tet, qui quamvis minimam animi praestantiam omni-</td><td></td></tr><tr><td>bus bonis corporis anteire dicamus, ut ea ne in con-</td><td></td></tr><tr><td>spectu quidem relinquantur? quis est enim, qui hoc</td><td></td></tr><tr><td>cadere in sapientem dicere audeat, ut, si fieri possit,</td><td></td></tr><tr><td>virtutem in perpetuum abiciat, ut dolore omni libere-</td><td>15</td></tr><tr><td>tur? quis nostrum dixerit, quos non pudet ea, quae</td><td></td></tr><tr><td>Stoici aspera dicunt, mala dicere, melius esse turpiter</td><td></td></tr><tr><td>aliquid facere cum voluptate quam honeste cum do-</td><td></td></tr><tr><td>lore? nobis Heracleotes ille Dionysius flagitiose de-</td><td>94.1</td></tr><tr><td>scivisse videtur a Stoicis propter oculorum dolorem.</td><td></td></tr><tr><td>quasi vero hoc didicisset a Zenone, non dolere, cum</td><td></td></tr><tr><td>doleret! illud audierat nec tamen didicerat, malum</td><td></td></tr><tr><td>illud non esse, quia turpe non esset, et esse feren-</td><td>5</td></tr><tr><td>dum viro. hic si Peripateticus fuisset, permansisset,</td><td></td></tr><tr><td>credo, in sententia, qui dolorem malum dicunt esse,</td><td></td></tr><tr><td>de asperitate autem eius fortiter ferenda praecipiunt</td><td></td></tr><tr><td>eadem, quae Stoici. Et quidem Arcesilas tuus, etsi</td><td></td></tr><tr><td>fuit in disserendo pertinacior, tamen noster fuit; erat</td><td>10</td></tr><tr><td>enim Polemonis. is cum arderet podagrae doloribus</td><td></td></tr><tr><td>visitassetque hominem Charmides Epicureus perfami-</td><td></td></tr><tr><td>liaris et tristis exiret, Mane, quaeso, inquit, Charmide </td><td></td></tr><tr><td>noster; nihil illinc huc pervenit. ostendit pedes et</td><td></td></tr><tr><td>pectus. ac tamen hic mallet non dolere. </td><td>15</td></tr>
        </table>