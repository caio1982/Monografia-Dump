<table>
          <script>targetHit=0;</script>
          <tr><td>  Decumas agri Leontini magno dicis te vendidisse. Osten-</td><td>2.3.147.1</td></tr><tr><td>di iam illud initio, non existimandum magno vendidisse</td><td></td></tr><tr><td>eum qui verbo decumas vendiderit, re et condicione et lege</td><td></td></tr><tr><td>et edicto et licentia decumanorum decumas aratoribus nullas</td><td></td></tr><tr><td>reliquas fecerit. Etiam illud ostendi, vendidisse alios magno</td><td>5</td></tr><tr><td>decumas agri Leontini ceterorumque agrorum, et lege Hie-</td><td></td></tr><tr><td>ronica vendidisse et pluris etiam quam te vendidisse, nec</td><td></td></tr><tr><td>aratorem quemquam esse questum; nec enim fuit quod</td><td></td></tr><tr><td>quisquam queri posset, cum lege aequissime scripta ven-</td><td></td></tr><tr><td>derent, neque illud umquam aratoris interfuit, quanti de-</td><td>10</td></tr><tr><td>cumae venirent. Non enim ita est ut, si magno venierint,</td><td></td></tr><tr><td>plus arator debeat, si parvo, minus; ut frumenta nata sunt,</td><td></td></tr><tr><td>ita decumae veneunt; aratoris autem interest ita se fru-</td><td></td></tr><tr><td>menta habere ut decumae quam plurimo venire possint;</td><td></td></tr><tr><td>dum arator ne plus decuma det, expedit ei decumam esse</td><td>15</td></tr><tr><td>quam maximam. Verum hoc, ut opinor, esse vis caput</td><td>148.1</td></tr><tr><td>defensionis tuae, magno te decumas vendidisse, atque aliorum</td><td></td></tr><tr><td>quidem agrorum pro portione magno decumas vendidisse,</td><td></td></tr><tr><td>agri vero Leontini, qui plurimum efficit, tritici mod. <span class="caps"><span class="ovl">ccxvi</span></span><span class="ovl"></span>.</td><td></td></tr><tr><td>Si doceo pluris aliquanto potuisse te vendere, neque iis</td><td>5</td></tr><tr><td>voluisse addicere qui contra Apronium licerentur, et Apro-</td><td></td></tr><tr><td>nio multo minoris quam aliis potueris vendere tradidisse,—</td><td></td></tr><tr><td>si hoc doceo, poteritne te ipse Alba, tuus antiquissimus non</td><td></td></tr><tr><td>solum amicus verum etiam amator, absolvere? </td><td></td></tr><tr><td>  Dico equitem Romanum, hominem in primis honestum,</td><td>10</td></tr><tr><td>Q. Minucium, cum sui similibus ad decumas agri Leontini</td><td></td></tr><tr><td>tritici mod. non mille non duo nec tria milia, sed ad unas </td><td></td></tr><tr><td>unius agri decumas tritici modium triginta voluisse addere:</td><td></td></tr><tr><td>ei potestatem emendi non esse factam, ne res abiret ab</td><td></td></tr><tr><td>Apronio. Negare hoc, nisi forte negare omnia constituisti,</td><td>149.1</td></tr><tr><td>nullo modo potes; palam res gesta est maximo conventu</td><td></td></tr><tr><td>Syracusis; testis est tota provincia, propterea quod undique</td><td></td></tr><tr><td>ad emendas decumas solent eo convenire. Quod sive</td><td></td></tr><tr><td>fateris sive convinceris, quot et quam manifestis in rebus</td><td>5</td></tr><tr><td>teneare non vides? Primum tuam rem illam et praedam</td><td></td></tr><tr><td>fuisse; nam ni ita esset, cur tu Apronium malebas, quem</td><td></td></tr><tr><td>omnes tuum procuratorem esse in decumis, tuum negotium</td><td></td></tr><tr><td>agere loquebantur, quam Minucium decumas agri Leontini</td><td></td></tr><tr><td>sumere? Deinde immensum atque infinitum lucrum esse</td><td>10</td></tr><tr><td>factum; nam si <span class="caps"><span class="ovl">xxx</span></span><span class="ovl"></span> tu commotus non esses, certe hoc idem</td><td></td></tr><tr><td>lucri Minucius Apronio libenter dedisset, si ille accipere</td><td></td></tr><tr><td>voluisset. Quantam igitur illi spem praedae propositam</td><td>150.1</td></tr><tr><td>arbitramur fuisse qui tantum praesens lucrum nulla opera</td><td></td></tr><tr><td>insumpta contempserit atque despexerit? Deinde ipse</td><td></td></tr><tr><td>Minucius numquam tanti habere voluisset, si decumas tu</td><td></td></tr><tr><td>lege Hieronica venderes; sed quia tuis novis edictis et</td><td>5</td></tr><tr><td>iniquissimis institutis plus aliquanto se quam decumas abla-</td><td></td></tr><tr><td>turum videbat, idcirco longius progressus est. At Apronio</td><td></td></tr><tr><td>semper plus etiam multo abs te permissum est quam quod</td><td></td></tr><tr><td>edixeras. Quantum igitur quaestum putamus factum esse</td><td></td></tr><tr><td>per eum cui quidvis licitum sit, cum tantum lucri voluerit</td><td>10</td></tr><tr><td>addere is cui, si decumas emisset, idem non liceret? Po-</td><td>151.1</td></tr><tr><td>stremo illa quidem certe tibi praecisa defensio est, in qua tu</td><td></td></tr><tr><td>semper omnia tua furta atque flagitia latere posse arbitratus</td><td></td></tr><tr><td>es, magno te decumas vendidisse, plebi Romanae consuluisse,</td><td></td></tr><tr><td>annonae prospexisse. Non potest hoc dicere is qui negare</td><td>5</td></tr><tr><td>non potest se unius agri decumas <span class="caps">xxx</span> milibus modium </td><td></td></tr><tr><td>minoris quam potuerit vendidisse; ut etiamsi tibi hoc</td><td></td></tr><tr><td>concedam, Minucio ideo te non tradidisse quod iam ad-</td><td></td></tr><tr><td>dixisses Apronio (aiunt enim te ita dictitare, quod ego</td><td></td></tr><tr><td>exspecto cupioque te illud defendere)—verum ut ita sit,</td><td>10</td></tr><tr><td>tamen non potes hoc quasi praeclarum aliquid praedicare,</td><td></td></tr><tr><td>magno te decumas vendidisse, cum fuisse fateare qui multo</td><td></td></tr><tr><td>pluris voluerit emere. </td><td></td></tr>
        </table>