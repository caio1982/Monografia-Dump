<table>
          <script>targetHit=0;</script>
          <tr><td>  Sed mihi in causa facili atque explicata perdifficilis,</td><td>5.1</td></tr><tr><td>iudices, et lubrica defensionis ratio proponitur. Nam, si</td><td></td></tr><tr><td>tantum modo mihi necesse esset contra Laterensem dicere,</td><td></td></tr><tr><td>tamen id ipsum esset in tanto usu nostro tantaque amicitia</td><td></td></tr><tr><td>molestum. Vetus est enim lex illa iustae veraeque amicitiae </td><td>5</td></tr><tr><td>quae mihi cum illo iam diu est, ut idem amici semper velint,</td><td></td></tr><tr><td>neque est ullum amicitiae certius vinculum quam consensus</td><td></td></tr><tr><td>et societas consiliorum et voluntatum. Mihi autem non id</td><td></td></tr><tr><td>est in hac re molestissimum, contra illum dicere, sed multo</td><td></td></tr><tr><td>illud magis quod in ea causa contra dicendum est in qua</td><td>10</td></tr><tr><td>quaedam hominum ipsorum videtur facienda esse contentio.</td><td></td></tr><tr><td>Quaerit enim Laterensis atque hoc uno maxime urget qua</td><td>6.1</td></tr><tr><td>se virtute, qua laude Plancius, qua dignitate superarit. Ita,</td><td></td></tr><tr><td>si cedo illius ornamentis, quae multa et magna sunt, non</td><td></td></tr><tr><td>solum huius dignitatis iactura facienda est sed etiam largi-</td><td></td></tr><tr><td>tionis recipienda suspicio est; sin hunc illi antepono, con-</td><td>5</td></tr><tr><td>tumeliosa habenda est oratio, et dicendum est id quod ille</td><td></td></tr><tr><td>me flagitat, Laterensem a Plancio dignitate esse superatum.</td><td></td></tr><tr><td>Ita aut amicissimi hominis existimatio offendenda est, si</td><td></td></tr><tr><td>illam accusationis condicionem sequar, aut optime de me</td><td></td></tr><tr><td>meriti salus deserenda. </td><td>10</td></tr><tr><td>  Sed ego, Laterensis, caecum me et praecipitem ferri con-</td><td></td></tr><tr><td>fitear in causa, si te aut a Plancio aut ab ullo dignitate</td><td></td></tr><tr><td>potuisse superari dixero. Itaque discedam ab ea contentione</td><td></td></tr><tr><td>ad quam tu me vocas et veniam ad illam ad quam me causa</td><td></td></tr><tr><td>ipsa deducit. Quid? tu in magistratibus dignitatis iudicem</td><td>7.1</td></tr><tr><td>putas esse populum? Fortasse non numquam est; utinam</td><td></td></tr><tr><td>vero semper esset! Sed est perraro et, si quando est, in eis</td><td></td></tr><tr><td>magistratibus est mandandis quibus salutem suam committi</td><td></td></tr><tr><td>putat; his levioribus comitiis diligentia et gratia petitorum</td><td>5</td></tr><tr><td>honos paritur, non eis ornamentis quae esse in te videmus.</td><td></td></tr><tr><td>Nam quod ad populum pertinet, semper dignitatis iniquus</td><td></td></tr><tr><td>iudex est qui aut invidet aut favet. Quamquam nihil potes</td><td></td></tr><tr><td>in te, Laterensis, constituere quod sit proprium laudis tuae </td><td></td></tr><tr><td>quin id tibi sit commune cum Plancio. Sed hoc totum</td><td>8.1</td></tr><tr><td>agetur alio loco; nunc tantum disputo de iure populi, qui et</td><td></td></tr><tr><td>potest et solet non numquam dignos praeterire; nec, si a</td><td></td></tr><tr><td>populo praeteritus est quem non oportuit, a iudicibus con-</td><td></td></tr><tr><td>demnandus est qui praeteritus non est. Nam, si ita esset,</td><td>5</td></tr><tr><td>quod patres apud maiores nostros tenere non potuerunt, ut</td><td></td></tr><tr><td>reprehensores essent comitiorum, id haberent iudices, quod</td><td></td></tr><tr><td>multo etiam minus esset ferendum. Tum enim magistratum</td><td></td></tr><tr><td>non gerebat is qui ceperat, si patres auctores non erant facti;</td><td></td></tr><tr><td>nunc postulatur a vobis ut eius exitio qui creatus sit iudi-</td><td>10</td></tr><tr><td>cium populi Romani reprendatis. Itaque iam quoniam qua</td><td></td></tr><tr><td>nolui ianua sum ingressus in causam, sperare videor tantum</td><td></td></tr><tr><td>afuturam esse orationem meam a minima suspicione offen-</td><td></td></tr><tr><td>sionis tuae, te ut potius obiurgem, quod iniquum in discri-</td><td></td></tr><tr><td>men adducas dignitatem tuam, quam ut eam ego ulla con-</td><td>15</td></tr><tr><td>tumelia coner attingere. Tu continentiam, tu industriam,</td><td>9.1</td></tr><tr><td>tu animum in rem publicam, tu virtutem, tu innocentiam,</td><td></td></tr><tr><td>tu fidem, tu labores tuos, quod aedilis non sis factus, fractos</td><td></td></tr><tr><td>esse et abiectos et repudiatos putas? Vide tandem, Late-</td><td></td></tr><tr><td>rensis, quantum ego a te dissentiam. Si me dius fidius decem</td><td>5</td></tr><tr><td>soli essent in civitate viri boni, sapientes, iusti, graves, qui</td><td></td></tr><tr><td>te indignum aedilitate iudicavissent, gravius de te iudicatum</td><td></td></tr><tr><td>putarem quam est hoc quod tu metuis ne a populo iudi-</td><td></td></tr><tr><td>catum esse videatur. Non enim comitiis iudicat semper</td><td></td></tr><tr><td>populus, sed movetur plerumque gratia, cedit precibus, facit</td><td>10</td></tr><tr><td>eos a quibus est maxime ambitus, denique, etiam si iudicat,</td><td></td></tr><tr><td>non dilectu aliquo aut sapientia ducitur ad iudicandum, sed </td><td></td></tr><tr><td>impetu non numquam et quadam etiam temeritate. Non est</td><td></td></tr><tr><td>enim consilium in volgo, non ratio, non discrimen, non</td><td></td></tr><tr><td>diligentia, semperque sapientes ea quae populus fecisset</td><td>15</td></tr><tr><td>ferenda, non semper laudanda dixerunt. Qua re, cum te</td><td></td></tr><tr><td>aedilem fieri oportuisse dicis, populi culpam, non competi-</td><td></td></tr><tr><td>toris accusas. Vt fueris dignior quam Plancius—de quo ipso</td><td>10.1</td></tr><tr><td>tecum ita contendam paulo post ut conservem dignitatem</td><td></td></tr><tr><td>tuam—sed ut fueris dignior, non competitor a quo es victus,</td><td></td></tr><tr><td>sed populus a quo es praeteritus, in culpa est. In quo illud</td><td></td></tr><tr><td>primum debes putare, comitiis, praesertim aediliciis, studium</td><td>5</td></tr><tr><td>esse populi, non iudicium; eblandita illa, non enucleata esse</td><td></td></tr><tr><td>suffragia; eos qui suffragium ferant, quid cuique ipsi debeant</td><td></td></tr><tr><td>considerare saepius quam quid cuique a re publica debeatur.</td><td></td></tr><tr><td>Sin autem mavis esse iudicium, non tibi id rescindendum</td><td></td></tr><tr><td>est sed ferendum. 'Male iudicavit populus.' At iudicavit.</td><td>11.1</td></tr><tr><td>'Non debuit.' At potuit. 'Non fero.' At multi clarissimi</td><td></td></tr><tr><td>et sapientissimi cives tulerunt. Est enim haec condicio</td><td></td></tr><tr><td>liberorum populorum praecipueque huius principis populi</td><td></td></tr><tr><td>et omnium gentium domini atque victoris, posse suffragiis</td><td>5</td></tr><tr><td>vel dare vel detrahere quod velit cuique; nostrum est autem,</td><td></td></tr><tr><td>nostrum qui in hac tempestate populi iactemur et fluctibus</td><td></td></tr><tr><td>ferre modice populi voluntates, adlicere alienas, retinere</td><td></td></tr><tr><td>partas, placare turbatas; honores si magni non putemus,</td><td></td></tr><tr><td>non servire populo; sin eos expetamus, non defetigari</td><td>10</td></tr><tr><td>supplicando. </td><td></td></tr>
        </table>