<table>
          <script>targetHit=0;</script>
          <tr class="title first  date"><td>Oct<span class="snum">.</span> <span class="snum">46</span> Mytilenis</td><td></td></tr><tr class="title last  "><td>MARCELLUS CICERONI S.</td><td></td></tr><tr><td>Plurimum valuisse apud me tuam semper auctoritatem cum</td><td>4.11.1.1</td></tr><tr><td>in omni re tum in hoc maxime negotio potes existimare. cum</td><td></td></tr><tr><td>mihi C. Marcellus, frater amantissimus mei, non solum</td><td></td></tr><tr><td>consilium daret sed precibus quoque me obsecraret, non</td><td></td></tr><tr><td>prius mihi persuadere potuit quam tuis est effectum litteris</td><td>5</td></tr><tr><td>ut uterer vestro potissimum consilio. </td><td></td></tr><tr><td>  Res quem ad modum sit acta vestrae litterae mihi decla-</td><td></td></tr><tr><td>rant. gratulatio tua etsi est mihi probatissima quod ab optimo</td><td></td></tr><tr><td>fit animo, tamen hoc mihi multo iucundius est et gratius quod</td><td></td></tr><tr><td>in summa paucitate amicorum, propinquorum ac necessari-</td><td>10</td></tr><tr><td>orum qui vere meae saluti faverent te cupidissimum mei</td><td></td></tr><tr><td>singularemque mihi benevolentiam praestitisse cognovi.</td><td></td></tr><tr><td>reliqua sunt eius modi quibus ego, quoniam haec erant</td><td>2.1</td></tr><tr><td>tempora, facile et aequo animo carebam. hoc vero eius modi</td><td></td></tr><tr><td>esse statuo ut sine talium virorum et amicorum benevolentia</td><td></td></tr><tr><td>neque in adversa neque in secunda fortuna quisquam vivere</td><td></td></tr><tr><td>possit. itaque in hoc ego mihi gratulor. tu vero ut intellegas</td><td>5</td></tr><tr><td>homini amicissimo te tribuisse officium re tibi praestabo. </td><td></td></tr><tr><td>  Vale. </td><td></td></tr>
        </table>