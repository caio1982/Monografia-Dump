<table>
          <script>targetHit=0;</script>
          <tr class="title first  "><td>ORATIO CVM POPVLO GRATIAS</td><td></td></tr><tr class="title last  "><td>EGIT </td><td></td></tr><tr><td>  Quod precatus a Iove Optimo Maximo ceterisque dis im-</td><td>1.1</td></tr><tr><td>mortalibus sum, Quirites, eo tempore cum me fortunasque</td><td></td></tr><tr><td>meas pro vestra incolumitate otio concordiaque devovi,</td><td></td></tr><tr><td>ut, si meas rationes umquam vestrae saluti anteposuissem,</td><td></td></tr><tr><td>sempiternam poenam sustinerem mea voluntate susceptam,</td><td>5</td></tr><tr><td>sin et ea quae ante gesseram conservandae civitatis causa</td><td></td></tr><tr><td>gessissem et illam miseram profectionem vestrae salutis</td><td></td></tr><tr><td>gratia suscepissem, ut quod odium scelerati homines et au-</td><td></td></tr><tr><td>daces in rem publicam et in omnis bonos conceptum iam</td><td></td></tr><tr><td>diu continerent, id in me uno potius quam in optimo quoque</td><td>10</td></tr><tr><td>et universa civitate defigerent,—hoc si animo in vos liberos-</td><td></td></tr><tr><td>que vestros fuissem, ut aliquando vos patresque conscriptos</td><td></td></tr><tr><td>Italiamque universam memoria mei misericordia desiderium-</td><td></td></tr><tr><td>que teneret: eius devotionis me esse convictum iudicio</td><td></td></tr><tr><td>deorum immortalium, testimonio senatus, consensu Italiae,</td><td>15</td></tr><tr><td>confessione inimicorum, beneficio divino immortalique vestro</td><td></td></tr><tr><td>maxime laetor. &lt;Namque,&gt; Quirites, etsi nihil est homini magis</td><td>2.1</td></tr><tr><td>optandum quam prospera aequabilis perpetuaque fortuna </td><td></td></tr><tr><td>secundo vitae sine ulla offensione cursu, tamen, si mihi tran-</td><td></td></tr><tr><td>quilla et placata omnia fuissent, incredibili quadam et paene</td><td></td></tr><tr><td>divina, qua nunc vestro beneficio fruor, laetitiae voluptate</td><td>5</td></tr><tr><td>caruissem. Quid dulcius hominum generi ab natura datum</td><td></td></tr><tr><td>est quam sui cuique liberi? mihi vero et propter indulgen-</td><td></td></tr><tr><td>tiam meam et propter excellens eorum ingenium vita sunt</td><td></td></tr><tr><td>mea cariores: tamen non tanta voluptate erant suscepti</td><td></td></tr><tr><td>quanta nunc sunt restituti. Nihil cuiquam fuit umquam iu-</td><td>3.1</td></tr><tr><td>cundius quam mihi meus frater: non tam id sentiebam cum</td><td></td></tr><tr><td>fruebar quam tum cum carebam, et postea quam vos me</td><td></td></tr><tr><td>illi et mihi eum reddidistis. Res familiaris sua quemque</td><td></td></tr><tr><td>delectat: reliquae meae fortunae reciperatae plus mihi nunc</td><td>5</td></tr><tr><td>voluptatis adferunt quam tum incolumes adferebant. Ami-</td><td></td></tr><tr><td>citiae, consuetudines, vicinitates, clientelae, ludi denique et</td><td></td></tr><tr><td>dies festi quid haberent voluptatis carendo magis intellexi</td><td></td></tr><tr><td>quam fruendo. Iam vero honos, dignitas, locus, ordo, bene-</td><td>4.1</td></tr><tr><td>ficia vestra, quamquam mihi semper clarissima visa sunt,</td><td></td></tr><tr><td>tamen ea nunc renovata inlustriora videntur quam si obscu-</td><td></td></tr><tr><td>rata non essent. Ipsa autem patria, di immortales! dici vix</td><td></td></tr><tr><td>potest quid caritatis, quid voluptatis habeat; quae species</td><td>5</td></tr><tr><td>Italiae, quae celebritas oppidorum, quae forma regionum,</td><td></td></tr><tr><td>qui agri, quae fruges, quae pulchritudo urbis, quae humani-</td><td></td></tr><tr><td>tas civium, quae rei publicae dignitas, quae vestra maiestas!</td><td></td></tr><tr><td>Quibus ego omnibus antea rebus sic fruebar ut nemo magis;</td><td></td></tr><tr><td>sed tamquam bona valetudo iucundior est iis qui e gravi</td><td>10</td></tr><tr><td>morbo recreati sunt quam qui numquam aegro corpore fue-</td><td></td></tr><tr><td>runt, sic haec omnia desiderata magis quam adsidue percepta</td><td></td></tr><tr><td>delectant. Quorsum igitur haec disputo? quorsum? ut in-</td><td>5.1</td></tr><tr><td>tellegere possitis neminem umquam tanta eloquentia fuisse,</td><td></td></tr><tr><td>neque tam divino atque incredibili genere dicendi, qui vestram </td><td></td></tr><tr><td>magnitudinem multitudinemque beneficiorum quae in me</td><td></td></tr><tr><td>fratremque meum et liberos nostros contulistis non modo au-</td><td>5</td></tr><tr><td>gere aut ornare oratione, sed enumerare aut consequi possit.</td><td></td></tr><tr><td>A parentibus, id quod necesse erat, parvus sum procreatus,</td><td></td></tr><tr><td>a vobis natus sum consularis. Illi mihi fratrem incognitum</td><td></td></tr><tr><td>qualis futurus esset dederunt, vos spectatum et incredibili</td><td></td></tr><tr><td>pietate cognitum reddidistis. Rem publicam illis accepi</td><td>10</td></tr><tr><td>temporibus eam quae paene amissa est, a vobis eam reci-</td><td></td></tr><tr><td>peravi quam aliquando omnes unius opera servatam iudica-</td><td></td></tr><tr><td>verunt. Di immortales mihi liberos dederunt, vos reddidistis.</td><td></td></tr><tr><td>Multa praeterea a dis immortalibus optata consecuti sumus:</td><td></td></tr><tr><td>nisi vestra voluntas fuisset, omnibus divinis muneribus care-</td><td>15</td></tr><tr><td>remus. Vestros denique honores, quos eramus gradatim</td><td></td></tr><tr><td>singulos adsecuti, nunc a vobis universos habemus, ut quan-</td><td></td></tr><tr><td>tum antea parentibus, quantum dis immortalibus, quantum</td><td></td></tr><tr><td>vobismet ipsis, tantum hoc tempore universum cuncto po-</td><td></td></tr><tr><td>pulo Romano debeamus. </td><td>20</td></tr>
        </table>