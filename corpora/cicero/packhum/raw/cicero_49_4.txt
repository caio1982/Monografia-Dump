<table>
          <script>targetHit=0;</script>
          <tr><td>  Miserum esse verbi causa M. Crassum, qui illas for-</td><td>1.12.9</td></tr><tr><td>tunas morte dimiserit, miserum Cn. Pompeium, qui</td><td>10</td></tr><tr><td>tanta gloria sit orbatus, omnis denique miseros, qui</td><td></td></tr><tr><td>hac luce careant. </td><td></td></tr><tr><td>  Revolveris eodem. sint enim oportet, si miseri sunt;</td><td></td></tr><tr><td>tu autem modo negabas eos esse, qui mortui essent.</td><td></td></tr><tr><td>Si igitur non sunt, nihil possunt esse; ita ne miseri</td><td>15</td></tr><tr><td>quidem sunt. </td><td></td></tr><tr><td>  Non dico fortasse etiam, quod sentio; nam istuc</td><td></td></tr><tr><td>ipsum, non esse, cum fueris, miserrimum puto. </td><td></td></tr><tr><td>  Quid? miserius quam omnino numquam fuisse? ita,</td><td>13.1</td></tr><tr><td>qui nondum nati sunt, miseri iam sunt, quia non sunt,</td><td></td></tr><tr><td>et nos, si post mortem miseri futuri sumus, miseri</td><td></td></tr><tr><td>fuimus ante quam nati. ego autem non commemini,</td><td></td></tr><tr><td>ante quam sum natus, me miserum; tu si meliore me-</td><td>5</td></tr><tr><td>moria es, velim scire, ecquid de te recordere. </td><td></td></tr><tr><td>  Ita iocaris, quasi ego dicam eos miseros, qui nati non</td><td></td></tr><tr><td>sint, et non eos miseros, qui mortui sunt.  </td><td></td></tr><tr><td>  Esse ergo eos dicis. </td><td></td></tr><tr><td>  Immo, quia non sint, cum fuerint, eo miseros esse. </td><td>10</td></tr><tr><td>  Pugnantia te loqui non vides? quid enim tam pu-</td><td></td></tr><tr><td>gnat, quam non modo miserum, sed omnino quicquam</td><td></td></tr><tr><td>esse, qui non sit? an tu egressus porta Capena cum</td><td></td></tr><tr><td>Calatini Scipionum Serviliorum Metellorum sepulcra</td><td></td></tr><tr><td>vides, miseros putas illos? </td><td>15</td></tr><tr><td>  Quoniam me verbo premis, posthac non ita dicam,</td><td></td></tr><tr><td>miseros esse, sed tantum miseros, ob id ipsum, quia</td><td></td></tr><tr><td>non sint. </td><td></td></tr><tr><td>  Non dicis igitur: 'miser est M. Crassus', sed tan-</td><td></td></tr><tr><td>tum: 'miser M. Crassus'? </td><td>20</td></tr><tr><td>  Ita plane. </td><td></td></tr>
        </table>