<table>
          <script>targetHit=0;</script>
          <tr><td>  Sed aliquando veniamus ad causam. In qua tu nomine</td><td>36.1</td></tr><tr><td>legis Liciniae, quae est de sodaliciis, omnis ambitus leges</td><td></td></tr><tr><td>complexus es; neque enim quicquam aliud in hac lege nisi</td><td></td></tr><tr><td>editicios iudices es secutus. Quod genus iudicum si est</td><td></td></tr><tr><td>aequum ulla in re nisi in hac tribuaria, non intellego quam </td><td>5</td></tr><tr><td>ob rem senatus hoc uno in genere tribus edi voluerit ab</td><td></td></tr><tr><td>accusatore neque eandem editionem transtulerit in ceteras</td><td></td></tr><tr><td>causas, de ipso denique ambitu reiectionem fieri voluerit</td><td></td></tr><tr><td>iudicum alternorum, cumque nullum genus acerbitatis prae-</td><td></td></tr><tr><td>termitteret, hoc tamen unum praetereundum putarit. Quid?</td><td>37.1</td></tr><tr><td>huiusce rei tandem obscura causa est, an et agitata tum</td><td></td></tr><tr><td>cum ista in senatu res agebatur, et disputata hesterno die</td><td></td></tr><tr><td>copiosissime a Q. Hortensio, cui tum est senatus adsensus?</td><td></td></tr><tr><td>Hoc igitur sensimus: 'cuiuscumque tribus largitor esset, et</td><td>5</td></tr><tr><td>per hanc consensionem quae magis honeste quam vere</td><td></td></tr><tr><td>sodalitas nominaretur quam quisque tribum turpi largitione</td><td></td></tr><tr><td>corrumperet, eum maxime eis hominibus qui eius tribus</td><td></td></tr><tr><td>essent esse notum.' Ita putavit senatus, cum reo tribus</td><td></td></tr><tr><td>ederentur eae quas is largitione devinctas haberet, eosdem</td><td>10</td></tr><tr><td>fore testis et iudices. Acerbum omnino genus iudici sed</td><td></td></tr><tr><td>tamen, si vel sua vel ea quae maxime esset cuique coniuncta</td><td></td></tr><tr><td>tribus ederetur, vix recusandum. Tu autem, Laterensis,</td><td>38.1</td></tr><tr><td>quas tribus edidisti? Teretinam, credo. Fuit certe id</td><td></td></tr><tr><td>aequum et certe exspectatum est et fuit dignum constantia</td><td></td></tr><tr><td>tua. Cuius tu tribus venditorem et corruptorem et seque-</td><td></td></tr><tr><td>strem Plancium fuisse clamitas, eam tribum profecto, seve-</td><td>5</td></tr><tr><td>rissimorum praesertim hominum et gravissimorum, edere</td><td></td></tr><tr><td>debuisti. At Voltiniam; libet enim tibi nescio quid etiam</td><td></td></tr><tr><td>de illa tribu criminari. Hanc igitur ipsam cur non edidisti?</td><td></td></tr><tr><td>quid Plancio cum Lemonia, quid cum Oufentina, quid cum</td><td></td></tr><tr><td>Clustumina? Nam Maeciam, non quae iudicaret, sed quae</td><td>10</td></tr><tr><td>reiceretur, esse voluisti. Dubitatis igitur, iudices, quin vos </td><td>39.1</td></tr><tr><td>M. Laterensis suo iudicio non ad sententiam legis, sed ad</td><td></td></tr><tr><td>suam spem aliquam de civitate delegerit? dubitatis quin eas</td><td></td></tr><tr><td>tribus in quibus magnas necessitudines habet Plancius, cum</td><td></td></tr><tr><td>ille non ediderit, iudicarit officiis ab hoc observatas, non</td><td>5</td></tr><tr><td>largitione corruptas? Quid enim potes dicere cur ista</td><td></td></tr><tr><td>editio non summam habeat acerbitatem, remota ratione illa</td><td></td></tr><tr><td>quam in decernendo secuti sumus? Tu deligas ex omni</td><td>40.1</td></tr><tr><td>populo aut amicos tuos aut inimicos meos aut denique eos</td><td></td></tr><tr><td>quos inexorabilis, quos inhumanos, quos crudelis existimes;</td><td></td></tr><tr><td>tu me ignaro, nec opinante, inscio convoces et tuos et</td><td></td></tr><tr><td>tuorum amicorum necessarios, iniquos vel meos vel etiam</td><td>5</td></tr><tr><td>defensorum meorum, eodemque adiungas quos natura putes</td><td></td></tr><tr><td>asperos atque omnibus iniquos; deinde effundas repente ut</td><td></td></tr><tr><td>ante consessum meorum iudicum videam quam potuerim</td><td></td></tr><tr><td>qui essent futuri suspicari, apud eosque me ne quinque</td><td></td></tr><tr><td>quidem reiectis, quod in proximo reo de consili sententia</td><td>10</td></tr><tr><td>constitutum est, cogas causam de fortunis omnibus dicere?</td><td></td></tr><tr><td>Non enim, si aut Plancius ita vixit ut offenderet sciens</td><td>41.1</td></tr><tr><td>neminem, aut tu ita errasti ut eos ederes imprudens, ut nos</td><td></td></tr><tr><td>invito te tamen ad iudices non ad carnifices veniremus,</td><td></td></tr><tr><td>idcirco ista editio per se non acerba est. </td><td></td></tr>
        </table>