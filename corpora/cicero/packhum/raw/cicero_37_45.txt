<table>
          <script>targetHit=0;</script>
          <tr><td>  Ridentur etiam discrepantia: &quot;quid huic abest nisi res et</td><td>2.281.1</td></tr><tr><td>virtus?&quot; Bella etiam est familiaris reprehensio quasi errantis;</td><td></td></tr><tr><td>ut cum obiurgavit Albium Granius quod, cum eius tabulis</td><td></td></tr><tr><td>quiddam ab Albucio probatum videretur, et valde absoluto</td><td></td></tr><tr><td>Scaevola gauderet neque intellegeret contra suas tabulas</td><td>5</td></tr><tr><td>esse iudicatum. Huic similis est etiam admonitio in con-</td><td>282.1</td></tr><tr><td>silio dando familiaris, ut, cum patrono malo, cum vocem in</td><td></td></tr><tr><td>dicendo obtudisset, suadebat Granius, ut mulsum frigidum</td><td></td></tr><tr><td>biberet, simul ac domum redisset, &quot;perdam&quot; inquit &quot;vocem, </td><td></td></tr><tr><td>si id fecero&quot;: &quot;melius est&quot; inquit &quot;quam reum.&quot; Bellum</td><td>283.1</td></tr><tr><td>etiam est, cum quid cuique sit consentaneum dicitur; ut,</td><td></td></tr><tr><td>cum Scaurus non nullam haberet invidiam ex eo, quod</td><td></td></tr><tr><td>Phrygionis Pompei, locupletis hominis, bona sine testa-</td><td></td></tr><tr><td>mento possederat, sederetque advocatus reo Bestiae, cum</td><td>5</td></tr><tr><td>funus quoddam duceretur, accusator C. Memmius &quot;vide,&quot;</td><td></td></tr><tr><td>inquit &quot;Scaure, mortuus rapitur, si potes esse possessor.&quot;</td><td></td></tr><tr><td>Sed ex his omnibus nihil magis ridetur, quam quod est</td><td>284.1</td></tr><tr><td>praeter exspectationem, cuius innumerabilia sunt exempla,</td><td></td></tr><tr><td>vel Appi maioris illius, qui in senatu, cum ageretur de agris</td><td></td></tr><tr><td>publicis et de lege Thoria et peteretur Lucullus ab eis, qui</td><td></td></tr><tr><td>a pecore eius depasci agros publicos dicerent, &quot;non est&quot;</td><td>5</td></tr><tr><td>inquit &quot;Luculli pecus illud; erratis&quot;;—defendere Lucullum</td><td></td></tr><tr><td>videbatur—&quot;ego liberum puto esse: qua libet pascitur.&quot;</td><td></td></tr><tr><td>Placet etiam mihi illud Scipionis illius, qui Ti. Gracchum</td><td>285.1</td></tr><tr><td>perculit: cum ei M. Flaccus multis probris obiectis P. Mu-</td><td></td></tr><tr><td>cium iudicem tulisset; &quot;eiero,&quot; inquit &quot;iniquus est&quot;; cum</td><td></td></tr><tr><td>esset admurmuratum, &quot;ah,&quot; inquit &quot;P. C., non ego mihi illum</td><td></td></tr><tr><td>iniquum eiero, verum omnibus.&quot; Ab hoc vero Crasso nihil</td><td>5</td></tr><tr><td>facetius: cum laesisset testis Silus Pisonem, quod se in eum</td><td></td></tr><tr><td>audisse dixisset, &quot;potest fieri,&quot; inquit &quot;Sile, ut is, unde te</td><td></td></tr><tr><td>audisse dicis, iratus dixerit.&quot; Adnuit Silus. &quot;Potest etiam,</td><td></td></tr><tr><td>ut tu non recte intellexeris.&quot; Id quoque toto capite adnuit,</td><td></td></tr><tr><td>ut se Crasso daret. &quot;Potest etiam fieri,&quot; inquit &quot;ut omnino,</td><td>10</td></tr><tr><td>quod te audisse dicis, numquam audieris.&quot; Hoc ita praeter</td><td></td></tr><tr><td>exspectationem accidit, ut testem omnium risus obrueret.</td><td></td></tr><tr><td>Huius generis est plenus Novius, cuius iocus est familiaris</td><td></td></tr><tr><td>&quot;sapiens si algebis, tremes&quot; et alia permulta. Saepe etiam</td><td>286.1</td></tr><tr><td>facete concedas adversario id ipsum, quod tibi ille detrahit; </td><td></td></tr><tr><td>ut C. Laelius, cum ei quidam malo genere natus diceret,</td><td></td></tr><tr><td>indignum esse suis maioribus, &quot;at hercule&quot; inquit &quot;tu tuis</td><td></td></tr><tr><td>dignus.&quot; Saepe etiam sententiose ridicula dicuntur, ut</td><td>5</td></tr><tr><td>M. Cincius, quo die legem de donis et muneribus tulit,</td><td></td></tr><tr><td>cum C. Cento prodisset et satis contumeliose &quot;quid fers,</td><td></td></tr><tr><td>Cinciole?&quot; quaesisset, &quot;ut emas,&quot; inquit &quot;Gai, si uti velis.&quot;</td><td></td></tr><tr><td>Saepe etiam salse, quae fieri non possunt, optantur; ut</td><td>287.1</td></tr><tr><td>M. Lepidus, cum, ceteris se in campo exercentibus, ipse in</td><td></td></tr><tr><td>herba recubuisset, &quot;vellem hoc esset,&quot; inquit &quot;laborare.&quot;</td><td></td></tr><tr><td>Salsum est etiam quaerentibus et quasi percontantibus lente</td><td></td></tr><tr><td>respondere quod nolint; ut censor Lepidus, cum M. Antistio</td><td>5</td></tr><tr><td>Pyrgensi equum ademisset amicique [cum] vociferarentur et</td><td></td></tr><tr><td>quaererent, quid ille patri suo responderet, cur ademptum</td><td></td></tr><tr><td>sibi equum diceret, cum optimus colonus, parcissimus,</td><td></td></tr><tr><td>modestissimus, frugalissimus esset, &quot;me istorum&quot; inquit</td><td></td></tr><tr><td>&quot;nihil credere.&quot; Conliguntur a Graecis, alia non nulla, exse-</td><td>288.1</td></tr><tr><td>crationes, admirationes, minationes; sed haec ipsa nimis</td><td></td></tr><tr><td>mihi videor in multa genera discripsisse; nam illa, quae</td><td></td></tr><tr><td>verbi ratione et vi continentur, certa fere ac definita sunt;</td><td></td></tr><tr><td>quae plerumque, ut ante dixi, laudari magis quam rideri</td><td>5</td></tr><tr><td>solent; haec autem, quae sunt in re ipsa et sententia, parti-</td><td>289.1</td></tr><tr><td>bus sunt innumerabilia, generibus pauca; exspectationibus</td><td></td></tr><tr><td>enim decipiendis et naturis aliorum inridendis [ipsorum</td><td></td></tr><tr><td>ridicule indicandis] et similitudine turpioris et dissimula-</td><td></td></tr><tr><td>tione et subabsurda dicendo et stulta reprehendendo risus</td><td>5</td></tr><tr><td>moventur. Itaque imbuendus est is, qui iocose volet dicere,</td><td></td></tr><tr><td>quasi natura quadam apta ad haec genera et moribus, ut ad</td><td></td></tr><tr><td>cuiusque modi genus ridiculi vultus etiam accommodetur;</td><td></td></tr><tr><td>qui quidem quo severior est et tristior, ut in te, Crasse, hoc</td><td></td></tr><tr><td>illa, quae dicuntur, salsiora videri solent. Sed iam tu, </td><td>290.1</td></tr><tr><td>Antoni, qui hoc deversorio sermonis mei libenter acquietu-</td><td></td></tr><tr><td>rum te esse dixisti, tamquam in Pomptinum deverteris, ne-</td><td></td></tr><tr><td>que amoenum neque salubrem locum, censeo, ut satis diu</td><td></td></tr><tr><td>te putes requiesse et iter reliquum conficere pergas.' </td><td>5</td></tr>
        </table>