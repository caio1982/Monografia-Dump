<table>
          <script>targetHit=0;</script>
          <tr class="title first  date"><td>iii Kal<span class="snum">.</span> Sept<span class="snum">.</span> <span class="snum">45</span> Asturae</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Lepidus ad me heri vesperi litteras misit Antio. nam ibi erat.</td><td>13.47a.1.1</td></tr><tr><td>habet enim domum quam nos vendidimus. rogat magno opere</td><td></td></tr><tr><td>ut sim Kalendis in senatu; me et sibi et Caesari vehementer</td><td></td></tr><tr><td>gratum esse facturum. puto equidem nihil esse. dixisset enim</td><td></td></tr><tr><td>tibi fortasse aliquid Oppius, quoniam Balbus est aeger. sed</td><td>5</td></tr><tr><td>tamen malui venire frustra quam desiderari si opus esset &lt;et&gt;</td><td></td></tr><tr><td>moleste ferre postea. itaque hodie Anti, cras ante meridiem</td><td></td></tr><tr><td>domi. tu velim, nisi te impedivisti, apud nos prid. Kal. cum</td><td></td></tr><tr><td>Pilia. </td><td></td></tr><tr><td>  Te spero cum Publilio confecisse. equidem Kalendis in</td><td>2.1</td></tr><tr><td>Tusculanum recurram; me enim absente omnia cum illis</td><td></td></tr><tr><td>transigi malo. Quinti fratris epistulam ad te misi, non satis</td><td></td></tr><tr><td>humane illam quidem respondentem meis litteris sed tamen</td><td></td></tr><tr><td>quod tibi satis sit, ut equidem existimo. tu videbis.</td><td>5</td></tr>
        </table>