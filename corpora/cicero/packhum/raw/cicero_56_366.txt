<table>
          <script>targetHit=0;</script>
          <tr class="title first  date"><td>prid<span class="snum">.</span> Kal<span class="snum">.</span> Mai<span class="snum">.</span> <span class="snum">58</span> Brundisii</td><td></td></tr><tr class="title  "><td>TULLIUS S. D. TERENTIAE ET TULLIAE ET</td><td></td></tr><tr class="title last  "><td>CICERONI SUIS</td><td></td></tr><tr><td>Ego minus saepe do ad vos litteras quam possum propterea</td><td>14.4.1.1</td></tr><tr><td>quod cum omnia mihi tempora sunt misera, tum vero, cum</td><td></td></tr><tr><td>aut scribo ad vos aut vestras lego, conficior lacrimis sic ut</td><td></td></tr><tr><td>ferre non possim. quod utinam minus vitae cupidi fuissemus!</td><td></td></tr><tr><td>certe nihil aut non multum in vita mali vidissemus. quod si</td><td>5</td></tr><tr><td>nos ad aliquam alicuius commodi aliquando reciperandi</td><td></td></tr><tr><td>spem fortuna reservavit, minus est erratum a nobis; si haec</td><td></td></tr><tr><td>mala fixa sunt, ego vero te quam primum, mea vita, cupio</td><td></td></tr><tr><td>videre et in tuo complexu emori, quoniam neque di, quos tu</td><td></td></tr><tr><td>castissime coluisti, neque homines, quibus ego semper</td><td>10</td></tr><tr><td>servivi, nobis gratiam rettulerunt. </td><td></td></tr><tr><td>  Nos Brundisii apud M. Laenium Flaccum dies XIII</td><td>2.1</td></tr><tr><td>fuimus, virum optimum, qui periculum fortunarum et</td><td></td></tr><tr><td>capitis sui prae mea salute neglexit neque legis improbissimae</td><td></td></tr><tr><td>poena deductus est quo minus hospiti et amicitiae ius</td><td></td></tr><tr><td>officiumque praestaret. huic utinam aliquando gratiam </td><td>5</td></tr><tr><td>referre possimus! habebimus quidem semper. Brundisio</td><td>3.1</td></tr><tr><td>profecti sumus a. d. II Kal. Mai. per Macedoniam Cyzicum</td><td></td></tr><tr><td>petebamus. </td><td></td></tr><tr><td>  O me perditum, o me adflictum! quid nunc? rogem te ut</td><td></td></tr><tr><td>venias, mulierem aegram, et corpore et animo confectam?</td><td>5</td></tr><tr><td>non rogem? sine te igitur sim? opinor, sic agam: si est spes</td><td></td></tr><tr><td>nostri reditus, eam confirmes et rem adiuves; sin, ut ego</td><td></td></tr><tr><td>metuo, transactum est, quoquo modo potes, ad me fac venias.</td><td></td></tr><tr><td>unum hoc scito: si te habebo, non mihi videbor plane perisse.</td><td></td></tr><tr><td>sed quid Tulliola mea fiet? iam id vos videte; mihi deest</td><td>10</td></tr><tr><td>consilium. sed certe, quoquo modo se res habebit, illius</td><td></td></tr><tr><td>misellae et matrimonio et famae serviendum est. quid?</td><td></td></tr><tr><td>Cicero meus quid aget? iste vero sit in sinu semper et</td><td></td></tr><tr><td>complexu meo. non queo plura iam scribere; impedit</td><td></td></tr><tr><td>maeror. </td><td>15</td></tr><tr><td>  Tu quid egeris nescio, utrum aliquid teneas an, quod</td><td>4.1</td></tr><tr><td>metuo, plane sis spoliata. Pisonem, ut scribis, spero fore</td><td></td></tr><tr><td>semper nostrum. de familia liberata, nihil est quod te</td><td></td></tr><tr><td>moveat. primum tuis ita promissum est, te facturam esse ut</td><td></td></tr><tr><td>quisque esset meritus; est autem in officio adhuc Orpheus,</td><td>5</td></tr><tr><td>praeterea magno opere nemo. ceterorum servorum ea causa</td><td></td></tr><tr><td>est ut, si res a nobis abisset, liberti nostri essent, si obtinere</td><td></td></tr><tr><td>potuissent; sin ad nos pertinerent, servirent, praeterquam</td><td></td></tr><tr><td>oppido pauci. sed haec minora sunt. </td><td></td></tr><tr><td>  Tu quod me hortaris ut animo sim magno et spem habeam</td><td>5.1</td></tr><tr><td>reciperandae salutis, id velim sit eius modi ut recte sperare</td><td></td></tr><tr><td>possimus. nunc miser quando tuas iam litteras accipiam?</td><td></td></tr><tr><td>quis ad me perferet? quas ego exspectassem Brundisii si esset</td><td></td></tr><tr><td>licitum per nautas, qui tempestatem praetermittere</td><td>5</td></tr><tr><td>noluerunt.  </td><td></td></tr><tr><td>  Quod reliquum est, sustenta te, mea Terentia, ut potes</td><td></td></tr><tr><td>honestissime. viximus, floruimus; non vitium nostrum sed</td><td></td></tr><tr><td>virtus nostra nos adflixit. peccatum est nullum, nisi quod non</td><td></td></tr><tr><td>una animam cum ornamentis amisimus. sed si hoc fuit</td><td>10</td></tr><tr><td>liberis nostris gratius, nos vivere, cetera, quamquam ferenda</td><td></td></tr><tr><td>non sunt, feramus. atque ego, qui te confirmo, ipse me non</td><td></td></tr><tr><td>possum. </td><td></td></tr><tr><td>  Clodium Philhetaerum, quod valetudine oculorum im-</td><td>6.1</td></tr><tr><td>pediebatur, hominem fidelem, remisi. Sal&lt;l&gt;ustius officio</td><td></td></tr><tr><td>vincit omnis. Pescennius est perbenevolus nobis; quem</td><td></td></tr><tr><td>semper spero tui fore observantem. Sicca dixerat se mecum</td><td></td></tr><tr><td>fore, sed Brundisio discessit. </td><td>5</td></tr><tr><td>  Cura, quod potes, ut valeas et sic existimes, me vehementius</td><td></td></tr><tr><td>tua miseria quam mea commoveri. mea Terentia, fidissima</td><td></td></tr><tr><td>atque optima uxor, et mea carissima filiola et spes reliqua</td><td></td></tr><tr><td>nostra, Cicero, valete.</td><td></td></tr><tr><td> Prid. Kal. Mai. Brundisio.</td><td>10</td></tr>
        </table>