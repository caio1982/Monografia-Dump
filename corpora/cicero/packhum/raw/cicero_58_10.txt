<table>
          <script>targetHit=0;</script>
          <tr class="title first  date"><td>paulo post Id<span class="snum">.</span> Mai<span class="snum">.</span> <span class="snum">56</span> Romae</td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>O litteras mihi tuas iucundissimas exspectatas, ac primo</td><td>2.7.1.1</td></tr><tr><td>quidem cum desiderio, nunc vero etiam cum timore! atque</td><td></td></tr><tr><td>has scito litteras me solas accepisse post illas quas tuus nauta</td><td></td></tr><tr><td>attulit Ulbia datas. </td><td></td></tr><tr><td>  Sed cetera, ut scribis, praesenti sermoni reserventur; hoc</td><td>5</td></tr><tr><td>tamen non queo differre: Id. Mai. senatus frequens divinus</td><td></td></tr><tr><td>fuit in supplicatione Gabinio deneganda. adiurat Procilius</td><td></td></tr><tr><td>hoc nemini accidisse. foris valde plauditur. mihi cum sua</td><td></td></tr><tr><td>sponte iucundum tum iucundius quod me absente. est enim</td><td></td></tr><tr><td>εἰλικρινὲς iudicium, sine oppugnatione, sine gratia nostra.</td><td>10</td></tr><tr><td>&lt;ab&gt;eram autem quod Idibus et postridie fuerat dictum de</td><td>2.1</td></tr><tr><td>agro Campano actum iri, ut est actum. in hac causa mihi</td><td></td></tr><tr><td>aqua haeret. sed plura quam constitueram. coram enim. </td><td></td></tr><tr><td>  Vale, mi optime et optatissime frater, et advola. idem te</td><td></td></tr><tr><td>pueri nostri rogant. </td><td>5</td></tr><tr><td>  Illud scilicet: cenabis cum veneris. </td><td></td></tr>
        </table>