<table>
          <script>targetHit=0;</script>
          <tr><td>  Gradus autem plures sunt societatis hominum. Ut</td><td>1.53.1</td></tr><tr><td>enim ab illa infinita discedatur, proprior est eiusdem</td><td></td></tr><tr><td>gentis, nationis, linguae, qua maxime homines coniun-</td><td></td></tr><tr><td>guntur. Interius etiam est eiusdem esse civitatis; mul-</td><td></td></tr><tr><td>ta enim sunt civibus inter se communia, forum, fana, </td><td>5</td></tr><tr><td>porticus, viae, leges, iura, iudicia, suffragia, consuetu-</td><td></td></tr><tr><td>dines praeterea et familiaritates multisque cum multis</td><td></td></tr><tr><td>res rationesque contractae. Artior vero colligatio est</td><td></td></tr><tr><td>societatis propinquorum; ab illa enim inmensa socie-</td><td></td></tr><tr><td>tate humani generis in exiguum angustumque con-</td><td>10</td></tr><tr><td>cluditur. Nam cum sit hoc natura commune animan-</td><td>54.1</td></tr><tr><td>tium, ut habeant libidinem procreandi, prima societas</td><td></td></tr><tr><td>in ipso coniugio est, proxima in liberis, deinde una</td><td></td></tr><tr><td>domus, communia omnia; id autem est principium ur-</td><td></td></tr><tr><td>bis et quasi seminarium rei publicae. Sequuntur fra-</td><td>5</td></tr><tr><td>trum coniunctiones, post consobrinorum sobrinorum-</td><td></td></tr><tr><td>que, qui cum una domo iam capi non possint, in alias</td><td></td></tr><tr><td>domos tamquam in colonias exeunt. Sequuntur co-</td><td></td></tr><tr><td>nubia et affinitates ex quibus etiam plures propinqui;</td><td></td></tr><tr><td>quae propagatio et suboles origo est rerum publica-</td><td>10</td></tr><tr><td>rum. Sanguinis autem coniunctio et benivolentia de-</td><td></td></tr><tr><td>vincit homines &lt;et&gt; caritate. Magnum est enim eadem</td><td>55.1</td></tr><tr><td>habere monumenta maiorum, eisdem uti sacris, sepul-</td><td></td></tr><tr><td>chra habere communia. [¹⁷Sed omnium societatum nulla</td><td></td></tr><tr><td>praestantior est, nulla firmior, quam cum viri boni</td><td></td></tr><tr><td>moribus similes sunt familiaritate coniuncti; illud</td><td>5</td></tr><tr><td>enim honestum, quod saepe dicimus, etiam si in alio</td><td></td></tr><tr><td>cernimus, tamen nos movet atque illi in quo id inesse</td><td></td></tr><tr><td>videtur amicos facit.]¹⁷ Et quamquam omnis virtus nos</td><td>56.1</td></tr><tr><td>ad se allicit facitque, ut eos diligamus, in quibus ipsa</td><td></td></tr><tr><td>inesse videatur, tamen iustitia et liberalitas id maxime</td><td></td></tr><tr><td>efficit. [¹⁷Nihil autem est amabilius nec copulatius, quam </td><td></td></tr><tr><td>morum similitudo bonorum; in quibus enim eadem</td><td>5</td></tr><tr><td>studia sunt, eaedem voluntates, in iis fit, ut aeque</td><td></td></tr><tr><td>quisque altero delectetur ac se ipso, efficiturque id,</td><td></td></tr><tr><td>quod Pythagoras vult in amicitia, ut unus fiat ex plu-</td><td></td></tr><tr><td>ribus.]¹⁷ Magna etiam illa communitas est, quae con-</td><td></td></tr><tr><td>ficitur ex beneficiis ultro et citro datis acceptis, quae</td><td>10</td></tr><tr><td>et mutua et grata dum sunt, inter quos ea sunt firma</td><td></td></tr><tr><td>devinciuntur societate. Sed cum omnia ratione animo-</td><td>57.1</td></tr><tr><td>que lustraris, omnium societatum nulla est gravior, nulla</td><td></td></tr><tr><td>carior quam ea, quae cum re publica est uni cuique</td><td></td></tr><tr><td>nostrum. Cari sunt parentes, cari liberi, propinqui, fa-</td><td></td></tr><tr><td>miliares, sed omnes omnium caritates patria una com-</td><td>5</td></tr><tr><td>plexa est, pro qua quis bonus dubitet mortem oppe-</td><td></td></tr><tr><td>tere, si ei sit profuturus? Quo est detestabilior isto-</td><td></td></tr><tr><td>rum immanitas, qui lacerarunt omni scelere patriam</td><td></td></tr><tr><td>et in ea funditus delenda occupati et sunt et fuerunt.</td><td></td></tr><tr><td>Sed si contentio quaedam et comparatio fiat, quibus</td><td>58.1</td></tr><tr><td>plurimum tribuendum sit officii, principes sint patria et</td><td></td></tr><tr><td>parentes, quorum beneficiis maximis obligati sumus</td><td></td></tr><tr><td>proximi liberi totaque domus, quae spectat in nos solos</td><td></td></tr><tr><td>neque aliud ullum potest habere perfugium, deinceps</td><td>5</td></tr><tr><td>bene convenientes propinqui, quibuscum communis </td><td></td></tr><tr><td>etiam fortuna plerumque est. Quamobrem necessaria</td><td></td></tr><tr><td>praesidia vitae debentur his maxime quos ante dixi, vita</td><td></td></tr><tr><td>autem victusque communis, consilia, sermones, cohor-</td><td></td></tr><tr><td>tationes, consolationes, interdum etiam obiurgationes</td><td>10</td></tr><tr><td>in amicitiis vigent maxime, estque ea iucundissima</td><td></td></tr><tr><td>amicitia, quam similitudo morum coniugavit. </td><td></td></tr>
        </table>