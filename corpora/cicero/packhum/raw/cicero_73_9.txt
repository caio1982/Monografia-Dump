<table>
          <script>targetHit=0;</script>
          <tr><td>  Veri similis narratio erit, si, ut mos, ut opinio,</td><td>1.16.1</td></tr><tr><td>ut natura postulat, dicemus; si spatia temporum, per-</td><td></td></tr><tr><td>sonarum dignitates, consiliorum rationes, locorum op-</td><td></td></tr><tr><td>portunitates constabunt, ne refelli possit aut temporis</td><td></td></tr><tr><td>parum fuisse, aut causam nullam, aut locum idoneum</td><td>5</td></tr><tr><td>non fuisse, aut homines ipsos facere aut pati non</td><td></td></tr><tr><td>potuisse. Si vera res erit, nihilominus haec omnia</td><td></td></tr><tr><td>narrando conservanda sunt; nam saepe veritas, nisi</td><td></td></tr><tr><td>haec servata sint, fidem non potest facere: sin erunt</td><td></td></tr><tr><td>ficta, eo magis erunt conservanda. De &lt;i&gt;is rebus caute</td><td>10</td></tr><tr><td>confingendum est, quibus in rebus tabulae aut ali-</td><td></td></tr><tr><td>cuius firma auctoritas videbitur interfuisse. </td><td></td></tr><tr><td>  Adhuc quae dicta sunt arbitror mihi constare cum</td><td></td></tr><tr><td>ceteris artis scriptoribus, nisi quia de insinuationibus </td><td></td></tr><tr><td>nova excogitavimus, quod eam soli nos praeter ce-</td><td>15</td></tr><tr><td>teros in tria tempora divisimus, ut plane certam viam</td><td></td></tr><tr><td>et perspicuam rationem exordiorum haberemus. Nunc,</td><td></td></tr><tr><td>quod reliquum est—quoniam de rerum inventione</td><td></td></tr><tr><td>disputandum est, in quo singulare consumitur oratoris</td><td></td></tr><tr><td>artificium—dabimus operam, ut nihilominus indu-</td><td>20</td></tr><tr><td>strie, quam rei utilitas postulabit, quaesisse videamur</td><td></td></tr><tr><td>* * * si prius pauca de divisione causarum dixerimus. </td><td></td></tr><tr><td>  Causarum divisio in duas partes distributa est. </td><td>17.1</td></tr><tr><td>  Primum per narrationem debemus aperire, quid</td><td></td></tr><tr><td>nobis conveniat cum adversariis si ea, quae utilia sunt</td><td></td></tr><tr><td>nobis, convenient, quid in controversiis relictum sit,</td><td></td></tr><tr><td>hoc modo:</td><td>5</td></tr><tr><td>      'Interfectam esse ab Oreste matrem convenit mihi</td><td></td></tr><tr><td>    cum adversariis: iure fecerit et licueritne facere, id</td><td></td></tr><tr><td>    est in controversia.' </td><td></td></tr><tr><td>  Item e contrario:</td><td></td></tr><tr><td>      'Agamemnonem esse a Clytemestra occisum con-</td><td>10</td></tr><tr><td>    fitentur; cum id ita sit, me ulcisci parentem negant</td><td></td></tr><tr><td>    oportuisse.' </td><td></td></tr>
        </table>