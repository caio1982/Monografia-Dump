<table>
          <script>targetHit=0;</script>
          <tr><td>  'Queramur,' inquit, 'licet; tamen hoc interdicto Aebutius</td><td>41.1</td></tr><tr><td>non tenetur.' Quid ita? 'Quod vis Caecinae facta non</td><td></td></tr><tr><td>est.' Dici in hac causa potest, ubi arma fuerint, ubi coacta</td><td></td></tr><tr><td>hominum multitudo, ubi instructi et certis locis cum ferro</td><td></td></tr><tr><td>homines conlocati, ubi minae, pericula terroresque mortis,</td><td>5</td></tr><tr><td>ibi vim non fuisse? 'Nemo,' inquit, 'occisus est neque</td><td></td></tr><tr><td>saucius &lt;factus&gt;.' Quid ais? cum de possessionis controversia</td><td></td></tr><tr><td>et de privatorum hominum contentione iuris loquamur, tu</td><td></td></tr><tr><td>vim negabis factam, si caedes et occisio facta non erit?</td><td></td></tr><tr><td>At exercitus maximos saepe pulsos et fugatos esse dico</td><td>10</td></tr><tr><td>terrore ipso impetuque hostium sine cuiusquam non modo</td><td></td></tr><tr><td>morte verum etiam volnere. Etenim, recuperatores, non ea</td><td>42.1</td></tr><tr><td>sola vis est quae ad corpus nostrum vitamque pervenit, sed</td><td></td></tr><tr><td>etiam multo maior ea quae periculo mortis iniecto formidine</td><td></td></tr><tr><td>animum perterritum loco saepe et certo de statu demovet.</td><td></td></tr><tr><td>Itaque saucii saepe homines cum corpore debilitantur, animo</td><td>5</td></tr><tr><td>tamen non cedunt neque eum relinquunt locum quem</td><td></td></tr><tr><td>statuerunt defendere; at alii pelluntur integri; ut non</td><td></td></tr><tr><td>dubium sit quin maior adhibita vis ei sit cuius animus sit</td><td></td></tr><tr><td>perterritus quam illi cuius corpus volneratum sit. Quod si</td><td>43.1</td></tr><tr><td>vi pulsos dicimus exercitus esse eos qui metu ac tenui saepe</td><td></td></tr><tr><td>suspicione periculi fugerunt, et si non solum impulsu scuto-</td><td></td></tr><tr><td>rum neque conflictu corporum neque ictu comminus neque</td><td></td></tr><tr><td>coniectione telorum, sed saepe clamore ipso militum aut</td><td>5</td></tr><tr><td>instructione aspectuque signorum magnas copias pulsas esse </td><td></td></tr><tr><td>et vidimus et audivimus, quae vis in bello appellatur, ea in</td><td></td></tr><tr><td>otio non appellabitur? et, quod vehemens in re militari</td><td></td></tr><tr><td>putatur, id leve in iure civili iudicabitur? et, quod exercitus</td><td></td></tr><tr><td>armatos movet, id advocationem togatorum non videbitur</td><td>10</td></tr><tr><td>movisse? et volnus corporis magis istam vim quam terror</td><td></td></tr><tr><td>animi declarabit? et sauciatio quaeretur, cum fugam factam</td><td></td></tr><tr><td>esse constabit? Tuus enim testis hoc dixit, metu perterritis</td><td>44.1</td></tr><tr><td>nostris advocatis locum se qua effugerent demonstrasse.</td><td></td></tr><tr><td>Qui non modo ut fugerent sed etiam ipsius fugae tutam viam</td><td></td></tr><tr><td>quaesiverunt, his vis adhibita non videbitur? Quid igitur</td><td></td></tr><tr><td>fugiebant? Propter metum. Quid metuebant? Vim vide-</td><td>5</td></tr><tr><td>licet. Potestis igitur principia negare, cum extrema conce-</td><td></td></tr><tr><td>ditis? Fugisse perterritos confitemini; causam fugae dicitis</td><td></td></tr><tr><td>eandem quam omnes intellegimus, arma, multitudinem</td><td></td></tr><tr><td>hominum, incursionem atque impetum armatorum; haec</td><td></td></tr><tr><td>ubi conceduntur esse facta, ibi vis facta negabitur? </td><td>10</td></tr>
        </table>