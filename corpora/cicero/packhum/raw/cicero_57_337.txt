<table>
          <script>targetHit=0;</script>
          <tr class="title first  date"><td>c<span class="snum">.</span> vi Kal<span class="snum">.</span> Sept<span class="snum">.</span> <span class="snum">45</span> Asturae</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ad Hirtium dederam epistulam sane grandem quam scripseram</td><td>13.21.1.1</td></tr><tr><td>proxime in Tusculano. huic quam tu mihi misisti rescribam</td><td></td></tr><tr><td>alias. nunc alia malo. </td><td></td></tr><tr><td>  Quid possum de Torquato, nisi aliquid a Dolabella? quod</td><td>2.1</td></tr><tr><td>simul ac, continuo scietis. exspectabam hodie aut summum</td><td></td></tr><tr><td>cras ab eo tabellarios; qui simul ac venerint mittentur ad te.</td><td></td></tr><tr><td>a Quinto exspecto. proficiscens enim e Tusculano <span class="caps">viii</span> Kal., ut</td><td></td></tr><tr><td>scis, misi ad eum tabellarios. </td><td>5</td></tr><tr><td>  Nunc, ad rem ut redeam, 'inhibere' illud tuum, quod valde</td><td>3.1</td></tr><tr><td>mihi adriserat, vehementer displicet. est enim verbum totum</td><td></td></tr><tr><td>nauticum. quamquam id quidem sciebam, sed arbitrabar</td><td></td></tr><tr><td>sustineri remos cum inhibere essent remiges iussi. id non esse</td><td></td></tr><tr><td>eius modi didici heri cum ad villam nostram navis appelleretur.</td><td>5</td></tr><tr><td>non enim sustinent, sed alio modo remigant. id ab ἐποχῇ</td><td></td></tr><tr><td>remotissimum est. qua re facies ut ita sit in libro quem ad</td><td></td></tr><tr><td>modum fuit. dices hoc idem Varroni, si forte mutavit. nec est</td><td></td></tr><tr><td>melius quicquam quam ut Lucilius: 'sustineas currum ut bonus</td><td></td></tr><tr><td>saepe agitator equosque.' semperque Carneades προβολὴν</td><td>10</td></tr><tr><td>pugilis et retentionem aurigae similem facit ἐποχῇ. inhibitio</td><td></td></tr><tr><td>autem remigum motum habet et vehementiorem quidem</td><td></td></tr><tr><td>remigationis navem convertentis ad puppim. vides quanto haec</td><td></td></tr><tr><td>diligentius curem quam aut de rumore aut de Pollione, de</td><td></td></tr><tr><td>Pansa etiam. &lt;sed&gt; si quid certius (credo enim palam factum</td><td>15</td></tr><tr><td>esse); et de Critonio si quid est certi, ne de Metello et Balbino. </td><td></td></tr>
        </table>