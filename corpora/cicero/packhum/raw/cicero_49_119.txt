<table>
          <script>targetHit=0;</script>
          <tr><td>  Contempto igitur honore, contempta etiam pecunia</td><td>5.106.1</td></tr><tr><td>quid relinquitur quod extimescendum sit? exilium,</td><td></td></tr><tr><td>credo, quod in maxumis malis ducitur. id si propter</td><td></td></tr><tr><td>alienam et offensam populi voluntatem malum est, </td><td></td></tr><tr><td>quam sit ea contemnenda, [sicut a] paulo ante dictum</td><td>5</td></tr><tr><td>est. sin abesse patria miserum est, plenae miserorum</td><td></td></tr><tr><td>provinciae sunt, ex quibus admodum pauci in patriam</td><td></td></tr><tr><td>revertuntur. 'at multantur bonis exules'. quid tum?</td><td>107.1</td></tr><tr><td>parumne multa de toleranda paupertate dicuntur? iam</td><td></td></tr><tr><td>vero exilium, si rerum naturam, non ignominiam no-</td><td></td></tr><tr><td>minis quaerimus, quantum tandem a perpetua pere-</td><td></td></tr><tr><td>grinatione differt? in qua aetates suas philosophi no-</td><td>5</td></tr><tr><td>bilissimi consumpserunt, Xenocrates Crantor Arcesi-</td><td></td></tr><tr><td>las Lacydes Aristoteles Theophrastus Zeno Clean-</td><td></td></tr><tr><td>thes Chrysippus Antipater Carneades Clitomachus</td><td></td></tr><tr><td>Philo Antiochus Panaetius Posidonius, innumerabi-</td><td></td></tr><tr><td>les alii, qui semel egressi numquam domum reverte-</td><td>10</td></tr><tr><td>runt. 'at enim sine ignominia'. &lt;an potest exilium igno-</td><td></td></tr><tr><td>minia&gt; adficere sapientem? de sapiente enim haec om-</td><td></td></tr><tr><td>nis oratio est, cui iure id accidere non possit; nam iure</td><td></td></tr><tr><td>exulantem consolari non oportet. postremo ad omnis</td><td>108.1</td></tr><tr><td>casus facillima ratio est eorum, qui ad voluptatem ea</td><td></td></tr><tr><td>referunt quae secuntur in vita, ut, quocumque haec</td><td></td></tr><tr><td>loco suppeditetur, ibi beate queant vivere. itaque ad</td><td></td></tr><tr><td>omnem rationem Teucri vox accommodari potest:</td><td>5</td></tr><tr><td>    'Pátria est, ubicumque ést bene'.</td><td></td></tr><tr><td>Socrates quidem cum rogaretur, cuiatem se esse dice-</td><td></td></tr><tr><td>ret, 'mundanum' inquit; totius enim mundi se incolam </td><td></td></tr><tr><td>et civem arbitrabatur. quid? T. Albucius nonne animo</td><td></td></tr><tr><td>aequissimo Athenis exul philosophabatur? cui tamen</td><td>10</td></tr><tr><td>illud ipsum non accidisset, si in re p. quiescens Epi-</td><td></td></tr><tr><td>curi legibus paruisset. qui enim beatior Epicurus, quod</td><td>109.1</td></tr><tr><td>in patria vivebat, quam, quod Athenis, Metrodorus? aut</td><td></td></tr><tr><td>Plato Xenocratem vincebat aut Polemo Arcesilam, quo</td><td></td></tr><tr><td>esset beatior? quanti vero ista civitas aestimanda est,</td><td></td></tr><tr><td>ex qua boni sapientesque pelluntur? Damaratus qui-</td><td>5</td></tr><tr><td>dem, Tarquinii nostri regis pater, tyrannum Cypselum</td><td></td></tr><tr><td>quod ferre non poterat, fugit Tarquinios Corintho et</td><td></td></tr><tr><td>ibi suas fortunas constituit ac liberos procreavit. num</td><td></td></tr><tr><td>stulte anteposuit exilii libertatem domesticae servituti? </td><td></td></tr>
        </table>