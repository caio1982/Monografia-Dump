<table>
          <script>targetHit=0;</script>
          <tr><td>  Quo modo igitur, inquies, verum esse poterit omnia</td><td>5.69.1</td></tr><tr><td>referri ad summum bonum, si amicitiae, si propinqui-</td><td></td></tr><tr><td>tates, si reliqua externa summo bono non continentur?</td><td></td></tr><tr><td>Hac videlicet ratione, quod ea, quae externa sunt, iis</td><td></td></tr><tr><td>tuemur officiis, quae oriuntur a suo cuiusque genere</td><td>5</td></tr><tr><td>virtutis. nam et amici cultus et parentis ei, qui officio</td><td></td></tr><tr><td>fungitur, in eo ipso prodest, quod ita fungi officio in</td><td></td></tr><tr><td>recte factis est, quae sunt orta &lt;a&gt; virtutibus. quae</td><td></td></tr><tr><td>quidem sapientes sequuntur duce natura tanquam</td><td></td></tr><tr><td>videntes; non perfecti autem homines et tamen in-</td><td>10</td></tr><tr><td>geniis excellentibus praediti excitantur saepe gloria,</td><td></td></tr><tr><td>quae habet speciem honestatis et similitudinem. quodsi</td><td></td></tr><tr><td>ipsam honestatem undique perfectam atque absolutam.</td><td></td></tr><tr><td>rem unam praeclarissimam omnium maximeque lau-</td><td></td></tr><tr><td>dandam, penitus viderent, quonam gaudio compleren-</td><td>15</td></tr><tr><td>tur, cum tantopere eius adumbrata opinione laetentur?</td><td></td></tr><tr><td>quem enim deditum voluptatibus, quem cupiditatum </td><td>70.1</td></tr><tr><td>incendiis inflammatum in iis potiendis, quae acerrime</td><td></td></tr><tr><td>concupivisset, tanta laetitia perfundi arbitramur, quan-</td><td></td></tr><tr><td>ta aut superiorem Africanum Hannibale victo aut</td><td></td></tr><tr><td>posteriorem Karthagine eversa? quem Tiberina descen-</td><td>5</td></tr><tr><td>sio festo illo die tanto gaudio affecit, quanto L. Pau-</td><td></td></tr><tr><td>lum, cum regem Persem captum adduceret, eodem</td><td></td></tr><tr><td>flumine invectio? </td><td></td></tr><tr><td>  Age nunc, Luci noster, extrue animo altitudinem</td><td>71.1</td></tr><tr><td>excellentiamque virtutum: iam non dubitabis, quin</td><td></td></tr><tr><td>earum compotes homines magno animo erectoque</td><td></td></tr><tr><td>viventes semper sint beati, qui omnis motus fortunae</td><td></td></tr><tr><td>mutationesque rerum et temporum levis et inbecillos</td><td>5</td></tr><tr><td>fore intellegant, si in virtutis certamen venerint. illa</td><td></td></tr><tr><td>enim, quae sunt a nobis bona corporis numerata,</td><td></td></tr><tr><td>complent ea quidem beatissimam vitam, sed ita, ut</td><td></td></tr><tr><td>sine illis possit beata vita existere. ita enim parvae</td><td></td></tr><tr><td>et exiguae sunt istae accessiones bonorum, ut, quem</td><td>10</td></tr><tr><td>ad modum stellae in radiis solis, sic istae in virtutum</td><td></td></tr><tr><td>splendore ne cernantur quidem. </td><td></td></tr>
        </table>