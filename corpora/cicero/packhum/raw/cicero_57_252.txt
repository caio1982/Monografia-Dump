<table>
          <script>targetHit=0;</script>
          <tr class="title first  date"><td>vii Id<span class="snum">.</span> Quint<span class="snum">.</span> <span class="snum">47</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quod ad te scripseram ut cum Camillo communicares, de eo</td><td>11.23.1.1</td></tr><tr><td>Camillus mihi scripsit &lt;te&gt; secum locutum. tuas litteras ex-</td><td></td></tr><tr><td>spectabam; nisi illud quidem mutari, si aliter est et oportet, non</td><td></td></tr><tr><td>video posse. sed cum ab illo accepissem litteras, desideravi tuas</td><td></td></tr><tr><td>(etsi putabam te certiorem factum non esse), modo valeres;</td><td>5</td></tr><tr><td>scripseras enim te quodam valetudinis genere temptari. </td><td></td></tr><tr><td>  Agusius quidam Rhodo venerat <span class="caps">viii</span> Id. Quint. is nuntiabat</td><td>2.1</td></tr><tr><td>Quintum filium ad Caesarem profectum <span class="caps">iiii</span> Kal. Iun., Philo-</td><td></td></tr><tr><td>timum Rhodum pridie eum diem venisse, habere ad me</td><td></td></tr><tr><td>litteras. ipsum Agusium audies. sed tardius iter faciebat. eo</td><td></td></tr><tr><td>feci ut [eo] celeriter eunti darem. quid sit in his litteris nescio,</td><td>5</td></tr><tr><td>sed mihi valde Quintus frater gratulatur. equidem in meo</td><td></td></tr><tr><td>tanto peccato nihil ne cogitatione quidem adsequi possum quod</td><td></td></tr><tr><td>mihi tolerabile possit esse. </td><td></td></tr><tr><td>  Te oro ut de hac misera cogites, et illud de quo ad te proxime</td><td>3.1</td></tr><tr><td>scripsi, ut aliquid conficiatur ad inopiam propulsandam, et</td><td></td></tr><tr><td>etiam de ipso testamento. illud quoque vellem antea, sed omnia</td><td></td></tr><tr><td>timuimus. melius quidem in pessimis nihil fuit discidio.</td><td></td></tr><tr><td>aliquid fecissemus ut viri, vel tabularum novarum nomine vel </td><td>5</td></tr><tr><td>nocturnarum expugnationum vel Metellae vel omnium</td><td></td></tr><tr><td>malorum; nec res perisset et videremur aliquid doloris virilis</td><td></td></tr><tr><td>habuisse. memini omnino tuas litteras, sed et tempus illud; etsi</td><td></td></tr><tr><td>quidvis praestitit. nunc quidem ipse videtur denuntiare;</td><td></td></tr><tr><td>audimus enim de statua Clodi. generumne nostrum potissimum</td><td>10</td></tr><tr><td>vel hoc vel tabulas novas? placet mihi igitur (et idem tibi)</td><td></td></tr><tr><td>nuntium remitti. petet fortasse tertiam pensionem. considera</td><td></td></tr><tr><td>igitur tumne cum ab ipso nascetur an prius. ego, si ullo modo</td><td></td></tr><tr><td>potuero, vel nocturnis itineribus experiar ut te videam. tu et</td><td></td></tr><tr><td>haec et si quid erit quod intersit me scire scribas velim. vale.</td><td>15</td></tr>
        </table>