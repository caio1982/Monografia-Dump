<table>
          <script>targetHit=0;</script>
          <tr class="title first  date"><td><span class="snum">54(?)</span></td><td></td></tr><tr class="title last  "><td>M. CICERO S. D. L. VALERIO IURISCONSULTO</td><td></td></tr><tr><td>(cur enim tibi hoc non gratificer nescio, praesertim cum his</td><td>1.10.1.1</td></tr><tr><td>temporibus audacia pro sapientia liceat uti). </td><td></td></tr><tr><td>  Lentulo nostro egi per litteras tuo nomine gratias diligenter.</td><td></td></tr><tr><td>sed tu velim desinas iam nostris litteris uti et nos aliquando</td><td></td></tr><tr><td>revisas et ibi malis esse ubi aliquo numero sis quam istic ubi</td><td>5</td></tr><tr><td>solus sapere videare. quamquam qui istinc veniunt partim</td><td></td></tr><tr><td>te superbum esse dicunt, quod nihil respondeas, partim</td><td></td></tr><tr><td>contumeliosum, quod male respondeas. sed iam cupio tecum</td><td></td></tr><tr><td>coram iocari. qua re fac ut quam primum venias neque in</td><td></td></tr><tr><td>Apuliam tuam accedas, ut possimus salvum venisse gaudere.</td><td>10</td></tr><tr><td>nam illo si veneris tam Ulixes, cognosces tuorum neminem. </td><td></td></tr>
        </table>