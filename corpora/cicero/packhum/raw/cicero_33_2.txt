<table>
          <script>targetHit=0;</script>
          <tr><td>  Ac primus aditus et postulatio Tuberonis haec, ut opinor,</td><td>17.1</td></tr><tr><td>fuit, velle se de Q. Ligari scelere dicere. Non dubito quin</td><td></td></tr><tr><td>admiratus sis, vel quod nullo de alio quisquam, vel quod</td><td></td></tr><tr><td>is qui in eadem causa fuisset, vel quidnam novi sceleris</td><td></td></tr><tr><td>adferret. 'Scelus' tu illud vocas, Tubero? cur? isto enim</td><td>5</td></tr><tr><td>nomine illa adhuc causa caruit. Alii errorem appellant, alii</td><td></td></tr><tr><td>timorem; qui durius, spem, cupiditatem, odium, pertina-</td><td></td></tr><tr><td>ciam; qui gravissime, temeritatem: scelus praeter te adhuc </td><td></td></tr><tr><td>nemo. Ac mihi quidem, si proprium et verum nomen</td><td></td></tr><tr><td>nostri mali quaeritur, fatalis quaedam calamitas incidisse</td><td>10</td></tr><tr><td>videtur et improvidas hominum mentis occupavisse, ut nemo</td><td></td></tr><tr><td>mirari debeat humana consilia divina necessitate esse supe-</td><td></td></tr><tr><td>rata. Liceat esse miseros—quamquam hoc victore esse</td><td>18.1</td></tr><tr><td>non possumus; sed non loquor de nobis, de illis loquor</td><td></td></tr><tr><td>qui occiderunt—fuerint cupidi, fuerint irati, fuerint perti-</td><td></td></tr><tr><td>naces: sceleris vero crimine, furoris, parricidi liceat Cn.</td><td></td></tr><tr><td>Pompeio mortuo, liceat multis aliis carere. Quando hoc ex</td><td>5</td></tr><tr><td>te quisquam, Caesar, audivit, aut tua quid aliud arma</td><td></td></tr><tr><td>voluerunt nisi a te contumeliam propulsare? Quid egit</td><td></td></tr><tr><td>tuus invictus exercitus nisi uti suum ius tueretur et digni-</td><td></td></tr><tr><td>tatem tuam? Quid? tu, cum pacem esse cupiebas, idne</td><td></td></tr><tr><td>agebas ut tibi cum sceleratis an ut cum bonis civibus con-</td><td>10</td></tr><tr><td>veniret? Mihi vero, Caesar, tua in me maxima merita</td><td>19.1</td></tr><tr><td>tanta certe non viderentur, si me ut sceleratum a te conser-</td><td></td></tr><tr><td>vatum putarem. Quo modo autem tu de re publica bene</td><td></td></tr><tr><td>meritus esses, cum tot sceleratos incolumi dignitate esse</td><td></td></tr><tr><td>voluisses? Secessionem tu illam existimavisti, Caesar, initio,</td><td>5</td></tr><tr><td>non bellum, nec hostile odium, sed civile discidium, utris-</td><td></td></tr><tr><td>que cupientibus rem publicam salvam, sed partim consiliis,</td><td></td></tr><tr><td>partim studiis a communi utilitate aberrantibus. Principum</td><td></td></tr><tr><td>dignitas erat paene par, non par fortasse eorum qui seque-</td><td></td></tr><tr><td>bantur; causa tum dubia, quod erat aliquid in utraque</td><td>10</td></tr><tr><td>parte quod probari posset; nunc melior ea iudicanda est</td><td></td></tr><tr><td>quam etiam di adiuverunt. Cognita vero clementia tua</td><td></td></tr><tr><td>quis non eam victoriam probet in qua occiderit nemo nisi</td><td></td></tr><tr><td>armatus? </td><td></td></tr>
        </table>