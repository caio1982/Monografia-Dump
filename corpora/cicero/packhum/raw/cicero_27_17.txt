<table>
          <script>targetHit=0;</script>
          <tr><td>  Qui modo cum res gestas consulatus mei conlaudasset,</td><td>72.4</td></tr><tr><td>quae quidem conlaudatio hominis turpissimi mihi ipsi erat</td><td>5</td></tr><tr><td>paene turpis, 'non illa tibi,' inquit, 'invidia nocuit sed</td><td></td></tr><tr><td>versus tui.' Nimis magna poena te consule constituta est</td><td></td></tr><tr><td>sive malo poetae sive libero. 'Scripsisti enim: &quot;cedant</td><td></td></tr><tr><td>arma togae.&quot;' Quid tum? 'Haec res tibi fluctus illos</td><td></td></tr><tr><td>excitavit.' At hoc nusquam opinor scriptum fuisse in illo</td><td>10</td></tr><tr><td>elogio quod te consule in sepulcro rei publicae incisum est:</td><td></td></tr><tr><td>'<span class="caps">Velitis ivbeatis vt, qvod M. Cicero versvm fecerit</span>,'</td><td></td></tr><tr><td>sed '<span class="caps">qvod vindicarit</span>.' Verum tamen, quoniam te non</td><td>73.1</td></tr><tr><td>Aristarchum, sed Phalarin grammaticum habemus, qui non</td><td></td></tr><tr><td>notam apponas ad malum versum, sed poetam armis perse-</td><td></td></tr><tr><td>quare, scire cupio quid tandem in isto versu reprehendas: </td><td></td></tr><tr><td>'Cedant arma togae.' 'Tuae dicis,' inquit, 'togae summum</td><td>5</td></tr><tr><td>imperatorem esse cessurum.' Quid nunc te, asine, litteras</td><td></td></tr><tr><td>doceam? Non opus est verbis sed fustibus. Non dixi</td><td></td></tr><tr><td>hanc togam qua sum amictus, nec arma scutum aut</td><td></td></tr><tr><td>gladium unius imperatoris, sed, quia pacis est insigne et</td><td></td></tr><tr><td>oti toga, contra autem arma tumultus atque belli, poetarum</td><td>10</td></tr><tr><td>more tum locutus hoc intellegi volui, bellum ac tumultum</td><td></td></tr><tr><td>paci atque otio concessurum. Quaere ex familiari tuo</td><td>74.1</td></tr><tr><td>Graeco illo poeta; probabit genus ipsum et agnoscet neque</td><td></td></tr><tr><td>te nihil sapere mirabitur. 'At in altero illo,' inquit,</td><td></td></tr><tr><td>'haeres: &quot;concedat laurea laudi.&quot;' Immo me hercule</td><td></td></tr><tr><td>habeo tibi gratiam; haererem enim nisi tu me expedisses.</td><td>5</td></tr><tr><td>Nam, cum tu timidus ac tremens tuis ipse furacissimis</td><td></td></tr><tr><td>manibus detractam e cruentis fascibus lauream ad portam</td><td></td></tr><tr><td>Esquilinam abiecisti, iudicasti non modo amplissimae sed</td><td></td></tr><tr><td>etiam minimae laudi lauream concessisse. Atque ista</td><td></td></tr><tr><td>oratione hoc tamen intellegi, scelerate, vis, Pompeium</td><td>10</td></tr><tr><td>inimicum mihi isto versu esse factum, ut, si versus mihi</td><td></td></tr><tr><td>nocuerit, ab eo quem is versus offenderit videatur mihi</td><td></td></tr><tr><td>pernicies esse quaesita. Omitto nihil istum versum per-</td><td>75.1</td></tr><tr><td>tinuisse ad illum; non fuisse meum, quem quantum potuis-</td><td></td></tr><tr><td>sem multis saepe orationibus scriptisque decorassem, hunc</td><td></td></tr><tr><td>uno violare versu. Sed sit offensus primo; nonne com-</td><td></td></tr><tr><td>pensavit cum uno versiculo tot mea volumina laudum</td><td>5</td></tr><tr><td>suarum? Quod si esset commotus, ad perniciemne non</td><td></td></tr><tr><td>dicam amicissimi, non ita de sua laude meriti, non ita de</td><td></td></tr><tr><td>re publica, non consularis, non senatoris, non civis, non</td><td></td></tr><tr><td>liberi, in hominis caput ille tam crudelis propter versum </td><td></td></tr><tr><td>fuisset? Tu quid, tu apud quos, tu de quo dicas, intellegis?</td><td>10</td></tr><tr><td>Complecti vis amplissimos viros ad tuum et Gabini scelus,</td><td></td></tr><tr><td>neque id occulte; nam paulo ante dixisti me cum eis</td><td></td></tr><tr><td>confligere quos despicerem, non attingere eos qui plus</td><td></td></tr><tr><td>possent, quibus iratus esse deberem. Quorum quidem—</td><td></td></tr><tr><td>quis enim non intellegit quos dicas?—quamquam non est</td><td>15</td></tr><tr><td>causa una omnium, tamen est omnium mihi probata. Me</td><td>76.1</td></tr><tr><td>Cn. Pompeius multis obsistentibus eius erga me studio</td><td></td></tr><tr><td>atque amori semper dilexit, semper sua coniunctione dignis-</td><td></td></tr><tr><td>simum iudicavit, semper non modo incolumem sed etiam</td><td></td></tr><tr><td>amplissimum atque ornatissimum voluit esse. Vestrae</td><td>5</td></tr><tr><td>fraudes, vestrum scelus, vestrae criminationes insidiarum</td><td></td></tr><tr><td>mearum, illius periculorum nefarie fictae, simul eorum qui</td><td></td></tr><tr><td>familiaritatis licentia suorum improbissimorum sermonum</td><td></td></tr><tr><td>domicilium in auribus eius impulsu vestro conlocarant,</td><td></td></tr><tr><td>vestrae cupiditates provinciarum effecerunt ut ego ex-</td><td>10</td></tr><tr><td>cluderer omnesque qui me, qui illius gloriam, qui rem</td><td></td></tr><tr><td>publicam salvam esse cupiebant, sermone atque aditu pro-</td><td></td></tr><tr><td>hiberentur; quibus rebus est perfectum ut illi plane suo</td><td>77.1</td></tr><tr><td>stare iudicio non liceret, cum certi homines non studium</td><td></td></tr><tr><td>eius a me alienassent, sed auxilium retardassent. Nonne</td><td></td></tr><tr><td>ad te L. Lentulus, qui tum erat praetor, non Q. Sanga,</td><td></td></tr><tr><td>non L. Torquatus pater, non M. Lucullus venit? qui</td><td>5</td></tr><tr><td>omnes ad eum multique mortales oratum in Albanum</td><td></td></tr><tr><td>obsecratumque venerant ut ne meas fortunas desereret</td><td></td></tr><tr><td>cum rei publicae salute coniunctas. Quos ille ad te et</td><td></td></tr><tr><td>ad tuum conlegam remisit, ut causam publicam susciperetis,</td><td></td></tr><tr><td>ut ad senatum referretis; se contra armatum tribunum pl. </td><td>10</td></tr><tr><td>sine publico consilio decertare nolle; consulibus ex senatus</td><td></td></tr><tr><td>consulto rem publicam defendentibus se arma sumpturum.</td><td></td></tr><tr><td>Ecquid, infelix, recordaris quid responderis? in quo illi</td><td>78.1</td></tr><tr><td>omnes quidem, sed Torquatus praeter ceteros furebat contu-</td><td></td></tr><tr><td>macia responsi tui: te non esse tam fortem quam ipse</td><td></td></tr><tr><td>Torquatus in consulatu fuisset aut ego; nihil opus esse</td><td></td></tr><tr><td>armis, nihil contentione; me posse rem publicam iterum</td><td>5</td></tr><tr><td>servare, si cessissem; infinitam caedem fore, si restitissem.</td><td></td></tr><tr><td>Deinde ad extremum neque se neque generum neque</td><td></td></tr><tr><td>conlegam suum tribuno pl. defuturum. Hic tu hostis ac</td><td></td></tr><tr><td>proditor aliis me inimiciorem quam tibi debere esse dicis?</td><td></td></tr><tr><td>Ego C. Caesarem non eadem de re publica sensisse quae</td><td>79.1</td></tr><tr><td>me scio; sed tamen, quod iam de eo his audientibus saepe</td><td></td></tr><tr><td>dixi, me ille sui totius consulatus eorumque honorum quos</td><td></td></tr><tr><td>cum proximis communicavit socium esse voluit, detulit,</td><td></td></tr><tr><td>invitavit, rogavit. Non sum propter nimiam fortasse con-</td><td>5</td></tr><tr><td>stantiae cupiditatem adductus ad causam; non postulabam</td><td></td></tr><tr><td>ut ei carissimus essem cuius ego ne beneficiis quidem</td><td></td></tr><tr><td>sententiam meam tradidissem. Adducta res in certamen</td><td></td></tr><tr><td>te consule putabatur, utrum quae superiore anno ille</td><td></td></tr><tr><td>gessisset manerent, an rescinderentur. Quid loquar plura?</td><td>10</td></tr><tr><td>Si tantum ille in me esse uno roboris et virtutis putavit ut</td><td></td></tr><tr><td>quae ipse gesserat conciderent, si ego restitissem, cur ego</td><td></td></tr><tr><td>non ignoscam, si anteposuit suam salutem meae? Sed</td><td>80.1</td></tr><tr><td>praeterita mitto. Me ut Cn. Pompeius omnibus studiis</td><td></td></tr><tr><td>suis, laboribus, vitae periculis complexus est, cum muni-</td><td></td></tr><tr><td>cipia pro me adiret, Italiae fidem imploraret, P. Lentulo </td><td></td></tr><tr><td>consuli, auctori salutis meae, frequens adsideret, senatus</td><td>5</td></tr><tr><td>sententiam praestaret, in contionibus non modo se defen-</td><td></td></tr><tr><td>sorem salutis meae sed etiam supplicem pro me profiteretur,</td><td></td></tr><tr><td>huius voluntatis eum quem multum posse intellegebat, mihi</td><td></td></tr><tr><td>non inimicum esse cognorat, socium sibi et adiutorem,</td><td></td></tr><tr><td>C. Caesarem, adiunxit. Iam vides me tibi non inimicum</td><td>10</td></tr><tr><td>sed hostem, illis quos describis non modo non iratum sed</td><td></td></tr><tr><td>etiam amicum esse debere; quorum alter, id quod memi-</td><td></td></tr><tr><td>nero, semper aeque mihi amicus fuit ac sibi, alter, id quod</td><td></td></tr><tr><td>obliviscar, sibi aliquando amicior quam mihi. Deinde hoc</td><td>81.1</td></tr><tr><td>ita fit ut viri fortes, etiam si ferro inter se comminus</td><td></td></tr><tr><td>decertarint, tamen illud contentionis odium simul cum ipsa</td><td></td></tr><tr><td>pugna armisque deponant. Neque me ille odisse potuit</td><td></td></tr><tr><td>umquam, ne tum quidem cum dissidebamus. Habet hoc</td><td>5</td></tr><tr><td>virtus, quam tu ne de facie quidem nosti, ut viros fortis</td><td></td></tr><tr><td>species eius et pulchritudo etiam in hoste posita delectet. </td><td></td></tr>
        </table>