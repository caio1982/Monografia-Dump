<table>
          <script>targetHit=0;</script>
          <tr class="title first  date"><td>Sext<span class="snum">.</span> <span class="snum">46(?)</span> Romae</td><td></td></tr><tr class="title last  "><td>M. CICERO S. D. P. FIGULO</td><td></td></tr><tr><td>Quaerenti mihi iam diu quid ad te potissimum scriberem</td><td>4.13.1.1</td></tr><tr><td>non modo certa res nulla sed ne genus quidem litterarum</td><td></td></tr><tr><td>usitatum veniebat in mentem. unam enim partem et con-</td><td></td></tr><tr><td>suetudinem earum epistularum quibus secundis rebus uti</td><td></td></tr><tr><td>solebamus tempus eripuerat, perfeceratque fortuna ne quid</td><td>5</td></tr><tr><td>tale scribere possem aut omnino cogitare. relinquebatur</td><td></td></tr><tr><td>triste quoddam et miserum et his temporibus consentaneum </td><td></td></tr><tr><td>genus litterarum. id quoque deficiebat me, in quo debebat</td><td></td></tr><tr><td>esse aut promissio auxili alicuius aut consolatio doloris tui.</td><td></td></tr><tr><td>quid pollicerer non erat; ipse enim pari fortuna adfectus</td><td>10</td></tr><tr><td>aliorum opibus casus meos sustentabam, saepiusque mihi</td><td></td></tr><tr><td>veniebat in mentem queri quod ita viverem quam gaudere</td><td></td></tr><tr><td>quod viverem. </td><td></td></tr><tr><td>  Quamquam enim nulla me ipsum privatim pepulit</td><td>2.1</td></tr><tr><td>insignis iniuria nec mihi quicquam tali tempore in mentem</td><td></td></tr><tr><td>venit optare quod non ultro mihi Caesar detulerit, tamen</td><td></td></tr><tr><td>†nihil† iis conficior curis ut ipsum quod maneam in vita</td><td></td></tr><tr><td>peccare me existimem. careo enim cum familiarissimis multis,</td><td>5</td></tr><tr><td>quos aut mors eripuit nobis aut distraxit fuga, tum omnibus</td><td></td></tr><tr><td>amicis quorum benevolentiam nobis conciliarat per me</td><td></td></tr><tr><td>quondam te socio defensa res publica, versorque in eorum</td><td></td></tr><tr><td>naufragiis et bonorum direptionibus nec audio solum, quod</td><td></td></tr><tr><td>ipsum esset miserum, sed etiam id ipsum video, quo nihil est</td><td>10</td></tr><tr><td>acerbius, eorum fortunas dissipari quibus nos olim adiutori-</td><td></td></tr><tr><td>bus illud incendium exstinximus; et in qua urbe modo gratia,</td><td></td></tr><tr><td>auctoritate, gloria floruimus in ea nunc his quidem omnibus</td><td></td></tr><tr><td>caremus. obtinemus ipsius Caesaris summam erga nos</td><td></td></tr><tr><td>humanitatem, sed ea plus non potest quam vis et mutatio</td><td>15</td></tr><tr><td>omnium rerum atque temporum. itaque orbus iis rebus</td><td>3.1</td></tr><tr><td>omnibus quibus et natura me et voluntas et consuetudo</td><td></td></tr><tr><td>adsuefecerat cum ceteris, ut quidem videor, tum mihi ipse</td><td></td></tr><tr><td>displiceo. natus enim ad agendum semper aliquid dignum</td><td></td></tr><tr><td>viro nunc non modo agendi rationem nullam habeo sed ne</td><td>5</td></tr><tr><td>cogitandi quidem; et qui antea aut obscuris hominibus aut</td><td></td></tr><tr><td>etiam sontibus opitulari poteram nunc P. Nigidio, uni</td><td></td></tr><tr><td>omnium doctissimo et sanctissimo et maxima quondam</td><td></td></tr><tr><td>gratia et mihi certe amicissimo, ne benigne quidem</td><td></td></tr><tr><td>polliceri possum.  </td><td>10</td></tr><tr><td>  Ergo hoc ereptum est litterarum genus. reliquum est ut</td><td>4.1</td></tr><tr><td>consoler et adferam rationes quibus te a molestiis coner</td><td></td></tr><tr><td>abducere. at ea quidem facultas vel tui vel alterius con-</td><td></td></tr><tr><td>solandi in te summa est, si umquam in ullo fuit. itaque eam</td><td></td></tr><tr><td>partem quae ab exquisita quadam ratione et doctrina</td><td>5</td></tr><tr><td>proficiscitur non attingam; tibi totam relinquam. quid sit</td><td></td></tr><tr><td>forti et sapienti homine dignum, quid gravitas, quid altitudo</td><td></td></tr><tr><td>animi, quid acta tua vita, quid studia, quid artes quibus</td><td></td></tr><tr><td>a pueritia floruisti a te flagitent, tu videbis. ego quod</td><td></td></tr><tr><td>intellegere et sentire, quia sum Romae et quia curo</td><td>10</td></tr><tr><td>attendoque, possum id tibi adfirmo, te in istis molestiis in</td><td></td></tr><tr><td>quibus es hoc tempore non diutius futurum, in iis autem in</td><td></td></tr><tr><td>quibus etiam nos sumus fortasse semper fore. </td><td></td></tr><tr><td>  Video&lt;r&gt; mihi perspicere primum ipsius animum qui</td><td>5.1</td></tr><tr><td>plurimum potest propensum ad salutem tuam. non scribo</td><td></td></tr><tr><td>hoc temere. quo minus familiaris sum, hoc sum ad investi-</td><td></td></tr><tr><td>gandum curiosior. quo facilius quibus est iratior respondere</td><td></td></tr><tr><td>tristius possit, hoc est adhuc tardior ad te molestia liberan-</td><td>5</td></tr><tr><td>dum. familiares vero eius, et ii quidem qui illi iucundissimi</td><td></td></tr><tr><td>sunt, mirabiliter de te et loquuntur et sentiunt. accedit</td><td></td></tr><tr><td>eodem vulgi voluntas, vel potius consensus omnium. etiam</td><td></td></tr><tr><td>illa quae minimum nunc quidem potest sed possit &lt;aliquando</td><td></td></tr><tr><td>aliquid&gt; necesse est, res publica, quascumque viris habebit,</td><td>10</td></tr><tr><td>ab his ipsis &lt;a&gt; quibus tenetur de te propediem, mihi crede,</td><td></td></tr><tr><td>impetrabit. </td><td></td></tr><tr><td>  Redeo igitur ad id, ut iam tibi etiam pollicear aliquid,</td><td>6.1</td></tr><tr><td>quod primo omiseram. nam et complectar eius familiaris-</td><td></td></tr><tr><td>simos, qui me admodum diligunt multumque mecum sunt,</td><td></td></tr><tr><td>et in ipsius consuetudinem, quam adhuc meus pudor mihi</td><td></td></tr><tr><td>clausit, insinuabo et certe omnis vias persequar quibus</td><td>5</td></tr><tr><td>putabo ad id quod volumus perveniri posse. in hoc toto</td><td></td></tr><tr><td>genere plura faciam quam scribere audeo. cetera, quae tibi </td><td></td></tr><tr><td>a multis prompta esse certo scio, a me sunt paratissima. nihil</td><td></td></tr><tr><td>in re familiari mea est quod ego meum malim esse quam</td><td></td></tr><tr><td>tuum. hac de re et de hoc genere toto hoc scribo parcius quod</td><td>10</td></tr><tr><td>te id quod ipse confido sperare malo, te esse usurum tuis. </td><td></td></tr><tr><td>  Extremum illud est, ut te orem et obsecrem animo ut</td><td>7.1</td></tr><tr><td>maximo sis nec ea solum memineris quae ab aliis magnis</td><td></td></tr><tr><td>viris accepisti sed illa etiam quae ipse ingenio studioque</td><td></td></tr><tr><td>peperisti. quae si colliges, et sperabis omnia optime et quae</td><td></td></tr><tr><td>accident, qualiacumque erunt, sapienter feres. sed haec tu</td><td>5</td></tr><tr><td>melius, vel optime omnium; ego quae pertinere ad te intelle-</td><td></td></tr><tr><td>gam studiosissime omnia diligentissimeque curabo tuorumque</td><td></td></tr><tr><td>tristissimo meo tempore meritorum erga me memoriam</td><td></td></tr><tr><td>conservabo.</td><td></td></tr>
        </table>