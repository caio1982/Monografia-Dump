<table>
          <script>targetHit=0;</script>
          <tr><td>  Nam cum duo sint genera siderum, quorum alterum </td><td>2.49.5</td></tr><tr><td>spatiis inmutabilibus ab ortu ad occasum commeans</td><td></td></tr><tr><td>nullum umquam cursus sui vestigium inflectat, alterum</td><td></td></tr><tr><td>autem continuas conversiones duas isdem spatiis cur-</td><td></td></tr><tr><td>sibusque conficiat, ex utraque re et mundi volubilitas,</td><td></td></tr><tr><td>quae nisi in globosa forma esse non posset, et stella-</td><td>10</td></tr><tr><td>rum rutundi ambitus cognoscuntur. </td><td></td></tr><tr><td>  Primusque sol, qui astrorum tenet principatum, ita</td><td></td></tr><tr><td>movetur ut, cum terras larga luce compleverit, eas-</td><td></td></tr><tr><td>dem modo his modo illis ex partibus opacet; ipsa enim</td><td></td></tr><tr><td>umbra terrae soli officiens noctem efficit. nocturnorum</td><td>15</td></tr><tr><td>autem spatiorum eadem est aequabilitas quae diur-</td><td></td></tr><tr><td>norum. eiusdemque solis tum accessus modici tum re-</td><td></td></tr><tr><td>cessus et frigoris et caloris modum temperant. cir-</td><td></td></tr><tr><td>cumitus enim solis orbium quinque et sexaginta et tre-</td><td></td></tr><tr><td>centorum quarta fere diei parte addita conversionem</td><td>20</td></tr><tr><td>conficiunt annuam; inflectens autem sol cursum tum</td><td></td></tr><tr><td>ad septem triones tum ad meridiem aestates et hiemes</td><td></td></tr><tr><td>efficit et ea duo tempora quorum alterum hiemi senes-</td><td></td></tr><tr><td>centi adiunctum est alterum aestati: ita ex quattuor</td><td></td></tr><tr><td>temporum mutationibus omnium quae terra marique</td><td>25</td></tr><tr><td>gignuntur initia causaeque ducuntur. Iam solis annuos</td><td>50.1</td></tr><tr><td>cursus spatiis menstruis luna consequitur, cuius te-</td><td></td></tr><tr><td>nuissimum lumen facit proximus accessus ad solem,</td><td></td></tr><tr><td>digressus autem longissimus quisque plenissimum. ne-</td><td></td></tr><tr><td>que solum eius species ac forma mutatur tum cres-</td><td>5</td></tr><tr><td>cendo tum defectibus in initia recurrendo, sed etiam</td><td></td></tr><tr><td>regio; quae cum est aquilonia aut australis, in lunae</td><td></td></tr><tr><td>quoque cursu est et brumae quaedam et solstitii simili-</td><td></td></tr><tr><td>tudo, multaque ab ea manant et fluunt quibus et ani-</td><td></td></tr><tr><td>mantes alantur augescantque et pubescant maturita-</td><td>10</td></tr><tr><td>temque adsequantur quae oriuntur e terra.  </td><td></td></tr>
        </table>