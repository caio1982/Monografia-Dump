<table>
          <script>targetHit=0;</script>
          <tr class="title first  date"><td>iii Id<span class="snum">.</span> Apr<span class="snum">.</span> <span class="snum">53</span></td><td></td></tr><tr class="title last  "><td>TULLIUS TIRONI S.</td><td></td></tr><tr><td>Andricus postridie ad me venit quam exspectaram; itaque</td><td>16.14.1.1</td></tr><tr><td>habui noctem plenam timori&lt;bu&gt;s ac miseriis. tuis litteris</td><td></td></tr><tr><td>nihilo sum factus certior quo modo te haberes, sed tamen</td><td></td></tr><tr><td>sum recreatus. ego omni delectatione litterisque omnibus</td><td></td></tr><tr><td>careo, quas ante quam te videro attingere non possum. </td><td>5</td></tr><tr><td>  Medico mercedis quantum poscet promitti iubeto. id</td><td></td></tr><tr><td>scripsi ad Ummium. audio te animo angi et medicum dicere</td><td>2.1</td></tr><tr><td>ex eo te laborare. si me diligis, excita ex somno tuas litteras</td><td></td></tr><tr><td>humanitatemque, propter quam mihi es carissimus. nunc</td><td></td></tr><tr><td>opus est te animo valere ut corpore possis. id cum tua tum</td><td></td></tr><tr><td>mea causa facias a te peto. Acastum retine, quo commodius</td><td>5</td></tr><tr><td>tibi ministretur. conserva te mihi. dies promissorum adest,</td><td></td></tr><tr><td>quem etiam repraesentabo si adveneris. </td><td></td></tr><tr><td>  Etiam atque etiam vale.</td><td></td></tr><tr><td> III Id. h. VI.</td><td></td></tr>
        </table>