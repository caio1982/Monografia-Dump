<table>
          <script>targetHit=0;</script>
          <tr class="title first  date"><td>c<span class="snum">.</span> Non<span class="snum">.</span> Febr<span class="snum">.</span> <span class="snum">56</span></td><td></td></tr><tr class="title last  "><td>&lt;M. CICERO S. D. P. LENTULO PRO COS.&gt;</td><td></td></tr><tr><td>Tametsi mihi nihil fuit optatius quam ut primum abs te ipso,</td><td>1.5a.1.1</td></tr><tr><td>deinde a ceteris omnibus quam gratissimus erga te esse</td><td></td></tr><tr><td>cognoscerer, tamen adficior summo dolore eius modi tempora</td><td></td></tr><tr><td>post tuam profectionem consecuta esse ut et meam et cetero-</td><td></td></tr><tr><td>rum erga te fidem et benevolentiam absens experirere. te</td><td>5</td></tr><tr><td>videre et sentire eandem fidem esse hominum in tua dignitate</td><td></td></tr><tr><td>quam ego in mea salute sum expertus ex tuis litteris intellexi.</td><td></td></tr><tr><td>nos cum maxime consilio, studio, labore, gratia de causa</td><td>2.1</td></tr><tr><td>regia niteremur, subito exorta est nefaria Catonis promulgatio</td><td></td></tr><tr><td>quae nostra studia impediret et animos a minore cura ad</td><td></td></tr><tr><td>summum timorem traduceret. sed tamen, in eius &lt;modi&gt;</td><td></td></tr><tr><td>perturbatione rerum quamquam omnia sunt metuenda, </td><td>5</td></tr><tr><td>nihil magis quam perfidiam timemus; et Catoni quidem,</td><td></td></tr><tr><td>quoquo modo se res habet, profecto resistemus. </td><td></td></tr><tr><td>  De Alexandrina re causaque regia tantum habeo polliceri,</td><td>3.1</td></tr><tr><td>me tibi absenti tuisque praesentibus cumulate satis facturum.</td><td></td></tr><tr><td>sed vereor ne aut eripiatur causa regia nobis aut deseratur;</td><td></td></tr><tr><td>quorum utrum minus velim, non facile possum existimare.</td><td></td></tr><tr><td>sed, si res coget, est quiddam tertium, quod neque Selicio nec</td><td>5</td></tr><tr><td>mihi displicebat, ut neque iacere re[ge]m pateremur nec nobis</td><td></td></tr><tr><td>repugnantibus ad eum deferri ad quem prope iam delata</td><td></td></tr><tr><td>existimatur. a nobis agentur omnia diligenter ut neque, si</td><td></td></tr><tr><td>quid obtineri poterit, non contendamus nec, si quid non</td><td></td></tr><tr><td>obtinuerimus, repulsi esse videamur. </td><td>10</td></tr><tr><td>  Tuae sapientiae magnitudinisque animi est omnem ampli-</td><td>4.1</td></tr><tr><td>tudinem et dignitatem tuam in virtute atque in rebus gestis</td><td></td></tr><tr><td>tuis atque in tua gravitate positam existimare; si quid ex iis</td><td></td></tr><tr><td>rebus quas tibi fortuna largita est non nullorum hominum</td><td></td></tr><tr><td>perfidia detraxerit, id maiori illis fraudi quam tibi futurum.</td><td>5</td></tr><tr><td>a me nullum tempus praetermittitur de tuis rebus et agendi</td><td></td></tr><tr><td>et cogitandi. utor ad omnia Q. Selicio; neque enim pru-</td><td></td></tr><tr><td>dentiorem quemquam ex tuis neque fide maiore esse iudico</td><td></td></tr><tr><td>neque amantiorem tui.</td><td></td></tr>
        </table>