<table>
          <script>targetHit=0;</script>
          <tr><td>  At enim ad Verrem pecunia ista non pervenit. Quae ista</td><td>2.2.26.1</td></tr><tr><td>defensio est? utrum adseveratur in hoc an temptatur? mihi</td><td></td></tr><tr><td>enim res nova est. Verres calumniatorem adponebat, Verres</td><td></td></tr><tr><td>adesse iubebat, Verres cognoscebat, Verres iudicabat; pecu-</td><td></td></tr><tr><td>niae maximae dabantur; qui dabant causas obtinebant.</td><td>5</td></tr><tr><td>Tu mihi ita defendas, 'Non est ista Verri numerata</td><td></td></tr><tr><td>pecunia?' Adiuvo te; mei quoque testes idem dicunt;</td><td></td></tr><tr><td>Volcatio dicunt sese dedisse. Quae vis erat in Volcatio</td><td></td></tr><tr><td>tanta ut HS <span class="caps">cccc</span> milia duobus hominibus auferret?</td><td></td></tr><tr><td>Ecquis Volcatio, si sua sponte venisset, unam libellam</td><td>10</td></tr><tr><td>dedisset? Veniat nunc, experiatur: tecto recipiet nemo.</td><td></td></tr><tr><td>At ego amplius dico: HS quadringentiens cepisse te arguo</td><td></td></tr><tr><td>contra leges; nego tibi ipsi ullum nummum esse numera-</td><td></td></tr><tr><td>tum; sed cum ob tua decreta, ob edicta, ob imperia, ob </td><td></td></tr><tr><td>iudicia pecuniae dabantur, non erat quaerendum cuius</td><td>15</td></tr><tr><td>manu numerarentur, sed cuius iniuria cogerentur. Comites</td><td>27.1</td></tr><tr><td>illi tui delecti manus erant tuae; praefecti, scribae, accensi,</td><td></td></tr><tr><td>medici, haruspices, praecones manus erant tuae; ut quisque</td><td></td></tr><tr><td>te maxime cognatione adfinitate necessitudine aliqua attinge-</td><td></td></tr><tr><td>bat, ita maxime manus tua putabatur; cohors tota illa,</td><td>5</td></tr><tr><td>quae plus mali Siciliae dedit quam si centum cohortes</td><td></td></tr><tr><td>fugitivorum fuissent, tua manus sine controversia fuit.</td><td></td></tr><tr><td>Quicquid ab horum quopiam captum est, id non modo</td><td></td></tr><tr><td>tibi datum, sed tua manu numeratum iudicari necesse est.</td><td></td></tr><tr><td>Nam si hanc defensionem probabitis, 'Non accepit ipse,'</td><td>10</td></tr><tr><td>licet omnia de pecuniis repetundis iudicia tollatis. Nemo</td><td></td></tr><tr><td>umquam reus tam nocens adducetur qui ista defensione</td><td></td></tr><tr><td>non possit uti; etenim cum Verres utatur, quis erit umquam</td><td></td></tr><tr><td>posthac reus tam perditus qui non ad Q. Muci innocentiam</td><td></td></tr><tr><td>referatur, si cum isto conferatur? Neque nunc tam isti</td><td>15</td></tr><tr><td>mihi Verrem defendere videntur quam in Verre defensionis</td><td></td></tr><tr><td>temptare rationem. </td><td></td></tr>
        </table>