<table>
          <script>targetHit=0;</script>
          <tr><td>  Suscepit autem vita hominum consuetudoque com-</td><td>2.62.5</td></tr><tr><td>munis ut beneficiis excellentis viros in caelum fama ac</td><td></td></tr><tr><td>voluntate tollerent. hinc Hercules hinc Castor et Pollux</td><td></td></tr><tr><td>hinc Aesculapius hinc Liber etiam (hunc dico Liberum</td><td></td></tr><tr><td>Semela natum, non eum quem nostri maiores auguste</td><td></td></tr><tr><td>sancteque Liberum cum Cerere et Libera consecrave-</td><td>10</td></tr><tr><td>runt, quod quale sit ex mysteriis intellegi potest; sed</td><td></td></tr><tr><td>quod ex nobis natos liberos appellamus, idcirco Cerere</td><td></td></tr><tr><td>nati nominati sunt Liber et Libera, quod in Libera ser-</td><td></td></tr><tr><td>vant, in Libero non item)—hinc etiam Romulum, quem</td><td></td></tr><tr><td>quidam eundem esse Quirinum putant. quorum cum</td><td>15</td></tr><tr><td>remanerent animi atque aeternitate fruerentur, rite di</td><td></td></tr><tr><td>sunt habiti, cum et optimi essent et aeterni. </td><td></td></tr><tr><td>  Alia quoque ex ratione et quidem physica magna</td><td>63.1</td></tr><tr><td>fluxit multitudo deorum, qui induti specie humana fa-</td><td></td></tr><tr><td>bulas poetis suppeditaverunt, hominum autem vitam</td><td></td></tr><tr><td>superstitione omni referserunt. atque hic locus a Ze-</td><td></td></tr><tr><td>none tractatus post a Cleanthe et Chrysippo pluribus</td><td>5</td></tr><tr><td>verbis explicatus est. Nam vetus haec opinio Graeciam</td><td></td></tr><tr><td>opplevit, esse exsectum Caelum a filio Saturno, vinctum</td><td></td></tr><tr><td>autem Saturnum ipsum a filio Iove: physica ratio non</td><td>64.1</td></tr><tr><td>inelegans inclusa est in impias fabulas. caelestem enim</td><td></td></tr><tr><td>altissimam aetheriamque naturam id est igneam, quae</td><td></td></tr><tr><td>per sese omnia gigneret, vacare voluerunt ea parte cor- </td><td></td></tr><tr><td>poris quae coniunctione alterius egeret ad procrean-</td><td>5</td></tr><tr><td>dum. Saturnum autem eum esse voluerunt qui cursum</td><td></td></tr><tr><td>et conversionem spatiorum ac temporum contineret.</td><td></td></tr><tr><td>qui deus Graece id ipsum nomen habet: Κρόνος enim</td><td></td></tr><tr><td>dicitur, qui est idem χρόνος id est spatium temporis.</td><td></td></tr><tr><td>Saturnus autem est appellatus quod saturaretur annis;</td><td>10</td></tr><tr><td>ex se enim natos comesse fingitur solitus, quia consu-</td><td></td></tr><tr><td>mit aetas temporum spatia annisque praeteritis insatu-</td><td></td></tr><tr><td>rabiliter expletur. vinctus autem a Iove, ne inmodera-</td><td></td></tr><tr><td>tos cursus haberet, atque ut eum siderum vinclis alli-</td><td></td></tr><tr><td>garet. sed ipse Iuppiter, id est iuvans pater, quem con-</td><td>15</td></tr><tr><td>versis casibus appellamus a iuvando Iovem, a poetis</td><td></td></tr><tr><td>&quot;pater divomque hominumque&quot; dicitur, a maioribus au-</td><td></td></tr><tr><td>tem nostris optumus maxumus, et quidem ante optimus</td><td></td></tr><tr><td>id est beneficentissimus quam maximus, quia maius</td><td></td></tr><tr><td>est certeque gratius prodesse omnibus quam opes mag-</td><td>20</td></tr><tr><td>nas habere—hunc igitur Ennius, ut supra dixi, nun-</td><td>65.1</td></tr><tr><td>cupat ita dicens &quot;aspice hoc sublime candens, quem in-</td><td></td></tr><tr><td>vocant omnes Iovem&quot; planius quam alio loco idem &quot;cui</td><td></td></tr><tr><td>quod in me est exsecrabor hoc quod lucet quicquid est&quot;;</td><td></td></tr><tr><td>hunc etiam augures nostri cum dicunt &quot;Iove fulgente</td><td>5</td></tr><tr><td>tonante&quot;: dicunt enim &quot;caelo fulgente et tonante&quot;. Euri-</td><td></td></tr><tr><td>pides autem ut multa praeclare sic hoc breviter:</td><td></td></tr><tr><td>    &quot;vides sublime fusum immoderatum aethera,</td><td></td></tr><tr><td>    qui terram tenero circumiectu amplectitur:</td><td></td></tr><tr><td>    hunc summum habeto divum, hunc perhibeto Iovem&quot;.</td><td>10</td></tr><tr><td>Aer autem, ut Stoici disputant, interiectus inter mare </td><td>66.1</td></tr><tr><td>et caelum Iunonis nomine consecratur, quae est soror</td><td></td></tr><tr><td>et coniux Iovis, quod &lt;ei&gt; et similitudo est aetheris et</td><td></td></tr><tr><td>cum eo summa coniunctio. effeminarunt autem eum</td><td></td></tr><tr><td>Iunonique tribuerunt, quod nihil est eo mollius. sed</td><td>5</td></tr><tr><td>Iunonem a iuvando credo nominatam. Aqua restabat</td><td></td></tr><tr><td>et terra, ut essent ex fabulis tria regna divisa. datum</td><td></td></tr><tr><td>est igitur Neptuno alterum, Iovis ut volumus fratri, ma-</td><td></td></tr><tr><td>ritimum omne regnum, nomenque productum ut Portu-</td><td></td></tr><tr><td>nus a porta sic Neptunus a nando, paulum primis litte-</td><td>10</td></tr><tr><td>ris immutatis. Terrena autem vis omnis atque natura</td><td></td></tr><tr><td>Diti patri dedicata est, qui dives ut apud Graecos Πλού-</td><td></td></tr><tr><td>των, quia et recidunt omnia in terras et oriuntur e</td><td></td></tr><tr><td>terris. †Cui Proserpinam (quod Graecorum nomen est,</td><td></td></tr><tr><td>ea enim est quae Περσεφόνη Graece nominatur)—quam</td><td>15</td></tr><tr><td>frugum semen esse volunt absconditamque quaeri a</td><td></td></tr><tr><td>matre fingunt. Mater autem est a gerendis frugibus</td><td>67.1</td></tr><tr><td>Ceres tamquam geres, casuque prima littera itidem im-</td><td></td></tr><tr><td>mutata ut a Graecis; nam ab illis quoque Δημήτηρ</td><td></td></tr><tr><td>quasi γῆ μήτηρ nominata est. Iam qui magna verteret</td><td></td></tr><tr><td>Mavors, Minerva autem quae vel minueret vel mina-</td><td>5</td></tr><tr><td>retur. Cumque in omnibus rebus vim haberent maxu-</td><td></td></tr><tr><td>mam prima et extrema, principem in sacrificando</td><td></td></tr><tr><td>Ianum esse voluerunt, quod ab eundo nomen est duc-</td><td></td></tr><tr><td>tum, ex quo transitiones perviae iani foresque in li-</td><td></td></tr><tr><td>minibus profanarum aedium ianuae nominantur. Nam</td><td>10</td></tr><tr><td>Vestae nomen a Graecis (ea est enim quae ab illis</td><td></td></tr><tr><td>Ἑστία dicitur); vis autem eius ad aras et focos per-</td><td></td></tr><tr><td>tinet, itaque in ea dea, quod est rerum custos intuma- </td><td></td></tr><tr><td>rum, omnis et precatio et sacrificatio extrema est. Nec</td><td>68.1</td></tr><tr><td>longe absunt ab hac vi di Penates, sive a penu ducto</td><td></td></tr><tr><td>nomine (est enim omne quo vescuntur homines penus)</td><td></td></tr><tr><td>sive ab eo quod penitus insident; ex quo etiam pene-</td><td></td></tr><tr><td>trales a poetis vocantur. Iam Apollinis nomen est</td><td>5</td></tr><tr><td>Graecum. quem solem esse volunt, Dianam autem et</td><td></td></tr><tr><td>lunam eandem esse putant, cum sol dictus sit vel quia</td><td></td></tr><tr><td>solus ex omnibus sideribus est tantus vel quia cum est</td><td></td></tr><tr><td>exortus obscuratis omnibus solus apparet, luna a lu-</td><td></td></tr><tr><td>cendo nominata sit; eadem est enim Lucina, itaque</td><td>10</td></tr><tr><td>ut apud Graecos Dianam eamque Luciferam sic apud</td><td></td></tr><tr><td>nostros Iunonem Lucinam in pariendo invocant. quae</td><td></td></tr><tr><td>eadem Diana Omnivaga dicitur non a venando sed</td><td></td></tr><tr><td>quod in septem numeratur tamquam vagantibus; Diana</td><td>69.1</td></tr><tr><td>dicta quia noctu quasi diem efficeret. adhibetur autem</td><td></td></tr><tr><td>ad partus, quod i maturescunt aut septem non num-</td><td></td></tr><tr><td>quam aut ut plerumque novem lunae cursibus, qui</td><td></td></tr><tr><td>quia mensa spatia conficiunt menses nominantur; con-</td><td>5</td></tr><tr><td>cinneque ut multa Timaeus, qui cum in historia di-</td><td></td></tr><tr><td>xisset qua nocte natus Alexander esset eadem Dianae</td><td></td></tr><tr><td>Ephesiae templum deflagravisse, adiunxit minime id</td><td></td></tr><tr><td>esse mirandum, quod Diana quom in partu Olympia-</td><td></td></tr><tr><td>dis adesse voluisset afuisset domo. Quae autem dea</td><td>10</td></tr><tr><td>ad res omnes veniret Venerem nostri nominaverunt, </td><td></td></tr><tr><td>atque ex ea potius venustas quam Venus ex venus-</td><td></td></tr><tr><td>tate. </td><td></td></tr>
        </table>