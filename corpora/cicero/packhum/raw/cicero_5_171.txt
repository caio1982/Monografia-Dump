<table>
          <script>targetHit=0;</script>
          <tr><td>  Quod umquam, iudices, huiusce modi everriculum ulla</td><td>2.4.53.1</td></tr><tr><td>in provincia fuit? Avertere aliquid de publico quam</td><td></td></tr><tr><td>obscurissime per magistratum solebant; etiam cum aliquid</td><td></td></tr><tr><td>a privato non numquam, occulte auferebant, et ii tamen</td><td></td></tr><tr><td>condemnabantur. Et si quaeritis, ut ipse de me detraham,</td><td>5</td></tr><tr><td>illos ego accusatores puto fuisse qui eius modi hominum</td><td></td></tr><tr><td>furta odore aut aliquo leviter presso vestigio persequebantur.</td><td></td></tr><tr><td>Nam nos quidem quid facimus in Verre, quem in luto</td><td></td></tr><tr><td>volutatum totius corporis vestigiis invenimus? Permagnum</td><td></td></tr><tr><td>est in eum dicere aliquid qui praeteriens, lectica paulisper</td><td>10</td></tr><tr><td>deposita, non per praestigias sed palam per potestatem uno</td><td></td></tr><tr><td>imperio ostiatim totum oppidum compilaverit. Ac tamen,</td><td></td></tr><tr><td>ut posset dicere se emisse, Archagatho imperat ut illis</td><td></td></tr><tr><td>aliquid, quorum argentum fuerat, nummulorum dicis causa</td><td></td></tr><tr><td>daret. Invenit Archagathus paucos qui vellent accipere;</td><td>15</td></tr><tr><td>iis dedit. Eos nummos tamen iste Archagatho non reddidit.</td><td></td></tr><tr><td>Voluit Romae repetere Archagathus; Cn. Lentulus Mar- </td><td></td></tr><tr><td>cellinus dissuasit, sicut ipsum dicere audistis. Recita.</td><td></td></tr><tr><td><span class="caps">Archagathi et Lentvli testimonivm.</span> </td><td></td></tr><tr><td>  Et ne forte hominem existimetis hanc tantam vim emble-</td><td>54.1</td></tr><tr><td>matum sine causa coacervare voluisse, videte quanti vos,</td><td></td></tr><tr><td>quanti existimationem populi Romani, quanti leges et</td><td></td></tr><tr><td>iudicia, quanti testis Siculos [negotiatores] fecerit. Postea-</td><td></td></tr><tr><td>quam tantam multitudinem collegerat emblematum ut ne</td><td>5</td></tr><tr><td>unum quidem cuiquam reliquisset, instituit officinam Syra-</td><td></td></tr><tr><td>cusis in regia maximam. Palam artifices omnis, caelatores</td><td></td></tr><tr><td>ac vascularios, convocari iubet, et ipse suos compluris</td><td></td></tr><tr><td>habebat. Eos concludit, magnam hominum multitudinem.</td><td></td></tr><tr><td>Mensis octo continuos his opus non defuit, cum vas nullum</td><td>10</td></tr><tr><td>fieret nisi aureum. Tum illa, ex patellis et turibulis quae</td><td></td></tr><tr><td>evellerat, ita scite in aureis poculis inligabat, ita apte in</td><td></td></tr><tr><td>scaphiis aureis includebat, ut ea ad illam rem nata esse</td><td></td></tr><tr><td>diceres; ipse tamen praetor, qui sua vigilantia pacem in</td><td></td></tr><tr><td>Sicilia dicit fuisse, in hac officina maiorem partem diei cum</td><td>15</td></tr><tr><td>tunica pulla sedere solebat et pallio. </td><td></td></tr>
        </table>