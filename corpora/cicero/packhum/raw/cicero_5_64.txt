<table>
          <script>targetHit=0;</script>
          <tr><td>  Etenim ut simul Africani quoque humanitatem et aequi-</td><td>2.2.86.1</td></tr><tr><td>tatem cognoscatis, oppidum Himeram Carthaginienses</td><td></td></tr><tr><td>quondam ceperant, quod fuerat in primis Siciliae clarum</td><td></td></tr><tr><td>et ornatum. Scipio, qui hoc dignum populo Romano</td><td></td></tr><tr><td>arbitraretur, bello confecto socios sua per nostram victoriam</td><td>5</td></tr><tr><td>recuperare, Siculis omnibus Carthagine capta quae potuit</td><td></td></tr><tr><td>restituenda curavit. Himera deleta quos civis belli cala-</td><td></td></tr><tr><td>mitas reliquos fecerat, ii se Thermis conlocarant in isdem</td><td></td></tr><tr><td>agri finibus neque longe ab oppido antiquo, et se patrum</td><td></td></tr><tr><td>fortunas et dignitatem recuperare arbitrabantur cum illa</td><td>10</td></tr><tr><td>maiorum ornamenta in eorum oppido conlocabantur. </td><td></td></tr><tr><td>Erant signa ex aere complura; in his eximia pulchritudine</td><td>87.1</td></tr><tr><td>ipsa Himera in muliebrem figuram habitumque formata ex</td><td></td></tr><tr><td>oppidi nomine et fluminis. Erat etiam Stesichori poetae</td><td></td></tr><tr><td>statua senilis incurva cum libro summo, ut putant, artificio</td><td></td></tr><tr><td>facta, qui fuit Himerae, sed et est et fuit tota Graecia</td><td>5</td></tr><tr><td>summo propter ingenium honore et nomine. Haec iste</td><td></td></tr><tr><td>ad insaniam concupiverat. Etiam, quod paene praeterii,</td><td></td></tr><tr><td>capella quaedam est, ea quidem mire, ut etiam nos qui</td><td></td></tr><tr><td>rudes harum rerum sumus intellegere possumus, scite</td><td></td></tr><tr><td>facta et venuste. Haec et alia Scipio non neglegenter</td><td>10</td></tr><tr><td>abiecerat, ut homo intellegens Verres auferre posset, sed</td><td></td></tr><tr><td>Thermitanis restituerat, non quo ipse hortos aut suburba-</td><td></td></tr><tr><td>num aut locum omnino ubi ea poneret nullum haberet,</td><td></td></tr><tr><td>sed quod, si domum abstulisset, non diu Scipionis appella-</td><td></td></tr><tr><td>rentur, sed eorum ad quoscumque illius morte venissent:</td><td>15</td></tr><tr><td>nunc iis locis posita sunt ut mihi semper Scipionis fore</td><td></td></tr><tr><td>videantur itaque dicantur. </td><td></td></tr><tr><td>  Haec cum iste posceret agereturque ea res in senatu,</td><td>88.1</td></tr><tr><td>Sthenius vehementissime restitit multaque, ut in primis</td><td></td></tr><tr><td>Siculorum in dicendo copiosus est, commemoravit: urbem</td><td></td></tr><tr><td>relinquere Thermitanis esse honestius quam pati tolli</td><td></td></tr><tr><td>ex urbe monumenta maiorum, spolia hostium, beneficia</td><td>5</td></tr><tr><td>clarissimi viri, indicia societatis populi Romani atque</td><td></td></tr><tr><td>amicitiae. Commoti animi sunt omnium; repertus est</td><td></td></tr><tr><td>nemo quin mori diceret satius esse. Itaque hoc adhuc</td><td></td></tr><tr><td>oppidum Verres invenit prope solum in orbe terrarum</td><td></td></tr><tr><td>unde nihil eius modi rerum de publico per vim, nihil</td><td>10</td></tr><tr><td>occulte, nihil imperio, nihil gratia, nihil pretio posset</td><td></td></tr><tr><td>auferre. Verum hasce eius cupiditates exponam alio loco;</td><td></td></tr><tr><td>nunc ad Sthenium revertar. Iratus iste vehementer Sthenio </td><td>89.1</td></tr><tr><td>atque incensus hospitium ei renuntiat, domo eius emigrat</td><td></td></tr><tr><td>atque adeo exit; nam iam ante emigrarat. Eum autem</td><td></td></tr><tr><td>statim inimicissimi Stheni domum suam invitant, ut animum</td><td></td></tr><tr><td>eius in Sthenium inflammarent ementiendo aliquid et crimi-</td><td>5</td></tr><tr><td>nando. Hi autem erant inimici Agathinus, homo nobilis,</td><td></td></tr><tr><td>et Dorotheus, qui habebat in matrimonio Callidamam,</td><td></td></tr><tr><td>Agathini eius filiam; de qua iste audierat, itaque ad</td><td></td></tr><tr><td>generum Agathini migrare maluit. Vna nox intercesserat</td><td></td></tr><tr><td>cum iste Dorotheum sic diligebat ut diceres omnia inter</td><td>10</td></tr><tr><td>eos esse communia, Agathinum ita observabat ut aliquem</td><td></td></tr><tr><td>adfinem atque propinquum; contemnere etiam signum</td><td></td></tr><tr><td>illud Himerae iam videbatur, quod eum multo magis</td><td></td></tr><tr><td>figura et liniamenta hospitae delectabant. Itaque hortari</td><td>90.1</td></tr><tr><td>homines coepit ut aliquid Sthenio periculi crearent crimi-</td><td></td></tr><tr><td>nisque confingerent. Dicebant se illi nihil habere quod</td><td></td></tr><tr><td>dicerent. Tum iste iis aperte ostendit et confirmavit eos</td><td></td></tr><tr><td>in Sthenium quidquid vellent, simul atque ad se detulissent,</td><td>5</td></tr><tr><td>probaturos. Itaque illi non procrastinant, Sthenium statim</td><td></td></tr><tr><td>educunt, aiunt ab eo litteras publicas esse corruptas.</td><td></td></tr><tr><td>Sthenius postulat ut, cum secum sui cives agant de litteris</td><td></td></tr><tr><td>publicis corruptis, eiusque rei legibus Thermitanorum actio</td><td></td></tr><tr><td>sit, senatusque et populus Romanus Thermitanis, quod</td><td>10</td></tr><tr><td>semper in amicitia fideque mansissent, urbem agros</td><td></td></tr><tr><td>legesque suas reddidisset Publiusque Rupilius postea leges</td><td></td></tr><tr><td>ita Siculis ex senatus consulto de <span class="caps">x</span> legatorum sententia</td><td></td></tr><tr><td>dedisset ut cives inter sese legibus suis agerent, idemque</td><td></td></tr><tr><td>hoc haberet Verres ipse in edicto: ut de his omnibus</td><td>15</td></tr><tr><td>causis se ad leges reiceret. Iste homo omnium aequis-</td><td>91.1</td></tr><tr><td>simus atque a cupiditate remotissimus se cogniturum esse</td><td></td></tr><tr><td>confirmat; paratum ad causam dicendam venire hora nona </td><td></td></tr><tr><td>iubet. Non erat obscurum quid homo improbus ac nefarius</td><td></td></tr><tr><td>cogitaret; neque enim ipse satis occultarat, nec mulier tacere</td><td>5</td></tr><tr><td>potuerat. Intellectum est id istum agere ut, cum Sthenium</td><td></td></tr><tr><td>sine ullo argumento ac sine teste damnasset, tum homo</td><td></td></tr><tr><td>nefarius de homine nobili atque id aetatis suoque hospite</td><td></td></tr><tr><td>virgis supplicium crudelissime sumeret. Quod cum esset</td><td></td></tr><tr><td>perspicuum, de amicorum hospitumque suorum sententia</td><td>10</td></tr><tr><td>Thermis Sthenius Romam profugit: hiemi fluctibusque sese</td><td></td></tr><tr><td>committere maluit quam non istam communem Siculorum</td><td></td></tr><tr><td>tempestatem calamitatemque vitaret. Iste homo certus et</td><td>92.1</td></tr><tr><td>diligens ad horam nonam praesto est, Sthenium citari iubet.</td><td></td></tr><tr><td>Quem posteaquam videt non adesse, dolore ardere atque</td><td></td></tr><tr><td>iracundia furere coepit, Venerios domum Stheni mittere,</td><td></td></tr><tr><td>equis circum agros eius villasque dimittere. Itaque dum</td><td>5</td></tr><tr><td>exspectat quidnam sibi certi adferatur, ante horam tertiam</td><td></td></tr><tr><td>noctis de foro non discedit. Postridie mane descendit;</td><td></td></tr><tr><td>Agathinum ad se vocat; iubet eum de litteris publicis</td><td></td></tr><tr><td>in absentem Sthenium dicere. Erat eius modi causa ut</td><td></td></tr><tr><td>ille ne sine adversario quidem apud inimicum iudicem</td><td>10</td></tr><tr><td>reperire posset quid diceret; itaque tantum verbo posuit,</td><td>93.1</td></tr><tr><td>Sacerdote praetore Sthenium litteras publicas corrupisse.</td><td></td></tr><tr><td>Vix ille hoc dixerat cum iste pronuntiat <span class="caps">Sthenivm</span></td><td></td></tr><tr><td><span class="caps">litteras pvblicas corrvpisse videri</span>; et hoc praeterea</td><td></td></tr><tr><td>addit homo Venerius novo modo nullo exemplo, <span class="caps">Ob eam</span></td><td>5</td></tr><tr><td><span class="caps">rem</span> HS <span class="caps">d Veneri Erycinae de Stheni bonis</span> &lt;<span class="caps">se</span>&gt;</td><td></td></tr><tr><td><span class="caps">exactvrvm</span>, bonaque eius statim coepit vendere; et vendi-</td><td></td></tr><tr><td>disset, si tantulum morae fuisset quo minus ei pecunia</td><td></td></tr><tr><td>illa numeraretur. Ea posteaquam numerata est, contentus</td><td>94.1</td></tr><tr><td>hac iniquitate iste non fuit; palam de sella ac tribunali </td><td></td></tr><tr><td>pronuntiat, <span class="caps">Si qvis absentem Sthenivm rei capitalis</span></td><td></td></tr><tr><td><span class="caps">revm facere vellet, sese eivs nomen receptvrvm</span>,</td><td></td></tr><tr><td>et simul ut ad causam accederet nomenque deferret,</td><td>5</td></tr><tr><td>Agathinum, novum adfinem atque hospitem, coepit hortari.</td><td></td></tr><tr><td>Tum ille clare omnibus audientibus se id non esse facturum,</td><td></td></tr><tr><td>neque se usque eo Sthenio esse inimicum ut eum rei</td><td></td></tr><tr><td>capitalis adfinem esse diceret. Hic tum repente Pacilius</td><td></td></tr><tr><td>quidam, homo egens et levis, accedit; ait, si liceret, absentis</td><td>10</td></tr><tr><td>nomen deferre se velle. Iste vero et licere et fieri solere, et</td><td></td></tr><tr><td>se recepturum; itaque defertur; edicit statim ut Kalendis</td><td></td></tr><tr><td>Decembribus adsit Sthenius Syracusis. Hic qui Romam</td><td>95.1</td></tr><tr><td>pervenisset, satisque feliciter anni iam adverso tempore</td><td></td></tr><tr><td>navigasset, omniaque habuisset aequiora et placabiliora</td><td></td></tr><tr><td>quam animum praetoris atque hospitis, rem ad amicos</td><td></td></tr><tr><td>suos detulit, quae, ut erat acerba atque indigna, sic vide-</td><td>5</td></tr><tr><td>batur omnibus. </td><td></td></tr>
        </table>