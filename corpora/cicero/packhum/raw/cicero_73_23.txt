<table>
          <script>targetHit=0;</script>
          <tr><td>  Consecutio est, cum quaeritur, quae signa no-</td><td>2.8.26</td></tr><tr><td>centis et innocentis consequi soleant. </td><td></td></tr><tr><td>  Accusator dicet, si poterit, adversarium, cum ad</td><td></td></tr><tr><td>eum ventum sit, erubuisse, expalluisse, titubasse, in-</td><td></td></tr><tr><td>constanter locutum esse, concidisse, pollicitum esse</td><td>30</td></tr><tr><td>aliquid; quae signa conscientiae sint. Si reus horum</td><td></td></tr><tr><td>nihil fecerit, accusator dicet eum usque adeo prae-</td><td></td></tr><tr><td>meditatum fuisse, quid sibi esset usu venturum, ut </td><td></td></tr><tr><td>confidentissime resisteret et responderet; quae signa</td><td></td></tr><tr><td>confidentiae, non innocentiae sint. </td><td>35</td></tr><tr><td>  Defensor, si pertimuerit, magnitudine periculi, non</td><td></td></tr><tr><td>conscientia peccati se commotum esse dicet; si non</td><td></td></tr><tr><td>pertimuerit, fretum innocentia negabit esse commo-</td><td></td></tr><tr><td>tum. </td><td></td></tr><tr><td>  Adprobatio est, qua utimur ad extremum con-</td><td>9.1</td></tr><tr><td>firmata suspicione. Ea habet locos proprios atque</td><td></td></tr><tr><td>communes. Proprii sunt &lt;ii&gt;, quibus nisi accusator nemo</td><td></td></tr><tr><td>potest uti, et &lt;ii&gt;, quibus nisi defensor. Communes sunt,</td><td></td></tr><tr><td>qui alia in causa ab reo, alia ab accusatore tractantur. </td><td>5</td></tr><tr><td>  In causa coniecturali proprius locus accusatoris est,</td><td></td></tr><tr><td>cum dicit malorum misereri non oportere et cum auget</td><td></td></tr><tr><td>peccati atrocitatem. </td><td></td></tr><tr><td>  Defensoris proprius locus est, cum misericordiam</td><td></td></tr><tr><td>captat et cum accusatorem calumniari criminatur. </td><td>10</td></tr><tr><td>  Communes loci sunt cum accusatoris tum defenso-</td><td></td></tr><tr><td>ris, abs testibus contra testes, abs quaestionibus con-</td><td></td></tr><tr><td>tra quaestiones, ab argumentis contra argumenta, ab</td><td></td></tr><tr><td>rumoribus contra rumores. </td><td></td></tr><tr><td>  A testibus dicemus secundum auctoritatem et vi-</td><td>15</td></tr><tr><td>tam testium et constantiam testimoniorum; </td><td></td></tr><tr><td>  contra testes: vitae turpitudinem, testimoniorum</td><td></td></tr><tr><td>inconstantiam; si aut fieri non potuisse dicemus</td><td></td></tr><tr><td>aut non factum esse quod dicant aut scire illos non</td><td></td></tr><tr><td>potuisse aut cupide dicere et argumentari. Haec et ad in-</td><td>20</td></tr><tr><td>probationem et ad interrogationem testium pertinebunt.  </td><td></td></tr>
        </table>