<table>
          <script>targetHit=0;</script>
          <tr><td>  Quaero illud etiam ex te, conatusne sis, voluerisne, denique</td><td>19.1</td></tr><tr><td>cogitaris,—est enim res eius modi ut, si tibi in mentem</td><td></td></tr><tr><td>modo venit, nemo sit qui te ullo cruciatu esse indignum</td><td></td></tr><tr><td>putet,—cogitarisne in illo tuo intolerabili non regno,—nam</td><td></td></tr><tr><td>cupis id audire,—sed latrocinio augur fieri in Q. Metelli</td><td>5</td></tr><tr><td>locum, ut, quicumque te aspexisset, duplicem dolorem</td><td></td></tr><tr><td>gemitumque susciperet et ex desiderio clarissimi civis et</td><td></td></tr><tr><td>ex honore turpissimi atque improbissimi? adeone non labe-</td><td></td></tr><tr><td>factatam rem publicam te tribuno neque conquassatam civi-</td><td></td></tr><tr><td>tatem, sed captam hanc urbem atque perversam putaris ut</td><td>10</td></tr><tr><td>augurem Vatinium ferre possemus? Hoc loco quaero, si,</td><td>20.1</td></tr><tr><td>id quod concupieras, augur factus esses,—in qua tua cogita-</td><td></td></tr><tr><td>tione nos qui te oderamus vix dolorem ferebamus, illi autem</td><td></td></tr><tr><td>quibus eras in deliciis vix risum tenebant: sed quaero, si</td><td></td></tr><tr><td>ad cetera vulnera, quibus rem publicam putasti deleri, hanc</td><td>5</td></tr><tr><td>quoque mortiferam plagam inflixisses auguratus tui, utrum</td><td></td></tr><tr><td>decreturus fueris, id quod augures omnes usque ab Romulo</td><td></td></tr><tr><td>decreverunt, Iove fulgente cum populo agi nefas esse, an,</td><td></td></tr><tr><td>quia tu semper sic egisses, auspicia fueris augur dissolu-</td><td></td></tr><tr><td>turus? </td><td>10</td></tr><tr><td>  Ac ne diutius loquar de auguratu tuo,—quod invitus</td><td>21.1</td></tr><tr><td>facio ut recorder ruinas rei publicae; neque enim tu um-</td><td></td></tr><tr><td>quam stante non modo maiestate horum, sed etiam urbe</td><td></td></tr><tr><td>te augurem fore putasti: verum tamen ut somnia tua relin-</td><td></td></tr><tr><td>quam, ad scelera veniam, volo uti mihi respondeas, cum</td><td>5</td></tr><tr><td>M. Bibulum consulem non dicam bene de re publica sen-</td><td></td></tr><tr><td>tientem, ne tu mihi homo potens irascare, qui ab eo dis- </td><td></td></tr><tr><td>sensisti, sed hominem certe nusquam progredientem, nihil</td><td></td></tr><tr><td>in re publica molientem, tantum animo ab actionibus tuis</td><td></td></tr><tr><td>dissentientem,—cum eum tu consulem in vincula duceres</td><td>10</td></tr><tr><td>et ab tabula Valeria conlegae tui mitti iuberent, fecerisne</td><td></td></tr><tr><td>ante rostra pontem continuatis tribunalibus, per quem consul</td><td></td></tr><tr><td>populi Romani moderatissimus et constantissimus, sublato</td><td></td></tr><tr><td>auxilio, exclusis amicis, vi perditorum hominum incitata,</td><td></td></tr><tr><td>turpissimo miserrimoque spectaculo non in carcerem, sed</td><td>15</td></tr><tr><td>ad supplicium et ad necem duceretur? Quaero num quis</td><td>22.1</td></tr><tr><td>ante te tam fuerit nefarius qui id fecerit, ut sciamus utrum</td><td></td></tr><tr><td>veterum facinorum sis imitator an inventor novorum; idem-</td><td></td></tr><tr><td>que tu cum his atque huius modi consiliis ac facinoribus</td><td></td></tr><tr><td>nomine C. Caesaris, clementissimi atque optimi viri, scelere</td><td>5</td></tr><tr><td>vero atque audacia tua, M. Bibulum foro, curia, templis,</td><td></td></tr><tr><td>locis publicis omnibus expulisses, inclusum domi contineres,</td><td></td></tr><tr><td>cumque non maiestate imperi, non iure legum, sed ianuae</td><td></td></tr><tr><td>praesidio et parietum custodiis consulis vita tegeretur,</td><td></td></tr><tr><td>miserisne viatorem qui M. Bibulum domo vi extraheret, ut,</td><td>10</td></tr><tr><td>quod in privatis semper est servatum, id te tribuno plebis</td><td></td></tr><tr><td>consuli domus exsilium esse non posset? Simulque mihi</td><td>23.1</td></tr><tr><td>respondeto tu, qui nos qui de communi salute consentimus</td><td></td></tr><tr><td>tyrannos vocas, fuerisne non tribunus plebis, sed intolerandus</td><td></td></tr><tr><td>ex caeno nescio qui atque ex tenebris tyrannus, qui primum</td><td></td></tr><tr><td>eam rem publicam quae auspiciis inventis constituta est</td><td>5</td></tr><tr><td>isdem auspiciis sublatis conarere pervertere, deinde sanctis-</td><td></td></tr><tr><td>simas leges, Aeliam et Fufiam dico, quae in Gracchorum</td><td></td></tr><tr><td>ferocitate et in audacia Saturnini et in conluvione Drusi et</td><td></td></tr><tr><td>in contentione Sulpici et in cruore Cinnano, etiam inter</td><td></td></tr><tr><td>Sullana arma vixerunt, solus conculcaris ac pro nihilo </td><td>10</td></tr><tr><td>putaris, qui consulem morti obieceris, inclusum obsederis,</td><td></td></tr><tr><td>extrahere ex suis tectis conatus sis, qui in eo magistratu non</td><td></td></tr><tr><td>&lt;modo&gt; emerseris ex mendicitate, sed etiam divitiis nos iam</td><td></td></tr><tr><td>tuis terreas? fuerisne tanta crudelitate ut delectos viros et</td><td>24.1</td></tr><tr><td>principes civitatis tollere et delere tua rogatione conareris,</td><td></td></tr><tr><td>cum L. Vettium, qui in senatu confessus esset se cum telo</td><td></td></tr><tr><td>fuisse, mortem Cn. Pompeio, summo et clarissimo civi, suis</td><td></td></tr><tr><td>manibus offerre voluisse, in contionem produxeris, indicem</td><td>5</td></tr><tr><td>in rostris, in illo, inquam, augurato templo ac loco con-</td><td></td></tr><tr><td>locaris, quo auctoritatis exquirendae causa ceteri tribuni</td><td></td></tr><tr><td>plebis principes civitatis producere consuerunt? ibi tu in-</td><td></td></tr><tr><td>dicem Vettium linguam et vocem suam sceleri et dementiae</td><td></td></tr><tr><td>tuae praebere voluisti. Dixeritne L. Vettius in contione tua</td><td>10</td></tr><tr><td>rogatus a te sese auctores et impulsores et socios habuisse</td><td></td></tr><tr><td>sceleris illius eos viros, quibus e civitate sublatis, quod tu</td><td></td></tr><tr><td>eo tempore moliebare, civitas stare non posset? M. Bibulum,</td><td></td></tr><tr><td>cuius inclusione contentus non eras, interficere volueras,</td><td></td></tr><tr><td>spoliaras consulatu, patria privare cupiebas; L. Lucullum,</td><td>15</td></tr><tr><td>cuius tu rebus gestis, quod ipse ad imperatorias laudes a puero</td><td></td></tr><tr><td>videlicet spectaras, vehementius invidebas, C. Curionem,</td><td></td></tr><tr><td>perpetuum hostem improborum omnium, auctorem publici</td><td></td></tr><tr><td>consili in libertate communi tuenda maxime liberum, cum</td><td></td></tr><tr><td>filio principe iuventutis cum re publica coniunctiore etiam</td><td>20</td></tr><tr><td>quam ab illa aetate postulandum fuit, delere voluisti;</td><td></td></tr><tr><td>L. Domitium, cuius dignitas et splendor praestringebat,</td><td>25.1</td></tr><tr><td>credo, oculos Vatini,—quem tu propter commune odium in</td><td></td></tr><tr><td>bonos oderas, in posterum autem, propter omnium spem </td><td></td></tr><tr><td>quae de illo est atque erat, ante aliquanto timebas, L. Len-</td><td></td></tr><tr><td>tulum, hunc iudicem nostrum, flaminem Martialem, quod</td><td>5</td></tr><tr><td>erat eo tempore Gabini tui competitor, eiusdem Vetti indicio</td><td></td></tr><tr><td>opprimere voluisti: qui si tum illam labem pestemque</td><td></td></tr><tr><td>vicisset, quod ei tuo scelere non licuit, res publica victa non</td><td></td></tr><tr><td>esset. Huius etiam filium eodem indicio et crimine ad</td><td></td></tr><tr><td>patris interitum adgregare voluisti: L. Paulum, qui tum</td><td>10</td></tr><tr><td>quaestor Macedoniam obtinebat, quem civem, quem virum!</td><td></td></tr><tr><td>qui duo nefarios patriae proditores, domesticos hostis, legibus</td><td></td></tr><tr><td>exterminarat, hominem ad conservandam rem publicam</td><td></td></tr><tr><td>natum, in idem Vetti indicium atque in eundem hunc</td><td></td></tr><tr><td>numerum congregasti. Quid ergo de me querar? qui etiam</td><td>26.1</td></tr><tr><td>gratias tibi agere debeo quod me ex fortissimorum civium</td><td></td></tr><tr><td>numero seiungendum non putasti. Sed qui fuit tuus ille</td><td></td></tr><tr><td>tantus furor ut, cum iam Vettius ad arbitrium tuum per-</td><td></td></tr><tr><td>orasset et civitatis lumina notasset descendissetque de rostris,</td><td>5</td></tr><tr><td>eum repente revocares, conloquerere populo Romano vi-</td><td></td></tr><tr><td>dente, deinde interrogares ecquosnam alios posset nominare?</td><td></td></tr><tr><td>Inculcarisne ut C. Pisonem, generum meum, nominaret, qui</td><td></td></tr><tr><td>in summa copia optimorum adulescentium pari continentia,</td><td></td></tr><tr><td>virtute, pietate reliquit neminem, itemque M. Laterensem,</td><td>10</td></tr><tr><td>hominem dies atque noctes de laude et de re publica cogi-</td><td></td></tr><tr><td>tantem? promulgarisne, impurissime hostis, quaestionem</td><td></td></tr><tr><td>de tot amplissimis et talibus viris, indicium Vettio, praemia</td><td></td></tr><tr><td>amplissima? quibus rebus omnium mortalium non voluntate</td><td></td></tr><tr><td>sed convicio repudiatis, fregerisne in carcere cervices ipsi</td><td>15</td></tr><tr><td>illi Vettio, ne quod indicium corrupti indici exstaret eiusque</td><td></td></tr><tr><td>sceleris in te ipsum quaestio flagitaretur? </td><td></td></tr>
        </table>