<table>
          <script>targetHit=0;</script>
          <tr class="title first last  "><td>LIBER QUARTUS </td><td></td></tr><tr><td>  Quoniam in hoc libro, Herenni, de ELOCUTIONE</td><td>4.1.1</td></tr><tr><td>conscripsimus et, quibus in rebus opus fuit exemplis</td><td></td></tr><tr><td>uti, nostris exemplis usi sumus et id fecimus praeter</td><td></td></tr><tr><td>consuetudinem Graecorum, qui de hac re scripserunt,</td><td></td></tr><tr><td>necessario faciendum est, ut paucis rationem nostri</td><td>5</td></tr><tr><td>consilii demus. Atque hoc nos necessitudine facere, non</td><td></td></tr><tr><td>studio, satis erit signi, quod in superioribus libris</td><td></td></tr><tr><td>nihil neque ante rem neque praeter rem locuti sumus.</td><td></td></tr><tr><td>Nunc, si pauca, quae res postulat, dixerimus, tibi id,</td><td></td></tr><tr><td>quod reliquum est artis, ita uti instituimus, persol-</td><td>10</td></tr><tr><td>vemus. Sed facilius nostram rationem intelleges, si</td><td></td></tr><tr><td>prius, quid illi dicant, cognoveris. </td><td></td></tr><tr><td>  Compluribus de causis putant oportere, cum ipsi</td><td></td></tr><tr><td>praeceperint, quo pacto oporteat ornare elocutionem,</td><td></td></tr><tr><td>unius cuiusque generis ab oratore aut poëta probato</td><td>15</td></tr><tr><td>sumptum ponere exemplum.  </td><td></td></tr><tr><td>  Et primum se id modestia commotos facere di-</td><td></td></tr><tr><td>cunt, propterea quod videatur esse ostentatio quae-</td><td></td></tr><tr><td>dam non satis habere praecipere de artificio, sed etiam</td><td></td></tr><tr><td>ipsos videri velle artificiose gignere exempla: hoc</td><td>20</td></tr><tr><td>est, inquiunt, ostentare se, non ostendere artem. Quare</td><td>2.1</td></tr><tr><td>pudor in primis est ad eam rem inpedimento, ne, ut</td><td></td></tr><tr><td>nos et solos probare, nos amare alios contemnere et</td><td></td></tr><tr><td>deridere videamur. Etenim cum possimus ab Ennio</td><td></td></tr><tr><td>sumere aut a Gracco ponere exemplum, videtur esse</td><td>5</td></tr><tr><td>adrogantia illa relinquere, ad sua devenire. </td><td></td></tr><tr><td>  Praeterea exempla testimoniorum locum opti-</td><td></td></tr><tr><td>nent. Id enim, quod admonuerit et leviter fecerit</td><td></td></tr><tr><td>praeceptio, exemplo sicut testimonio conprobatur.</td><td></td></tr><tr><td>Non igitur ridiculus sit, si quis in lite aut in iudicio</td><td>10</td></tr><tr><td>domesticis testimoniis pugnet? Ut enim testimo-</td><td></td></tr><tr><td>nium, sic exemplum rei confirmandae causa sumitur.</td><td></td></tr><tr><td>Non ergo oportet hoc nisi a probatissimo sumi, ne,</td><td></td></tr><tr><td>quod aliud confirmare debeat, egeat id ipsum con-</td><td></td></tr><tr><td>firmationis. Etenim necesse est, aut se omnibus ante-</td><td>15</td></tr><tr><td>ponant et sua maxime probent, aut negent optima</td><td></td></tr><tr><td>esse exempla quae a probatissimis oratoribus aut</td><td></td></tr><tr><td>poetis sumpta sint. Si se omnibus anteponant, in-</td><td></td></tr><tr><td>tolerabili a&lt;d&gt;rogantia sunt; si quos sibi praeponant</td><td></td></tr><tr><td>et eorum exempla suis exemplis non putant praestare,</td><td>20</td></tr><tr><td>non possunt dicere, quare sibi illos anteponant.</td><td></td></tr><tr><td>Quid? ipsa auctoritas antiquorum non cum res pro-</td><td></td></tr><tr><td>babiliores tum hominum studia ad imitandum ala- </td><td></td></tr><tr><td>criora reddit? Immo erigit omnium cupiditates et</td><td></td></tr><tr><td>acuit industriam, cum spes iniecta est posse imitando</td><td>25</td></tr><tr><td>Gracci aut Crassi consequi facultatem. </td><td></td></tr>
        </table>