<table>
          <script>targetHit=0;</script>
          <tr><td>  Subiectio est, cum interrogamus adversarios aut</td><td>4.33.1</td></tr><tr><td>quaerimus ipsi, quid ab illis aut quid contra nos dici</td><td></td></tr><tr><td>possit; dein subicimus id, quod oportet dici aut non</td><td></td></tr><tr><td>oportet, aut nobis adiumento futurum sit aut offutu-</td><td></td></tr><tr><td>rum sit idem contrario, hoc modo:</td><td>5</td></tr><tr><td>      'Quaero igitur, unde iste tam pecuniosus factus</td><td></td></tr><tr><td>    sit. Amplum patrimonium relictum est? At patris</td><td></td></tr><tr><td>    bona venierunt. Hereditas aliqua venit? Non potest</td><td></td></tr><tr><td>    dici; sed etiam a necessariis omnibus exhereditatus </td><td></td></tr><tr><td>    est. Praemium aliquod ex lite aut iudicio cepit? Non</td><td>10</td></tr><tr><td>    modo id non fecit, sed etiam insuper ipse grandi</td><td></td></tr><tr><td>    sponsione victus est. Ergo, si his rationibus locu-</td><td></td></tr><tr><td>    pletatus non est, sicut omnes videtis, aut isti domi</td><td></td></tr><tr><td>    nascitur aurum, aut, unde non est licitum, pecunias</td><td></td></tr><tr><td>    cepit.'</td><td>15</td></tr><tr><td>Item: 'Saepe, iudices, animum advorti multos aliqua ex</td><td></td></tr><tr><td>    honesta re, quam ne inimici quidem criminari pos-</td><td></td></tr><tr><td>    sint, sibi praesidium petere. Quorum nihil potest ad-</td><td></td></tr><tr><td>    versarius facere. Nam utrum ad patris eius virtutem</td><td></td></tr><tr><td>    confugiet? At eum vos iurati capite damnastis. An</td><td>20</td></tr><tr><td>    ad suam &lt;vitam&gt; revertetur? Quam vitam aut ubi</td><td></td></tr><tr><td>    honeste tractatam? Nam hic quidem ante oculos</td><td></td></tr><tr><td>    vestros quomodo vixerit, scitis omnes. At cognatos</td><td></td></tr><tr><td>    suos enumerabit, quibus vos conveniat commoveri.</td><td></td></tr><tr><td>    At hi quidem nulli sunt. Amicos proferet. At nemo</td><td>25</td></tr><tr><td>    est, qui sibi non turpe putet istius amicum nominari.'</td><td></td></tr><tr><td>Item: 'Credo, inimicum, quem nocentem putabas, in</td><td></td></tr><tr><td>    iudicium adduxisti? Non: nam indemnatum necasti.</td><td></td></tr><tr><td>    Leges, quae id facere prohibent, veritus? At ne</td><td></td></tr><tr><td>    scriptas quidem iudicasti. Cum ipse te veteris ami-</td><td>30</td></tr><tr><td>    citiae commonefaceret, commotus es? At nihilo-</td><td></td></tr><tr><td>    minus, sed etiam studiosius occidisti. Quid? cum tibi</td><td></td></tr><tr><td>    pueri ad pedes volutarentur, misericordia motus es?</td><td></td></tr><tr><td>    At eorum patrem crudelissime sepultura quoque pro-</td><td></td></tr><tr><td>    hibuisti.' </td><td>35</td></tr>
        </table>