<table>
          <script>targetHit=0;</script>
          <tr><td>  Cum eodem Apronio postea P. Scandilius, eques Romanus,</td><td>2.3.135.1</td></tr><tr><td>quem vos omnes nostis, eandem sponsionem de societate</td><td></td></tr><tr><td>fecit quam Rubrius facere voluerat. Institit, oppressit, non</td><td></td></tr><tr><td>remisit; facta est sponsio HS <span class="caps"><span class="ovl">v</span></span><span class="ovl"></span>; coepit Scandilius recupera-</td><td></td></tr><tr><td>tores aut iudicem postulare. Satisne vobis praetori improbo</td><td>5</td></tr><tr><td>circumdati cancelli videntur in sua provincia, immo vero in </td><td></td></tr><tr><td>sella ac tribunali, ut aut de suo capite iudicium fieri patiatur</td><td></td></tr><tr><td>praesens ac sedens, aut confiteatur se omnibus iudiciis con-</td><td></td></tr><tr><td>vinci necesse esse? Sponsio est, <span class="caps">Ni te Apronivs socivm in</span></td><td></td></tr><tr><td><span class="caps">decvmis esse dicat</span>; provincia tua est, ades, abs te iudicium</td><td>10</td></tr><tr><td>postulatur; quid facis, quid decernis? Recuperatores dicis</td><td></td></tr><tr><td>te daturum. Bene agis; tametsi qui tantis erunt cervicibus</td><td></td></tr><tr><td>recuperatores qui audeant in provincia, cum praetor adsit,</td><td></td></tr><tr><td>non solum contra voluntatem eius sed etiam contra fortunas</td><td></td></tr><tr><td>iudicare? Verum esto; manifesta res est; nemo esset quin</td><td>136.1</td></tr><tr><td>hoc se audisse liquido diceret; locupletissimus quisque ac</td><td></td></tr><tr><td>certissimus testis esset; nemo erat Sicilia tota quin sciret</td><td></td></tr><tr><td>decumas esse praetoris, nemo quin audisset id Apronium</td><td></td></tr><tr><td>dictitasse; praeterea conventus honestus Syracusis, multi</td><td>5</td></tr><tr><td>equites Romani, viri primarii, ex qua copia recuperatores</td><td></td></tr><tr><td>reici oporteret, qui aliter iudicare nullo modo possent. In-</td><td></td></tr><tr><td>stat Scandilius poscere recuperatores. Tum iste homo</td><td></td></tr><tr><td>innocens, qui illam suspicionem levare atque ab sese re-</td><td></td></tr><tr><td>movere cuperet, recuperatores dicit se de cohorte sua</td><td>10</td></tr><tr><td>daturum. </td><td></td></tr><tr><td>  Pro deum hominumque fidem, quem ego accuso? in</td><td>137.1</td></tr><tr><td>quo meam industriam ac diligentiam spectari volo? quid</td><td></td></tr><tr><td>est quod ego dicendo aut cogitando efficere aut adsequi</td><td></td></tr><tr><td>debeam? Teneo, teneo, inquam, in mediis vectigalibus</td><td></td></tr><tr><td>populi Romani, in ipsis fructibus provinciae Siciliae furem</td><td>5</td></tr><tr><td>manifesto avertentem rem frumentariam omnem, pecuniam</td><td></td></tr><tr><td>maximam,—teneo, inquam, ita ut negare non possit. Nam</td><td></td></tr><tr><td>quid hic dicet? Sponsio facta est cum cognitore tuo Apro-</td><td></td></tr><tr><td>nio de fortunis tuis omnibus, ni socium te sibi in decumis</td><td></td></tr><tr><td>esse dictitaret; exspectant omnes quantae tibi ea res curae </td><td>10</td></tr><tr><td>sit, quem ad modum hominum existimationi te atque inno-</td><td></td></tr><tr><td>centiam tuam probari velis. Hic tu medicum et haruspicem</td><td></td></tr><tr><td>et praeconem tuum recuperatores dabis aut etiam illum</td><td></td></tr><tr><td>ipsum quem tu in cohorte tua Cassianum iudicem habebas,</td><td></td></tr><tr><td>si qua res maior esset, Papirium Potamonem, hominem</td><td>15</td></tr><tr><td>severum ex vetere illa equestri disciplina? Scandilius</td><td></td></tr><tr><td>postulare de conventu recuperatores. Tum iste negat se</td><td></td></tr><tr><td>de existimatione sua cuiquam nisi suis commissurum. Ne-</td><td></td></tr><tr><td>gotiatores sibi putant esse turpe id forum sibi iniquum</td><td></td></tr><tr><td>eierare ubi negotientur; praetor provinciam suam sibi totam</td><td>20</td></tr><tr><td>iniquam eierat. Impudentiam singularem! Hic postulat se</td><td>138.1</td></tr><tr><td>Romae absolvi qui in sua provincia iudicarit absolvi se</td><td></td></tr><tr><td>nullo modo posse, qui plus existimet apud lectissimos sena-</td><td></td></tr><tr><td>tores pecuniam quam apud tris negotiatores metum valere!</td><td></td></tr><tr><td>Scandilius vero negat sese apud Artemidorum recupera-</td><td>5</td></tr><tr><td>torem verbum esse facturum, et tamen auget atque onerat</td><td></td></tr><tr><td>te bonis condicionibus, si tu uti velis; si ex provincia Sicilia</td><td></td></tr><tr><td>tota statuas idoneum iudicem aut recuperatorem nullum posse</td><td></td></tr><tr><td>reperiri, postulat abs te ut Romam rem reicias. Hic enim</td><td>139.1</td></tr><tr><td>vero tu exclamas hominem improbum, qui postulet ibi de</td><td></td></tr><tr><td>tua existimatione iudicium fieri ubi te invidiosum esse</td><td></td></tr><tr><td>intellegat: negas te Romam reiecturum, negas de conventu</td><td></td></tr><tr><td>recuperatores daturum, cohortem tuam proponis. Scan-</td><td>5</td></tr><tr><td>dilius rem se totam relicturum dicit et suo tempore esse</td><td></td></tr><tr><td>rediturum. Quid tu ibi tum? quid facis? Scandilium</td><td></td></tr><tr><td>cogis—quid? sponsionem acceptam facere? Impudenter</td><td></td></tr><tr><td>tollis exspectatum existimationis tuae iudicium: non facis.</td><td></td></tr><tr><td>Quid ergo? Apronio permittis ut quos velit de cohorte </td><td>140.1</td></tr><tr><td>sumat recuperatores? Indignum uni potius ex iniquis</td><td></td></tr><tr><td>sumundi quam utrique ex aequis reiciundi fieri potestatem.</td><td></td></tr><tr><td>Neutrum facis eorum. Quid ergo? Estne aliquid quod</td><td></td></tr><tr><td>improbius fieri possit? Est; cogit enim Scandilium quin-</td><td>5</td></tr><tr><td>que illa milia nummum dare atque adnumerare Apronio. </td><td></td></tr>
        </table>