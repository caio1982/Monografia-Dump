<table>
          <script>targetHit=0;</script>
          <tr><td>  Atque ea quidem quae dixi cognitionis sunt omnia.</td><td>66.16</td></tr><tr><td>Restant actionis, cuius alterum est praecipiendi genus</td><td>67.1</td></tr><tr><td>quod ad rationem officii pertinet, ut quemadmodum</td><td></td></tr><tr><td>colendi sint parentes, alterum autem ad sedandos</td><td></td></tr><tr><td>animos et oratione sanandos, ut in consolandis</td><td></td></tr><tr><td>maeroribus, ut in iracundia comprimenda aut in</td><td>5</td></tr><tr><td>timore tollendo aut in cupiditate minuenda. Cui</td><td></td></tr><tr><td>quidem generi contrarium est disputandi genus ad</td><td></td></tr><tr><td>eosdem illos animi motus, quod in amplificanda</td><td></td></tr><tr><td>oratione saepe faciendum est, vel gignendos vel</td><td></td></tr><tr><td>concitandos. Atque haec fere est partitio con-</td><td>10</td></tr><tr><td>sultationum. </td><td></td></tr><tr><td>  C.F. Cognovi: sed quae ratio sit in his</td><td>68.1</td></tr><tr><td>inveniendi et disponendi requiro. </td><td></td></tr><tr><td>  C.P. Quid? tu aliamne censes et non eamdem</td><td></td></tr><tr><td>quae est exposita, ut ex eisdem locis ad fidem et</td><td></td></tr><tr><td>ad inveniendum ducantur omnia? Collocandi autem </td><td>5</td></tr><tr><td>quae est exposita in aliis ratio, eadem huc trans-</td><td></td></tr><tr><td>fertur. </td><td></td></tr><tr><td>  C.F. Cognita igitur omni distributione proposi-</td><td></td></tr><tr><td>tarum consultationum, causarum genera restant. </td><td></td></tr><tr><td>  C.P. Admodum; et earum quidem forma duplex</td><td>69.1</td></tr><tr><td>est, quarum altera delectationem sectatur audien-</td><td></td></tr><tr><td>tium, alterius ut obtineat, probet et efficiat quod</td><td></td></tr><tr><td>agit, omnis est suscepta contentio. Itaque illud</td><td></td></tr><tr><td>superius exornatio dicitur, quod cum latum genus</td><td>5</td></tr><tr><td>esse potest saneque varium, unum ex eo delegimus,</td><td></td></tr><tr><td>quod ad laudandos claros viros suscipimus et ad</td><td></td></tr><tr><td>improbos vituperandos. Genus enim nullum est</td><td></td></tr><tr><td>orationis quod aut uberius ad dicendum aut utilius</td><td></td></tr><tr><td>civitatibus esse possit aut in quo magis orator in</td><td>10</td></tr><tr><td>cognitione virtutum vitiorumque versetur. Re-</td><td></td></tr><tr><td>liquum autem genus causarum aut in provisione</td><td></td></tr><tr><td>posteri temporis aut in praeteriti disceptatione</td><td></td></tr><tr><td>versatur, quorum alterum deliberationis est, alterum</td><td></td></tr><tr><td>iudicii. Ex qua partitione tria genera causarum</td><td>70.1</td></tr><tr><td>exstiterunt, unum quod a meliori parte laudationis</td><td></td></tr><tr><td>est appellatum, deliberationis alterum, tertium</td><td></td></tr><tr><td>iudiciorum. Quam ob rem de primo primum, si placet,</td><td></td></tr><tr><td>disputemus. </td><td>5</td></tr>
        </table>