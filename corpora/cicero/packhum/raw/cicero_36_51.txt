<table>
          <script>targetHit=0;</script>
          <tr><td>  Ex persona autem coniectura capietur, si eae res,</td><td>2.28.5</td></tr><tr><td>quae personis adtributae sunt, diligenter considera-</td><td></td></tr><tr><td>buntur, quas omnes in primo libro exposuimus. nam</td><td></td></tr><tr><td>et de nomine nonnumquam aliquid suspicionis na-</td><td></td></tr><tr><td>scitur—nomen autem cum dicimus, cognomen quoque</td><td></td></tr><tr><td>intellegatur oportet; de hominis enim certo et proprio</td><td>10</td></tr><tr><td>vocabulo agitur—, ut si dicamus idcirco aliquem Cal-</td><td></td></tr><tr><td>dum vocari, quod temerario et repentino consilio sit;</td><td></td></tr><tr><td>aut si ea re hominibus Graecis inperitis verba dederit,</td><td></td></tr><tr><td>quod Clodius aut Caecilius aut Mutius vocaretur. et</td><td>29.1</td></tr><tr><td>de natura licet aliquantum ducere suspicionis. omnia</td><td></td></tr><tr><td>enim haec, vir an mulier, huius an illius civitatis</td><td></td></tr><tr><td>sit, quibus sit maioribus, quibus consanguineis, qua </td><td></td></tr><tr><td>aetate, quo animo, quo corpore, quae naturae sunt ad-</td><td>5</td></tr><tr><td>tributa, ad aliquam coniecturam faciendam pertinebunt.</td><td></td></tr><tr><td>et ex victu multae trahuntur suspiciones, cum, quemad-</td><td></td></tr><tr><td>modum et apud quos et a quibus educatus et eruditus</td><td></td></tr><tr><td>sit, quaeritur, et quibuscum vivat, qua ratione vitae,</td><td></td></tr><tr><td>quo more domestico vivat. et ex fortuna saepe argu-</td><td>30.1</td></tr><tr><td>mentatio nascitur, cum servus an liber, pecuniosus an</td><td></td></tr><tr><td>pauper, nobilis an ignobilis, felix an infelix, privatus</td><td></td></tr><tr><td>an in potestate sit aut fuerit aut futurus sit, conside-</td><td></td></tr><tr><td>ratur; aut denique aliquid eorum quaeritur, quae for-</td><td>5</td></tr><tr><td>tunae esse adtributa intelleguntur. habitus autem quon-</td><td></td></tr><tr><td>iam in aliqua perfecta et constanti animi aut corporis</td><td></td></tr><tr><td>absolutione consistit, quo in genere est virtus, scientia</td><td></td></tr><tr><td>et quae contraria sunt, res ipsa causa posita docebit,</td><td></td></tr><tr><td>ecquid hic quoque locus suspicionis ostendat. nam af-</td><td>10</td></tr><tr><td>fectionis quidem ratio perspicuam solet prae se gerere</td><td></td></tr><tr><td>coniecturam, ut amor, iracundia, molestia, propterea</td><td></td></tr><tr><td>quod et ipsorum vis intellegitur et, quae res harum</td><td></td></tr><tr><td>aliquam rem consequatur, facile est cognitu. studium</td><td>31.1</td></tr><tr><td>autem quod est adsidua et vehementer aliquam ad</td><td></td></tr><tr><td>rem adplicata magna cum voluptate occupatio, facile</td><td></td></tr><tr><td>ex eo ducetur argumentatio ea, quam res ipsa desidera-</td><td></td></tr><tr><td>bit in causa. item ex consilio sumetur aliquid suspi-</td><td>5</td></tr><tr><td>cionis; nam consilium est aliquid faciendi non facien-</td><td></td></tr><tr><td>dive excogitata ratio. iam facta et casus et orationes,</td><td></td></tr><tr><td>quae sunt omnia, ut in confirmationis praeceptis dic-</td><td></td></tr><tr><td>tum est, in tria tempora distributa, facile erit videre, </td><td></td></tr><tr><td>ecquid afferant ad confirmandam coniecturam suspi-</td><td>10</td></tr><tr><td>cionis. </td><td></td></tr>
        </table>