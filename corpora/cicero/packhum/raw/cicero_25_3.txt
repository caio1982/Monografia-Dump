<table>
          <script>targetHit=0;</script>
          <tr><td>  Hos vos de provinciis, si non aliquando deducendi essent,</td><td>13.1</td></tr><tr><td>deripiendos non putaretis? et has duplicis pestis sociorum,</td><td></td></tr><tr><td>militum cladis, publicanorum ruinas, provinciarum vastitates,</td><td></td></tr><tr><td>imperi maculas teneretis? At idem vos anno superiore hos</td><td></td></tr><tr><td>eosdem revocabatis, cum in provincias pervenissent: quo</td><td>5</td></tr><tr><td>tempore si liberum vestrum iudicium fuisset nec totiens</td><td></td></tr><tr><td>dilata res nec ad extremum e manibus erepta, restituissetis,</td><td></td></tr><tr><td>id quod cupiebatis, vestram auctoritatem, iis per quos erat</td><td></td></tr><tr><td>amissa revocatis, et iis ipsis praemiis extortis quae erant pro</td><td></td></tr><tr><td>scelere atque eversione patriae consecuti. Qua e poena si</td><td>14.1</td></tr><tr><td>tum aliorum opibus, non suis, invitissimis vobis evolarunt,</td><td></td></tr><tr><td>at aliam multo maiorem gravioremque subierunt. Quae</td><td></td></tr><tr><td>enim homini in quo aliqui, si non famae pudor, at supplici</td><td></td></tr><tr><td>timor est gravior poena accidere potuit quam non credi</td><td>5</td></tr><tr><td>litteris iis quae rem publicam bene gestam in bello nuntiarent? </td><td></td></tr><tr><td>Hoc statuit senatus, cum frequens supplicationem Gabinio</td><td></td></tr><tr><td>denegavit: primum homini sceleribus flagitiis contamina-</td><td></td></tr><tr><td>tissimo nihil esse credendum, deinde a proditore, atque eo</td><td></td></tr><tr><td>quem praesentem hostem rei publicae cognosset, bene rem</td><td>10</td></tr><tr><td>publicam geri non potuisse, postremo ne deos quidem im-</td><td></td></tr><tr><td>mortalis velle aperiri sua templa et sibi supplicari hominis</td><td></td></tr><tr><td>impurissimi et sceleratissimi nomine. Itaque ille alter aut</td><td></td></tr><tr><td>ipse est homo doctus et a suis Graecis subtilius eruditus,</td><td></td></tr><tr><td>quibuscum iam in exostra helluatur, antea post siparium</td><td>15</td></tr><tr><td>solebat, aut amicos habet prudentiores quam Gabinius, cuius</td><td></td></tr><tr><td>nullae litterae proferuntur. </td><td></td></tr><tr><td>  Hosce igitur imperatores habebimus? quorum alter non</td><td>15.1</td></tr><tr><td>audet nos certiores facere &lt;qua re&gt; imperator appelletur, alterum,</td><td></td></tr><tr><td>si tabellarii non cessarint, necesse est paucis diebus paeniteat</td><td></td></tr><tr><td>audere: cuius amici si qui sunt, aut si beluae tam immani</td><td></td></tr><tr><td>tamque taetrae possunt ulli esse amici, hac consolatione</td><td>5</td></tr><tr><td>utuntur, etiam T. Albucio supplicationem hunc ordinem de-</td><td></td></tr><tr><td>negasse. Quod est primum dissimile, res in Sardinia cum</td><td></td></tr><tr><td>mastrucatis latrunculis a propraetore una cohorte auxiliaria</td><td></td></tr><tr><td>gesta, et bellum cum maximis Syriae gentibus &lt;et&gt; tyrannis</td><td></td></tr><tr><td>consulari exercitu imperioque confectum. Deinde Albucius,</td><td>10</td></tr><tr><td>quod a senatu petebat, ipse sibi in Sardinia ante decreverat;</td><td></td></tr><tr><td>constabat enim Graecum hominem ac levem in ipsa provincia</td><td></td></tr><tr><td>quasi triumphasse, itaque hanc eius temeritatem senatus</td><td></td></tr><tr><td>supplicatione denegata notavit. Sed fruatur sane hoc solacio</td><td>16.1</td></tr><tr><td>atque hanc insignem ignominiam (quoniam uni praeter se</td><td></td></tr><tr><td>inusta est), putet esse leviorem, dum modo, cuius exemplo</td><td></td></tr><tr><td>se consolatur, eius exitum exspectet, praesertim cum in</td><td></td></tr><tr><td>Albucio nec Pisonis libidines nec audacia Gabini fuerit ac</td><td>5</td></tr><tr><td>tamen hac una plaga conciderit, ignominia senatus.  </td><td></td></tr>
        </table>