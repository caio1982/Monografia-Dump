<table>
          <script>targetHit=0;</script>
          <tr><td>  Nam quod inertiam accusas adulescentium, qui istam</td><td>1.246.1</td></tr><tr><td>artem primum facillimam non ediscant, [quae] quam sit</td><td></td></tr><tr><td>facilis, illi viderint, qui eius artis adrogantia, quasi difficillima</td><td></td></tr><tr><td>sit, ita subnixi ambulant, deinde etiam tu ipse videris, qui</td><td></td></tr><tr><td>eam artem facilem esse dicis, quam concedis adhuc artem</td><td>5</td></tr><tr><td>omnino non esse, sed aliquando, si quis aliam artem</td><td></td></tr><tr><td>didicerit, ut hanc artem efficere possit, tum esse illam artem</td><td></td></tr><tr><td>futuram; deinde, quod sit plena delectationis; in quo tibi</td><td></td></tr><tr><td>remittunt omnes istam voluptatem et ea se carere patiuntur;</td><td></td></tr><tr><td>nec quisquam est eorum, qui, si iam sit ediscendum sibi</td><td>10</td></tr><tr><td>aliquid, non Teucrum Pacuvi malit quam Manilianas</td><td></td></tr><tr><td>venalium vendendorum leges ediscere; tum autem quod</td><td>247.1</td></tr><tr><td>amore patriae censes nos nostrorum maiorum inventa nosse</td><td></td></tr><tr><td>debere, non vides veteres leges aut ipsas sua vetustate con-</td><td></td></tr><tr><td>senuisse aut novis legibus esse sublatas? Quod vero viros</td><td></td></tr><tr><td>bonos iure civili fieri putas, quia legibus et praemia propo-</td><td>5</td></tr><tr><td>sita sint virtutibus et supplicia vitiis, equidem putabam</td><td></td></tr><tr><td>virtutem hominibus, si modo tradi ratione possit, instituendo</td><td></td></tr><tr><td>et persuadendo, non minis et vi ac metu tradi. Nam ipsum</td><td></td></tr><tr><td>quidem illud etiam sine cognitione iuris, quam sit bellum</td><td></td></tr><tr><td>cavere malum, scire possumus. De me autem ipso, cui uni</td><td>248.1</td></tr><tr><td>tu concedis, ut sine ulla iuris scientia tamen causis satis</td><td></td></tr><tr><td>facere possim, tibi hoc, Crasse, respondeo, neque me</td><td></td></tr><tr><td>umquam ius civile didicisse neque tamen in eis causis, quas</td><td></td></tr><tr><td>in iure possem defendere, umquam istam scientiam deside-</td><td>5</td></tr><tr><td>rasse; aliud est enim esse artificem cuiusdam generis atque </td><td></td></tr><tr><td>artis, aliud in communi vita et vulgari hominum consuetu-</td><td></td></tr><tr><td>dine nec hebetem nec rudem. Cui nostrum licet fundos</td><td>249.1</td></tr><tr><td>nostros obire aut res rusticas vel fructus causa vel delecta-</td><td></td></tr><tr><td>tionis invisere? Tamen nemo tam sine oculis, tam sine</td><td></td></tr><tr><td>mente vivit, ut quid sit sementis ac messis, quid arborum</td><td></td></tr><tr><td>putatio ac vitium, quo tempore anni aut quo modo ea fiant</td><td>5</td></tr><tr><td>omnino nesciat. Num igitur si qui fundus inspiciendus aut</td><td></td></tr><tr><td>si mandandum aliquid procuratori de agri cultura aut</td><td></td></tr><tr><td>imperandum vilico est, Magonis Karthaginiensis sunt libri</td><td></td></tr><tr><td>perdiscendi? an hac communi intellegentia contenti esse</td><td></td></tr><tr><td>possumus? Cur ergo non eidem in iure civili, praesertim</td><td>10</td></tr><tr><td>cum in causis et in negotiis et in foro conteramur, satis</td><td></td></tr><tr><td>instructi esse possumus ad hoc dumtaxat, ne in nostra</td><td></td></tr><tr><td>patria peregrini atque advenae esse videamur? Ac si iam</td><td>250.1</td></tr><tr><td>sit causa aliqua ad nos delata obscurior, difficile, credo, sit,</td><td></td></tr><tr><td>cum hoc Scaevola communicare; quamquam ipsi omnia,</td><td></td></tr><tr><td>quorum negotium est, consulta ad nos et exquisita deferunt.</td><td></td></tr><tr><td>An vero, si de re ipsa, si de finibus, cum in rem praesentem</td><td>5</td></tr><tr><td>[non] venimus, si de tabulis et perscriptionibus controversia</td><td></td></tr><tr><td>est, contortas res et saepe difficilis necessario perdiscimus;</td><td></td></tr><tr><td>si leges nobis aut si hominum peritorum responsa cogno-</td><td></td></tr><tr><td>scenda sunt, veremur ne ea, si ab adulescentia iuri civili</td><td></td></tr><tr><td>minus studuerimus, non queamus cognoscere? </td><td>10</td></tr>
        </table>