<table>
          <script>targetHit=0;</script>
          <tr><td>  Ab adiunctis autem posui equidem exemplum</td><td>50.1</td></tr><tr><td>paulo ante, multa adiungi, quae suscipienda essent</td><td></td></tr><tr><td>si statuissemus ex edicto secundum eas tabulas</td><td></td></tr><tr><td>possessionem dari, quas is instituisset cui testamenti</td><td></td></tr><tr><td>factio nulla esset. Sed locus hic magis ad coniectu-</td><td>5</td></tr><tr><td>rales causas, quae versantur in iudiciis, valet, cum</td><td></td></tr><tr><td>quaeritur quid aut sit aut evenerit aut futurum</td><td></td></tr><tr><td>sit aut quid omnino fieri possit. Ac loci</td><td>51.1</td></tr><tr><td>quidem ipsius forma talis est. Admonet autem hic</td><td></td></tr><tr><td>locus, ut quaeratur quid ante rem, quid cum re,</td><td></td></tr><tr><td>quid post rem evenerit. 'Nihil hoc ad ius; ad</td><td></td></tr><tr><td>Ciceronem,' inquiebat Gallus noster, si quis ad</td><td>5</td></tr><tr><td>eum quid tale rettulerat, ut de facto quaereretur.</td><td></td></tr><tr><td>Tu tamen patiere nullum a me artis institutae locum</td><td></td></tr><tr><td>praeteriri; ne, si nihil nisi quod ad te pertineat</td><td></td></tr><tr><td>scribendum putabis, nimium te amare videare. Est</td><td></td></tr><tr><td>igitur magna ex parte locus hic oratorius non modo</td><td>10</td></tr><tr><td>non iuris consultorum, sed ne philosophorum quidem.</td><td></td></tr><tr><td>Ante rem enim quaeruntur quae talia sunt: appara-</td><td>52.1</td></tr><tr><td>tus, colloquia, locus, constitutum, convivium; cum</td><td></td></tr><tr><td>re autem: pedum crepitus, strepitus hominum,</td><td></td></tr><tr><td>corporum umbrae et si quid eius modi; at post</td><td></td></tr><tr><td>rem: pallor, rubor, titubatio, si qua alia signa con- </td><td>5</td></tr><tr><td>turbationis et conscientiae, praeterea restinctus</td><td></td></tr><tr><td>ignis, gladius cruentus ceteraque quae suspicionem</td><td></td></tr><tr><td>facti possunt movere. </td><td></td></tr><tr><td>  Deinceps est locus dialecticorum proprius ex</td><td>53.1</td></tr><tr><td>consequentibus et antecedentibus et repugnantibus.</td><td></td></tr><tr><td>Nam coniuncta, de quibus paulo ante dictum est,</td><td></td></tr><tr><td>non semper eveniunt; consequentia autem semper.</td><td></td></tr><tr><td>Ea enim dico consequentia quae rem necessario</td><td>5</td></tr><tr><td>consequuntur; itemque et antecedentia et repug-</td><td></td></tr><tr><td>nantia. Quidquid enim sequitur quamque rem, id</td><td></td></tr><tr><td>cohaeret cum re necessario; et quidquid repugnat,</td><td></td></tr><tr><td>id eius modi est ut cohaerere numquam possit.</td><td></td></tr><tr><td>Cum tripertito igitur distribuatur locus hic, in</td><td>10</td></tr><tr><td>consecutionem, antecessionem, repugnantiam, re-</td><td></td></tr><tr><td>periendi argumenti locus simplex est, tractandi</td><td></td></tr><tr><td>triplex. Nam quid interest, cum hoc sumpseris,</td><td></td></tr><tr><td>pecuniam numeratam mulieri deberi cui sit argen-</td><td></td></tr><tr><td>tum omne legatum, utrum hoc modo concludas</td><td>15</td></tr><tr><td>argumentum: Si pecunia signata argentum est,</td><td></td></tr><tr><td>legata est mulieri. Est autem pecunia signata</td><td></td></tr><tr><td>argentum. Legata igitur est; an illo modo: Si</td><td></td></tr><tr><td>numerata pecunia non est legata, non est numerata</td><td></td></tr><tr><td>pecunia argentum. Est autem numerata pecunia</td><td>20</td></tr><tr><td>argentum; legata igitur est; an illo modo: Non et</td><td></td></tr><tr><td>legatum argentum est et non est legata numerata</td><td></td></tr><tr><td>pecunia. Legatum autem argentum est; legata</td><td></td></tr><tr><td>igitur numerata pecunia est? Appellant autem</td><td>54.1</td></tr><tr><td>dialectici eam conclusionem argumenti, in qua, cum</td><td></td></tr><tr><td>primum assumpseris, consequitur id quod annexum</td><td></td></tr><tr><td>est primum conclusionis modum; cum id quod </td><td></td></tr><tr><td>annexum est negaris, ut id quoque cui fuerit an-</td><td>5</td></tr><tr><td>nexum negandum sit, secundus is appellatur con-</td><td></td></tr><tr><td>cludendi modus; cum autem aliqua coniuncta</td><td></td></tr><tr><td>negaris et ex eis unum aut plura sumpseris, ut quod</td><td></td></tr><tr><td>relinquitur tollendum sit, is tertius appellatur con-</td><td></td></tr><tr><td>clusionis modus. Ex hoc illa rhetorum ex con-</td><td>55.1</td></tr><tr><td>trariis conclusa, quae ipsi ἐνθυμήματα appellant;</td><td></td></tr><tr><td>non quod omnis sententia proprio nomine ἐνθύμημα</td><td></td></tr><tr><td>non dicatur, sed, ut Homerus propter excellentiam</td><td></td></tr><tr><td>commune poetarum nomen efficit apud Graecos</td><td>5</td></tr><tr><td>suum, sic, cum omnis sententia ἐνθύμημα dicatur,</td><td></td></tr><tr><td>quia videtur ea quae ex contrariis conficitur acutis-</td><td></td></tr><tr><td>sima, sola proprie nomen commune possedit. Eius</td><td></td></tr><tr><td>generis haec sunt:</td><td></td></tr><tr><td>    hoc metuere, alterum in metu non ponere!</td><td>10</td></tr><tr><td>    eam quam nihil accusas damnas, bene quam</td><td></td></tr><tr><td>       meritam esse autumas </td><td></td></tr><tr><td>    dicis male merere?</td><td></td></tr><tr><td>    id quod scis prodest nihil; id quod nescis obest? </td><td></td></tr>
        </table>