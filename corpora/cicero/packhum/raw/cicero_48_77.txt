<table>
          <script>targetHit=0;</script>
          <tr><td>  Ut vero conservetur omnis homini erga hominem</td><td>3.69.1</td></tr><tr><td>societas, coniunctio, caritas, et emolumenta et detri-</td><td></td></tr><tr><td>menta, quae ὠφελήματα et βλάμματα appellant, com-</td><td></td></tr><tr><td>munia esse voluerunt; quorum altera prosunt, nocent</td><td></td></tr><tr><td>altera. neque solum ea communia, verum etiam paria</td><td>5</td></tr><tr><td>esse dixerunt. incommoda autem et commoda—ita</td><td></td></tr><tr><td>enim εὐχρηστήματα et δυσχρηστήματα appello—com-</td><td></td></tr><tr><td>munia esse voluerunt, paria noluerunt. illa enim, quae</td><td></td></tr><tr><td>prosunt aut quae nocent, aut bona sunt aut mala, quae</td><td></td></tr><tr><td>sint paria necesse est. commoda autem et incommoda</td><td>10</td></tr><tr><td>in eo genere sunt, quae praeposita et reiecta diximus;</td><td></td></tr><tr><td>ea possunt paria non esse. sed emolumenta communia</td><td></td></tr><tr><td>esse dicuntur, recte autem facta et peccata non haben-</td><td></td></tr><tr><td>tur communia. </td><td></td></tr><tr><td>  Amicitiam autem adhibendam esse censent, quia sit</td><td>70.1</td></tr><tr><td>ex eo genere, quae prosunt. quamquam autem in ami- </td><td></td></tr><tr><td>citia alii dicant aeque caram esse sapienti rationem</td><td></td></tr><tr><td>amici ac suam, alii autem sibi cuique cariorem suam,</td><td></td></tr><tr><td>tamen hi quoque posteriores fatentur alienum esse a</td><td>5</td></tr><tr><td>iustitia, ad quam nati esse videamur, detrahere quid</td><td></td></tr><tr><td>de aliquo, quod sibi adsumat. minime vero probatur</td><td></td></tr><tr><td>huic disciplinae, de qua loquor, aut iustitiam aut ami-</td><td></td></tr><tr><td>citiam propter utilitates adscisci aut probari. eaedem</td><td></td></tr><tr><td>enim utilitates poterunt eas labefactare atque perver-</td><td>10</td></tr><tr><td>tere. etenim nec iustitia nec amicitia esse omnino pot-</td><td></td></tr><tr><td>erunt, nisi ipsae per se expetuntur. </td><td></td></tr><tr><td>  Ius autem, quod ita dici appellarique possit, id esse</td><td>71.1</td></tr><tr><td>natura, alienumque esse a sapiente non modo iniuriam</td><td></td></tr><tr><td>cui facere, verum etiam nocere. nec vero rectum est</td><td></td></tr><tr><td>cum amicis aut bene meritis consociare aut coniungere</td><td></td></tr><tr><td>iniuriam, gravissimeque et verissime defenditur num-</td><td>5</td></tr><tr><td>quam aequitatem ab utilitate posse seiungi, et quic-</td><td></td></tr><tr><td>quid aequum iustumque esset, id etiam honestum vi-</td><td></td></tr><tr><td>cissimque, quicquid esset honestum, id iustum etiam</td><td></td></tr><tr><td>atque aequum fore. </td><td></td></tr>
        </table>