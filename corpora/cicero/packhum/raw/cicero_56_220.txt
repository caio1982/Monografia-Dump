<table>
          <script>targetHit=0;</script>
          <tr class="title first  date"><td>Sept<span class="snum">.</span> <span class="snum">43</span> in Gallia Cisalpina</td><td></td></tr><tr class="title last  "><td>D. BRUTUS IMP. COS. DESIG. S. D. CICERONI</td><td></td></tr><tr><td>Si de tua in me voluntate dubitarem, multis a te verbis</td><td>11.4.1.1</td></tr><tr><td>peterem ut dignitatem meam tuerere. sed profecto est ita ut</td><td></td></tr><tr><td>mihi persuasi, me tibi esse curae. progressus sum ad Inalpinos</td><td></td></tr><tr><td>cum exercitu, non tam nomen imperatorium captans quam</td><td></td></tr><tr><td>cupiens militibus satis facere firmosque eos ad tuendas</td><td>5</td></tr><tr><td>nostras res efficere; quod mihi videor consecutus; nam et</td><td>2.1</td></tr><tr><td>liberalitatem nostram et animum sunt experti. cum omnium</td><td></td></tr><tr><td>bellicosissimis bellum gessi. multa castella cepi, multa</td><td></td></tr><tr><td>vastavi. non sine causa ad senatum litteras misi. adiuva nos</td><td></td></tr><tr><td>tua sententia; quod cum facies, ex magna parte communi</td><td>5</td></tr><tr><td>commodo inservieris.</td><td></td></tr>
        </table>