<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Mart<span class="snum">.(?)</span> <span class="snum">49</span> Luceriae</td><td></td></tr><tr class="title  "><td>CN. MAGNVS PROCOS. S. D. C. MARCELLO</td><td></td></tr><tr class="title last  "><td>L. LENTVLO COSS.</td><td></td></tr><tr><td>Ego quod existimabam dispersos nos neque rei publicae</td><td>8.12a.1.1</td></tr><tr><td>utilis neque nobis praesidio esse posse, idcirco ad L. Do-</td><td></td></tr><tr><td>mitium litteras misi, primum ut ipse cum omni copia ad</td><td></td></tr><tr><td>nos veniret; si de se dubitaret, ut cohortis <span class="caps">xviiii</span> quae ex</td><td></td></tr><tr><td>Piceno ad me iter habebant ad nos mitteret. quod veritus</td><td>5</td></tr><tr><td>sum factum est, ut Domitius implicaretur, ut neque ipse satis</td><td></td></tr><tr><td>firmus esset ad castra facienda, quod meas <span class="caps">xviiii</span> et suas <span class="caps">xii</span> </td><td></td></tr><tr><td>cohortis in tribus oppidis distributas haberet (nam partim</td><td></td></tr><tr><td>Albae, partim Sulmone collocavit), neque &lt;se&gt;, si vellet,</td><td></td></tr><tr><td>expedire posset. </td><td>10</td></tr><tr><td>  Nunc scitote me esse in summa sollicitudine. nam et tot</td><td>2.1</td></tr><tr><td>et talis viros periculo obsidionis liberare cupio neque subsidio</td><td></td></tr><tr><td>ire possum, quod his duabus legionibus non puto esse</td><td></td></tr><tr><td>committendum ut illuc ducantur; ex quibus tamen non amplius</td><td></td></tr><tr><td><span class="caps">xiiii</span> cohortis contrahere potui, quod Brundisium praesidium</td><td>5</td></tr><tr><td>misi neque Canusium sine praesidio, dum abessem, putavi</td><td></td></tr><tr><td>esse dimittendum. </td><td></td></tr><tr><td>  D. Laelio mandaram, quod maiores copias sperabam nos</td><td>3.1</td></tr><tr><td>habituros, ut, si vobis videretur, alter uter vestrum ad me</td><td></td></tr><tr><td>veniret, alter in Siciliam cum ea copia quam Capuae et</td><td></td></tr><tr><td>circum Capuam comparastis et cum iis militibus quos Faustus</td><td></td></tr><tr><td>legit proficisceretur, Domitius cum <span class="caps">xii</span> suis cohortibus eodem</td><td>5</td></tr><tr><td>adiungeretur, reliquae copiae omnes Brundisium cogerentur</td><td></td></tr><tr><td>et inde navibus Dyrrachium transportarentur. nunc cum</td><td></td></tr><tr><td>hoc tempore nihilo magis ego quam vos subsidio Domitio</td><td></td></tr><tr><td>ire possim * * * se per montis explicare, non est nobis com-</td><td></td></tr><tr><td>mittendum ut ad has <span class="caps">xiiii</span> cohortis quas dubio animo habeo</td><td>10</td></tr><tr><td>hostis accedere aut in itinere me consequi possit. </td><td></td></tr><tr><td>  Quam ob rem placitum est mihi (†altia† video censeri</td><td>4.1</td></tr><tr><td>M. Marcello et ceteris nostri ordinis qui hic sunt) ut Brun-</td><td></td></tr><tr><td>disium ducerem hanc copiam quam mecum habeo. vos</td><td></td></tr><tr><td>hortor ut quodcumque militum contrahere poteritis con-</td><td></td></tr><tr><td>trahatis et eodem Brundisium veniatis quam primum. arma</td><td>5</td></tr><tr><td>quae ad me missuri eratis, iis censeo armetis milites quos vobis- </td><td></td></tr><tr><td>cum habetis. quae arma superabunt, ea si Brundisium iumen-</td><td></td></tr><tr><td>tis deportaritis vehementer rei publicae profueritis. de hac re</td><td></td></tr><tr><td>velim nostros certiores faciatis. ego ad P. Lupum et C.</td><td></td></tr><tr><td>Coponium praetores misi ut se vobis coniungerent et militum</td><td>10</td></tr><tr><td>quod haberent ad vos deducerent.</td><td></td></tr>
        </table>