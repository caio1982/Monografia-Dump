<table>
          <script>targetHit=0;</script>
          <tr><td>  Ac ne miremini tantam multitudinem profugisse quantam</td><td>2.3.129.1</td></tr><tr><td>ex litteris publicis aratorumque professionibus cognovistis,</td><td></td></tr><tr><td>scitote tantam acerbitatem istius, tantum scelus in aratores</td><td></td></tr><tr><td>fuisse,—incredibile dictu est, iudices, sed et factum et tota</td><td></td></tr><tr><td>Sicilia pervagatum,—ut homines propter iniurias licentiamque</td><td>5</td></tr><tr><td>decumanorum mortem sibi ipsi consciverint. Centuripinum </td><td></td></tr><tr><td>Dioclem, hominem locupletem, suspendisse se constat quo</td><td></td></tr><tr><td>die sit ei nuntiatum Apronium decumas redemisse. Tyra-</td><td></td></tr><tr><td>cinum, principem civitatis, eadem ratione mortem oppetisse</td><td></td></tr><tr><td>dixit apud vos homo nobilissimus, Archonidas Helorinus,</td><td>10</td></tr><tr><td>cum audisset tantum decumanum professum esse ex edicto</td><td></td></tr><tr><td>istius sibi deberi quantum ille bonis suis omnibus efficere</td><td></td></tr><tr><td>non posset. Haec tu, tametsi omnium hominum dissolu-</td><td></td></tr><tr><td>tissimus crudelissimusque semper fuisti, tamen numquam</td><td></td></tr><tr><td>perpeterere, propterea quod ille gemitus luctusque pro-</td><td>15</td></tr><tr><td>vinciae ad tui capitis periculum pertinebat; non, inquam,</td><td></td></tr><tr><td>perpeterere ut homines iniuriae tuae remedium morte ac</td><td></td></tr><tr><td>suspendio quaererent, nisi ea res ad quaestum et ad praedam</td><td></td></tr><tr><td>tuam pertineret. </td><td></td></tr><tr><td>  Quid? illud perpeterere? Attendite, iudices; omnibus</td><td>130.1</td></tr><tr><td>enim nervis mihi contendendum est atque in hoc elaboran-</td><td></td></tr><tr><td>dum, ut omnes intellegant quam improbam, quam mani-</td><td></td></tr><tr><td>festam, quam confessam rem pecunia redimere conetur.</td><td></td></tr><tr><td>Grave crimen est hoc et vehemens et post hominum memo-</td><td>5</td></tr><tr><td>riam iudiciaque de pecuniis repetundis constituta gravissi-</td><td></td></tr><tr><td>mum, praetorem socios habuisse decumanos. Non hoc</td><td></td></tr><tr><td>nunc primum audit privatus de inimico, reus ab accusatore:</td><td></td></tr><tr><td>iam antea in sella sedens praetor, cum provinciam Siciliam</td><td></td></tr><tr><td>obtineret, cum ab omnibus non solum, id quod commune</td><td>10</td></tr><tr><td>est, propter imperium, sed etiam, id quod istius praecipuum</td><td></td></tr><tr><td>est, propter crudelitatem metueretur, miliens audivit, cum</td><td></td></tr><tr><td>eius animum ad persequendum non neglegentia tardaret,</td><td></td></tr><tr><td>sed conscientia sceleris avaritiaeque suae refrenaret. Loque-</td><td></td></tr><tr><td>bantur enim decumani palam, et praeter ceteros is qui apud </td><td>15</td></tr><tr><td>istum plurimum poterat maximosque agros populabatur,</td><td></td></tr><tr><td>Apronius, perparvum ex illis magnis lucris ad se pervenire,</td><td></td></tr><tr><td>praetorem esse socium. Hoc cum palam decumani tota</td><td>131.1</td></tr><tr><td>provincia loquerentur tuumque nomen in re tam turpi</td><td></td></tr><tr><td>nefariaque interponerent, nihilne tibi venit in mentem</td><td></td></tr><tr><td>existimationi tuae consulere, nihil denique capiti ac fortunis</td><td></td></tr><tr><td>tuis providere? cum tui nominis terror in auribus animisque</td><td>5</td></tr><tr><td>aratorum versaretur, cum decumani aratoribus ad pactiones</td><td></td></tr><tr><td>faciendas non suam vim, sed tuum scelus ac nomen op-</td><td></td></tr><tr><td>ponerent. Ecquod iudicium Romae tam dissolutum, tam</td><td></td></tr><tr><td>perditum, tam nummarium fore putasti, quo ex iudicio te</td><td></td></tr><tr><td>ulla Salus servare posset? cum planum fieret, decumis con-</td><td>10</td></tr><tr><td>tra instituta leges consuetudinemque omnium venditis, in</td><td></td></tr><tr><td>aratorum bonis fortunisque diripiendis decumanos dictitasse</td><td></td></tr><tr><td>tuas esse partis, tuam rem, tuam praedam, idque te tacuisse</td><td></td></tr><tr><td>et, cum dissimulare non posses, potuisse tamen perpeti et</td><td></td></tr><tr><td>perferre, quod magnitudo lucri obscuraret periculi magni-</td><td>15</td></tr><tr><td>tudinem plusque aliquanto apud te pecuniae cupiditas quam</td><td></td></tr><tr><td>iudici metus posset. </td><td></td></tr>
        </table>