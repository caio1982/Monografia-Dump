<table>
          <script>targetHit=0;</script>
          <tr class="title first  date"><td>vi Id<span class="snum">.</span> Mart<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Te tuis negotiis relictis nolo ad me venire; ego potius accedam,</td><td>12.16.1.1</td></tr><tr><td>si diutius impediere. etsi ne discessissem quidem e conspectu</td><td></td></tr><tr><td>tuo, nisi me plane nihil ulla res adiuvaret. quod si esset aliquod</td><td></td></tr><tr><td>levamen, id esset in te uno, et cum primum ab aliquo poterit</td><td></td></tr><tr><td>esse, a te erit. nunc tamen ipsum sine te esse non possum. sed</td><td>5</td></tr><tr><td>nec tuae domi probabatur nec meae poteram nec, si propius</td><td></td></tr><tr><td>essem uspiam, tecum tamen essem. idem enim te impediret</td><td></td></tr><tr><td>quo minus mecum esses quod nunc etiam impedit. mihi nihil</td><td></td></tr><tr><td>adhuc aptius fuit hac solitudine; quam vereor ne Philippus</td><td></td></tr><tr><td>tollat. heri enim vesperi venerat. me scriptio et litterae non</td><td>10</td></tr><tr><td>leniunt sed obturbant. </td><td></td></tr>
        </table>