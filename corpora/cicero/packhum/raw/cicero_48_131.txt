<table>
          <script>targetHit=0;</script>
          <tr><td>  Quae cum dixisset paulumque institisset, Quid est?</td><td>5.75.1</td></tr><tr><td>inquit; satisne vobis videor pro meo iure in vestris</td><td></td></tr><tr><td>auribus commentatus? </td><td></td></tr><tr><td>  Et ego: Tu vero, inquam, Piso, ut saepe alias, sic</td><td></td></tr><tr><td>hodie ita nosse ista visus es, ut, si tui nobis potestas</td><td>5</td></tr><tr><td>saepius fieret, non multum Graecis supplicandum</td><td></td></tr><tr><td>putarem. quod quidem eo probavi magis, quia</td><td></td></tr><tr><td>memini Staseam Neapolitanum, doctorem illum tuum,</td><td></td></tr><tr><td>nobilem sane Peripateticum, aliquanto ista secus dicere</td><td></td></tr><tr><td>solitum, assentientem iis, qui multum in fortuna se-</td><td>10</td></tr><tr><td>cunda aut adversa, multum in bonis aut malis corporis</td><td></td></tr><tr><td>ponerent. </td><td></td></tr><tr><td>  Est, ut dicis, inquit; sed haec ab Antiocho, familiari</td><td></td></tr><tr><td>nostro, dicuntur multo melius et fortius, quam a Stasea</td><td></td></tr><tr><td>dicebantur. quamquam ego non quaero, quid tibi a</td><td>15</td></tr><tr><td>me probatum sit, sed huic Ciceroni nostro, quem disci-</td><td></td></tr><tr><td>pulum cupio a te abducere. </td><td></td></tr><tr><td>  Tum Lucius: Mihi vero ista valde probata sunt, quod</td><td>76.1</td></tr><tr><td>item fratri puto. </td><td></td></tr><tr><td>  Tum mihi Piso: Quid ergo? inquit, dasne adolescenti</td><td></td></tr><tr><td>veniam? an eum discere ea mavis, quae cum plane</td><td></td></tr><tr><td>perdidicerit, nihil sciat? </td><td>5</td></tr><tr><td>  Ego vero isti, inquam, permitto. sed nonne memi-</td><td></td></tr><tr><td>nisti licere mihi ista probare, quae sunt a te dicta?</td><td></td></tr><tr><td>quis enim potest ea, quae probabilia videantur ei, non</td><td></td></tr><tr><td>probare? </td><td></td></tr><tr><td>  An vero, inquit, quisquam potest probare, quod</td><td>10</td></tr><tr><td>perceptum, quod comprehensum, quod cognitum non</td><td></td></tr><tr><td>habet? </td><td></td></tr><tr><td>  Non est ista, inquam, Piso, magna dissensio. nihil</td><td></td></tr><tr><td>enim est aliud, quam ob rem mihi percipi nihil posse</td><td></td></tr><tr><td>videatur, nisi quod percipiendi vis ita definitur a </td><td>15</td></tr><tr><td>Stoicis, ut negent quicquam posse percipi nisi tale</td><td></td></tr><tr><td>verum, quale falsum esse non possit. itaque haec cum</td><td></td></tr><tr><td>illis est dissensio, cum Peripateticis nulla sane. sed</td><td></td></tr><tr><td>haec omittamus; habent enim et bene longam et satis</td><td></td></tr><tr><td>litigiosam disputationem. illud mihi a te nimium</td><td>77.1</td></tr><tr><td>festinanter dictum videtur, sapientis omnis esse sem-</td><td></td></tr><tr><td>per beatos; nescio quo modo praetervolavit oratio.</td><td></td></tr><tr><td>quod nisi ita efficitur, quae Theophrastus de fortuna,</td><td></td></tr><tr><td>de dolore, de cruciatu corporis dixit, cum quibus</td><td>5</td></tr><tr><td>coniungi vitam beatam nullo modo posse putavit,</td><td></td></tr><tr><td>vereor, ne vera sint. nam illud vehementer repugnat,</td><td></td></tr><tr><td>eundem beatum esse et multis malis oppressum. haec</td><td></td></tr><tr><td>quo modo conveniant, non sane intellego. </td><td></td></tr>
        </table>