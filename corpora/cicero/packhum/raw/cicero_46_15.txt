<table>
          <script>targetHit=0;</script>
          <tr><td>  Nunc ea videamus quae contra ab his disputari</td><td>40.1</td></tr><tr><td>solent. sed prius potestis totius eorum rationis quasi</td><td></td></tr><tr><td>fundamenta cognoscere. Conponunt igitur primum</td><td></td></tr><tr><td>artem quandam de his quae visa dicimus, eorumque</td><td></td></tr><tr><td>et vim et genera definiunt, in his quale sit id quod</td><td>5</td></tr><tr><td>percipi et conprendi possit, totidem verbis quot Stoici. </td><td></td></tr><tr><td>Deinde illa exponunt duo, quae quasi contineant omnem</td><td></td></tr><tr><td>hanc quaestionem: quae ita videantur ut etiam alia</td><td></td></tr><tr><td>eodem modo videri possint nec in is quicquam intersit,</td><td></td></tr><tr><td>non posse eorum alia percipi alia non percipi; nihil</td><td>10</td></tr><tr><td>interesse autem non modo si omni ex parte eiusdem</td><td></td></tr><tr><td>modi sint sed etiam si discerni non possint. Quibus</td><td></td></tr><tr><td>positis unius argumenti conclusione tota ab his causa</td><td></td></tr><tr><td>conprenditur. conposita autem ea conclusio sic est:</td><td></td></tr><tr><td>&quot;eorum quae videntur alia vera sunt alia falsa; et</td><td>15</td></tr><tr><td>quod falsum est id percipi non potest, quod autem</td><td></td></tr><tr><td>verum visum est, id omne tale est ut eiusdem modi</td><td></td></tr><tr><td>falsum etiam possit videri&quot;; et quae visa sint eius</td><td></td></tr><tr><td>modi ut in is nihil intersit, non posse accidere ut</td><td></td></tr><tr><td>eorum alia percipi possint alia non possint; &quot;nullum</td><td>20</td></tr><tr><td>igitur est visum quod percipi possit&quot;. Quae autem</td><td>41.1</td></tr><tr><td>sumunt ut concludant id quod volunt, ex his duo sibi</td><td></td></tr><tr><td>putant concedi (neque enim quisquam repugnat); ea</td><td></td></tr><tr><td>sunt haec: quae visa falsa sint ea percipi non posse;</td><td></td></tr><tr><td>et alterum: inter quae visa nihil intersit, ex is non</td><td>5</td></tr><tr><td>posse alia talia esse ut percipi possint alia ut non</td><td></td></tr><tr><td>possint. reliqua vero multa et varia oratione defen-</td><td></td></tr><tr><td>dunt, quae sunt item duo: unum, quae videantur eorum</td><td></td></tr><tr><td>alia vera esse alia falsa; alterum, omne visum quod</td><td></td></tr><tr><td>sit a vero tale esse quale etiam a falso possit esse.</td><td>10</td></tr><tr><td>haec duo proposita non praetervolant sed ita dilatant</td><td>42.1</td></tr><tr><td>ut non mediocrem curam adhibeant et diligentiam.</td><td></td></tr><tr><td>dividunt enim in partes et eas quidem magnas, pri-</td><td></td></tr><tr><td>mum in sensus, deinde in ea quae ducuntur a sensibus</td><td></td></tr><tr><td>et ab omni consuetudine, quam obscurari volunt; tum</td><td>5</td></tr><tr><td>perveniunt ad eam partem ut ne ratione quidem et</td><td></td></tr><tr><td>coniectura ulla res percipi possit. haec autem universa</td><td></td></tr><tr><td>concidunt etiam minutius. ut enim de sensibus hesterno</td><td></td></tr><tr><td>sermone vidistis item faciunt de reliquis, in singulis-</td><td></td></tr><tr><td>que rebus, quas in minima dispertiunt, volunt efficere </td><td>10</td></tr><tr><td>iis omnibus quae visa sint veris adiuncta esse falsa</td><td></td></tr><tr><td>quae a veris nihil differant; ea cum talia sint non</td><td></td></tr><tr><td>posse conprendi. </td><td></td></tr>
        </table>