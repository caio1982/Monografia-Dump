<table>
          <script>targetHit=0;</script>
          <tr><td>  Tum ille: His igitur ita positis, inquit, sequitur magna</td><td>3.41.1</td></tr><tr><td>contentio, quam tractatam a Peripateticis mollius—est</td><td></td></tr><tr><td>enim eorum consuetudo dicendi non satis acuta propter </td><td></td></tr><tr><td>ignorationem dialecticae—Carneades tuus egregia qua-</td><td></td></tr><tr><td>dam exercitatione in dialecticis summaque eloquentia</td><td>5</td></tr><tr><td>rem in summum discrimen adduxit, propterea quod</td><td></td></tr><tr><td>pugnare non destitit in omni hac quaestione, quae de</td><td></td></tr><tr><td>bonis et malis appelletur, non esse rerum Stoicis cum</td><td></td></tr><tr><td>Peripateticis controversiam, sed nominum. mihi autem</td><td></td></tr><tr><td>nihil tam perspicuum videtur, quam has sententias eorum</td><td>10</td></tr><tr><td>philosophorum re inter se magis quam verbis dissidere;</td><td></td></tr><tr><td>maiorem multo inter Stoicos et Peripateticos rerum esse</td><td></td></tr><tr><td>aio discrepantiam quam verborum, quippe cum Peri-</td><td></td></tr><tr><td>patetici omnia, quae ipsi bona appellant, pertinere di-</td><td></td></tr><tr><td>cant ad beate vivendum, nostri non ex omni, quod</td><td>15</td></tr><tr><td>aestimatione aliqua dignum sit, compleri vitam beatam</td><td></td></tr><tr><td>putent. </td><td></td></tr><tr><td>  An vero certius quicquam potest esse quam illorum</td><td>42.1</td></tr><tr><td>ratione, qui dolorem in malis ponunt, non posse sa-</td><td></td></tr><tr><td>pientem beatum esse, cum eculeo torqueatur? eorum</td><td></td></tr><tr><td>autem, qui dolorem in malis non habent, ratio certe</td><td></td></tr><tr><td>cogit ut in omnibus tormentis conservetur beata vita</td><td>5</td></tr><tr><td>sapienti. etenim si dolores eosdem tolerabilius patiun-</td><td></td></tr><tr><td>tur qui excipiunt eos pro patria quam qui leviore de</td><td></td></tr><tr><td>causa, opinio facit, non natura, vim doloris aut maiorem</td><td></td></tr><tr><td>aut minorem. Ne illud quidem est consentaneum, ut,</td><td>43.1</td></tr><tr><td>si, cum tria genera bonorum sint, quae sententia est</td><td></td></tr><tr><td>Peripateticorum, eo beatior quisque sit, quo sit corpo-</td><td></td></tr><tr><td>ris aut externis bonis plenior, ut hoc idem adproban-</td><td></td></tr><tr><td>dum sit nobis, ut, qui plura habeat ea, quae in corpore</td><td>5</td></tr><tr><td>magni aestimantur, sit beatior. illi enim corporis com-</td><td></td></tr><tr><td>modis compleri vitam beatam putant, nostri nihil minus.</td><td></td></tr><tr><td>nam cum ita placeat, ne eorum quidem bonorum, quae </td><td></td></tr><tr><td>nos bona vere appellemus, frequentia beatiorem vitam</td><td></td></tr><tr><td>fieri aut magis expetendam aut pluris aestimandam,</td><td>10</td></tr><tr><td>certe minus ad beatam vitam pertinet multitudo cor-</td><td></td></tr><tr><td>poris commodorum. etenim, si et sapere expetendum</td><td>44.1</td></tr><tr><td>sit et valere, coniunctum utrumque magis expetendum</td><td></td></tr><tr><td>sit quam sapere solum, neque tamen, si utrumque sit</td><td></td></tr><tr><td>aestimatione dignum, pluris sit coniunctum quam sa-</td><td></td></tr><tr><td>pere ipsum separatim. nam qui valitudinem aestimatione</td><td>5</td></tr><tr><td>aliqua dignam iudicamus neque eam tamen in bonis</td><td></td></tr><tr><td>ponimus, idem censemus nullam esse tantam aestima-</td><td></td></tr><tr><td>tionem, ut ea virtuti anteponatur. quod idem Peripa-</td><td></td></tr><tr><td>tetici non tenent, quibus dicendum est, quae et honesta</td><td></td></tr><tr><td>actio sit et sine dolore, eam magis esse expetendam,</td><td>10</td></tr><tr><td>quam si esset eadem actio cum dolore. nobis aliter</td><td></td></tr><tr><td>videtur, recte secusne, postea; sed potestne rerum maior</td><td></td></tr><tr><td>esse dissensio? </td><td></td></tr>
        </table>