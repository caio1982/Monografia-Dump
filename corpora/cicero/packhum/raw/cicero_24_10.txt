<table>
          <script>targetHit=0;</script>
          <tr><td>  Sed tamen ex ipsa quaeram prius utrum me secum</td><td>33.1</td></tr><tr><td>severe et graviter et prisce agere malit, an remisse et leniter</td><td></td></tr><tr><td>et urbane. Si illo austero more ac modo, aliquis mihi ab</td><td></td></tr><tr><td>inferis excitandus est ex barbatis illis, non hac barbula qua</td><td></td></tr><tr><td>ista delectatur sed illa horrida quam in statuis antiquis</td><td>5</td></tr><tr><td>atque imaginibus videmus, qui obiurget mulierem et qui </td><td></td></tr><tr><td>pro me loquatur ne mihi ista forte suscenseat. Exsistat</td><td></td></tr><tr><td>igitur ex hac ipsa familia aliquis ac potissimum Caecus ille;</td><td></td></tr><tr><td>minimum enim dolorem capiet qui istam non videbit. Qui</td><td></td></tr><tr><td>profecto, si exstiterit, sic aget ac sic loquetur: 'Mulier,</td><td>10</td></tr><tr><td>quid tibi cum Caelio, quid cum homine adulescentulo, quid</td><td></td></tr><tr><td>cum alieno? Cur aut tam familiaris fuisti ut aurum com-</td><td></td></tr><tr><td>modares, aut tam inimica ut venenum timeres? Non</td><td></td></tr><tr><td>patrem tuum videras, non patruum, non avum, non proavum,</td><td></td></tr><tr><td>non &lt;abavum, non&gt; atavum audieras consules fuisse; non</td><td>34.1</td></tr><tr><td>denique modo te Q. Metelli matrimonium tenuisse sciebas,</td><td></td></tr><tr><td>clarissimi ac fortissimi viri patriaeque amantissimi, qui simul</td><td></td></tr><tr><td>ac pedem limine extulerat, omnis prope civis virtute, gloria,</td><td></td></tr><tr><td>dignitate superabat? Cum ex amplissimo genere in familiam</td><td>5</td></tr><tr><td>clarissimam nupsisses, cur tibi Caelius tam coniunctus fuit?</td><td></td></tr><tr><td>cognatus, adfinis, viri tui familiaris? Nihil eorum. Quid</td><td></td></tr><tr><td>igitur fuit nisi quaedam temeritas ac libido? Nonne te, si</td><td></td></tr><tr><td>nostrae imagines viriles non commovebant, ne progenies</td><td></td></tr><tr><td>quidem mea, Q. illa Claudia, aemulam domesticae laudis</td><td>10</td></tr><tr><td>in gloria muliebri esse admonebat, non virgo illa Vestalis</td><td></td></tr><tr><td>Claudia quae patrem complexa triumphantem ab inimico</td><td></td></tr><tr><td>tribuno plebei de curru detrahi passa non est? Cur te</td><td></td></tr><tr><td>fraterna vitia potius quam bona paterna et avita et usque</td><td></td></tr><tr><td>a nobis cum in viris tum etiam in feminis repetita moverunt?</td><td>15</td></tr><tr><td>Ideone ego pacem Pyrrhi diremi ut tu amorum turpissi-</td><td></td></tr><tr><td>morum cotidie foedera ferires, ideo aquam adduxi ut ea tu</td><td></td></tr><tr><td>inceste uterere, ideo viam munivi ut eam tu alienis viris</td><td></td></tr><tr><td>comitata celebrares?' </td><td></td></tr>
        </table>