<table>
          <script>targetHit=0;</script>
          <tr><td>  Sed iam satis multa de causa, extra causam etiam nimis</td><td>92.1</td></tr><tr><td>fortasse multa. Quid restat nisi ut orem obtesterque vos,</td><td></td></tr><tr><td>iudices, ut eam misericordiam tribuatis fortissimo viro</td><td></td></tr><tr><td>quam ipse non implorat, ego etiam repugnante hoc et im-</td><td></td></tr><tr><td>ploro et exposco? Nolite, si in nostro omnium fletu nul-</td><td>5</td></tr><tr><td>lam lacrimam aspexistis Milonis, si voltum semper eundem,</td><td></td></tr><tr><td>si vocem, si orationem stabilem ac non mutatam videtis, </td><td></td></tr><tr><td>hoc minus ei parcere: haud scio an multo etiam sit adiu-</td><td></td></tr><tr><td>vandus magis. Etenim si in gladiatoriis pugnis et &lt;in&gt; infimi</td><td></td></tr><tr><td>generis hominum condicione atque fortuna timidos et sup-</td><td>10</td></tr><tr><td>plices et ut vivere liceat obsecrantis etiam odisse solemus,</td><td></td></tr><tr><td>fortis et animosos et se acriter ipsos morti offerentis servari</td><td></td></tr><tr><td>cupimus, eorumque nos magis miseret qui nostram miseri-</td><td></td></tr><tr><td>cordiam non requirunt quam qui illam efflagitant, quanto</td><td></td></tr><tr><td>hoc magis in fortissimis civibus facere debemus! Me</td><td>93.1</td></tr><tr><td>quidem, iudices, exanimant et interimunt hae voces Milonis</td><td></td></tr><tr><td>quas audio adsidue et quibus intersum cotidie. 'Valeant,'</td><td></td></tr><tr><td>inquit 'valeant cives mei; sint incolumes, sint florentes,</td><td></td></tr><tr><td>sint beati; stet haec urbs praeclara mihique patria caris-</td><td>5</td></tr><tr><td>sima, quoquo modo erit merita de me; tranquilla re publica</td><td></td></tr><tr><td>mei cives, quoniam mihi cum illis non licet, sine me ipsi,</td><td></td></tr><tr><td>sed propter me tamen perfruantur. Ego cedam atque abibo.</td><td></td></tr><tr><td>Si mihi bona re publica frui non licuerit, at carebo mala, et</td><td></td></tr><tr><td>quam primum tetigero bene moratam et liberam civitatem,</td><td>10</td></tr><tr><td>in ea conquiescam. O frustra' inquit 'mei suscepti labores,</td><td>94.1</td></tr><tr><td>o spes fallaces, o cogitationes inanes meae! Ego cum tri-</td><td></td></tr><tr><td>bunus plebis re publica oppressa me senatui dedissem</td><td></td></tr><tr><td>quem exstinctum acceperam, equitibus Romanis quorum</td><td></td></tr><tr><td>vires erant debiles, bonis viris qui omnem auctoritatem</td><td>5</td></tr><tr><td>Clodianis armis abiecerant, mihi umquam bonorum prae-</td><td></td></tr><tr><td>sidium defuturum putarem? Ego cum te'—mecum enim</td><td></td></tr><tr><td>saepissime loquitur—'patriae reddidissem, mihi putarem in</td><td></td></tr><tr><td>patria non futurum locum? Vbi nunc senatus est quem </td><td></td></tr><tr><td>secuti sumus, ubi equites Romani illi, illi' inquit 'tui? ubi</td><td>10</td></tr><tr><td>studia municipiorum, ubi Italiae voces, ubi denique tua,</td><td></td></tr><tr><td>M. Tulli, quae plurimis fuit auxilio, vox atque defensio?</td><td></td></tr><tr><td>Mihine ea soli qui pro te totiens morti me obtuli nihil</td><td></td></tr><tr><td>potest opitulari?' Nec vero haec, iudices, ut ego nunc,</td><td>95.1</td></tr><tr><td>flens, sed hoc eodem loquitur voltu quo videtis. Negat</td><td></td></tr><tr><td>enim se, negat ingratis civibus fecisse quae fecerit, timidis</td><td></td></tr><tr><td>et omnia pericula circumspicientibus non negat. Plebem</td><td></td></tr><tr><td>et infimam multitudinem, quae P. Clodio duce fortunis</td><td>5</td></tr><tr><td>vestris imminebat, eam quo tutior esset vestra vita suam</td><td></td></tr><tr><td>se fecisse commemorat, ut non modo virtute flecteret sed</td><td></td></tr><tr><td>etiam tribus suis patrimoniis deleniret, nec timet ne, cum</td><td></td></tr><tr><td>plebem muneribus placarit, vos non conciliarit meritis in</td><td></td></tr><tr><td>rem publicam singularibus. Senatus erga se benevolentiam</td><td>10</td></tr><tr><td>temporibus his ipsis saepe esse perspectam, vestras vero et</td><td></td></tr><tr><td>vestrorum ordinum occursationes, studia, sermones, quem-</td><td></td></tr><tr><td>cumque cursum fortuna ceperit, secum se ablaturum esse</td><td></td></tr><tr><td>dicit. Meminit etiam vocem sibi praeconis modo defuisse,</td><td>96.1</td></tr><tr><td>quam minime desiderarit, populi vero cunctis suffragiis,</td><td></td></tr><tr><td>quod unum cupierit, se consulem declaratum; nunc deni-</td><td></td></tr><tr><td>que, si haec arma contra se sint futura, sibi facinoris su-</td><td></td></tr><tr><td>spicionem, non facti crimen obstare. Addit haec, quae certe</td><td>5</td></tr><tr><td>vera sunt, fortis et sapientis viros non tam praemia sequi</td><td></td></tr><tr><td>solere recte factorum quam ipsa recte facta; se nihil in</td><td></td></tr><tr><td>vita nisi praeclarissime fecisse, si quidem nihil sit praesta-</td><td></td></tr><tr><td>bilius viro quam periculis patriam liberare. Beatos esse</td><td></td></tr><tr><td>quibus ea res honori fuerit a suis civibus, nec tamen eos</td><td>97.1</td></tr><tr><td>miseros qui beneficio civis suos vicerint. Sed tamen ex</td><td></td></tr><tr><td>omnibus praemiis virtutis, si esset habenda ratio praemiorum, </td><td></td></tr><tr><td>amplissimum esse praemium gloriam; esse hanc unam</td><td></td></tr><tr><td>quae brevitatem vitae posteritatis memoria consolaretur,</td><td>5</td></tr><tr><td>quae efficeret ut absentes adessemus, mortui viveremus;</td><td></td></tr><tr><td>hanc denique esse cuius gradibus etiam in caelum homines</td><td></td></tr><tr><td>viderentur ascendere. 'De me' inquit 'semper populus</td><td>98.1</td></tr><tr><td>Romanus, semper omnes gentes loquentur, nulla umquam</td><td></td></tr><tr><td>obmutescet vetustas. Quin hoc tempore ipso, cum omnes</td><td></td></tr><tr><td>a meis inimicis faces invidiae meae subiciantur, tamen</td><td></td></tr><tr><td>omni in hominum coetu gratiis agendis et gratulationibus</td><td>5</td></tr><tr><td>habendis et omni sermone celebramur. Omitto Etruriae</td><td></td></tr><tr><td>festos et actos et institutos dies. Centesima lux est haec ab</td><td></td></tr><tr><td>interitu P. Clodi et, opinor, altera. Qua fines imperi</td><td></td></tr><tr><td>populi Romani sunt, ea non solum fama iam de illo sed</td><td></td></tr><tr><td>etiam laetitia peragravit. Quam ob rem ubi corpus hoc</td><td>10</td></tr><tr><td>sit non' inquit 'laboro, quoniam omnibus in terris et iam</td><td></td></tr><tr><td>versatur et semper hic habitabit nominis mei gloria.' Haec</td><td>99.1</td></tr><tr><td>tu mecum saepe his absentibus, sed isdem audientibus haec</td><td></td></tr><tr><td>ego tecum, Milo: 'Te quidem, cum isto animo sis, satis</td><td></td></tr><tr><td>laudare non possum, sed, quo est ista magis divina virtus,</td><td></td></tr><tr><td>eo maiore a te dolore divellor. Nec vero, si mihi eriperis,</td><td>5</td></tr><tr><td>reliqua est illa saltem ad consolandum querela ut eis</td><td></td></tr><tr><td>irasci possim a quibus tantum volnus accepero. Non enim</td><td></td></tr><tr><td>inimici mei te mihi eripient, sed amicissimi, non male</td><td></td></tr><tr><td>aliquando de me meriti, sed semper optime.' Nullum mihi</td><td></td></tr><tr><td>umquam, iudices, tantum dolorem inuretis—tametsi quis</td><td>10</td></tr><tr><td>potest esse tantus?—sed ne hunc quidem ipsum ut obli-</td><td></td></tr><tr><td>viscar quanti me semper feceritis. Quae si vos cepit oblivio</td><td></td></tr><tr><td>aut si in me aliquid offendistis, cur non id in meo</td><td></td></tr><tr><td>capite potius luitur quam Milonis? Praeclare enim vixero, </td><td></td></tr><tr><td>si quid mihi acciderit prius quam hoc tantum mali videro.</td><td>15</td></tr><tr><td>Nunc me una consolatio sustentat, quod tibi, T. Anni,</td><td>100.1</td></tr><tr><td>nullum a me amoris, nullum studi, nullum pietatis officium</td><td></td></tr><tr><td>defuit. Ego inimicitias potentium pro te appetivi; ego</td><td></td></tr><tr><td>meum saepe corpus et vitam obieci armis inimicorum tuo-</td><td></td></tr><tr><td>rum; ego me plurimis pro te supplicem abieci; bona,</td><td>5</td></tr><tr><td>fortunas meas ac liberorum meorum in communionem</td><td></td></tr><tr><td>tuorum temporum contuli; hoc denique ipso die, si qua</td><td></td></tr><tr><td>vis est parata, si qua dimicatio capitis futura, deposco.</td><td></td></tr><tr><td>Quid iam restat? quid habeo quod faciam pro tuis in me</td><td></td></tr><tr><td>meritis nisi ut eam fortunam quaecumque erit tua ducam</td><td>10</td></tr><tr><td>meam? Non abnuo, non recuso, vosque obsecro, iudices,</td><td></td></tr><tr><td>ut vestra beneficia quae in me contulistis aut in huius</td><td></td></tr><tr><td>salute augeatis aut in eiusdem exitio occasura esse videatis. </td><td></td></tr>
        </table>