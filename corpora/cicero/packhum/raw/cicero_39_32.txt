<table>
          <script>targetHit=0;</script>
          <tr><td>  Eon', inquit Brutus, de quo multa Lucilius? </td><td>172.4</td></tr><tr><td>  Isto ipso; sed Tincam non minus multa ridicule dicen-</td><td>5</td></tr><tr><td>tem Granius obruebat nescio quo sapore vernaculo; ut</td><td></td></tr><tr><td>ego iam non mirer illud Theophrasto accidisse, quod</td><td></td></tr><tr><td>dicitur, cum percontaretur ex anicula quadam quanti</td><td></td></tr><tr><td>aliquid venderet et respondisset illa atque addidisset</td><td></td></tr><tr><td>'hospes, non pote minoris', tulisse eum moleste se non</td><td>10</td></tr><tr><td>effugere hospitis speciem, quom aetatem ageret Athenis</td><td></td></tr><tr><td>optumeque loqueretur omnium. sic, ut opinor, in nostris</td><td></td></tr><tr><td>est quidam urbanorum sicut illic Atticorum sonus. sed</td><td></td></tr><tr><td>domum redeamus, id est ad nostros revortamur. </td><td></td></tr><tr><td>  Duobus igitur summis Crasso et Antonio L. Philippus</td><td>173.1</td></tr><tr><td>proxumus accedebat, sed longo intervallo tamen proxu-</td><td></td></tr><tr><td>mus. itaque eum, etsi nemo intercedebat qui se illi ante-</td><td></td></tr><tr><td>ferret, neque secundum tamen neque tertium dixerim.</td><td></td></tr><tr><td>nec enim in quadrigis eum secundum numeraverim aut</td><td>5</td></tr><tr><td>tertium qui vix e carceribus exierit, cum palmam iam</td><td></td></tr><tr><td>primus acceperit, nec in oratoribus qui tantum absit a</td><td></td></tr><tr><td>primo, vix ut in eodem curriculo esse videatur. sed tamen</td><td></td></tr><tr><td>erant ea in Philippo quae, qui sine comparatione illorum</td><td></td></tr><tr><td>spectaret, satis magna diceret: summa libertas in oratione,</td><td>10</td></tr><tr><td>multae facetiae; satis creber in reperiendis, solutus in</td><td></td></tr><tr><td>explicandis sententiis; erat etiam in primis, ut tempori-</td><td></td></tr><tr><td>bus illis, Graecis doctrinis institutus, in altercando cum</td><td></td></tr><tr><td>aliquo aculeo et maledicto facetus. horum aetati prope</td><td>174.1</td></tr><tr><td>coniunctus L. Gellius non tam vendibilis orator, quam ut</td><td></td></tr><tr><td>nescires quid ei deesset; nec enim erat indoctus nec tardus</td><td></td></tr><tr><td>ad excogitandum nec Romanarum rerum immemor et</td><td></td></tr><tr><td>verbis solutus satis; sed in magnos oratores inciderat eius</td><td>5</td></tr><tr><td>aetas; multam tamen operam amicis et utilem praebuit </td><td></td></tr><tr><td>atque ita diu vixit ut multarum aetatum oratoribus</td><td></td></tr><tr><td>implicaretur. multum etiam in causis versabatur isdem</td><td>175.1</td></tr><tr><td>fere temporibus D. Brutus, is qui consul cum Mamerco</td><td></td></tr><tr><td>fuit, homo et Graecis doctus litteris et Latinis. dicebat</td><td></td></tr><tr><td>etiam L. Scipio non imperite Gnaeusque Pompeius Sex.</td><td></td></tr><tr><td>f. aliquem numerum obtinebat. nam Sex. frater eius</td><td>5</td></tr><tr><td>praestantissimum ingenium contulerat ad summam iuris</td><td></td></tr><tr><td>civilis et ad perfectam geometriae rerumque Stoicarum</td><td></td></tr><tr><td>scientiam. †itam in iure et ante hos M. Brutus et paulo</td><td></td></tr><tr><td>post eum C. Billienus homo per se magnus prope simili</td><td></td></tr><tr><td>ratione summus evaserat; qui consul factus esset, nisi in</td><td>10</td></tr><tr><td>Marianos consulatus et in eas petitionis angustias incidis-</td><td></td></tr><tr><td>set. Cn. autem Octavi eloquentia, quae fuerat ante consula-</td><td>176.1</td></tr><tr><td>tum ignorata, in consulatu multis contionibus est vehe-</td><td></td></tr><tr><td>menter probata. sed ab eis, qui tantum in dicentium</td><td></td></tr><tr><td>numero, non in oratorum fuerunt, iam ad oratores revor-</td><td></td></tr><tr><td>tamur. </td><td>5</td></tr>
        </table>