<table>
          <script>targetHit=0;</script>
          <tr><td>  Reliquum est ut iam illum natura ipsius consuetudoque</td><td>36.1</td></tr><tr><td>defendat, hunc autem haec eadem coarguant. 'Nihil per</td><td></td></tr><tr><td>vim umquam Clodius, omnia per vim Milo.' Quid? ego, </td><td></td></tr><tr><td>iudices, cum maerentibus vobis urbe cessi, iudiciumne</td><td></td></tr><tr><td>timui, non servos, non arma, non vim? Quae fuisset igitur</td><td>5</td></tr><tr><td>iusta causa restituendi mei, nisi fuisset iniusta eiciendi?</td><td></td></tr><tr><td>Diem mihi, credo, dixerat, multam inrogarat, actionem per-</td><td></td></tr><tr><td>duellionis intenderat, et mihi videlicet in causa aut mala aut</td><td></td></tr><tr><td>mea, non et praeclarissima et vestra, iudicium timendum</td><td></td></tr><tr><td>fuit. Servorum et egentium civium et facinorosorum armis</td><td>10</td></tr><tr><td>meos civis, meis consiliis periculisque servatos, pro me obici</td><td></td></tr><tr><td>nolui. Vidi enim, vidi hunc ipsum Q. Hortensium, lumen</td><td>37.1</td></tr><tr><td>et ornamentum rei publicae, paene interfici servorum manu,</td><td></td></tr><tr><td>cum mihi adesset; qua in turba C. Vibienus senator, vir</td><td></td></tr><tr><td>optimus, cum hoc cum esset una, ita est mulcatus ut vitam</td><td></td></tr><tr><td>amiserit. Itaque quando illius postea sica illa quam a</td><td>5</td></tr><tr><td>Catilina acceperat conquievit? Haec intenta nobis est, huic</td><td></td></tr><tr><td>ego vos obici pro me non sum passus, haec insidiata Pom-</td><td></td></tr><tr><td>peio est, haec viam Appiam, monumentum sui nominis,</td><td></td></tr><tr><td>nece Papiri cruentavit, haec eadem longo intervallo con-</td><td></td></tr><tr><td>versa rursus est in me; nuper quidem, ut scitis, me ad</td><td>10</td></tr><tr><td>regiam paene confecit. Quid simile Milonis? cuius vis</td><td>38.1</td></tr><tr><td>omnis haec semper fuit, ne P. Clodius, cum in iudicium</td><td></td></tr><tr><td>detrahi non posset, vi oppressam civitatem teneret. Quem</td><td></td></tr><tr><td>si interficere voluisset, quantae quotiens occasiones, quam</td><td></td></tr><tr><td>praeclarae fuerunt! Potuitne, cum domum ac deos penatis</td><td>5</td></tr><tr><td>suos illo oppugnante defenderet, iure se ulcisci, potuitne</td><td></td></tr><tr><td>civi egregio et viro fortissimo, P. Sestio, conlega suo, vol-</td><td></td></tr><tr><td>nerato, potuitne Q. Fabricio, viro optimo, cum de reditu</td><td></td></tr><tr><td>meo legem ferret, pulso, crudelissima in foro caede facta,</td><td></td></tr><tr><td>potuitne L. Caecili, iustissimi fortissimique praetoris, op-</td><td>10</td></tr><tr><td>pugnata domo, potuitne illo die quo est lata lex de me, </td><td></td></tr><tr><td>cum totius Italiae concursus, quem mea salus concitarat,</td><td></td></tr><tr><td>facti illius gloriam libens agnovisset, ut, etiam si id Milo</td><td></td></tr><tr><td>fecisset, cuncta civitas eam laudem pro sua vindicaret? At</td><td>39.1</td></tr><tr><td>quod erat tempus? Clarissimus et fortissimus vir consul,</td><td></td></tr><tr><td>inimicus Clodio, P. Lentulus, ultor sceleris illius, propug-</td><td></td></tr><tr><td>nator senatus, defensor vestrae voluntatis, patronus publici</td><td></td></tr><tr><td>consensus, restitutor salutis meae; septem praetores, octo</td><td>5</td></tr><tr><td>tribuni plebei illius adversarii, defensores mei; Cn. Pom-</td><td></td></tr><tr><td>peius, auctor et dux mei reditus, illius hostis, cuius senten-</td><td></td></tr><tr><td>tiam senatus omnis de salute mea gravissimam et ornatissi-</td><td></td></tr><tr><td>mam secutus est, qui populum Romanum est cohortatus;</td><td></td></tr><tr><td>qui cum decretum de me Capuae fecisset, ipse cunctae</td><td>10</td></tr><tr><td>Italiae cupienti et eius fidem imploranti signum dedit ut ad</td><td></td></tr><tr><td>me restituendum Romam concurreret; omnium denique in</td><td></td></tr><tr><td>illum odia civium ardebant desiderio mei, quem qui tum</td><td></td></tr><tr><td>interemisset, non de impunitate eius, sed de praemiis</td><td></td></tr><tr><td>cogitaretur. Tum se Milo continuit et P. Clodium in iudi-</td><td>40.1</td></tr><tr><td>cium bis, ad vim numquam vocavit. Quid? privato Milone</td><td></td></tr><tr><td>et reo ad populum accusante P. Clodio, cum in Cn. Pom-</td><td></td></tr><tr><td>peium pro Milone dicentem impetus factus est, quae tum</td><td></td></tr><tr><td>non modo occasio sed etiam causa illius opprimendi fuit?</td><td>5</td></tr><tr><td>Nuper vero cum M. Antonius summam spem salutis bonis</td><td></td></tr><tr><td>omnibus attulisset gravissimamque adulescens nobilissimus</td><td></td></tr><tr><td>rei publicae partem fortissime suscepisset, atque illam</td><td></td></tr><tr><td>beluam, iudici laqueos declinantem, iam inretitam teneret,</td><td></td></tr><tr><td>qui locus, quod tempus illud, di immortales, fuit! Cum se</td><td>10</td></tr><tr><td>ille fugiens in scalarum tenebras abdidisset, magnum Miloni</td><td></td></tr><tr><td>fuit conficere illam pestem nulla sua invidia, M. vero</td><td></td></tr><tr><td>Antoni maxima gloria? Quid? comitiis in campo quotiens </td><td>41.1</td></tr><tr><td>potestas fuit! cum ille in saepta inrupisset, gladios destrin-</td><td></td></tr><tr><td>gendos, lapides iaciendos curasset, dein subito voltu Milonis</td><td></td></tr><tr><td>perterritus fugeret ad Tiberim, vos et omnes boni vota face-</td><td></td></tr><tr><td>retis ut Miloni uti virtute sua liberet. Quem igitur cum</td><td>5</td></tr><tr><td>omnium gratia noluit, hunc voluit cum aliquorum querela,</td><td></td></tr><tr><td>quem iure, quem loco, quem tempore, quem impune non</td><td></td></tr><tr><td>est ausus, hunc iniuria, iniquo loco, alieno tempore, peri-</td><td></td></tr><tr><td>culo capitis non dubitavit occidere? praesertim, iudices,</td><td>42.1</td></tr><tr><td>cum honoris amplissimi contentio et dies comitiorum sub-</td><td></td></tr><tr><td>esset, quo quidem tempore—scio enim quam timida sit</td><td></td></tr><tr><td>ambitio quantaque et quam sollicita sit cupiditas consulatus</td><td></td></tr><tr><td>—omnia non modo quae reprehendi palam sed etiam quae</td><td>5</td></tr><tr><td>obscure cogitari possunt timemus, rumorem, fabulam falsam,</td><td></td></tr><tr><td>fictam, levem perhorrescimus, ora omnium atque oculos in-</td><td></td></tr><tr><td>tuemur. Nihil est enim tam molle, tam tenerum, tam aut</td><td></td></tr><tr><td>fragile aut flexibile quam voluntas erga nos sensusque</td><td></td></tr><tr><td>civium, qui non modo improbitati irascuntur candidatorum</td><td>10</td></tr><tr><td>sed etiam in recte factis saepe fastidiunt. Hunc igitur diem</td><td>43.1</td></tr><tr><td>campi speratum atque exoptatum sibi proponens Milo,</td><td></td></tr><tr><td>cruentis manibus scelus et facinus prae se ferens et confi-</td><td></td></tr><tr><td>tens ad illa augusta centuriarum auspicia veniebat? Quam</td><td></td></tr><tr><td>hoc non credibile est in hoc, quam idem in Clodio non dubi-</td><td>5</td></tr><tr><td>tandum, qui se ipse interfecto Milone regnaturum putaret!</td><td></td></tr><tr><td>Quid? quod caput est audaciae, iudices, quis ignorat</td><td></td></tr><tr><td>maximam inlecebram esse peccandi impunitatis spem? In</td><td></td></tr><tr><td>utro igitur haec fuit? in Milone qui etiam nunc reus est</td><td></td></tr><tr><td>facti aut praeclari aut certe necessarii, an in Clodio qui ita</td><td>10</td></tr><tr><td>iudicia poenamque contempserat ut eum nihil delectaret </td><td></td></tr><tr><td>quod aut per naturam fas esset aut per leges liceret? Sed</td><td>44.1</td></tr><tr><td>quid ego argumentor, quid plura disputo? Te, Q. Petili,</td><td></td></tr><tr><td>appello, optimum et fortissimum civem; te, M. Cato, testor,</td><td></td></tr><tr><td>quos mihi divina quaedam sors dedit iudices. Vos ex</td><td></td></tr><tr><td>M. Favonio audistis Clodium sibi dixisse, et audistis vivo</td><td>5</td></tr><tr><td>Clodio, periturum Milonem triduo. Post diem tertium</td><td></td></tr><tr><td>gesta res est quam dixerat. Cum ille non dubitarit aperire</td><td></td></tr><tr><td>quid cogitaret, vos potestis dubitare quid fecerit? Quem</td><td>45.1</td></tr><tr><td>ad modum igitur eum dies non fefellit? Dixi equidem</td><td></td></tr><tr><td>modo. Dictatoris Lanuvini stata sacrificia nosse negoti</td><td></td></tr><tr><td>nihil erat. Vidit necesse esse Miloni proficisci Lanuvium</td><td></td></tr><tr><td>illo ipso quo est profectus die: itaque antevertit. At quo</td><td>5</td></tr><tr><td>die? Quo, ut ante dixi, fuit insanissima contio ab ipsius</td><td></td></tr><tr><td>mercennario tribuno plebis concitata: quem diem ille,</td><td></td></tr><tr><td>quam contionem, quos clamores, nisi ad cogitatum facinus</td><td></td></tr><tr><td>approperaret, numquam reliquisset. Ergo illi ne causa</td><td></td></tr><tr><td>quidem itineris, etiam causa manendi; Miloni manendi</td><td>10</td></tr><tr><td>nulla facultas, exeundi non causa solum sed etiam neces-</td><td></td></tr><tr><td>sitas fuit. Quid si, ut ille scivit Milonem fore eo die in via, sic</td><td></td></tr><tr><td>Clodium Milo ne suspicari quidem potuit? Primum quaero</td><td>46.1</td></tr><tr><td>qui id scire potuerit? quod vos idem in Clodio quaerere</td><td></td></tr><tr><td>non potestis. Vt enim neminem alium nisi T. Patinam,</td><td></td></tr><tr><td>familiarissimum suum, rogasset, scire potuit illo ipso die</td><td></td></tr><tr><td>Lanuvi a dictatore Milone prodi flaminem necesse esse.</td><td>5</td></tr><tr><td>Sed erant permulti alii ex quibus id facillime scire posset:</td><td></td></tr><tr><td>omnes scilicet Lanuvini. Milo de Clodi reditu unde quae-</td><td></td></tr><tr><td>sivit? Quaesierit sane—videte quid vobis largiar—servum</td><td></td></tr><tr><td>etiam, ut Q. Arrius, amicus meus, dixit, corruperit. Legite</td><td></td></tr><tr><td>testimonia testium vestrorum. Dixit C. Causinius Schola, </td><td>10</td></tr><tr><td>Interamnanus, familiarissimus et idem comes Clodi, P. Clo-</td><td></td></tr><tr><td>dium illo die in Albano mansurum fuisse, sed subito ei esse</td><td></td></tr><tr><td>nuntiatum Cyrum architectum esse mortuum, itaque repente</td><td></td></tr><tr><td>Romam constituisse proficisci. Dixit hoc item comes P. Clodi,</td><td></td></tr><tr><td>C. Clodius. Videte, iudices, quantae res his testimoniis sint</td><td>47.1</td></tr><tr><td>confectae. Primum certe liberatur Milo non eo consilio pro-</td><td></td></tr><tr><td>fectus esse ut insidiaretur in via Clodio: quippe, si ille obvius</td><td></td></tr><tr><td>ei futurus omnino non erat. Deinde—non enim video cur non</td><td></td></tr><tr><td>meum quoque agam negotium—scitis, iudices, fuisse qui in</td><td>5</td></tr><tr><td>hac rogatione suadenda diceret Milonis manu caedem esse</td><td></td></tr><tr><td>factam, consilio vero maioris alicuius. Me videlicet latro-</td><td></td></tr><tr><td>nem ac sicarium abiecti homines et perditi describebant.</td><td></td></tr><tr><td>Iacent suis testibus qui Clodium negant eo die Romam, nisi</td><td></td></tr><tr><td>de Cyro audisset, fuisse rediturum. Respiravi, liberatus sum;</td><td>10</td></tr><tr><td>non vereor ne, quod ne suspicari quidem potuerim, videar</td><td></td></tr><tr><td>id cogitasse. Nunc persequar cetera; nam occurrit illud:</td><td>48.1</td></tr><tr><td>'Igitur ne Clodius quidem de insidiis cogitavit, quoniam fuit</td><td></td></tr><tr><td>in Albano mansurus.' Si quidem exiturus ad caedem e villa</td><td></td></tr><tr><td>non fuisset. Video enim illum qui dicatur de Cyri morte</td><td></td></tr><tr><td>nuntiasse non id nuntiasse, sed Milonem appropinquare.</td><td>5</td></tr><tr><td>Nam quid de Cyro nuntiaret quem Clodius Roma proficiscens</td><td></td></tr><tr><td>reliquerat morientem? Testamentum simul obsignavi, una</td><td></td></tr><tr><td>fui; testamentum autem palam fecerat et illum heredem et</td><td></td></tr><tr><td>me scripserat. Quem pridie hora tertia animam efflantem</td><td></td></tr><tr><td>reliquisset, eum mortuum postridie hora decima denique ei</td><td>10</td></tr><tr><td>nuntiabatur? Age, sit ita factum: quae causa fuit cur Ro-</td><td>49.1</td></tr><tr><td>mam properaret, cur in noctem se coniceret? Quid adferebat</td><td></td></tr><tr><td>festinationis quod heres erat? Primum nihil erat cur prope- </td><td></td></tr><tr><td>rato opus esset; deinde si quid esset, quid tandem erat quod</td><td></td></tr><tr><td>ea nocte consequi posset, amitteret autem, si postridie Romam</td><td>5</td></tr><tr><td>mane venisset? Atqui ut illi nocturnus ad urbem adventus</td><td></td></tr><tr><td>vitandus potius quam expetendus fuit, sic Miloni, cum in-</td><td></td></tr><tr><td>sidiator esset, si illum ad urbem noctu accessurum sciebat,</td><td></td></tr><tr><td>subsidendum atque exspectandum fuit. Noctu occidisset:</td><td>50.1</td></tr><tr><td>insidioso et pleno latronum in loco occidisset. Nemo ei</td><td></td></tr><tr><td>neganti non credidisset quem esse omnes salvum etiam</td><td></td></tr><tr><td>confitentem volunt. Sustinuisset crimen primum ipse ille</td><td></td></tr><tr><td>latronum occultator et receptor locus, tum neque muta</td><td>5</td></tr><tr><td>solitudo indicasset neque caeca nox ostendisset Milonem;</td><td></td></tr><tr><td>deinde multi ab illo violati, spoliati, bonis expulsi, multi</td><td></td></tr><tr><td>haec etiam timentes in suspicionem caderent, tota denique</td><td></td></tr><tr><td>rea citaretur Etruria. Atque illo die certe Aricia rediens</td><td>51.1</td></tr><tr><td>devertit Clodius ad se in Albanum. Quod ut sciret Milo</td><td></td></tr><tr><td>illum Ariciae fuisse, suspicari tamen debuit eum, etiam si</td><td></td></tr><tr><td>Romam illo die reverti vellet, ad villam suam quae viam tan-</td><td></td></tr><tr><td>geret deversurum. Cur nec ante occurrit ne ille in villa resi-</td><td>5</td></tr><tr><td>deret, nec eo in loco subsedit quo ille noctu venturus esset? </td><td></td></tr>
        </table>