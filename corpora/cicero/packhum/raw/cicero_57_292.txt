<table>
          <script>targetHit=0;</script>
          <tr class="title first  date"><td>vii Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ego, ut heri ad te scripsi, si et Silius is fuerit quem tu putas nec</td><td>12.33.1.1</td></tr><tr><td>Drusus facilem se praebuerit, Damasippum velim adgrediare.</td><td></td></tr><tr><td>is, opinor, ita partis fecit in ripa nescio quotenorum iugerum ut</td><td></td></tr><tr><td>certa pretia constitueret; quae mihi nota non sunt. scribes ad</td><td></td></tr><tr><td>me igitur quicquid egeris. </td><td>5</td></tr><tr><td>  Vehementer me sollicitat Atticae nostrae valetudo, ut verear</td><td>2.1</td></tr><tr><td>etiam ne quae culpa sit. sed et paedagogi probitas et medici</td><td></td></tr><tr><td>adsiduitas et tota domus in omni genere diligens me rursus id</td><td></td></tr><tr><td>suspicari vetat. cura igitur; plura enim non possum.</td><td></td></tr>
        </table>