<table>
          <script>targetHit=0;</script>
          <tr><td>  'Erat,' inquit, 'illarum partium.' Quid ni? qui apud te</td><td>69.1</td></tr><tr><td>esset eductus; quem tu a puero sic instituisses ut nobili</td><td></td></tr><tr><td>ne gladiatori quidem faveret. Si, quod tu semper summe</td><td></td></tr><tr><td>cupisti, idem volebat Alfenus, ea re tibi cum eo par contentio</td><td></td></tr><tr><td>non erat? 'Bruti,' inquit, 'erat familiaris; itaque is inter-</td><td>5</td></tr><tr><td>cedebat.' Tu contra Burrieni qui iniuriam decernebat,</td><td></td></tr><tr><td>omnium denique illorum qui tum et poterant per vim et</td><td></td></tr><tr><td>scelus plurimum et, quod poterant, id audebant. An omnis</td><td></td></tr><tr><td>tu istos vincere volebas qui nunc tu ut vincas tanto opere</td><td></td></tr><tr><td>laborant? Aude id dicere non palam, sed ipsis quos ad-</td><td>10</td></tr><tr><td>vocasti. Tametsi nolo eam rem commemorando renovare </td><td>70.1</td></tr><tr><td>cuius omnino rei memoriam omnem tolli funditus ac deleri</td><td></td></tr><tr><td>arbitror oportere; unum illud dico: Si propter partium</td><td></td></tr><tr><td>studium potens erat Alfenus, potentissimus Naevius; si fretus</td><td></td></tr><tr><td>gratia postulabat aliquid iniquius Alfenus, multo iniquiora</td><td>5</td></tr><tr><td>Naevius impetrabat. Neque enim inter studium vestrum</td><td></td></tr><tr><td>quicquam, ut opinor, interfuit; ingenio, vetustate, artificio</td><td></td></tr><tr><td>tu facile vicisti. Vt alia omittam, hoc satis est: Alfenus</td><td></td></tr><tr><td>cum eis et propter eos periit quos diligebat, tu, postquam</td><td></td></tr><tr><td>qui tibi erant amici non poterant vincere, ut amici tibi essent</td><td>10</td></tr><tr><td>qui vincebant effecisti. </td><td></td></tr><tr><td>  Quod si tum par tibi ius cum Alfeno fuisse non putas,</td><td>71.1</td></tr><tr><td>quia tamen aliquem contra te advocare poterat, quia magi-</td><td></td></tr><tr><td>stratus aliqui reperiebatur apud quem Alfeni causa consisteret,</td><td></td></tr><tr><td>quid hoc tempore Quinctio statuendum est? cui neque</td><td></td></tr><tr><td>magistratus adhuc aequus inventus est neque iudicium</td><td>5</td></tr><tr><td>redditum est usitatum, non condicio, non sponsio, non</td><td></td></tr><tr><td>denique ulla umquam intercessit postulatio, mitto aequa,</td><td></td></tr><tr><td>verum ante hoc tempus ne fando quidem audita. De re</td><td></td></tr><tr><td>pecuniaria cupio contendere.—'Non licet.'—At ea con-</td><td></td></tr><tr><td>troversia est.—'Nihil ad me attinet; causam capitis dicas</td><td>10</td></tr><tr><td>oportet.'—Accusa ubi ita necesse est.—'Non,' inquit,</td><td></td></tr><tr><td>'nisi tu ante novo modo priore loco dixeris.'—Dicendum</td><td></td></tr><tr><td>necessario est.—'Praestituentur horae ad arbitrium no-</td><td></td></tr><tr><td>strum, iudex ipse coercebitur.'—Quid tum?—'Tu aliquem</td><td>72.1</td></tr><tr><td>patronum invenies, hominem antiqui offici, qui splendorem</td><td></td></tr><tr><td>nostrum et gratiam neglegat; pro me pugnabit L. Philippus,</td><td></td></tr><tr><td>eloquentia, gravitate, honore florentissimus civitatis, dicet</td><td></td></tr><tr><td>Hortensius, excellens ingenio, nobilitate, existimatione, </td><td>5</td></tr><tr><td>aderunt autem homines nobilissimi ac potentissimi, ut</td><td></td></tr><tr><td>eorum frequentiam et consessum non modo P. Quinctius</td><td></td></tr><tr><td>qui de capite decernit, sed quivis qui extra periculum sit</td><td></td></tr><tr><td>perhorrescat.' Haec est iniqua certatio, non illa qua tu</td><td>73.1</td></tr><tr><td>contra Alfenum equitabas; huic ne ubi consisteret quidem</td><td></td></tr><tr><td>contra te locum reliquisti. Qua re aut doceas oportet</td><td></td></tr><tr><td>Alfenum negasse se procuratorem esse, non deiecisse libel-</td><td></td></tr><tr><td>los, iudicium accipere noluisse, aut, cum haec ita facta sint,</td><td>5</td></tr><tr><td>ex edicto te bona P. Quincti non possedisse concedas. </td><td></td></tr>
        </table>