<table>
          <script>targetHit=0;</script>
          <tr><td>  Adiungit Stellatem campum agro Campano et in eo</td><td>2.85.10</td></tr><tr><td>duodena discribit in singulos homines iugera. Quasi vero</td><td></td></tr><tr><td>paulum differat ager Campanus a Stellati; sed multitudo,</td><td>86.1</td></tr><tr><td>Quirites, quaeritur qua illa omnia oppida compleantur.</td><td></td></tr><tr><td>Nam dixi antea lege permitti ut quae velint municipia, quas</td><td></td></tr><tr><td>velint veteres colonias colonis suis occupent. Calenum</td><td></td></tr><tr><td>municipium complebunt, Teanum oppriment, Atellam,</td><td>5</td></tr><tr><td>Cumas, Neapolim, Pompeios, Nuceriam suis praesidiis</td><td></td></tr><tr><td>devincient, Puteolos vero qui nunc in sua potestate sunt,</td><td></td></tr><tr><td>suo iure libertateque utuntur, totos novo populo atque</td><td></td></tr><tr><td>adventiciis copiis occupabunt. Tunc illud vexillum Cam- </td><td></td></tr><tr><td>panae coloniae vehementer huic imperio timendum Capuam</td><td>10</td></tr><tr><td>a <span class="caps">x</span>viris inferetur, tunc contra hanc Romam, communem</td><td></td></tr><tr><td>patriam omnium nostrum, illa altera Roma quaeretur. In</td><td>87.1</td></tr><tr><td>id oppidum homines nefarie rem publicam vestram trans-</td><td></td></tr><tr><td>ferre conantur, quo in oppido maiores nostri nullam omnino</td><td></td></tr><tr><td>rem publicam esse voluerunt, qui tris solum urbis in terris</td><td></td></tr><tr><td>omnibus, Carthaginem, Corinthum, Capuam, statuerunt</td><td>5</td></tr><tr><td>posse imperi gravitatem ac nomen sustinere. Deleta</td><td></td></tr><tr><td>Carthago est, quod cum hominum copiis, tum ipsa natura</td><td></td></tr><tr><td>ac loco, succincta portibus, armata muris, excurrere ex</td><td></td></tr><tr><td>Africa, imminere duabus fructuosissimis insulis populi</td><td></td></tr><tr><td>Romani videbatur. Corinthi vestigium vix relictum est.</td><td>10</td></tr><tr><td>Erat enim posita in angustiis atque in faucibus Graeciae sic</td><td></td></tr><tr><td>ut terra claustra locorum teneret et duo maria maxime</td><td></td></tr><tr><td>navigationi diversa paene coniungeret, cum pertenui dis-</td><td></td></tr><tr><td>crimine separentur. Haec quae procul erant a conspectu</td><td></td></tr><tr><td>imperi non solum adflixerunt sed etiam, ne quando recreata</td><td>15</td></tr><tr><td>exsurgere atque erigere se possent, funditus, ut dixi, sustu-</td><td></td></tr><tr><td>lerunt. De Capua multum est et diu consultatum; exstant</td><td>88.1</td></tr><tr><td>litterae, Quirites, publicae, sunt senatus consulta complura.</td><td></td></tr><tr><td>Statuerunt homines sapientes, si agrum Campanis ademis-</td><td></td></tr><tr><td>sent, magistratus, senatum, publicum ex illa urbe consilium</td><td></td></tr><tr><td>sustulissent, imaginem rei publicae nullam reliquissent, nihil</td><td>5</td></tr><tr><td>fore quod Capuam timeremus. Itaque hoc perscriptum in</td><td></td></tr><tr><td>monumentis veteribus reperietis, ut esset urbs quae res eas</td><td></td></tr><tr><td>quibus ager Campanus coleretur suppeditare posset, ut esset</td><td></td></tr><tr><td>locus comportandis condendisque fructibus, ut aratores</td><td></td></tr><tr><td>cultu agrorum defessi urbis domiciliis uterentur, idcirco illa</td><td>10</td></tr><tr><td>aedificia non esse deleta. Videte quantum intervallum sit </td><td>89.1</td></tr><tr><td>interiectum inter maiorum nostrorum consilia et inter</td><td></td></tr><tr><td>istorum hominum dementiam. Illi Capuam receptaculum</td><td></td></tr><tr><td>aratorum, nundinas rusticorum, cellam atque horreum</td><td></td></tr><tr><td>Campani agri esse voluerunt, hi expulsis aratoribus, effusis</td><td>5</td></tr><tr><td>ac dissipatis fructibus vestris eandem Capuam sedem novae</td><td></td></tr><tr><td>rei publicae constituunt, molem contra veterem rem publi-</td><td></td></tr><tr><td>cam comparant. Quod si maiores nostri existimassent</td><td></td></tr><tr><td>quemquam in tam inlustri imperio et tam praeclara populi</td><td></td></tr><tr><td>Romani disciplina &lt;M.&gt; Bruti aut P. Rulli similem futurum</td><td>10</td></tr><tr><td>—hos enim nos duos adhuc vidimus qui hanc rem publicam</td><td></td></tr><tr><td>Capuam totam transferre vellent—profecto nomen illius urbis</td><td></td></tr><tr><td>non reliquissent. Verum arbitrabantur Corinthi et Cartha-</td><td>90.1</td></tr><tr><td>gini, etiam si senatum et magistratus sustulissent agrumque</td><td></td></tr><tr><td>civibus ademissent, tamen non defore qui illa restituerent</td><td></td></tr><tr><td>atque qui ante omnia commutarent quam nos audire posse-</td><td></td></tr><tr><td>mus; hic vero in oculis senatus populique Romani nihil</td><td>5</td></tr><tr><td>posse exsistere quod non ante exstingui atque opprimi posset</td><td></td></tr><tr><td>quam plane exortum &lt;esset&gt; ac natum. Neque vero ea res</td><td></td></tr><tr><td>fefellit homines divina mente et consilio praeditos. Nam</td><td></td></tr><tr><td>post Q. Fulvium Q. Fabium consules, quibus consulibus</td><td></td></tr><tr><td>Capua devicta atque capta est, nihil est in illa urbe contra</td><td>10</td></tr><tr><td>hanc rem publicam non dico factum, sed nihil omnino est</td><td></td></tr><tr><td>cogitatum. Multa postea bella gesta cum regibus, Philippo,</td><td></td></tr><tr><td>Antiocho, Persa, Pseudophilippo, Aristonico, Mithridate et</td><td></td></tr><tr><td>ceteris; multa praeterea bella gravia, Carthaginiense <span class="caps">iii</span>,</td><td></td></tr><tr><td>Corinthium, Numantinum; multae in hac re publica sedi-</td><td>15</td></tr><tr><td>tiones domesticae quas praetermitto; bella cum sociis, </td><td></td></tr><tr><td>Fregellanum, Marsicum; quibus omnibus domesticis exter-</td><td></td></tr><tr><td>nisque bellis Capua non modo non obfuit sed opportunissi-</td><td></td></tr><tr><td>mam se nobis praebuit et ad bellum instruendum et ad</td><td></td></tr><tr><td>exercitus ornandos et tectis ac sedibus suis recipiendos.</td><td>20</td></tr><tr><td>Homines non inerant in urbe qui malis contionibus, turbu-</td><td>91.1</td></tr><tr><td>lentis senatus consultis, iniquis imperiis rem publicam</td><td></td></tr><tr><td>miscerent et rerum novarum causam aliquam quaererent.</td><td></td></tr><tr><td>Neque enim contionandi potestas erat cuiquam nec consili</td><td></td></tr><tr><td>capiendi publici; non gloriae cupiditate efferebantur, pro-</td><td>5</td></tr><tr><td>pterea quod, ubi honos publice non est, ibi gloriae cupiditas</td><td></td></tr><tr><td>esse non potest; non contentione, non ambitione discordes.</td><td></td></tr><tr><td>Nihil enim supererat de quo certarent, nihil quod contra</td><td></td></tr><tr><td>peterent, nihil ubi dissiderent. Itaque illam Campanam</td><td></td></tr><tr><td>adrogantiam atque intolerandam ferociam ratione et consilio</td><td>10</td></tr><tr><td>maiores nostri ad inertissimum ac desidiosissimum otium</td><td></td></tr><tr><td>perduxerunt. Sic et crudelitatis infamiam effugerunt quod</td><td></td></tr><tr><td>urbem ex Italia pulcherrimam non sustulerunt, et multum</td><td></td></tr><tr><td>in posterum providerunt quod nervis urbis omnibus exsectis</td><td></td></tr><tr><td>urbem ipsam solutam ac debilitatam reliquerunt. Haec</td><td>92.1</td></tr><tr><td>consilia maiorum M. Bruto, ut antea dixi, reprehendenda et</td><td></td></tr><tr><td>P. Rullo visa sunt; neque te, P. Rulle, omina illa M. Bruti</td><td></td></tr><tr><td>atque auspicia a simili furore deterrent. Nam et ipse qui</td><td></td></tr><tr><td>deduxit, et qui magistratum Capuae illo creante ceperunt, et</td><td>5</td></tr><tr><td>qui aliquam partem illius deductionis, honoris, muneris</td><td></td></tr><tr><td>attigerunt, omnis acerbissimas impiorum poenas pertulerunt.</td><td></td></tr><tr><td>Et quoniam &lt;M.&gt; Bruti atque illius temporis feci mentionem,</td><td></td></tr><tr><td>commemorabo id quod egomet vidi, cum venissem Capuam</td><td></td></tr><tr><td>colonia iam deducta L. Considio et Sex. Saltio, quem ad </td><td>10</td></tr><tr><td>modum ipsi loquebantur, 'praetoribus,' ut intellegatis quan-</td><td></td></tr><tr><td>tam locus ipse adferat superbiam, quae paucis diebus quibus</td><td></td></tr><tr><td>illo colonia deducta est perspici atque intellegi potuit.</td><td></td></tr><tr><td>Nam primum, id quod dixi, cum ceteris in coloniis <span class="caps">ii</span>viri</td><td>93.1</td></tr><tr><td>appellentur, hi se praetores appellari volebant. Quibus</td><td></td></tr><tr><td>primus annus hanc cupiditatem attulisset, nonne arbitramini</td><td></td></tr><tr><td>paucis annis fuisse consulum nomen appetituros? Deinde</td><td></td></tr><tr><td>anteibant lictores non cum bacillis, sed, ut hic praetoribus</td><td>5</td></tr><tr><td>urbanis anteeunt, cum fascibus bini. Erant hostiae maiores</td><td></td></tr><tr><td>in foro constitutae, quae ab his praetoribus de tribunali,</td><td></td></tr><tr><td>sicut a nobis consulibus, de consili sententia probatae ad</td><td></td></tr><tr><td>praeconem et ad tibicinem immolabantur. Deinde patres</td><td></td></tr><tr><td>conscripti vocabantur. Iam vero voltum Considi videre</td><td>10</td></tr><tr><td>ferendum vix erat. Quem hominem 'vegrandi macie torri-</td><td></td></tr><tr><td>dum' Romae contemptum, abiectum videbamus, hunc</td><td></td></tr><tr><td>Capuae Campano fastidio ac regio spiritu cum videremus,</td><td></td></tr><tr><td>Blossios mihi videbar illos videre ac Vibellios. Iam vero</td><td>94.1</td></tr><tr><td>qui metus erat tunicatorum illorum! et in Albana et Seplasia</td><td></td></tr><tr><td>quae concursatio percontantium quid praetor edixisset, ubi</td><td></td></tr><tr><td>cenaret, quo denuntiasset! Nos autem, hinc Roma qui</td><td></td></tr><tr><td>veneramus, iam non hospites, sed peregrini atque advenae</td><td>5</td></tr><tr><td>nominabamur. Haec qui prospexerint, maiores nostros</td><td>95.1</td></tr><tr><td>dico, Quirites, non eos in deorum immortalium numero</td><td></td></tr><tr><td>venerandos a nobis et colendos putatis? Quid enim</td><td></td></tr><tr><td>viderunt? Hoc quod nunc vos, quaeso, perspicite atque</td><td></td></tr><tr><td>cognoscite. Non ingenerantur hominibus mores tam a </td><td>5</td></tr><tr><td>stirpe generis ac seminis quam ex eis rebus quae ab ipsa</td><td></td></tr><tr><td>natura nobis ad vitae consuetudinem suppeditantur, quibus</td><td></td></tr><tr><td>alimur et vivimus. Carthaginienses fraudulenti et mendaces</td><td></td></tr><tr><td>non genere, sed natura loci, quod propter portus suos</td><td></td></tr><tr><td>multis et variis mercatorum et advenarum sermonibus ad</td><td>10</td></tr><tr><td>studium fallendi studio quaestus vocabantur. Ligures duri</td><td></td></tr><tr><td>atque agrestes; docuit ager ipse nihil ferendo nisi multa</td><td></td></tr><tr><td>cultura et magno labore quaesitum. Campani semper</td><td></td></tr><tr><td>superbi bonitate agrorum et fructuum magnitudine, urbis</td><td></td></tr><tr><td>salubritate, descriptione, pulchritudine. Ex hac copia</td><td>15</td></tr><tr><td>atque omnium rerum adfluentia primum illa nata est adro-</td><td></td></tr><tr><td>gantia qua a maioribus nostris alterum Capua consulem</td><td></td></tr><tr><td>postularunt, deinde ea luxuries quae ipsum Hannibalem</td><td></td></tr><tr><td>armis etiam tum invictum voluptate vicit. Huc isti <span class="caps">x</span>viri</td><td>96.1</td></tr><tr><td>cum <span class="caps">i</span>ↄↄ colonorum ex lege Rulli deduxerint, <span class="caps">c</span> decuriones,</td><td></td></tr><tr><td><span class="caps">x</span> augures, <span class="caps">vi</span> pontifices constituerint, quos illorum animos,</td><td></td></tr><tr><td>quos impetus, quam ferociam fore putatis? Romam in</td><td></td></tr><tr><td>montibus positam et convallibus, cenaculis sublatam atque</td><td>5</td></tr><tr><td>suspensam, non optimis viis, angustissimis semitis, prae sua</td><td></td></tr><tr><td>Capua planissimo in loco explicata ac praeclarissime sita</td><td></td></tr><tr><td>inridebunt atque contemnent; agros vero Vaticanum et</td><td></td></tr><tr><td>Pupiniam cum suis opimis atque uberibus campis conferen-</td><td></td></tr><tr><td>dos scilicet non putabunt. Oppidorum autem finitimorum</td><td>10</td></tr><tr><td>illam copiam cum hac per risum ac iocum contendent; </td><td></td></tr><tr><td>Veios, Fidenas, Collatiam, ipsum hercle Lanuvium, Ariciam,</td><td></td></tr><tr><td>Tusculum cum Calibus, Teano, Neapoli, Puteolis, Cumis,</td><td></td></tr><tr><td>Pompeiis, Nuceria comparabunt. Quibus illi rebus elati et</td><td>97.1</td></tr><tr><td>inflati fortasse non continuo, sed certe, si paulum adsum-</td><td></td></tr><tr><td>pserint vetustatis ac roboris, non continebuntur; progredien-</td><td></td></tr><tr><td>tur, cuncta secum ferent. Singularis homo privatus, nisi</td><td></td></tr><tr><td>magna sapientia praeditus, vix cancellis et regionibus offici</td><td>5</td></tr><tr><td>magnis in fortunis et copiis continetur, nedum isti ab Rullo</td><td></td></tr><tr><td>et Rulli similibus conquisiti atque electi coloni Capuae in</td><td></td></tr><tr><td>domicilio superbiae atque in sedibus luxuriosis conlocati non</td><td></td></tr><tr><td>statim conquisituri sint aliquid sceleris et flagiti, immo vero</td><td></td></tr><tr><td>etiam hoc magis quam illi veteres germanique Campani, quod</td><td>10</td></tr><tr><td>in vetere fortuna illos natos et educatos nimiae tamen rerum</td><td></td></tr><tr><td>omnium copiae depravabant, hi ex summa egestate in</td><td></td></tr><tr><td>eandem rerum abundantiam traducti non solum copia verum</td><td></td></tr><tr><td>etiam insolentia commovebuntur. </td><td></td></tr>
        </table>