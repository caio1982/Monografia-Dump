<table>
          <script>targetHit=0;</script>
          <tr class="title first  date"><td>in<span class="snum">.</span> Dec<span class="snum">.</span> <span class="snum">46(?)</span> Romae</td><td></td></tr><tr class="title last  "><td>M. CICERO S. D. C. TREBONIO</td><td></td></tr><tr><td>'Oratorem' meum (sic enim inscripsi) Sabino tuo com-</td><td>15.20.1.1</td></tr><tr><td>mendavi. natio me hominis impulit ut ei recte putarem, nisi</td><td></td></tr><tr><td>forte candidatorum licentia hic quoque usus hoc subito</td><td></td></tr><tr><td>cognomen arripuit; etsi modestus eius vultus sermoque</td><td></td></tr><tr><td>constans habere quiddam a Curibus videbatur. sed de</td><td>5</td></tr><tr><td>Sabino satis. </td><td></td></tr><tr><td>  Tu, mi Treboni, quoniam ad amorem meum aliquantum</td><td>2.1</td></tr><tr><td>olei discedens addidisti, quo tolerabilius feramus igniculum</td><td></td></tr><tr><td>desideri tui crebris nos litteris appellato, atque ita si idem</td><td></td></tr><tr><td>fiet a nobis. quamquam duae causae sunt cur tu frequentior</td><td></td></tr><tr><td>in isto officio esse debeas quam nos: primum quod olim</td><td>5</td></tr><tr><td>solebant qui Romae erant ad provincialis amicos de re</td><td></td></tr><tr><td>publica scribere, nunc tu nobis scribas oportet (res enim</td><td></td></tr><tr><td>publica istic est); deinde quod nos aliis officiis tibi absenti</td><td></td></tr><tr><td>satis facere possumus, tu nobis nisi litteris non video qua re</td><td></td></tr><tr><td>alia satis facere possis. </td><td>10</td></tr><tr><td>  Sed cetera scribes ad nos postea. nunc haec prima cupio</td><td>3.1</td></tr><tr><td>cognoscere, iter tuum cuius modi sit, ubi Brutum nostrum</td><td></td></tr><tr><td>videris, quam diu simul fueris; deinde, cum processeris</td><td></td></tr><tr><td>longius, de bellicis rebus, de toto negotio, ut existimare</td><td></td></tr><tr><td>possimus quo statu simus. ego tantum me scire putabo</td><td>5</td></tr><tr><td>quantum ex tuis litteris habebo cognitum. </td><td></td></tr><tr><td>  Cura ut valeas meque ames amore illo tuo singulari. </td><td></td></tr>
        </table>