<table>
          <script>targetHit=0;</script>
          <tr><td>  Nam ex eisdem verborum praestrigiis et regna nata</td><td>4.74.1</td></tr><tr><td>vobis sunt et imperia et divitiae, et tantae quidem,</td><td></td></tr><tr><td>ut omnia, quae ubique sint, sapientis esse dicatis.</td><td></td></tr><tr><td>solum praeterea formosum, solum liberum, solum</td><td></td></tr><tr><td>civem, &lt;stultos&gt; omnia contraria, quos etiam insanos</td><td>5</td></tr><tr><td>esse vultis. haec παράδοξα illi, nos admirabilia</td><td></td></tr><tr><td>dicamus. quid autem habent admirationis, cum prope</td><td></td></tr><tr><td>accesseris? conferam tecum, quam cuique verbo rem</td><td></td></tr><tr><td>subicias; nulla erit controversia. Omnia peccata paria</td><td></td></tr><tr><td>dicitis. non ego tecum iam ita iocabor, ut isdem his</td><td>10</td></tr><tr><td>de rebus, cum L. Murenam te accusante defenderem.</td><td></td></tr><tr><td>apud imperitos tum illa dicta sunt, aliquid etiam co-</td><td></td></tr><tr><td>ronae datum; nunc agendum est subtilius. Peccata</td><td></td></tr><tr><td>paria.—Quonam modo?—Quia nec honesto quic-</td><td>75.1</td></tr><tr><td>quam honestius nec turpi turpius.—Perge porro; nam</td><td></td></tr><tr><td>de isto magna dissensio est. illa argumenta propria vi-</td><td></td></tr><tr><td>deamus, cur omnia sint paria peccata.—Ut, inquit, in</td><td></td></tr><tr><td>fidibus pluribus, nisi nulla earum &lt;non&gt; ita contenta</td><td>5</td></tr><tr><td>nervis sit, ut concentum servare possit, omnes aeque in-</td><td></td></tr><tr><td>contentae sint, sic peccata, quia discrepant, aeque discre-</td><td></td></tr><tr><td>pant; paria sunt igitur.—Hic ambiguo ludimur.</td><td></td></tr><tr><td>aeque enim contingit omnibus fidibus, ut incontentae</td><td></td></tr><tr><td>sint, illud non continuo, ut aeque incontentae. collatio </td><td>10</td></tr><tr><td>igitur ista te nihil iuvat. nec enim, omnes avaritias</td><td></td></tr><tr><td>si aeque avaritias esse dixerimus, sequetur, ut etiam</td><td></td></tr><tr><td>aequas esse dicamus. Ecce aliud simile dissimile. Ut</td><td>76.1</td></tr><tr><td>enim, inquit, gubernator aeque peccat, si palearum</td><td></td></tr><tr><td>navem evertit et si auri, item aeque peccat, qui paren-</td><td></td></tr><tr><td>tem et qui servum iniuria verberat.—Hoc non videre,</td><td></td></tr><tr><td>cuius generis onus navis vehat, id ad gubernatoris</td><td>5</td></tr><tr><td>artem nil pertinere! itaque aurum paleamne portet,</td><td></td></tr><tr><td>ad bene aut ad male gubernandum nihil interesse!</td><td></td></tr><tr><td>at quid inter parentem et servulum intersit, intellegi</td><td></td></tr><tr><td>et potest et debet. ergo in gubernando nihil, in offi-</td><td></td></tr><tr><td>cio plurimum interest, quo in genere peccetur. et si</td><td>10</td></tr><tr><td>in ipsa gubernatione neglegentia est navis eversa,</td><td></td></tr><tr><td>maius est peccatum in auro quam in palea. omnibus</td><td></td></tr><tr><td>enim artibus volumus attributam esse eam, quae com-</td><td></td></tr><tr><td>munis appellatur prudentia, quam omnes, qui cuique</td><td></td></tr><tr><td>artificio praesunt, debent habere. ita ne hoc quidem</td><td>15</td></tr><tr><td>modo paria peccata sunt. </td><td></td></tr>
        </table>