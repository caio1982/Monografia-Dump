<table>
          <script>targetHit=0;</script>
          <tr><td>  Atque hac extispicum divinatione sublata omnis</td><td>2.42.1</td></tr><tr><td>haruspicina sublata est. Ostenta enim sequuntur et</td><td></td></tr><tr><td>fulgura. Valet autem in fulguribus observatio diu-</td><td></td></tr><tr><td>turna, in ostentis ratio plerumque coniecturaque ad- </td><td></td></tr><tr><td>hibetur. Quid est igitur, quod observatum sit in ful-</td><td>5</td></tr><tr><td>gure? Caelum in sedecim partis diviserunt Etrusci.</td><td></td></tr><tr><td>Facile id quidem fuit, quattuor, quas nos habemus,</td><td></td></tr><tr><td>duplicare, post idem iterum facere, ut ex eo dicerent,</td><td></td></tr><tr><td>fulmen qua ex parte venisset. Primum id quid in-</td><td></td></tr><tr><td>terest? deinde quid significat? Nonne perspicuum est</td><td>10</td></tr><tr><td>ex prima admiratione hominum, quod tonitrua iactus-</td><td></td></tr><tr><td>que fulminum extimuissent, credidisse ea efficere re-</td><td></td></tr><tr><td>rum omnium praepotentem Iovem? Itaque in nostris</td><td></td></tr><tr><td>commentariis scriptum habemus: 'Iove tonante, ful-</td><td></td></tr><tr><td>gurante comitia populi habere nefas.' Hoc</td><td>43.1</td></tr><tr><td>fortasse rei publicae causa constitutum est; comitio-</td><td></td></tr><tr><td>rum enim non habendorum causas esse voluerunt.</td><td></td></tr><tr><td>Itaque comitiorum solum vitium est fulmen, quod</td><td></td></tr><tr><td>idem omnibus rebus optumum auspicium habemus, si</td><td>5</td></tr><tr><td>sinistrum fuit. Sed de auspiciis alio loco, nunc de</td><td></td></tr><tr><td>fulgoribus. </td><td></td></tr><tr><td>  Quid igitur minus a physicis dici debet quam quic-</td><td></td></tr><tr><td>quam certi significari rebus incertis? Non enim te</td><td></td></tr><tr><td>puto esse eum, qui Iovi fulmen fabricatos esse Cyclo-</td><td>10</td></tr><tr><td>pas in Aetna putes; nam esset mirabile, quo modo id</td><td>44.1</td></tr><tr><td>Iuppiter totiens iaceret, cum unum haberet; nec vero</td><td></td></tr><tr><td>fulminibus homines, quid aut faciendum esset aut ca-</td><td></td></tr><tr><td>vendum, moneret. Placet enim Stoicis eos anhelitus</td><td></td></tr><tr><td>terrae, qui frigidi sint, cum fluere coeperint, ventos</td><td>5</td></tr><tr><td>esse; cum autem se in nubem induerint eiusque tenuis-</td><td></td></tr><tr><td>simam quamque partem coeperint dividere atque dis-</td><td></td></tr><tr><td>rumpere idque crebrius facere et vehementius, tum et</td><td></td></tr><tr><td>fulgores et tonitrua existere; si autem nubium con-</td><td></td></tr><tr><td>flictu ardor expressus se emiserit, id esse fulmen.</td><td>10</td></tr><tr><td>Quod igitur vi naturae, nulla constantia, nullo rato</td><td></td></tr><tr><td>tempore videmus effici, ex eo significationem rerum</td><td></td></tr><tr><td>consequentium quaerimus? Scilicet, si ista Iuppiter</td><td></td></tr><tr><td>significaret, tam multa frustra fulmina emitteret! Quid</td><td>45.1</td></tr><tr><td>enim proficit, cum in medium mare fulmen iecit?</td><td></td></tr><tr><td>quid, cum in altissimos montis, quod plerumque fit?</td><td></td></tr><tr><td>quid, cum in desertas solitudines? quid, cum in ea- </td><td></td></tr><tr><td>rum gentium oras, in quibus haec ne observantur</td><td>5</td></tr><tr><td>quidem? </td><td></td></tr>
        </table>