<table>
          <script>targetHit=0;</script>
          <tr><td>  Conclusionibus brevibus utemur, enumera- </td><td>3.15.16</td></tr><tr><td>tione ad exitum causae; in ipsa causa crebras et</td><td></td></tr><tr><td>breves amplificationes interponemus per locos com-</td><td></td></tr><tr><td>munis. </td><td></td></tr><tr><td>  Nec hoc genus causae, eo quod raro accidit in vita,</td><td>20</td></tr><tr><td>neglegentius commendandum est: neque enim id quod</td><td></td></tr><tr><td>potest accidere, ut faciendum sit aliquando, non opor-</td><td></td></tr><tr><td>tet velle quam adcommodatissime posse facere; et si</td><td></td></tr><tr><td>separatim haec causa minus saepe tractatur, at in</td><td></td></tr><tr><td>iudicialibus et in deliberativis causis saepe magnae</td><td>25</td></tr><tr><td>partes versantur laudis aut vituperationis. Quare in</td><td></td></tr><tr><td>hoc quoque causae genere nonnihil industriae con-</td><td></td></tr><tr><td>sumendum putemus. Nunc, absoluta a nobis difficil-</td><td></td></tr><tr><td>lima parte rhetoricae, hoc est inventione perpolita</td><td></td></tr><tr><td>atque omne causae genus adcommodata, tempus est</td><td>30</td></tr><tr><td>ad ceteras partes proficisci. Deinceps igitur de dis-</td><td></td></tr><tr><td>positione dicemus. </td><td></td></tr><tr><td>  Quoniam DISPOSITIO est, per quam illa, quae in-</td><td>16.1</td></tr><tr><td>venimus, in ordinem redigimus, ut certo quidquid loco</td><td></td></tr><tr><td>pronuntietur, videndum est, cuiusmodi rationem in</td><td></td></tr><tr><td>disponendo habere conveniat. Genera dispositionum</td><td></td></tr><tr><td>sunt duo: unum ab institutione artis profectum, al-</td><td>5</td></tr><tr><td>terum ad casum temporis adcommodatum. </td><td></td></tr><tr><td>  Ex institutione artis disponemus, cum sequemur</td><td></td></tr><tr><td>eam praeceptionem, quam in primo libro expo-</td><td></td></tr><tr><td>suimus, hoc est, ut utamur principio, narratione, di- </td><td></td></tr><tr><td>visione, confirmatione, confutatione, conclusione; et</td><td>10</td></tr><tr><td>ut hunc ordinem, quemadmodum praeceptum est ante,</td><td></td></tr><tr><td>in dicendo sequamur. Item ex institutione</td><td></td></tr><tr><td>artis non modo totas causas per orationem, sed sin-</td><td></td></tr><tr><td>gulas quoque argumentationes disponemus, quemad-</td><td></td></tr><tr><td>modum in libro secundo docuimus: in expo-</td><td>15</td></tr><tr><td>sitionem, rationem, confirmationem rationis, exorna-</td><td></td></tr><tr><td>tionem, conclusionem. Haec igitur duplex dispo-</td><td>17.1</td></tr><tr><td>sitio est: una per orationes, altera per argumenta-</td><td></td></tr><tr><td>tiones, ab institutione artis profecta. </td><td></td></tr>
        </table>