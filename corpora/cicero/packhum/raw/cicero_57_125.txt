<table>
          <script>targetHit=0;</script>
          <tr class="title first  date"><td>v Id<span class="snum">.</span> Dec<span class="snum">.</span> <span class="snum">50</span> <span class="snum">(</span>§<span class="snum">12)</span> in Trebulano Ponti</td><td></td></tr><tr class="title last  "><td>CICERO ATTICO SAL.</td><td></td></tr><tr><td>A. d. <span class="caps">viii</span> Id. Dec. Aeculanum veni et ibi tuas litteras legi quas</td><td>7.3.1.1</td></tr><tr><td>Philotimus mihi reddidit; e quibus hanc primo aspectu volup-</td><td></td></tr><tr><td>tatem cepi, quod erant a te ipso scriptae, deinde earum accuratis-</td><td></td></tr><tr><td>sima diligentia sum mirum in modum delectatus. ac primum</td><td></td></tr><tr><td>illud in quo te Dicaearcho adsentiri negas: etsi cupidissime</td><td>5</td></tr><tr><td>expetitum a me est et te adprobante ne diutius anno in provincia</td><td></td></tr><tr><td>essem, tamen non est nostra contentione perfectum. sic enim</td><td></td></tr><tr><td>scito, verbum in senatu factum esse numquam de ullo nostrum</td><td></td></tr><tr><td>qui provincias obtinuimus quo in iis diutius quam ex senatus</td><td></td></tr><tr><td>consulto maneremus, ut iam ne istius quidem rei culpam</td><td>10</td></tr><tr><td>sustineam, quod minus diu fuerim in provincia quam fortasse</td><td></td></tr><tr><td>fuerit utile. sed 'quid si hoc melius?' saepe opportune dici</td><td>2.1</td></tr><tr><td>videtur, ut in hoc ipso. sive enim ad concordiam res adduci </td><td></td></tr><tr><td>potest sive ad bonorum victoriam, utriusvis rei me aut adiu-</td><td></td></tr><tr><td>torem velim esse aut certe non expertem; sin vincuntur boni,</td><td></td></tr><tr><td>ubicumque essem, una cum iis victus essem. qua re celeritas</td><td>5</td></tr><tr><td>nostri reditus ἀμεταμέλητος debet esse. quod si ista nobis</td><td></td></tr><tr><td>cogitatio de triumpho iniecta non esset, quam tu quoque</td><td></td></tr><tr><td>adprobas, ne tu haud multum requireres illum virum qui in</td><td></td></tr><tr><td>sexto libro informatus est. quid enim tibi faciam, qui illos</td><td></td></tr><tr><td>libros devorasti? quin nunc ipsum non dubitabo rem tantam</td><td>10</td></tr><tr><td>abicere, si id erit rectius. utrumque vero simul agi non potest,</td><td></td></tr><tr><td>et de triumpho ambitiose et de re publica libere. sed ne dubi-</td><td></td></tr><tr><td>taris quin, quod honestius, id mihi futurum sit antiquius. </td><td></td></tr><tr><td>  Nam quod putas utilius esse, vel mihi quod tutius sit vel</td><td>3.1</td></tr><tr><td>etiam ut rei publicae prodesse possim, me esse cum imperio, id</td><td></td></tr><tr><td>coram considerabimus quale sit; habet enim res deliberationem,</td><td></td></tr><tr><td>etsi ex parte magna tibi adsentio&lt;r&gt;. de animo autem meo erga</td><td></td></tr><tr><td>rem publicam bene facis quod non dubitas, et illud probe</td><td>5</td></tr><tr><td>iudicas, nequaquam satis pro meis officiis, pro ipsius in alios</td><td></td></tr><tr><td>effusione illum in me liberalem fuisse, eiusque rei causam vere</td><td></td></tr><tr><td>explicas; †et eis† quae de Fabio Caninioque acta scribis valde</td><td></td></tr><tr><td>consentiunt. quae si secus essent totumque se ille in me pro-</td><td></td></tr><tr><td>fudisset, tamen illa quam scribis custos urbis me praeclarae</td><td>10</td></tr><tr><td>inscriptionis memorem esse cogeret nec mihi concederet ut</td><td></td></tr><tr><td>imitarer Vulcatium aut Servium, quibus tu es contentus, sed</td><td></td></tr><tr><td>aliquid nos vellet nobis dignum et sentire et defendere; quod</td><td></td></tr><tr><td>quidem agerem, si liceret, alio modo ac nunc agendum est. </td><td></td></tr><tr><td>  De sua potentia dimicant homines hoc tempore periculo </td><td>4.1</td></tr><tr><td>civitatis. nam si res publica defenditur, cur ea consule isto ipso</td><td></td></tr><tr><td>defensa non est? cur ego, in cuius causa rei publicae salus</td><td></td></tr><tr><td>consistebat, defensus postero anno non sum? cur imperium illi</td><td></td></tr><tr><td>aut cur illo modo prorogatum est? cur tanto opere pugnatum</td><td>5</td></tr><tr><td>ut de eius absentis ratione habenda decem tribuni pl. ferrent?</td><td></td></tr><tr><td>his ille rebus ita convaluit ut nunc in uno civi spes ad resisten-</td><td></td></tr><tr><td>dum sit; qui mallem tantas ei viris non dedisset quam nunc tam</td><td></td></tr><tr><td>valenti resisteret. sed quoniam res eo deducta est, non quaeram,</td><td>5.1</td></tr><tr><td>ut scribis, 'ποῦ σκάφος τὸ τῶν Ἀτρειδῶν;': mihi σκάφος unum</td><td></td></tr><tr><td>erit quod a Pompeio gubernabitur. illud ipsum quod ais, 'quid</td><td></td></tr><tr><td>fiet cum erit dictum &quot;dic, M. Tulli?&quot;': σύντομα, 'Cn.</td><td></td></tr><tr><td>Pompeio adsentior'. ipsum tamen Pompeium separatim ad</td><td>5</td></tr><tr><td>concordiam hortabor; sic enim sentio, maximo in periculo</td><td></td></tr><tr><td>rem esse. vos scilicet plura, qui in urbe estis; verum tamen haec</td><td></td></tr><tr><td>video, cum homine audacissimo paratissimoque negotium esse,</td><td></td></tr><tr><td>omnis damnatos, omnis ignominia adfectos, omnis damnatione</td><td></td></tr><tr><td>ignominiaque dignos illac facere, omnem fere iuventutem,</td><td>10</td></tr><tr><td>omnem illam urbanam ac perditam plebem, tribunos valentis</td><td></td></tr><tr><td>addito Q. Cassio, omnis qui aere alieno premantur, quos pluris</td><td></td></tr><tr><td>esse intellego quam putaram (causam solum illa causa non habet,</td><td></td></tr><tr><td>ceteris rebus abundat); hic omnia facere omnis ne armis</td><td></td></tr><tr><td>decernatur, quorum exitus semper incerti, nunc vero etiam in</td><td>15</td></tr><tr><td>alteram partem magis timendi. </td><td></td></tr><tr><td>  Bibulus de provincia decessit, Veientonem praefecit; in</td><td></td></tr><tr><td>decedendo erit, ut audio, tardior. quem cum ornavit Cato </td><td></td></tr><tr><td>declaravit iis se solis [non] invidere quibus nihil aut non multum</td><td></td></tr><tr><td>ad dignitatem posset accedere. </td><td>20</td></tr><tr><td>  Nunc venio ad privata; fere enim respondi tuis litteris de re</td><td>6.1</td></tr><tr><td>publica et iis quas in suburbano et iis quas postea scripsi&lt;sti&gt;.</td><td></td></tr><tr><td>ad privata venio. unum etiam, de Caelio: tantum abest ut</td><td></td></tr><tr><td>meam ille sententiam moveat ut valde ego ipsi quod de sua</td><td></td></tr><tr><td>sententia decesserit paenitendum putem. sed quid est quod ei</td><td>5</td></tr><tr><td>vici Luccei sint addicti? hoc te praetermisisse miror. </td><td></td></tr><tr><td>  De Philotimo, faciam equidem ut mones. sed ego †mihi† ab</td><td>7.1</td></tr><tr><td>illo hoc tempore non rationes exspectabam quas tibi edidit,</td><td></td></tr><tr><td>verum id reliquum quod ipse in Tusculano me referre in</td><td></td></tr><tr><td>commentarium mea manu voluit quodque idem in Asia mihi</td><td></td></tr><tr><td>sua manu scriptum dedit. id si praestaret, quantum mihi aeris</td><td>5</td></tr><tr><td>alieni esse tibi edidit, tantum et plus etiam mihi ipse deberet.</td><td></td></tr><tr><td>sed in hoc genere, si modo per rem publicam licebit, non</td><td></td></tr><tr><td>accusabimur posthac; neque hercule antea neglegentes fuimus</td><td></td></tr><tr><td>sed et amicorum &lt;et publicorum negotiorum&gt; multitudine</td><td></td></tr><tr><td>occupati. ergo utemur, ut polliceris, et opera et consilio tuo,</td><td>10</td></tr><tr><td>nec tibi erimus, ut spero, in eo molesti. </td><td></td></tr><tr><td>  De serpirastris cohortis meae, nihil &lt;est&gt; quod doleas; ipsi</td><td>8.1</td></tr><tr><td>enim se collegerunt admiratione [in te] integritatis meae. sed</td><td></td></tr><tr><td>me moverat nemo magis quam is quem tu minime putas.</td><td></td></tr><tr><td>idem et initio fuerat et nunc est egregius; sed in ipsa decessione</td><td></td></tr><tr><td>significavit sperasse se aliquid et id quod animum induxerat </td><td>5</td></tr><tr><td>paulisper non tenuit, sed cito ad se rediit meisque honorificentis-</td><td></td></tr><tr><td>simis erga se officiis victus pluris ea duxit quam omnem pecu-</td><td></td></tr><tr><td>niam. </td><td></td></tr><tr><td>  Ego a Curio tabulas accepi, quas mecum porto. Hortensi</td><td>9.1</td></tr><tr><td>legata cognovi; nunc aveo scire quid †hominis† sit et quarum</td><td></td></tr><tr><td>rerum auctionem instituat; nescio enim cur, cum portam</td><td></td></tr><tr><td>Flumentanam Caelius occuparit, ego Puteolos non meos</td><td></td></tr><tr><td>faciam. </td><td>5</td></tr><tr><td>  Venio ad 'Piraeea', in quo magis reprehendendus sum quod</td><td>10.1</td></tr><tr><td>homo Romanus 'Piraeea' scripserim, non 'Piraeum' (sic enim</td><td></td></tr><tr><td>omnes nostri locuti sunt), quam quod addiderim &lt;'in'&gt;; non</td><td></td></tr><tr><td>enim hoc ut oppido praeposui sed ut loco; et tamen Dionysius</td><td></td></tr><tr><td>noster et qui est nobiscum Nicias Cous non rebatur oppidum</td><td>5</td></tr><tr><td>esse Piraeea. sed de re videro. nostrum quidem si est peccatum,</td><td></td></tr><tr><td>in eo est quod non ut de oppido locutus sum sed ut de loco,</td><td></td></tr><tr><td>secutusque sum non dico Caecilium, 'mane ut ex portu in</td><td></td></tr><tr><td>Piraeum' (malus enim auctor Latinitatis est), sed Terentium</td><td></td></tr><tr><td>(cuius fabellae propter elegantiam sermonis putabantur a C.</td><td>10</td></tr><tr><td>Laelio scribi), 'heri aliquot adulescentuli coiimus in Piraeum';</td><td></td></tr><tr><td>et idem, 'mercator hoc addebat, captam e Sunio'; quod si</td><td></td></tr><tr><td>δήμους oppida volumus esse, tam est oppidum Sunium quam</td><td></td></tr><tr><td>Piraeus. </td><td></td></tr><tr><td>  Sed quoniam grammaticus es, si hoc mihi ζήτημα persolveris,</td><td>15</td></tr><tr><td>magna me molestia liberaris. ille mihi litteras blandas mittit;</td><td>11.1</td></tr><tr><td>facit idem pro eo Balbus. mihi certum est ab honestissima</td><td></td></tr><tr><td>sententia digitum nusquam; sed scis illi reliquum quantum sit. </td><td></td></tr><tr><td>putasne igitur verendum esse ne aut obiciat id nobis aliquis, si</td><td></td></tr><tr><td>languidius, aut repetat, si fortius? quid ad haec reperis? 'solva-</td><td>5</td></tr><tr><td>mus' inquis. age, a Caelio mutuabimur. hoc tu tamen consideres</td><td></td></tr><tr><td>velim. puto enim, in senatu si quando praeclare pro re publica</td><td></td></tr><tr><td>dixero, Tartessium istum tuum mihi exeunti, 'iube sodes</td><td></td></tr><tr><td>nummos curare'. </td><td></td></tr><tr><td>  Quid superest? etiam: gener est suavis mihi, Tulliae, Teren-</td><td>12.1</td></tr><tr><td>tiae; quantumvis vel ingeni vel humanitatis †satis†; reliqua,</td><td></td></tr><tr><td>quae nosti, ferenda. scis enim quos †aperierimus†; qui omnes,</td><td></td></tr><tr><td>praeter eum de quo per te egimus, reum me facerent. ipsis enim</td><td></td></tr><tr><td>expensum nemo ferret. sed haec coram; nam multi sermonis</td><td>5</td></tr><tr><td>sunt. </td><td></td></tr><tr><td>  Tironis reficiendi spes est in M'. Curio, cui ego scripsi tibi</td><td></td></tr><tr><td>eum gratissimum facturum. data <span class="caps">v</span> Id. Dec. a Pontio ex</td><td></td></tr><tr><td>Trebulano.</td><td></td></tr>
        </table>