<table>
          <script>targetHit=0;</script>
          <tr><td>  Et quoniam ostendi, iudices, parem dignitatem ad con-</td><td>43.1</td></tr><tr><td>sulatus petitionem, disparem fortunam provincialium negoti-</td><td></td></tr><tr><td>orum in Murena atque in Sulpicio fuisse, dicam iam apertius</td><td></td></tr><tr><td>in quo meus necessarius fuerit inferior, Servius, et ea dicam</td><td></td></tr><tr><td>vobis audientibus amisso iam tempore quae ipsi soli re</td><td>5</td></tr><tr><td>integra saepe dixi. Petere consulatum nescire te, Servi,</td><td></td></tr><tr><td>persaepe tibi dixi; et in eis rebus ipsis quas te magno et</td><td></td></tr><tr><td>forti animo et agere et dicere videbam tibi solitus sum</td><td></td></tr><tr><td>dicere magis te fortem accusatorem mihi videri quam</td><td></td></tr><tr><td>sapientem candidatum. Primum accusandi terrores et</td><td>10</td></tr><tr><td>minae quibus tu cotidie uti solebas sunt fortis viri, sed et</td><td></td></tr><tr><td>populi opinionem a spe adipiscendi avertunt et amicorum</td><td></td></tr><tr><td>studia debilitant. Nescio quo pacto semper hoc fit—neque</td><td></td></tr><tr><td>in uno aut altero animadversum est sed iam in pluribus—</td><td></td></tr><tr><td>simul atque candidatus accusationem meditari visus est,</td><td>15</td></tr><tr><td>ut honorem desperasse videatur. Quid ergo? acceptam</td><td>44.1</td></tr><tr><td>iniuriam persequi non placet? Immo vehementer placet;</td><td></td></tr><tr><td>sed aliud tempus est petendi, aliud persequendi. Petitorem</td><td></td></tr><tr><td>ego, praesertim consulatus, magna spe, magno animo,</td><td></td></tr><tr><td>magnis copiis et in forum et in campum deduci volo. Non </td><td>5</td></tr><tr><td>placet mihi inquisitio candidati, praenuntia repulsae, non</td><td></td></tr><tr><td>testium potius quam suffragatorum comparatio, non minae</td><td></td></tr><tr><td>magis quam blanditiae, non denuntiatio potius quam per-</td><td></td></tr><tr><td>salutatio, praesertim cum iam hoc novo more omnes fere</td><td></td></tr><tr><td>domos omnium concursent et ex voltu candidatorum con-</td><td>10</td></tr><tr><td>iecturam faciant quantum quisque animi et facultatis habere</td><td></td></tr><tr><td>videatur. 'Videsne tu illum tristem, demissum? iacet,</td><td>45.1</td></tr><tr><td>diffidit, abiecit hastas.' Serpit hic rumor. 'Scis tu illum</td><td></td></tr><tr><td>accusationem cogitare, inquirere in competitores, testis</td><td></td></tr><tr><td>quaerere? Alium fac iam, quoniam sibi hic ipse desperat.'</td><td></td></tr><tr><td>Eius modi &lt;rumoribus&gt; candidatorum amici intimi debilitantur,</td><td>5</td></tr><tr><td>studia deponunt; aut certam rem abiciunt aut suam operam</td><td></td></tr><tr><td>et gratiam iudicio et accusationi reservant. Accedit eodem</td><td></td></tr><tr><td>ut etiam ipse candidatus totum animum atque omnem</td><td></td></tr><tr><td>curam operam diligentiamque suam in petitione non possit</td><td></td></tr><tr><td>ponere. Adiungitur enim accusationis cogitatio, non parva</td><td>10</td></tr><tr><td>res sed nimirum omnium maxima. Magnum est enim te</td><td></td></tr><tr><td>comparare ea quibus possis hominem e civitate, praesertim</td><td></td></tr><tr><td>non inopem neque infirmum, exturbare, qui et per se et per</td><td></td></tr><tr><td>suos et vero etiam per alienos defendatur. Omnes enim</td><td></td></tr><tr><td>ad pericula propulsanda concurrimus et qui non aperte</td><td>15</td></tr><tr><td>inimici sumus etiam alienissimis in capitis periculis amicissi-</td><td></td></tr><tr><td>morum officia et studia praestamus. Qua re ego expertus</td><td>46.1</td></tr><tr><td>et petendi et defendendi et accusandi molestiam sic intellexi</td><td></td></tr><tr><td>in petendo studium esse acerrimum, in defendendo officium,</td><td></td></tr><tr><td>in accusando laborem. Itaque sic statuo fieri nullo modo</td><td></td></tr><tr><td>posse ut idem accusationem et petitionem consulatus dili-</td><td>5</td></tr><tr><td>genter adornet atque instruat. Vnum sustinere pauci </td><td></td></tr><tr><td>possunt, utrumque nemo. Tu cum te de curriculo peti-</td><td></td></tr><tr><td>tionis deflexisses animumque ad accusandum transtulisses,</td><td></td></tr><tr><td>existimasti te utrique negotio satis facere posse. Vehe-</td><td></td></tr><tr><td>menter errasti. Quis enim dies fuit, postea quam in istam</td><td>10</td></tr><tr><td>accusandi denuntiationem ingressus es, quem tu non totum</td><td></td></tr><tr><td>in ista ratione consumpseris? Legem ambitus flagitasti,</td><td></td></tr><tr><td>quae tibi non deerat; erat enim severissime scripta Calpurnia.</td><td></td></tr><tr><td>Gestus est mos et voluntati et dignitati tuae. Sed tota illa</td><td></td></tr><tr><td>lex accusationem tuam, si haberes nocentem reum, fortasse</td><td>15</td></tr><tr><td>armasset; petitioni vero refragata est. Poena gravior in</td><td>47.1</td></tr><tr><td>plebem tua voce efflagitata est; commoti animi tenuiorum.</td><td></td></tr><tr><td>Exsilium in nostrum ordinem; concessit senatus postulationi</td><td></td></tr><tr><td>tuae, sed non libenter duriorem fortunae communi con-</td><td></td></tr><tr><td>dicionem te auctore constituit. Morbi excusationi poena</td><td>5</td></tr><tr><td>addita est; voluntas offensa multorum quibus aut contra</td><td></td></tr><tr><td>valetudinis commodum laborandum est aut incommodo</td><td></td></tr><tr><td>morbi etiam ceteri vitae fructus relinquendi. Quid ergo?</td><td></td></tr><tr><td>haec quis tulit? Is qui auctoritati senatus, voluntati tuae</td><td></td></tr><tr><td>paruit, denique is tulit cui minime proderant. Illa &lt;quidem&gt;</td><td>10</td></tr><tr><td>quae mea summa voluntate senatus frequens repudiavit</td><td></td></tr><tr><td>mediocriter adversata tibi esse existimas? Confusionem</td><td></td></tr><tr><td>suffragiorum flagitasti, †praerogationum legis Maniliae†,</td><td></td></tr><tr><td>aequationem gratiae, dignitatis, suffragiorum. Graviter</td><td></td></tr><tr><td>homines honesti atque in suis vicinitatibus et municipiis</td><td>15</td></tr><tr><td>gratiosi tulerunt a tali viro esse pugnatum ut omnes et</td><td></td></tr><tr><td>dignitatis et gratiae gradus tollerentur. Idem editicios</td><td></td></tr><tr><td>iudices esse voluisti, ut odia occulta civium quae tacitis </td><td></td></tr><tr><td>nunc discordiis continentur in fortunas optimi cuiusque</td><td></td></tr><tr><td>erumperent. Haec omnia tibi accusandi viam muniebant,</td><td>48.1</td></tr><tr><td>adipiscendi obsaepiebant. </td><td></td></tr>
        </table>