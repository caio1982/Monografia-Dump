<table>
          <script>targetHit=0;</script>
          <tr><td>  <span class="caps">Atticvs</span> Non dubito id quidem. Sed hoc</td><td>1.3.1</td></tr><tr><td>iam non ex te, Quinte, quaero, uerum ex ipso poeta,</td><td></td></tr><tr><td>tuine uersus hanc quercum seuerint, an ita factum de</td><td></td></tr><tr><td>Mario, ut scribis, acceperis. </td><td></td></tr><tr><td>  <span class="caps">Marcvs</span> Respondebo tibi equidem, sed non ante</td><td>5</td></tr><tr><td>quam mihi tu ipse responderis, Attice, certen &lt;non&gt;</td><td></td></tr><tr><td>longe a tuis aedibus inambulans post excessum suum</td><td></td></tr><tr><td>Romulus Proculo Iulio dixerit se deum esse et Quiri-</td><td></td></tr><tr><td>num uocari templumque sibi dedicari in eo loco</td><td></td></tr><tr><td>iusserit, et uerumne sit &lt;ut&gt; Athenis non longe item a</td><td>10</td></tr><tr><td>tua illa antiqua domo Orithyiam Aquilo sustulerit;</td><td></td></tr><tr><td>sic enim est traditum. </td><td></td></tr><tr><td>  <span class="caps">Atticvs</span> Quorsum tandem aut cur ista</td><td>4.1</td></tr><tr><td>quaeris? </td><td></td></tr><tr><td>  <span class="caps">Marcvs</span> Nihil sane, nisi ne nimis diligenter</td><td></td></tr><tr><td>inquiras in ea quae isto modo memoriae sint prodita. </td><td></td></tr><tr><td>  <span class="caps">Atticvs</span> Atqui multa quaeruntur in Mario</td><td>5</td></tr><tr><td>fictane an uera sint, et a nonnullis quod et in recenti </td><td></td></tr><tr><td>memoria et in Arpinati homine uers&lt;atur&gt;, ueritas a</td><td></td></tr><tr><td>te postulatur. </td><td></td></tr><tr><td>  <span class="caps">Marcvs</span> Et mehercule ego me cupio non men-</td><td></td></tr><tr><td>dacem putari, sed tamen nonnulli isti, Tite noster,</td><td>10</td></tr><tr><td>faciunt imperite, qui in isto periculo non ut a poeta</td><td></td></tr><tr><td>sed ut a teste ueritatem exigant, nec dubito quin</td><td></td></tr><tr><td>idem et cum Egeria conlocutum Numam et ab aquila</td><td></td></tr><tr><td>Tarquinio apicem impositum putent. </td><td></td></tr><tr><td>  <span class="caps">Qvintvs</span> Intellego te, frater, alias in his-</td><td>5.1</td></tr><tr><td>toria leges obseruandas putare, alias in poemate. </td><td></td></tr><tr><td>  <span class="caps">Marcvs</span> Quippe cum in illa ad ueritatem,</td><td></td></tr><tr><td>Quinte, &lt;quaeque&gt; referantur, in hoc ad delectationem</td><td></td></tr><tr><td>pleraque; quamquam et apud Herodotum patrem</td><td>5</td></tr><tr><td>historiae et apud Theopompum sunt innumerabiles</td><td></td></tr><tr><td>fabulae. </td><td></td></tr>
        </table>