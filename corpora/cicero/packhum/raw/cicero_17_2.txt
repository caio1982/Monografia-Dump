<table>
          <script>targetHit=0;</script>
          <tr><td>  Hunc igitur virum, Laeli, quibus tandem rebus oppugnas?</td><td>6.1</td></tr><tr><td>Fuit P. Servilio imperatore in Cilicia tribunus militum; ea</td><td></td></tr><tr><td>res siletur. Fuit M. Pisoni quaestor in Hispania; vox de</td><td></td></tr><tr><td>quaestura missa nulla est. Bellum Cretense ex magna</td><td></td></tr><tr><td>parte gessit atque una cum summo imperatore sustinuit;</td><td>5</td></tr><tr><td>muta est huius temporis accusatio. Praeturae iuris dictio,</td><td></td></tr><tr><td>res varia et multiplex ad suspiciones et simultates, non</td><td></td></tr><tr><td>attingitur. At vero in summo et periculosissimo rei</td><td></td></tr><tr><td>publicae tempore etiam ab inimicis eadem praetura lau-</td><td></td></tr><tr><td>datur. At a testibus laeditur. Ante quam dico a quibus,</td><td>10</td></tr><tr><td>qua spe, qua vi, qua re concitatis, qua levitate, qua egestate,</td><td></td></tr><tr><td>qua perfidia, qua audacia praeditis, dicam de genere uni-</td><td></td></tr><tr><td>verso et de condicione omnium nostrum. Per deos im-</td><td></td></tr><tr><td>mortalis! iudices, vos, quo modo is qui anno ante Romae</td><td></td></tr><tr><td>ius dixerat anno post in Asia ius dixerit, a testibus quaeretis</td><td>15</td></tr><tr><td>ignotis, ipsi coniectura nihil iudicabitis? &lt;Cum&gt; in tam varia</td><td></td></tr><tr><td>iuris dictione tam multa decreta, tot hominum gratiosorum </td><td></td></tr><tr><td>laesae sint voluntates, quae est umquam iacta non suspicio—</td><td></td></tr><tr><td>quae tamen solet esse falsa—sed iracundiae vox aut doloris?</td><td></td></tr><tr><td>Et is est reus avaritiae qui in uberrima re turpe compendium,</td><td>7.1</td></tr><tr><td>in maledicentissima civitate, in suspiciosissimo negotio male-</td><td></td></tr><tr><td>dictum omne, non modo crimen effugit? Praetereo illa quae</td><td></td></tr><tr><td>praetereunda non sunt, nullum huius in privatis rebus</td><td></td></tr><tr><td>factum avarum, nullam in re pecuniaria contentionem,</td><td>5</td></tr><tr><td>nullam in re familiari sordem posse proferri. Quibus igitur</td><td></td></tr><tr><td>testibus ego hosce possum refutare nisi vobis? Tmolites</td><td>8.1</td></tr><tr><td>ille vicanus, homo non modo nobis sed ne inter suos</td><td></td></tr><tr><td>quidem notus, vos docebit qualis sit L. Flaccus? quem vos</td><td></td></tr><tr><td>modestissimum adulescentem, provinciae maximae sanctissi-</td><td></td></tr><tr><td>mum virum, vestri exercitus fortissimum militem, diligentis-</td><td>5</td></tr><tr><td>simum ducem, temperatissimum legatum quaestoremque</td><td></td></tr><tr><td>cognoverunt, quem vos praesentes constantissimum sena-</td><td></td></tr><tr><td>torem, iustissimum praetorem atque amantissimum rei</td><td></td></tr><tr><td>publicae civem iudicastis. De quibus vos aliis testes esse</td><td>9.1</td></tr><tr><td>debetis, de eis ipsi alios testis audietis? At quos testis?</td><td></td></tr><tr><td>Primum dicam, id quod est commune, Graecos; non quo</td><td></td></tr><tr><td>nationi huic ego unus maxime fidem derogem. Nam si</td><td></td></tr><tr><td>quis umquam de nostris hominibus a genere isto studio</td><td>5</td></tr><tr><td>ac voluntate non abhorrens fuit, me et esse arbitror et</td><td></td></tr><tr><td>magis etiam tum cum plus erat oti fuisse. Sed sunt in illo</td><td></td></tr><tr><td>numero multi boni, docti, pudentes, qui ad hoc iudicium</td><td></td></tr><tr><td>deducti non sunt, multi impudentes, inliterati, leves, quos</td><td></td></tr><tr><td>variis de causis video concitatos. Verum tamen hoc dico</td><td>10</td></tr><tr><td>de toto genere Graecorum: tribuo illis litteras, do multarum </td><td></td></tr><tr><td>artium disciplinam, non adimo sermonis leporem, ingenio-</td><td></td></tr><tr><td>rum acumen, dicendi copiam, denique etiam, si qua sibi</td><td></td></tr><tr><td>alia sumunt, non repugno; testimoniorum religionem et</td><td></td></tr><tr><td>fidem numquam ista natio coluit, totiusque huiusce rei</td><td>15</td></tr><tr><td>quae sit vis, quae auctoritas, quod pondus, ignorant. Vnde</td><td>10.1</td></tr><tr><td>illud est: 'da mihi testimonium mutuum'? num Gallorum,</td><td></td></tr><tr><td>num Hispanorum putatur? Totum istud Graecorum est,</td><td></td></tr><tr><td>ut etiam qui Graece nesciunt hoc quibus verbis a Graecis</td><td></td></tr><tr><td>dici soleat sciant. Itaque videte quo voltu, qua confidentia</td><td>5</td></tr><tr><td>dicant; tum intellegetis qua religione dicant. Numquam</td><td></td></tr><tr><td>nobis ad rogatum respondent, semper accusatori plus quam</td><td></td></tr><tr><td>ad rogatum, numquam laborant quem ad modum probent</td><td></td></tr><tr><td>quod dicunt, sed quem ad modum se explicent dicendo.</td><td></td></tr><tr><td>Iratus Flacco dixit M. Lurco quod, ut ipse aiebat, libertus</td><td>10</td></tr><tr><td>erat eius turpi iudicio condemnatus. Nihil dixit quod lae-</td><td></td></tr><tr><td>deret eum, cum cuperet; impediebat enim religio; tamen id</td><td></td></tr><tr><td>quod dixit quanto cum pudore, quo tremore et pallore</td><td></td></tr><tr><td>dixit! Quam promptus homo P. Septimius, quam iratus</td><td>11.1</td></tr><tr><td>de iudicio et de vilico! Tamen haesitabat, tamen eius</td><td></td></tr><tr><td>iracundiae religio non numquam repugnabat. Inimicus</td><td></td></tr><tr><td>M. Caelius quod, cum in re manifesta putasset nefas esse</td><td></td></tr><tr><td>publicanum iudicare contra publicanum, sublatus erat e</td><td>5</td></tr><tr><td>numero recuperatorum, tamen tenuit se neque attulit in</td><td></td></tr><tr><td>iudicium quicquam ad laedendum nisi voluntatem. Hi si</td><td></td></tr><tr><td>Graeci fuissent, ac nisi nostri mores ac disciplina plus</td><td></td></tr><tr><td>valeret quam dolor ac simultas, omnes se spoliatos, vexatos,</td><td></td></tr><tr><td>fortunis eversos esse dixissent. Graecus testis cum ea</td><td>10</td></tr><tr><td>voluntate processit ut laedat, non iuris iurandi, sed laedendi</td><td></td></tr><tr><td>verba meditatur; vinci, refelli, coargui putat esse turpissi-</td><td></td></tr><tr><td>mum; ad id se parat, nihil curat aliud. Itaque non </td><td></td></tr><tr><td>optimus quisque nec gravissimus, sed impudentissimus</td><td></td></tr><tr><td>loquacissimusque deligitur. Vos autem in privatis mini-</td><td>12.1</td></tr><tr><td>marum rerum iudiciis testem diligenter expenditis; etiam</td><td></td></tr><tr><td>si formam hominis, si nomen, si tribum nostis, mores tamen</td><td></td></tr><tr><td>exquirendos putatis. Qui autem dicit testimonium ex</td><td></td></tr><tr><td>nostris hominibus, ut se ipse sustentat, ut omnia verba</td><td>5</td></tr><tr><td>moderatur, ut timet ne quid cupide, ne quid iracunde, ne</td><td></td></tr><tr><td>quid plus minusve quam sit necesse dicat! Num illos item</td><td></td></tr><tr><td>putatis, quibus ius iurandum iocus est, testimonium ludus,</td><td></td></tr><tr><td>existimatio vestra tenebrae, laus, merces, gratia, gratulatio</td><td></td></tr><tr><td>proposita est omnis in impudenti mendacio? Sed non</td><td>10</td></tr><tr><td>dilatabo orationem meam; etenim potest esse infinita, si</td><td></td></tr><tr><td>mihi libeat totius gentis in testimoniis dicendis explicare</td><td></td></tr><tr><td>levitatem. Sed propius accedam; de his vestris testibus</td><td></td></tr><tr><td>dicam. </td><td></td></tr>
        </table>