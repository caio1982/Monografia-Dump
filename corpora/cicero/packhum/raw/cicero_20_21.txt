<table>
          <script>targetHit=0;</script>
          <tr><td>  'Pontifex,' inquit, 'adfuit.' Non te pudet, cum apud</td><td>117.1</td></tr><tr><td>pontifices res agatur, pontificem dicere et non conlegium</td><td></td></tr><tr><td>pontificum adfuisse, praesertim cum tribunus plebis vel de-</td><td></td></tr><tr><td>nuntiare potueris vel etiam cogere? Esto, conlegium non</td><td></td></tr><tr><td>adhibuisti: quid? de conlegio quis tandem adfuit? Opus</td><td>5</td></tr><tr><td>erat enim auctoritate, quae est in his omnibus, sed tamen</td><td></td></tr><tr><td>auget et aetas et honos dignitatem; opus erat etiam scientia,</td><td></td></tr><tr><td>quam si omnes consecuti sunt, tamen certe peritiores vetustas</td><td></td></tr><tr><td>facit. Quis ergo adfuit? 'Frater,' inquit, 'uxoris meae.'</td><td>118.1</td></tr><tr><td>Si auctoritatem quaerimus, etsi id est aetatis ut nondum con-</td><td></td></tr><tr><td>secutus sit, tamen, quanta est in adulescente auctoritas, ea</td><td></td></tr><tr><td>propter tantam coniunctionem adfinitatis minor est putanda;</td><td></td></tr><tr><td>sin autem scientia est quaesita, quis erat minus peritus quam</td><td>5</td></tr><tr><td>is qui paucis illis diebus in conlegium venerat? qui etiam</td><td></td></tr><tr><td>tibi erat magis obstrictus beneficio recenti, cum se fratrem</td><td></td></tr><tr><td>uxoris tuae fratri tuo germano antelatum videbat. Etsi in</td><td></td></tr><tr><td>eo providisti ne frater te accusare possit. Hanc tu igitur dedi-</td><td></td></tr><tr><td>cationem appellas, ad quam non conlegium, non honoribus</td><td>10</td></tr><tr><td>populi Romani ornatum pontificem, non denique adulescen-</td><td></td></tr><tr><td>tem quemquam†, cum haberes in conlegio familiarissimos,</td><td></td></tr><tr><td>adhibere potuisti? Adfuit is, si modo adfuit, quem tu </td><td></td></tr><tr><td>impulisti, soror rogavit, mater coegit. Videte igitur, ponti-</td><td>119.1</td></tr><tr><td>fices, quid statuatis in mea causa de omnium fortunis:</td><td></td></tr><tr><td>verbone pontificis putetis, si is postem tenuerit et aliquid</td><td></td></tr><tr><td>dixerit, domum unius cuiusque consecrari posse, an istae</td><td></td></tr><tr><td>dedicationes et templorum et delubrorum religiones ad</td><td>5</td></tr><tr><td>honorem deorum immortalium sine ulla civium calamitate</td><td></td></tr><tr><td>a maioribus nostris constitutae sint. Est inventus tribunus</td><td></td></tr><tr><td>plebis qui, consularibus copiis instructus, omni impetu</td><td></td></tr><tr><td>furoris in eum civem inruerit quem perculsum ipsa res</td><td></td></tr><tr><td>publica suis manibus extolleret. Quid? si qui similis istius</td><td>120.1</td></tr><tr><td>—neque enim iam deerunt qui imitari velint—aliquem mei</td><td></td></tr><tr><td>dissimilem, cui res publica non tantum debeat, per vim</td><td></td></tr><tr><td>adflixerit, domum eius per pontificem dedicaverit, id vos</td><td></td></tr><tr><td>ista auctoritate constituetis ratum esse oportere? Dicitis:</td><td>5</td></tr><tr><td>'Quem reperiet pontificem?' Quid? pontifex et tribunus</td><td></td></tr><tr><td>plebis idem esse non potest? M. Drusus, ille clarissimus</td><td></td></tr><tr><td>vir, tribunus plebis, pontifex fuit. Ergo si is Q. Caepionis,</td><td></td></tr><tr><td>inimici sui, postem aedium tenuisset et pauca verba fecisset,</td><td></td></tr><tr><td>aedes Caepionis essent dedicatae? Nihil loquor de ponti-</td><td>121.1</td></tr><tr><td>ficio iure, nihil de ipsius verbis dedicationis, nihil de religione,</td><td></td></tr><tr><td>caerimoniis; non dissimulo me nescire ea quae, etiam si</td><td></td></tr><tr><td>scirem, dissimularem, ne aliis molestus, vobis etiam curiosus</td><td></td></tr><tr><td>viderer; etsi effluunt multa ex vestra disciplina quae etiam</td><td>5</td></tr><tr><td>ad nostras auris saepe permanant. Postem teneri in dedica-</td><td></td></tr><tr><td>tione oportere videor audisse templi; ibi enim postis est</td><td></td></tr><tr><td>ubi templi aditus et valvae. Ambulationis postis nemo</td><td></td></tr><tr><td>umquam tenuit in dedicando; simulacrum autem aut aram</td><td></td></tr><tr><td>si dedicasti, sine religione loco moveri potest. Sed iam hoc</td><td>10</td></tr><tr><td>dicere tibi non licebit, quoniam pontificem postem tenuisse</td><td></td></tr><tr><td>dixisti.  </td><td></td></tr>
        </table>