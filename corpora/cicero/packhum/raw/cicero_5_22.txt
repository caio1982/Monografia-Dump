<table>
          <script>targetHit=0;</script>
          <tr><td>  Itaque idem iste, quem Cn. Dolabella postea C. Malleolo</td><td>2.1.41.1</td></tr><tr><td>occiso pro quaestore habuit,—haud scio an maior etiam</td><td></td></tr><tr><td>haec necessitudo fuerit quam illa Carbonis, ac plus iudicium</td><td></td></tr><tr><td>voluntatis valere quam sortis debeat,—idem in Cn. Dola-</td><td></td></tr><tr><td>bellam qui in Cn. Carbonem fuit. Nam quae in ipsum</td><td>5</td></tr><tr><td>valebant crimina contulit in illum, causamque illius omnem</td><td></td></tr><tr><td>ad inimicos accusatoresque detulit; ipse in eum cui legatus, </td><td></td></tr><tr><td>cui pro quaestore fuerat, inimicissimum atque improbissimum</td><td></td></tr><tr><td>testimonium dixit. Ille miser cum esset Cn. Dolabella,—</td><td></td></tr><tr><td>cum proditione istius nefaria, tum improbo ac falso eiusdem</td><td>10</td></tr><tr><td>testimonio,—tum multo ex maxima parte istius furtorum ac</td><td></td></tr><tr><td>flagitiorum invidia conflagravit. Quid hoc homine faciatis</td><td>42.1</td></tr><tr><td>aut ad quam spem tam perfidiosum, tam importunum animal</td><td></td></tr><tr><td>reservetis? qui in Cn. Carbone sortem, in Cn. Dolabella</td><td></td></tr><tr><td>voluntatem neglexerit ac violarit, eosque ambo non modo</td><td></td></tr><tr><td>deseruerit sed etiam prodiderit atque oppugnarit. Nolite,</td><td>5</td></tr><tr><td>quaeso, iudices, brevitate orationis meae potius quam rerum</td><td></td></tr><tr><td>ipsarum magnitudine crimina ponderare; mihi enim pro-</td><td></td></tr><tr><td>perandum necessario est, ut omnia vobis quae mihi consti-</td><td></td></tr><tr><td>tuta sunt possim exponere. Quam ob rem quaestura istius</td><td>43.1</td></tr><tr><td>demonstrata primique magistratus et furto et scelere</td><td></td></tr><tr><td>perspecto, reliqua attendite. In quibus illud tempus Sulla-</td><td></td></tr><tr><td>narum proscriptionum ac rapinarum praetermittam; neque</td><td></td></tr><tr><td>ego istum sibi ex communi calamitate defensionem ullam</td><td>5</td></tr><tr><td>sinam sumere, suis eum certis propriisque criminibus accu-</td><td></td></tr><tr><td>sabo. Quam ob rem hoc omni tempore Sullano ex accusa-</td><td></td></tr><tr><td>tione circumscripto legationem eius praeclaram cognoscite. </td><td></td></tr><tr><td>  Posteaquam Cn. Dolabellae provincia Cilicia constituta</td><td>44.1</td></tr><tr><td>est, o di immortales, quanta iste cupiditate, quibus adlega-</td><td></td></tr><tr><td>tionibus illam sibi legationem expugnavit! id quod Cn.</td><td></td></tr><tr><td>Dolabellae principium maximae calamitatis fuit. Nam ut</td><td></td></tr><tr><td>est profectus, quacumque iter fecit, eius modi fuit, non ut</td><td>5</td></tr><tr><td>legatus populi Romani, sed ut quaedam calamitas perva-</td><td></td></tr><tr><td>dere videretur. In Achaia—praetermittam minora omnia, </td><td></td></tr><tr><td>quorum simile forsitan alius quoque aliquid aliquando</td><td></td></tr><tr><td>fecerit; nihil dicam nisi singulare, nisi id quod, si in alium</td><td></td></tr><tr><td>reum diceretur, incredibile videretur—magistratum Sicyo-</td><td>10</td></tr><tr><td>nium nummos poposcit. Ne sit hoc crimen in Verrem:</td><td></td></tr><tr><td>fecerunt alii. Cum ille non daret, animadvertit: improbum,</td><td></td></tr><tr><td>sed non inauditum. Genus animadversionis videte: quae-</td><td>45.1</td></tr><tr><td>retis ex quo genere hominem istum iudicetis. Ignem ex</td><td></td></tr><tr><td>lignis viridibus atque umidis in loco angusto fieri iussit:</td><td></td></tr><tr><td>ibi hominem ingenuum, domi nobilem, populi Romani</td><td></td></tr><tr><td>socium atque amicum, fumo excruciatum semivivum reli-</td><td>5</td></tr><tr><td>quit. Iam quae iste signa, quas tabulas pictas ex Achaia</td><td></td></tr><tr><td>sustulerit, non dicam hoc loco: est mihi alius locus ad</td><td></td></tr><tr><td>hanc eius cupiditatem demonstrandam separatus. Athenis</td><td></td></tr><tr><td>audistis ex aede Minervae grande auri pondus ablatum;</td><td></td></tr><tr><td>dictum est hoc in Cn. Dolabellae iudicio. Dictum? etiam</td><td>10</td></tr><tr><td>aestimatum. Huius consili non participem C. Verrem, sed</td><td></td></tr><tr><td>principem fuisse reperietis. </td><td></td></tr>
        </table>