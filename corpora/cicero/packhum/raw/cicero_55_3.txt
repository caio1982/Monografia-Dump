<table>
          <script>targetHit=0;</script>
          <tr><td>  Formam quidem ipsam, Marce fili, et tamquam fa-</td><td>1.15.1</td></tr><tr><td>ciem honesti vides, 'quae si oculis cerneretur, mira-</td><td></td></tr><tr><td>biles amores ut ait Plato, excitaret sapientiae'. Sed</td><td></td></tr><tr><td>omne, quod est honestum, id quattuor partium oritur</td><td></td></tr><tr><td>ex aliqua. Aut enim in perspicientia veri sollertiaque</td><td>5</td></tr><tr><td>versatur aut in hominum societate tuenda tribuen-</td><td></td></tr><tr><td>doque suum cuique et rerum contractarum fide aut</td><td></td></tr><tr><td>in animi excelsi atque invicti magnitudine ac robore</td><td></td></tr><tr><td>aut in omnium, quae fiunt quaeque dicuntur ordine et</td><td></td></tr><tr><td>modo, in quo inest modestia et temperantia. Quae</td><td>10</td></tr><tr><td>quattuor quamquam inter se colligata atque implicata </td><td></td></tr><tr><td>sunt, tamen ex singulis certa officiorum genera na-</td><td></td></tr><tr><td>scuntur, velut ex ea parte, quae prima descripta est, in</td><td></td></tr><tr><td>qua sapientiam et prudentiam ponimus, inest inda-</td><td></td></tr><tr><td>gatio atque inventio veri, eiusque virtutis hoc munus</td><td>15</td></tr><tr><td>est proprium. Ut enim quisque maxime perspicit, quid</td><td>16.1</td></tr><tr><td>in re quaque verissimum sit quique acutissime et ce-</td><td></td></tr><tr><td>lerrime potest et videre et explicare rationem, is pru-</td><td></td></tr><tr><td>dentissimus et sapientissimus rite haberi solet. Quo-</td><td></td></tr><tr><td>circa huic quasi materia, quam tractet et in qua verse-</td><td>5</td></tr><tr><td>tur, subiecta est veritas. Reliquis autem tribus virtuti-</td><td>17.1</td></tr><tr><td>bus necessitates propositae sunt ad eas res parandas</td><td></td></tr><tr><td>tuendasque, quibus actio vitae continetur, ut et so-</td><td></td></tr><tr><td>cietas hominum coniunctioque servetur et animi ex-</td><td></td></tr><tr><td>cellentia magnitudoque cum in augendis opibus utili-</td><td>5</td></tr><tr><td>tatibusque et sibi et suis comparandis, tum multo</td><td></td></tr><tr><td>magis in his ipsis despiciendis eluceat. Ordo autem</td><td></td></tr><tr><td>et constantia et moderatio et ea, quae sunt his similia,</td><td></td></tr><tr><td>versantur in eo genere ad quod est adhibenda actio</td><td></td></tr><tr><td>quaedam, non solum mentis agitatio. Is enim rebus,</td><td>10</td></tr><tr><td>quae tractantur in vita, modum quendam et ordinem</td><td></td></tr><tr><td>adhibentes, honestatem et decus conservabimus. </td><td></td></tr>
        </table>