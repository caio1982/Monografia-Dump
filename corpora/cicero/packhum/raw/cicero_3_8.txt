<table>
          <script>targetHit=0;</script>
          <tr><td>  Et ne forte me hoc frustra pollicitum esse praedices, te,</td><td>37.6</td></tr><tr><td>te inquam, Fanni, ab tuis subselliis contra te testem susci-</td><td></td></tr><tr><td>tabo. Criminatio tua quae est? Roscium cum Flavio pro</td><td></td></tr><tr><td>societate decidisse. Quo tempore? Abhinc annis <span class="caps">xv</span>.</td><td></td></tr><tr><td>Defensio mea quae est? Roscium pro sua parte cum</td><td>10</td></tr><tr><td>Flavio transegisse. Repromittis tu abhinc triennium Ro-</td><td></td></tr><tr><td>scio. Quid? recita istam restipulationem clarius. Attende,</td><td></td></tr><tr><td>quaeso, Piso; Fannium invitum et huc atque illuc tergiver-</td><td></td></tr><tr><td>santem testimonium contra se cogo dicere. Quid enim</td><td></td></tr><tr><td>restipulatio clamat? <span class="caps">qvod a flavio abstvlero, partem</span></td><td>15</td></tr><tr><td><span class="caps">dimidiam inde roscio me solvtvrvm spondeo.</span> Tua</td><td></td></tr><tr><td>vox est, Fanni. Quid tu auferre potes a Flavio, si Flavius</td><td>38.1</td></tr><tr><td>nihil debet? quid hic porro nunc restipulatur quod iam</td><td></td></tr><tr><td>pridem ipse exegit? quod vero Flavius tibi daturus est, qui</td><td></td></tr><tr><td>Roscio omne quod debuit dissolvit? Cur in re tam</td><td></td></tr><tr><td>vetere, in negotio iam confecto, in societate dissoluta nova</td><td>5</td></tr><tr><td>haec restipulatio interponitur? quis est huius restipula- </td><td></td></tr><tr><td>tionis scriptor, testis arbiterque? Tu, Piso; tu enim</td><td></td></tr><tr><td>Q. Roscium pro opera &lt;ac&gt; labore, quod cognitor fuisset,</td><td></td></tr><tr><td>quod vadimonia obisset, rogasti ut Fannio daret HS <span class="caps">ccci</span>ↄↄↄ</td><td></td></tr><tr><td>hac condicione ut, si quid ille exegisset a Flavio, partem</td><td>10</td></tr><tr><td>eius dimidiam Roscio dissolveret. Satisne ipsa restipulatio</td><td></td></tr><tr><td>dicere tibi videtur aperte Roscium pro se decidisse? At</td><td>39.1</td></tr><tr><td>enim forsitan hoc tibi veniat in mentem, repromisisse Fan-</td><td></td></tr><tr><td>nium Roscio, si quid a Flavio exegisset, eius partem dimi-</td><td></td></tr><tr><td>diam, sed omnino exegisse nihil. Quid tum? Non exitum</td><td></td></tr><tr><td>exactionis, sed initium repromissionis spectare debes. Ne-</td><td>5</td></tr><tr><td>que, si ille id exsequendum &lt;non iudicavit&gt;, non, quod in se</td><td></td></tr><tr><td>fuit, iudicavit Roscium suas, non societatis litis redemisse.</td><td></td></tr><tr><td>Quid si tandem planum facio post decisionem veterem Rosci,</td><td></td></tr><tr><td>post repromissionem recentem hanc Fanni HS <span class="caps">ccci</span>ↄↄↄ</td><td></td></tr><tr><td>Fannium a. Q. Flavio Panurgi nomine abstulisse? tamen</td><td>10</td></tr><tr><td>diutius inludere viri optimi existimationi, Q. Rosci, audebit? </td><td></td></tr>
        </table>