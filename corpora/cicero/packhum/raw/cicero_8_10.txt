<table>
          <script>targetHit=0;</script>
          <tr><td>  Atque ut magis intellegas quam verba nihil valeant, si tu</td><td>62.1</td></tr><tr><td>solus aut quivis unus cum scuto et gladio impetum in me</td><td></td></tr><tr><td>fecisset atque ego ita deiectus essem, auderesne dicere</td><td></td></tr><tr><td>interdictum esse de hominibus armatis, hic autem hominem</td><td></td></tr><tr><td>armatum unum fuisse? Non, opinor, tam impudens esses.</td><td>5</td></tr><tr><td>Atqui vide ne multo nunc sis impudentior. Nam tum</td><td></td></tr><tr><td>quidem omnis mortalis implorare posses, quod homines in</td><td></td></tr><tr><td>tuo negotio Latine obliviscerentur, quod inermi armati</td><td></td></tr><tr><td>iudicarentur, quod, cum interdictum esset de pluribus,</td><td></td></tr><tr><td>commissa res esset ab uno, unus homo plures esse homines</td><td>10</td></tr><tr><td>iudicaretur. Verum in his causis non verba veniunt in </td><td>63.1</td></tr><tr><td>iudicium, sed ea res cuius causa verba haec in interdictum</td><td></td></tr><tr><td>coniecta sunt. Vim quae ad caput ac vitam pertineret</td><td></td></tr><tr><td>restitui sine ulla exceptione voluerunt. Ea fit plerumque</td><td></td></tr><tr><td>per homines coactos armatosque; si alio consilio, eodem</td><td>5</td></tr><tr><td>periculo facta sit, eodem iure esse voluerunt. Non enim</td><td></td></tr><tr><td>maior est iniuria si tua familia quam si tuus vilicus, non si</td><td></td></tr><tr><td>tui servi quam si alieni ac mercennarii, non si tuus procura-</td><td></td></tr><tr><td>tor quam si vicinus aut libertus tuus, non si coactis homini-</td><td></td></tr><tr><td>bus quam si voluntariis aut etiam adsiduis ac domesticis,</td><td>10</td></tr><tr><td>non si armatis quam si inermibus qui vim armatorum</td><td></td></tr><tr><td>haberent ad nocendum, non si pluribus quam si uno</td><td></td></tr><tr><td>armato. Quibus enim rebus plerumque vis fit eius modi,</td><td></td></tr><tr><td>eae res appellantur in interdicto. Si per alias res eadem</td><td></td></tr><tr><td>facta vis est, ea tametsi verbis interdicti non concluditur,</td><td>15</td></tr><tr><td>sententia tamen iuris atque auctoritate retinetur. </td><td></td></tr><tr><td>  Venio nunc ad illud tuum: 'non deieci; non enim sivi</td><td>64.1</td></tr><tr><td>accedere.' Puto te ipsum, Piso, perspicere quanto ista sit</td><td></td></tr><tr><td>angustior iniquiorque defensio quam si illa uterere: 'non</td><td></td></tr><tr><td>fuerunt armati, cum fustibus et cum saxis fuerunt.' Si</td><td></td></tr><tr><td>me hercule mihi, non copioso homini ad dicendum, optio</td><td>5</td></tr><tr><td>detur, utrum malim defendere non esse deiectum eum cui</td><td></td></tr><tr><td>vi et armis ingredienti sit occursum, an armatos non fuisse</td><td></td></tr><tr><td>eos qui sine scutis sineque ferro fuerint, omnino ad pro-</td><td></td></tr><tr><td>bandum utramque rem videam infirmam nugatoriamque esse,</td><td></td></tr><tr><td>ad dicendum autem in altera videar mihi aliquid reperire</td><td>10</td></tr><tr><td>posse, non fuisse armatos eos qui neque ferri quicquam</td><td></td></tr><tr><td>neque scutum ullum habuerint; hic vero haeream, si mihi </td><td></td></tr><tr><td>defendendum sit eum qui pulsus fugatusque sit non esse</td><td></td></tr><tr><td>deiectum. </td><td></td></tr>
        </table>