<table>
          <script>targetHit=0;</script>
          <tr class="title first  date"><td>iii aut prid<span class="snum">.</span> Id<span class="snum">.</span> Febr<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Cum dedissem ad te litteras tristis et metuo ne veras de</td><td>7.25.1.1</td></tr><tr><td>Lucreti ad Cassium litteris Capua missis, Cephalio venit a</td><td></td></tr><tr><td>vobis; attulit etiam a te litteras hilariores nec tamen firmas,</td><td></td></tr><tr><td>ut soles. omnia facilius credere possum quam quod scribitis,</td><td></td></tr><tr><td>Pompeium exercitum &lt;firmum&gt; habere. nemo huc ita adfert</td><td>5</td></tr><tr><td>omniaque quae nolim. o rem miseram! malas causas semper</td><td></td></tr><tr><td>obtinuit, in optima concidit. quid dicam nisi illud eum scisse</td><td></td></tr><tr><td>(neque enim erat difficile), hoc nescisse? erat enim ars difficilis </td><td></td></tr><tr><td>recte rem publicam regere. sed iam iamque omnia sciemus et</td><td></td></tr><tr><td>scribemus ad te statim.</td><td>10</td></tr>
        </table>