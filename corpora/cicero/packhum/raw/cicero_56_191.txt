<table>
          <script>targetHit=0;</script>
          <tr class="title first  date"><td>iii Id<span class="snum">.</span> Apr<span class="snum">.</span> <span class="snum">43</span> Romae</td><td></td></tr><tr class="title last  "><td>CICERO PLANCO</td><td></td></tr><tr><td>Etsi rei publicae causa maxime gaudere debeo tantum ei te</td><td>10.12.1.1</td></tr><tr><td>praesidi, tantum opis attulisse extremis paene temporibus,</td><td></td></tr><tr><td>tamen ita te victorem complectar re publica reciperata ut</td><td></td></tr><tr><td>magnam partem mihi laetitiae tua dignitas adfert, quam et</td><td></td></tr><tr><td>esse iam et futuram amplissimam intellego. cave enim putes</td><td>5</td></tr><tr><td>ullas umquam litteras gratiores quam tuas in senatu esse</td><td></td></tr><tr><td>recitatas; idque contigit cum meritorum tuorum in rem</td><td></td></tr><tr><td>publicam eximia quadam magnitudine tum verborum</td><td></td></tr><tr><td>sententiarumque gravitate. quod mihi quidem minime</td><td></td></tr><tr><td>novum, qui et te nossem et tuarum litterarum ad me mis-</td><td>10</td></tr><tr><td>sarum promissa meminissem et haberem a Furnio nostro tua</td><td></td></tr><tr><td>penitus consilia cognita; sed senatui maiora visa sunt quam</td><td></td></tr><tr><td>erant &lt;ex&gt;spectata, non quo umquam de tua voluntate </td><td></td></tr><tr><td>dubitasset, sed nec quantum facere posses nec quo progredi</td><td></td></tr><tr><td>velles exploratum satis habebat. </td><td>15</td></tr><tr><td>  Itaque, cum a. d. VII Id. Apr. mane mihi tuas litteras</td><td>2.1</td></tr><tr><td>M. Varisidius reddidisset easque legissem, incredibili</td><td></td></tr><tr><td>gaudio sum elatus; cumque magna multitudo optimorum</td><td></td></tr><tr><td>virorum et civium me domo deduceret, feci continuo omnis</td><td></td></tr><tr><td>participes meae voluptatis. interim ad me venit Munatius</td><td>5</td></tr><tr><td>noster, ut consuerat. at ego ei litteras tuas, nihildum enim</td><td></td></tr><tr><td>sciebat; nam ad me primum Varisidius, idque sibi a te</td><td></td></tr><tr><td>mandatum esse dicebat. paulo post idem mihi Munatius eas</td><td></td></tr><tr><td>litteras legendas dedit quas ipsi miseras et eas quas publice.</td><td></td></tr><tr><td>placuit nobis ut statim ad Cornutum, praetorem urbanum,</td><td>3.1</td></tr><tr><td>litteras deferremus, qui, quod consules aberant, consulare</td><td></td></tr><tr><td>munus sustinebat more maiorum. senatus est continuo con-</td><td></td></tr><tr><td>vocatus frequensque convenit propter famam atque exspec-</td><td></td></tr><tr><td>tationem tuarum litterarum. recitatis litteris oblata religio</td><td>5</td></tr><tr><td>Cornuto est pullariorum admonitu non satis diligenter eum</td><td></td></tr><tr><td>auspiciis operam dedisse; idque a nostro collegio compro-</td><td></td></tr><tr><td>batum est. itaque res dilata est in posterum. eo autem die</td><td></td></tr><tr><td>magna mihi pro tua dignitate contentio cum Servilio; qui</td><td></td></tr><tr><td>cum gratia effecisset ut sua sententia prima pronuntiaretur,</td><td>10</td></tr><tr><td>frequens eum senatus reliquit et in alia omnia discessit,</td><td></td></tr><tr><td>meaeque sententiae, quae secunda pronuntiata erat, cum</td><td></td></tr><tr><td>frequenter adsentiretur senatus, rogatu Servili P. Titius</td><td></td></tr><tr><td>intercessit. res in posterum dilata. venit paratus Servilius</td><td>4.1</td></tr><tr><td>Iovi ipsi iniquus, cuius in templo res agebatur. hunc quem</td><td></td></tr><tr><td>ad modum fregerim quantaque contentione Titium inter-</td><td></td></tr><tr><td>cessorem abiecerim ex aliorum te litteris malo cognoscere,</td><td></td></tr><tr><td>unum hoc ex meis: senatus gravior, constantior, amicior tuis</td><td>5</td></tr><tr><td>laudibus esse non potuit quam tum fuit, nec vero tibi senatus</td><td></td></tr><tr><td>amicior quam cuncta civitas. mirabiliter enim populus </td><td></td></tr><tr><td>Romanus universus et omnium generum ordinumque con-</td><td></td></tr><tr><td>sensus ad liberandam rem publicam conspiravit. </td><td></td></tr><tr><td>  Perge igitur ut agis, nomenque tuum commenda immorta-</td><td>5.1</td></tr><tr><td>litati atque haec omnia quae habent speciem gloriae col-</td><td></td></tr><tr><td>lectam inanissimis splendoris insignibus contemne; brevia,</td><td></td></tr><tr><td>fucata, caduca existima. verum decus in virtute positum est,</td><td></td></tr><tr><td>quae maxime illustratur magnis in rem publicam meritis.</td><td>5</td></tr><tr><td>eam facultatem habes maximam; quam quoniam complexus</td><td></td></tr><tr><td>es, tene. perfice ut ne minus res publica tibi quam tu rei</td><td></td></tr><tr><td>publicae debeas. me tuae dignitatis non modo fautorem sed</td><td></td></tr><tr><td>etiam amplificatorem cognosces. id cum rei publicae, quae</td><td></td></tr><tr><td>mihi vita est mea carior, tum nostrae necessitudini debere</td><td>10</td></tr><tr><td>me iudico. atque in his curis quas contuli ad dignitatem tuam</td><td></td></tr><tr><td>cepi magnam voluptatem quod bene cognitam mihi T.</td><td></td></tr><tr><td>Munati prudentiam et fidem magis etiam perspexi in eius</td><td></td></tr><tr><td>incredibili erga te benevolentia et diligentia.</td><td></td></tr><tr><td> III Id. Apr.</td><td>15</td></tr>
        </table>