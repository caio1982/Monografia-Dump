<table>
          <script>targetHit=0;</script>
          <tr><td>  Quamquam quem potissimum Herculem colamus</td><td>3.42.1</td></tr><tr><td>scire sane velim; pluris enim tradunt nobis i qui inte- </td><td></td></tr><tr><td>riores scrutantur et reconditas litteras, antiquissimum</td><td></td></tr><tr><td>Iove natum—sed item Iove antiquissimo, nam Ioves</td><td></td></tr><tr><td>quoque pluris in priscis Graecorum litteris invenimus:</td><td>5</td></tr><tr><td>ex eo igitur et Lysithoe est is Hercules quem concerta-</td><td></td></tr><tr><td>visse cum Apolline de tripode accepimus. alter tradi-</td><td></td></tr><tr><td>tur Nilo natus Aegyptius, quem aiunt Phrygias litteras</td><td></td></tr><tr><td>conscripsisse. tertius est ex Idaeis Digitis, cui inferias</td><td></td></tr><tr><td>adferunt †cui. quartus Iovis est &lt;et&gt; Asteriae Latonae</td><td>10</td></tr><tr><td>sororis, qui Tyri maxime colitur, cuius Carthaginem</td><td></td></tr><tr><td>filiam ferunt, quintus in India qui Belus dicitur, sextus</td><td></td></tr><tr><td>hic ex Alcmena quem Iuppiter genuit, sed tertius Iuppi-</td><td></td></tr><tr><td>ter, quoniam ut iam docebo pluris Ioves etiam acce-</td><td></td></tr><tr><td>pimus. </td><td>15</td></tr><tr><td>  Quando enim me in hunc locum deduxit oratio, do-</td><td>43.1</td></tr><tr><td>cebo meliora me didicisse de colendis diis inmortalibus</td><td></td></tr><tr><td>iure pontificio et more maiorum capedunculis his, quas</td><td></td></tr><tr><td>Numa nobis reliquit, de quibus in illa aureola oratiun-</td><td></td></tr><tr><td>cula dicit Laelius, quam rationibus Stoicorum. Si</td><td>5</td></tr><tr><td>enim vos sequar, dic quid ei respondeam qui me sic</td><td></td></tr><tr><td>roget: &quot;Si di sunt * * , suntne etiam Nymphae deae? si</td><td></td></tr><tr><td>Nymphae, Panisci etiam et Satyri; hi autem non sunt;</td><td></td></tr><tr><td>ne Nymphae [deae] quidem igitur. at earum templa</td><td></td></tr><tr><td>sunt publice vota et dedicata. ne ceteri quidem ergo</td><td>10</td></tr><tr><td>di, quorum templa sunt dedicata. Age porro: Iovem</td><td></td></tr><tr><td>et Neptunum deum numeras; ergo etiam Orcus frater</td><td></td></tr><tr><td>eorum deus, et illi qui fluere apud inferos dicuntur,</td><td></td></tr><tr><td>Acheron Cocytus Pyriphlegethon, tum Charon tum</td><td></td></tr><tr><td>Cerberus di putandi. at id quidem repudiandum; ne</td><td>44.1</td></tr><tr><td>Orcus quidem igitur; quid dicitis ergo de fratribus?&quot;</td><td></td></tr><tr><td>Haec Carneades aiebat, non ut deos tolleret (quid enim </td><td></td></tr><tr><td>philosopho minus conveniens), sed ut Stoicos nihil de</td><td></td></tr><tr><td>dis explicare convinceret; itaque insequebatur: &quot;Quid</td><td>5</td></tr><tr><td>enim&quot; aiebat, &quot;si hi fratres sunt in numero deorum, num</td><td></td></tr><tr><td>de patre eorum Saturno negari potest, quem volgo ma-</td><td></td></tr><tr><td>xime colunt ad occidentem? qui si est deus, patrem</td><td></td></tr><tr><td>quoque eius Caelum esse deum confitendum est. quod</td><td></td></tr><tr><td>si ita est, Caeli quoque parentes dii habendi sunt Aether</td><td>10</td></tr><tr><td>et Dies eorumque fratres et sorores, qui a genealogis</td><td></td></tr><tr><td>antiquis sic nominantur, Amor Dolus †modus Labor</td><td></td></tr><tr><td>Invidentia Fatum Senectus Mors Tenebrae Miseria</td><td></td></tr><tr><td>Querella Gratia Fraus Pertinacia Parcae Hesperides</td><td></td></tr><tr><td>Somnia; quos omnis Erebo et Nocte natos ferunt. aut</td><td>15</td></tr><tr><td>igitur haec monstra probanda sunt aut prima illa tol-</td><td></td></tr><tr><td>lenda.&quot; Quid Apollinem Volcanum Mercurium ceteros</td><td>45.1</td></tr><tr><td>deos esse dices, de Hercule Aesculapio Libero Castore</td><td></td></tr><tr><td>Polluce dubitabis? at hi quidem coluntur aeque atque</td><td></td></tr><tr><td>illi, apud quosdam etiam multo magis. ergo hi dei sunt</td><td></td></tr><tr><td>habendi mortalibus nati matribus. Quid Aristaeus qui</td><td>5</td></tr><tr><td>olivae dicitur inventor Apollinis filius, Theseus qui</td><td></td></tr><tr><td>Neptuni, reliqui quorum patres di, non erunt in deorum</td><td></td></tr><tr><td>numero? quid quorum matres? opinor etiam magis;</td><td></td></tr><tr><td>ut enim [in] iure civili qui est matre libera liber est, item</td><td></td></tr><tr><td>iure naturae qui dea matre est deus sit necesse est. ita-</td><td>10</td></tr><tr><td>que Achillem Astypalenses insulani sanctissume co-</td><td></td></tr><tr><td>lunt; qui si deus est, et Orpheus et Rhesus di sunt Musa</td><td></td></tr><tr><td>matre nati; nisi forte maritumae nuptiae terrenis ante-</td><td></td></tr><tr><td>ponuntur. si hi di non sunt, quia nusquam coluntur,</td><td></td></tr><tr><td>quo modo illi sunt? vide igitur ne virtutibus hominum</td><td>46.1</td></tr><tr><td>isti honores habeantur non immortalitatibus; quod tu</td><td></td></tr><tr><td>quoque Balbe visus es dicere. Quo modo autem potes, </td><td></td></tr><tr><td>si Latonam deam putas, Hecatam non putare, quae ma-</td><td></td></tr><tr><td>tre Asteria est sorore Latonae? an haec quoque dea</td><td>5</td></tr><tr><td>est; vidimus enim eius aras delubraque in Graecia.</td><td></td></tr><tr><td>sin haec dea est, cur non Eumenides? quae si deae</td><td></td></tr><tr><td>sunt, quarum et Athenis fanumst et apud nos ut ego</td><td></td></tr><tr><td>interpretor lucus Furinae, Furiae deae sunt, specula-</td><td></td></tr><tr><td>trices credo et vindices facinorum et sceleris. Quod si</td><td>47.1</td></tr><tr><td>tales dei sunt ut rebus humanis intersint, Natio quoque</td><td></td></tr><tr><td>dea putanda est, cui cum fana circumimus in agro Ar-</td><td></td></tr><tr><td>deati rem divinam facere solemus; quae quia partus</td><td></td></tr><tr><td>matronarum tueatur a nascentibus Natio nominata est.</td><td>5</td></tr><tr><td>ea si dea est, di omnes illi qui commemorabantur a te,</td><td></td></tr><tr><td>Honos Fides Mens Concordia, ergo etiam Spes Mo-</td><td></td></tr><tr><td>neta omniaque quae cogitatione nobismet ipsis possu-</td><td></td></tr><tr><td>mus fingere. quod si veri simile non est, ne illud</td><td></td></tr><tr><td>quidem est haec unde fluxerunt. Quid autem dicis, si</td><td>10</td></tr><tr><td>di sunt illi quos colimus et accepimus, cur non eodem</td><td></td></tr><tr><td>in genere Serapim Isimque numeremus? quod si fa-</td><td></td></tr><tr><td>cimus, cur barbarorum deos repudiemus? boves igi-</td><td></td></tr><tr><td>tur et equos, ibis accipitres, aspidas crocodilos pisces,</td><td></td></tr><tr><td>canes lupos faelis, multas praeterea beluas in deorum</td><td>15</td></tr><tr><td>numerum reponemus. quae si reiciamus, illa quoque</td><td></td></tr><tr><td>unde haec nata sunt reiciemus. Quid deinde, Ino dea</td><td>48.1</td></tr><tr><td>ducetur et Λευκοθέα a Graecis a nobis Matuta dice-</td><td></td></tr><tr><td>tur, cum sit Cadmi filia, Circe autem et Pasiphae et</td><td></td></tr><tr><td>Aeeta e Perseide Oceani filia natae patre Sole in deo-</td><td></td></tr><tr><td>rum numero non habebuntur? quamquam Circen quo-</td><td>5</td></tr><tr><td>que coloni nostri Cercienses religiose colunt. ergo hanc </td><td></td></tr><tr><td>deam ducis: quid Medeae respondebis, quae duobus</td><td></td></tr><tr><td>&lt;dis&gt; avis Sole et Oceano Aeeta patre matre Idyia pro-</td><td></td></tr><tr><td>creata est, quid huius Absyrtio fratri (qui est apud</td><td></td></tr><tr><td>Pacuvium Aegialeus, sed illud nomen veterum litte-</td><td>10</td></tr><tr><td>ris usitatius)? qui si di non sunt, vereor quid agat Ino;</td><td></td></tr><tr><td>haec enim omnia ex eodem fonte fluxerunt. An Am-</td><td>49.1</td></tr><tr><td>phiaraus erit deus et Trophonius? nostri quidem pu-</td><td></td></tr><tr><td>blicani, cum essent agri in Boeotia deorum inmorta-</td><td></td></tr><tr><td>lium excepti lege censoria, negabant immortalis esse</td><td></td></tr><tr><td>ullos qui aliquando homines fuissent. sed si sunt i</td><td>5</td></tr><tr><td>di, est certe Erectheus, cuius Athenis et delubrum vi-</td><td></td></tr><tr><td>dimus et sacerdotem. quem si deum facimus, quid aut</td><td></td></tr><tr><td>de Codro dubitare possumus aut de ceteris qui pug-</td><td></td></tr><tr><td>nantes pro patriae libertate ceciderunt? quod si pro-</td><td></td></tr><tr><td>babile non est, ne illa quidem superiora unde haec</td><td>10</td></tr><tr><td>manant probanda sunt. Atque in plerisque civitatibus</td><td>50.1</td></tr><tr><td>intellegi potest augendae virtutis gratia, quo libentius</td><td></td></tr><tr><td>rei publicae causa periculum adiret optimus quisque,</td><td></td></tr><tr><td>virorum fortium memoriam honore deorum immorta-</td><td></td></tr><tr><td>lium consecratam. ob eam enim ipsam causam Erec-</td><td>5</td></tr><tr><td>theus Athenis filiaeque eius in numero deorum sunt,</td><td></td></tr><tr><td>itemque Leonaticum est delubrum Athenis quod Λεω-</td><td></td></tr><tr><td>κόριον nominatur. Alabandenses quidem sanctius Ala-</td><td></td></tr><tr><td>bandum colunt, a quo est urbs illa condita, quam</td><td></td></tr><tr><td>quemquam nobilium deorum; apud quos non inurbane</td><td>10</td></tr><tr><td>Stratonicus ut multa, cum quidam ei molestus Alaban-</td><td></td></tr><tr><td>dum deum esse confirmaret Herculem negaret, &quot;ergo&quot;</td><td></td></tr><tr><td>inquit &quot;mihi Alabandus tibi Hercules sit iratus&quot;. Illa</td><td>51.1</td></tr><tr><td>autem Balbe, quae tu a caelo astrisque ducebas, quam </td><td></td></tr><tr><td>longe serpant non vides: solem deum esse lunamque,</td><td></td></tr><tr><td>quorum alterum Apollinem Graeci alteram Dianam pu-</td><td></td></tr><tr><td>tant. quod si luna dea est, ergo etiam Lucifer ceterae-</td><td>5</td></tr><tr><td>que errantes numerum deorum optinebunt; igitur etiam</td><td></td></tr><tr><td>inerrantes. cur autem arqui species non in deorum nu-</td><td></td></tr><tr><td>mero reponatur; est enim pulcher (et ob eam speciem,</td><td></td></tr><tr><td>quia causam habeat admirabilem, Thaumante dicitur</td><td></td></tr><tr><td>esse nata). cuius si divina natura est, quid facies nu-</td><td>10</td></tr><tr><td>bibus; arcus enim ipse e nubibus efficitur quodam mo-</td><td></td></tr><tr><td>do coloratis; quarum una etiam Centauros peperisse</td><td></td></tr><tr><td>dicitur. quod si nubes rettuleris in deos, referendae</td><td></td></tr><tr><td>certe erunt tempestates, quae populi Romani ritibus</td><td></td></tr><tr><td>consecratae sunt. ergo imbres nimbi procellae tur-</td><td>15</td></tr><tr><td>bines dei putandi; nostri quidem duces mare ingre-</td><td></td></tr><tr><td>dientes inmolare hostiam fluctibus consuerunt. Iam</td><td>52.1</td></tr><tr><td>si est Ceres a gerendo (ita enim dicebas), terra ipsa</td><td></td></tr><tr><td>dea est (et ita habetur; quae est enim alia Tellus); sin</td><td></td></tr><tr><td>terra, mare etiam, quem Neptunum esse dicebas; ergo</td><td></td></tr><tr><td>et flumina et fontes. itaque et Fontis delubrum Masso</td><td>5</td></tr><tr><td>ex Corsica dedicavit, et in augurum precatione Tibe-</td><td></td></tr><tr><td>rinum Spinonem Anemonem Nodinum alia propinquo-</td><td></td></tr><tr><td>rum fluminum nomina videmus. Ergo hoc aut in in-</td><td></td></tr><tr><td>mensum serpet, aut nihil horum recipiemus; nec illa</td><td></td></tr><tr><td>infinita ratio superstitionis probabitur; nihil ergo ho-</td><td>10</td></tr><tr><td>rum probandum est. </td><td></td></tr>
        </table>