<table>
          <script>targetHit=0;</script>
          <tr class="title first  date"><td>xv Kal<span class="snum">.</span> Mai<span class="snum">.</span> <span class="snum">49</span> <span class="snum">(</span>ยง<span class="snum">2)</span> Massiliam iter faciens</td><td></td></tr><tr class="title last  "><td>CAESAR IMP. SAL. D. CICERONI IMP.</td><td></td></tr><tr><td>Etsi te nihil temere, nihil imprudenter facturum iudica-</td><td>10.8b.1.1</td></tr><tr><td>ram, tamen permotus hominum fama scribendum ad te </td><td></td></tr><tr><td>existimavi et pro nostra benevolentia petendum ne quo pro-</td><td></td></tr><tr><td>gredereris proclinata iam re quo integra etiam progrediendum</td><td></td></tr><tr><td>tibi non existimasses. namque et amicitiae graviorem iniuriam</td><td>5</td></tr><tr><td>feceris et tibi minus commode consulueris, si non fortunae</td><td></td></tr><tr><td>obsecutus videberis (omnia enim secundissima nobis, adver-</td><td></td></tr><tr><td>sissima illis accidisse videntur), nec causam secutus (eadem</td><td></td></tr><tr><td>enim tum fuit cum ab eorum consiliis abesse iudicasti), sed</td><td></td></tr><tr><td>meum aliquod factum condemnavisse; quo mihi gravius abs</td><td>10</td></tr><tr><td>te nihil accidere potest. quod ne facias pro iure nostrae amici-</td><td>2.1</td></tr><tr><td>tiae a te peto. postremo quid viro bono et quieto et bono civi</td><td></td></tr><tr><td>magis convenit quam abesse a civilibus controversiis? quod</td><td></td></tr><tr><td>non nulli cum probarent, periculi causa sequi non potuerunt;</td><td></td></tr><tr><td>tu explorato et vitae meae testimonio et amicitiae iudicio</td><td>5</td></tr><tr><td>neque tutius neque honestius reperies quicquam quam ab</td><td></td></tr><tr><td>omni contentione abesse. <span class="caps">xv</span> Kal. Mai. ex itinere.</td><td></td></tr>
        </table>