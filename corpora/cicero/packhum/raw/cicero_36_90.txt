<table>
          <script>targetHit=0;</script>
          <tr><td>  Nunc expositis iis argumentationibus, quae in iudi-</td><td>2.155.1</td></tr><tr><td>ciale causarum genus adcommodantur, deinceps in </td><td></td></tr><tr><td>deliberativum genus et demonstrativum argumentandi</td><td></td></tr><tr><td>locos et praecepta dabimus, non quo non in aliqua</td><td></td></tr><tr><td>constitutione omnis semper causa versetur, sed quia</td><td>5</td></tr><tr><td>proprii tamen harum causarum quidam loci sunt, non</td><td></td></tr><tr><td>a constitutione separati, sed ad fines horum generum</td><td></td></tr><tr><td>accommodati. nam placet in iudiciali genere finem</td><td>156.1</td></tr><tr><td>esse aequitatem, hoc est partem quandam honestatis.</td><td></td></tr><tr><td>in deliberativo autem Aristoteli placet utilitatem,</td><td></td></tr><tr><td>nobis et honestatem et utilitatem, in demonstrativo</td><td></td></tr><tr><td>honestatem. quare in [hoc] quoque genere causae</td><td>5</td></tr><tr><td>quaedam argumentationes communiter ac similiter</td><td></td></tr><tr><td>tractabuntur, quaedam separatius ad finem, quo referri</td><td></td></tr><tr><td>omnem orationem oportet, adiungentur. atque unius</td><td></td></tr><tr><td>cuiusque constitutionis exemplum subponere non gra-</td><td></td></tr><tr><td>varemur, nisi illud videremus, quemadmodum res</td><td>10</td></tr><tr><td>obscurae dicendo fierent apertiores, sic res apertas</td><td></td></tr><tr><td>obscuriores fieri oratione. </td><td></td></tr><tr><td>  Nunc ad deliberationis praecepta pergamus. </td><td></td></tr><tr><td>  Rerum expetendarum tria genera sunt; par autem</td><td>157.1</td></tr><tr><td>numerus vitandarum ex contraria parte. nam est</td><td></td></tr><tr><td>quiddam, quod sua vi nos adliciat ad sese, non emo-</td><td></td></tr><tr><td>lumento captans aliquo, sed trahens sua dignitate,</td><td></td></tr><tr><td>quod genus virtus, scientia, veritas. est aliud autem</td><td>5</td></tr><tr><td>non propter suam vim et naturam, sed propter fruc-</td><td></td></tr><tr><td>tum atque utilitatem petendum; quod &lt;genus&gt; pecunia</td><td></td></tr><tr><td>est. est porro quiddam ex horum partibus iunctum,</td><td></td></tr><tr><td>quod et sua vi et dignitate nos inlectos ducit et prae</td><td></td></tr><tr><td>se quandam gerit utilitatem, quo magis expetatur,</td><td>10</td></tr><tr><td>ut amicitia, bona existimatio. atque ex his horum</td><td></td></tr><tr><td>contraria facile tacentibus nobis intellegentur. sed </td><td>158.1</td></tr><tr><td>ut expeditius ratio tradatur, ea, quae posuimus, brevi</td><td></td></tr><tr><td>nominabuntur. nam, in primo genere quae sunt, ho-</td><td></td></tr><tr><td>nesta appellabuntur; quae autem in secundo, utilia.</td><td></td></tr><tr><td>haec autem tertia, quia partem honestatis continent</td><td>5</td></tr><tr><td>et quia maior est vis honestatis, iuncta esse omnino</td><td></td></tr><tr><td>et duplici genere intelleguntur, sed in meliorem partem</td><td></td></tr><tr><td>vocabuli conferantur et honesta nominentur. ex his</td><td></td></tr><tr><td>illud conficitur, ut petendarum rerum partes sint ho-</td><td></td></tr><tr><td>nestas et utilitas, vitandarum turpitudo et inutilitas.</td><td>10</td></tr><tr><td>his igitur duabus rebus res duae grandes sunt adtri-</td><td></td></tr><tr><td>butae, necessitudo et affectio; quarum altera ex vi,</td><td></td></tr><tr><td>altera ex re et personis consideratur. de utraque post</td><td></td></tr><tr><td>apertius perscribemus; nunc honestatis rationes pri-</td><td></td></tr><tr><td>mum explicemus. </td><td>15</td></tr>
        </table>