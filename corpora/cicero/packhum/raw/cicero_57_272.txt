<table>
          <script>targetHit=0;</script>
          <tr class="title first  date"><td>viii Id<span class="snum">.</span> Mart<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De me excusando apud Appuleium dederam ad te pridie</td><td>12.14.1.1</td></tr><tr><td>litteras. nihil esse negoti arbitror. quemcumque appellaris,</td><td></td></tr><tr><td>nemo negabit. sed Septimium vide et Laenatem et Statilium;</td><td></td></tr><tr><td>tribus enim opus est. sed mihi Laenas totum receperat.  </td><td></td></tr><tr><td>  Quod scribis a Iunio te appellatum, omnino Cornificius</td><td>2.1</td></tr><tr><td>locuples est; sed tamen scire velim quando dicar spopondisse, et</td><td></td></tr><tr><td>pro patre anne pro filio. neque eo minus, ut scribis, procura-</td><td></td></tr><tr><td>tores Cornifici et Appuleium praediatorem videbis. </td><td></td></tr><tr><td>  Quod me ab hoc maerore recreari vis, facis ut omnia; sed me</td><td>3.1</td></tr><tr><td>mihi non defuisse tu testis es. nihil enim de maerore minuendo</td><td></td></tr><tr><td>scriptum ab ullo est quod ego non domi tuae legerim. sed</td><td></td></tr><tr><td>omnem consolationem vincit dolor. quin etiam feci, quod</td><td></td></tr><tr><td>profecto ante me nemo, ut ipse me per litteras consolarer.</td><td>5</td></tr><tr><td>quem librum ad te mittam, si descripserint librarii. adfirmo</td><td></td></tr><tr><td>tibi nullam consolationem esse talem. totos dies scribo, non</td><td></td></tr><tr><td>quo proficiam quid sed tantisper impedior—non equidem satis</td><td></td></tr><tr><td>(vis enim urget), sed relaxor tamen, omniaque nitor non ad</td><td></td></tr><tr><td>animum sed ad vultum ipsum, si queam, reficiendum, idque</td><td>10</td></tr><tr><td>faciens interdum mihi peccare videor, interdum peccaturus</td><td></td></tr><tr><td>esse nisi faciam. solitudo aliquid adiuvat, sed multo plus</td><td></td></tr><tr><td>proficeret si tu tamen interesses. quae mihi una causa est hinc</td><td></td></tr><tr><td>discedendi; nam pro malis recte habebat. quamquam &lt;id&gt;</td><td></td></tr><tr><td>ipsum doleo. non enim iam in me idem esse poteris. perierunt</td><td>15</td></tr><tr><td>illa quae amabas. </td><td></td></tr><tr><td>  De Bruti ad me litteris scripsi ad te antea. prudenter scriptae,</td><td>4.1</td></tr><tr><td>sed nihil quod me adiuvaret. quod ad te scripsit id vellem, ut</td><td></td></tr><tr><td>ipse adesset. certe aliquid, quoniam me tam valde amat,</td><td></td></tr><tr><td>adiuvaret. quod si quid scies, scribas ad me velim, maxime</td><td></td></tr><tr><td>autem Pansa quando. de Attica doleo, credo tamen Cratero.</td><td>5</td></tr><tr><td>Piliam angi veta. satis est &lt;me&gt; maerere pro omnibus. </td><td></td></tr>
        </table>