<table>
          <script>targetHit=0;</script>
          <tr><td>  Quid? ille incendat? restinguet citius, si ardentem</td><td>4.7.12</td></tr><tr><td>acceperit. Ista ipsa, quae tu breviter: regem, dictatorem,</td><td></td></tr><tr><td>divitem solum esse sapientem, a te quidem apte ac</td><td></td></tr><tr><td>rotunde; quippe; habes enim a rhetoribus; illorum vero</td><td>15</td></tr><tr><td>ista ipsa quam exilia de virtutis vi! quam tantam vo- </td><td></td></tr><tr><td>lunt esse, ut beatum per se efficere possit. pungunt</td><td></td></tr><tr><td>quasi aculeis interrogatiunculis angustis, quibus etiam</td><td></td></tr><tr><td>qui assentiuntur nihil commutantur animo et idem</td><td></td></tr><tr><td>abeunt, qui venerant. res enim fortasse verae, certe</td><td>20</td></tr><tr><td>graves, non ita tractantur, ut debent, sed aliquanto mi-</td><td></td></tr><tr><td>nutius. </td><td></td></tr><tr><td>  Sequitur disserendi ratio cognitioque naturae; nam</td><td>8.1</td></tr><tr><td>de summo bono mox, ut dixi, videbimus et ad id ex-</td><td></td></tr><tr><td>plicandum disputationem omnem conferemus. in his</td><td></td></tr><tr><td>igitur partibus duabus nihil erat, quod Zeno commu-</td><td></td></tr><tr><td>tare gestiret. res enim se praeclare habebat, et quidem</td><td>5</td></tr><tr><td>in utraque parte. quid enim ab antiquis ex eo genere,</td><td></td></tr><tr><td>quod ad disserendum valet, praetermissum est? qui et</td><td></td></tr><tr><td>definierunt plurima et definiendi artes reliquerunt, quod-</td><td></td></tr><tr><td>que est definitioni adiunctum, ut res in partes divida-</td><td></td></tr><tr><td>tur, id et fit ab illis et quem ad modum fieri oporteat</td><td>10</td></tr><tr><td>traditur; item de contrariis, a quibus ad genera formas-</td><td></td></tr><tr><td>que generum venerunt. Iam argumenti ratione con-</td><td></td></tr><tr><td>clusi caput esse faciunt ea, quae perspicua dicunt,</td><td></td></tr><tr><td>deinde ordinem sequuntur, tum, quid verum sit in sin-</td><td></td></tr><tr><td>gulis, extrema conclusio est. quanta autem ab illis</td><td>9.1</td></tr><tr><td>varietas argumentorum ratione concludentium eorum-</td><td></td></tr><tr><td>que cum captiosis interrogationibus dissimilitudo! Quid,</td><td></td></tr><tr><td>quod plurimis locis quasi denuntiant, ut neque sensuum</td><td></td></tr><tr><td>fidem sine ratione nec rationis &lt;sine&gt; sensibus exquira-</td><td>5</td></tr><tr><td>mus, atque ut eorum alterum ab altero &lt;ne&gt; separe-</td><td></td></tr><tr><td>mus? Quid? ea, quae dialectici nunc tradunt et do-</td><td></td></tr><tr><td>cent, nonne ab illis instituta aut inventa sunt? de qui-</td><td></td></tr><tr><td>bus etsi a Chrysippo maxime est elaboratum, tamen a</td><td></td></tr><tr><td>Zenone minus multo quam ab antiquis; ab hoc autem</td><td>10</td></tr><tr><td>quaedam non melius quam veteres, quaedam omnino</td><td></td></tr><tr><td>relicta. Cumque duae sint artes, quibus perfecte ratio</td><td>10.1</td></tr><tr><td>et oratio compleatur, una inveniendi, altera disserendi, </td><td></td></tr><tr><td>hanc posteriorem et Stoici et Peripatetici, priorem autem</td><td></td></tr><tr><td>illi egregie tradiderunt, hi omnino ne attigerunt qui-</td><td></td></tr><tr><td>dem. nam e quibus locis quasi thesauris argumenta</td><td>5</td></tr><tr><td>depromerentur, vestri ne suspicati quidem sunt, supe-</td><td></td></tr><tr><td>riores autem artificio et via tradiderunt. quae quidem</td><td></td></tr><tr><td>res efficit, ne necesse sit isdem de rebus semper quasi</td><td></td></tr><tr><td>dictata decantare neque a commentariolis suis disce-</td><td></td></tr><tr><td>dere. nam qui sciet ubi quidque positum sit quaque</td><td>10</td></tr><tr><td>eo veniat, is, etiamsi quid obrutum erit, poterit eruere</td><td></td></tr><tr><td>semperque esse in disputando suus. quod etsi ingeniis</td><td></td></tr><tr><td>magnis praediti quidam dicendi copiam sine ratione</td><td></td></tr><tr><td>consequuntur, ars tamen est dux certior quam natura.</td><td></td></tr><tr><td>aliud est enim poëtarum more verba fundere, aliud ea,</td><td>15</td></tr><tr><td>quae dicas, ratione et arte distinguere. </td><td></td></tr>
        </table>