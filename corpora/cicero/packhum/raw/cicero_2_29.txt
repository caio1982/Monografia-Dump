<table>
          <script>targetHit=0;</script>
          <tr><td>  Venio nunc ad illud nomen aureum Chrysogoni sub quo</td><td>124.1</td></tr><tr><td>nomine tota societas latuit; de quo, iudices, neque quo</td><td></td></tr><tr><td>modo dicam neque quo modo taceam reperire possum. Si</td><td></td></tr><tr><td>enim taceo, vel maximam partem relinquo; sin autem dico,</td><td></td></tr><tr><td>vereor ne non ille solus, id quod ad me nihil attinet, sed alii</td><td>5</td></tr><tr><td>quoque plures laesos se putent. Tametsi ita se res habet ut</td><td></td></tr><tr><td>mihi in communem causam sectorum dicendum nihil magno</td><td></td></tr><tr><td>opere videatur; haec enim causa nova profecto et singularis</td><td></td></tr><tr><td>est. Bonorum Sex. Rosci emptor est Chrysogonus. Primum</td><td>125.1</td></tr><tr><td>hoc videamus: eius hominis bona qua ratione venierunt aut</td><td></td></tr><tr><td>quo modo venire potuerunt? Atque hoc non ita quaeram,</td><td></td></tr><tr><td>iudices, ut id dicam esse indignum, hominis innocentis bona</td><td></td></tr><tr><td>venisse—si enim haec audientur ac libere dicentur, non fuit</td><td>5</td></tr><tr><td>tantus homo Sex. Roscius in civitate ut de eo potissimum</td><td></td></tr><tr><td>conqueramur—verum ego hoc quaero: Qui potuerunt ista</td><td></td></tr><tr><td>ipsa lege quae de proscriptione est, sive Valeria est sive</td><td></td></tr><tr><td>Cornelia—non enim novi nec scio—verum ista ipsa lege bona</td><td></td></tr><tr><td>Sex. Rosci venire qui potuerunt? Scriptum enim ita dicunt</td><td>126.1</td></tr><tr><td>esse: <span class="caps">vt avt eorvm bona veneant qvi proscripti svnt</span>;</td><td></td></tr><tr><td>quo in numero Sex. Roscius non est: <span class="caps">avt eorvm qvi in</span></td><td></td></tr><tr><td><span class="caps">adversariorvm praesidiis occisi svnt</span>. Dum praesidia</td><td></td></tr><tr><td>ulla fuerunt, in Sullae praesidiis fuit; postea quam ab armis</td><td>5</td></tr><tr><td>&lt;omnes&gt; recesserunt, in summo otio rediens a cena Romae </td><td></td></tr><tr><td>occisus est. &lt;Si&gt; lege, bona quoque lege venisse fateor. Sin</td><td></td></tr><tr><td>autem constat contra omnis non modo veteres leges verum</td><td></td></tr><tr><td>etiam novas occisum esse, bona quo iure aut quo modo aut</td><td></td></tr><tr><td>qua lege venierint quaero. </td><td>10</td></tr><tr><td>  In quem hoc dicam quaeris, Eruci? Non in eum quem</td><td>127.1</td></tr><tr><td>vis et putas; nam Sullam et oratio mea ab initio et ipsius</td><td></td></tr><tr><td>eximia virtus omni tempore purgavit. Ego haec omnia</td><td></td></tr><tr><td>Chrysogonum fecisse dico, ut ementiretur, ut malum civem</td><td></td></tr><tr><td>&lt;Sex.&gt; Roscium fuisse fingeret, ut eum apud adversarios occi-</td><td>5</td></tr><tr><td>sum esse diceret, ut his de rebus a legatis Amerinorum</td><td></td></tr><tr><td>doceri L. Sullam passus non sit. Denique etiam illud</td><td></td></tr><tr><td>suspicor, omnino haec bona non venisse; id quod postea,</td><td></td></tr><tr><td>si per vos, iudices, licitum erit, aperietur. Opinor enim</td><td>128.1</td></tr><tr><td>esse in lege quam ad diem proscriptiones venditionesque</td><td></td></tr><tr><td>fiant, nimirum Kalendas Iunias. Aliquot post mensis et</td><td></td></tr><tr><td>homo occisus est et bona venisse dicuntur. Profecto aut</td><td></td></tr><tr><td>haec bona in tabulas publicas nulla redierunt nosque ab isto</td><td>5</td></tr><tr><td>nebulone facetius eludimur quam putamus, aut, si redierunt,</td><td></td></tr><tr><td>tabulae publicae corruptae aliqua ratione sunt; nam lege</td><td></td></tr><tr><td>quidem bona venire non potuisse constat. Intellego me</td><td></td></tr><tr><td>ante tempus, iudices, haec scrutari et prope modum errare</td><td></td></tr><tr><td>qui, cum capiti Sex. Rosci mederi debeam, reduviam curem.</td><td>10</td></tr><tr><td>Non enim laborat de pecunia, non ullius rationem sui com-</td><td></td></tr><tr><td>modi ducit; facile egestatem suam se laturum putat, si hac</td><td></td></tr><tr><td>indigna suspicione et ficto crimine liberatus sit. Verum</td><td>129.1</td></tr><tr><td>quaeso a vobis, iudices, ut haec pauca quae restant ita au-</td><td></td></tr><tr><td>diatis ut partim me dicere pro me ipso putetis, partim &lt;pro&gt;</td><td></td></tr><tr><td>Sex. Roscio. Quae enim mihi ipsi indigna et intolerabilia</td><td></td></tr><tr><td>videntur quaeque ad omnis, nisi providemus, arbitror per-</td><td>5</td></tr><tr><td>tinere, ea pro me ipso ex animi mei sensu ac dolore pronun- </td><td></td></tr><tr><td>tio; quae ad huius vitae casum causamque pertinent et quid</td><td></td></tr><tr><td>hic pro se dici velit et qua condicione contentus sit iam in</td><td></td></tr><tr><td>extrema oratione nostra, iudices, audietis. </td><td></td></tr>
        </table>