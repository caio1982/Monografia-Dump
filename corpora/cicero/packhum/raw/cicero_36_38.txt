<table>
          <script>targetHit=0;</script>
          <tr><td>  Ipsum autem genus argumentationis vitiosum his</td><td>1.89.10</td></tr><tr><td>de causis ostendetur, si aut in ipso vitium erit aut</td><td></td></tr><tr><td>non ad id, quod instituitur, accommodabitur. atque</td><td></td></tr><tr><td>in ipso vitium erit, si omnino totum falsum erit,</td><td></td></tr><tr><td>si commune, si vulgare, si leve, si remotum, si mala</td><td></td></tr><tr><td>definitione, si controversum, si perspicuum, si non</td><td>15</td></tr><tr><td>concessum, si turpe, si offensum, si contrarium, si in-</td><td></td></tr><tr><td>constans, si adversarium. falsum est, in quo per-</td><td>90.1</td></tr><tr><td>spicue mendacium est, hoc modo: 'non potest esse</td><td></td></tr><tr><td>sapiens, qui pecuniam neglegit. Socrates autem pe- </td><td></td></tr><tr><td>cuniam neglegebat: non igitur sapiens erat.' com-</td><td></td></tr><tr><td>mune est, quod nihilo magis ab adversariis quam a</td><td>5</td></tr><tr><td>nobis facit, hoc modo: 'idcirco, iudices, quia veram</td><td></td></tr><tr><td>causam habebam, brevi peroravi.' vulgare est, quod</td><td></td></tr><tr><td>in aliam quoque rem non probabilem, si nunc con-</td><td></td></tr><tr><td>cessum sit, transferri possit, ut hoc: 'si causam veram</td><td></td></tr><tr><td>non haberet, vobis se, iudices, non commisisset.' leve</td><td>10</td></tr><tr><td>est, quod aut post tempus dicitur, hoc modo: 'si in</td><td></td></tr><tr><td>mentem venisset, non commisisset'; aut perspicue tur-</td><td></td></tr><tr><td>pem rem levi tegere vult defensione, hoc modo:</td><td></td></tr><tr><td>    'Cum te expetebant omnes florentissimo</td><td></td></tr><tr><td>    Regno, reliqui: nunc desertum ab omnibus</td><td>15</td></tr><tr><td>    Summo periclo sola ut restituam paro.'</td><td></td></tr><tr><td>remotum est, quod ultra quam satis est petitur, huius-</td><td>91.1</td></tr><tr><td>modi: 'quodsi non P. Scipio Corneliam filiam Ti.</td><td></td></tr><tr><td>Graccho conlocasset atque ex ea duos Gracchos pro-</td><td></td></tr><tr><td>creasset, tantae seditiones natae non essent; quare hoc</td><td></td></tr><tr><td>incommodum Scipioni adscribendum videtur.' huius-</td><td>5</td></tr><tr><td>modi est illa quoque conquestio:</td><td></td></tr><tr><td>    'Utinam ne in nemore Pelio securibus</td><td></td></tr><tr><td>    Caesae accidissent abiegnae ad terram trabes!'</td><td></td></tr><tr><td>longius enim repetita est, quam res postulabat. mala</td><td></td></tr><tr><td>definitio est, cum aut communia describit, hoc modo:</td><td>10</td></tr><tr><td>'seditiosus est is, qui malus atque inutilis civis'— </td><td></td></tr><tr><td>nam hoc non magis seditiosi quam ambitiosi, quam</td><td></td></tr><tr><td>calumniatoris, quam alicuius hominis improbi vim</td><td></td></tr><tr><td>describit—; aut falsum quiddam dicit, hoc pacto:</td><td></td></tr><tr><td>'sapientia est pecuniae quaerendae intellegentia'; aut</td><td>15</td></tr><tr><td>aliquid non grave nec magnum continens, sic: 'stul-</td><td></td></tr><tr><td>titia est inmensa gloriae cupiditas'. est haec quidem</td><td></td></tr><tr><td>stultitia, sed ex parte quadam, non ex omni genere</td><td></td></tr><tr><td>definita. controversum est, in quo ad dubium demon-</td><td></td></tr><tr><td>strandum dubia causa affertur, hoc modo:</td><td>20</td></tr><tr><td>    'Eho tu, di, quibus est potestas motus superum atque</td><td></td></tr><tr><td>       inferum,</td><td></td></tr><tr><td>    Pacem inter sese conciliant, conferunt concordiam.'</td><td></td></tr><tr><td>perspicuum est, de quo non est controversia: ut si</td><td>92.1</td></tr><tr><td>quis, cum Orestem accuset, planum faciat ab eo matrem</td><td></td></tr><tr><td>esse occisam. non concessum est, cum id, quod au-</td><td></td></tr><tr><td>getur, in controversia est, ut si quis, cum Ulixem ac-</td><td></td></tr><tr><td>cuset, in hoc maxime commoretur: indignum esse ab</td><td>5</td></tr><tr><td>homine ignavissimo virum fortissimum Aiacem ne-</td><td></td></tr><tr><td>catum. turpe est, quod aut eo loco, in quo dicitur, aut</td><td></td></tr><tr><td>eo homine, qui dicit, aut eo tempore, quo dicitur, aut</td><td></td></tr><tr><td>iis, qui audiunt, aut ea re, qua de agitur, indignum</td><td></td></tr><tr><td>propter inhonestam rem videtur. offensum est, quod</td><td>10</td></tr><tr><td>eorum, qui audiunt, voluntatem laedit: ut, si quis</td><td></td></tr><tr><td>apud equites Romanos cupidos iudicandi Caepionis </td><td></td></tr><tr><td>legem iudiciariam laudet. contrarium est, quod contra</td><td>93.1</td></tr><tr><td>dicitur atque ii, qui audiunt, fecerunt: ut si quis apud</td><td></td></tr><tr><td>Alexandrum Macedonem dicens contra aliquem urbis</td><td></td></tr><tr><td>expugnatorem diceret nihil esse crudelius quam urbes</td><td></td></tr><tr><td>diruere, cum ipse Alexander Thebas diruisset. in-</td><td>5</td></tr><tr><td>constans est, quod ab eodem de eadem re diverse</td><td></td></tr><tr><td>dicitur: ut, si qui, cum dixerit, qui virtutem habeat,</td><td></td></tr><tr><td>eum nullius rei ad bene vivendum indigere, neget</td><td></td></tr><tr><td>postea sine bona valetudine posse bene vivi: aut, se</td><td></td></tr><tr><td>amico adesse propter benivolentiam, sperare autem</td><td>10</td></tr><tr><td>aliquid commodi ad se perventurum. adversarium</td><td>94.1</td></tr><tr><td>est, quod ipsi causae aliqua ex parte officit, ut si quis</td><td></td></tr><tr><td>hostium vim et copias et felicitatem augeat, cum ad</td><td></td></tr><tr><td>pugnandum milites adhortetur. </td><td></td></tr>
        </table>