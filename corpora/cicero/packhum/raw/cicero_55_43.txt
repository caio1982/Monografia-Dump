<table>
          <script>targetHit=0;</script>
          <tr><td>  Sed ne quis sit admiratus cur, cum inter omnes</td><td>2.35.1</td></tr><tr><td>philosophos constet a meque ipso saepe disputatum</td><td></td></tr><tr><td>sit, qui unam haberet, omnes habere virtutes, nunc</td><td></td></tr><tr><td>ita seiungam, quasi possit quisquam, qui non idem</td><td></td></tr><tr><td>prudens sit, iustus esse, alia est illa, cum veritas ipsa</td><td>5</td></tr><tr><td>limatur in disputatione, subtilitas, alia, cum ad opi-</td><td></td></tr><tr><td>nionem communem omnis accommodatur oratio.</td><td></td></tr><tr><td>Quam ob rem, ut vulgus, ita nos hoc loco loquimur,</td><td></td></tr><tr><td>ut alios fortes, alios viros bonos, alios prudentes esse</td><td></td></tr><tr><td>dicamus. Popularibus enim verbis est agendum et</td><td>10</td></tr><tr><td>usitatis, cum loquimur de opinione populari, idque</td><td></td></tr><tr><td>eodem modo fecit Panaetius. Sed ad propositum re-</td><td></td></tr><tr><td>vertamur. </td><td></td></tr><tr><td>  Erat igitur ex iis tribus, quae ad gloriam pertine-</td><td>36.1</td></tr><tr><td>rent, hoc tertium, ut cum admiratione hominum ho-</td><td></td></tr><tr><td>nore ab iis digni iudicaremur. Admirantur igitur com-</td><td></td></tr><tr><td>muniter illi quidem omnia, quae magna et praeter</td><td></td></tr><tr><td>opinionem suam animadverterunt, separatim autem</td><td>5</td></tr><tr><td>in singulis, si perspiciunt nec opinata quaedam bona.</td><td></td></tr><tr><td>Itaque eos viros suspiciunt maximisque efferunt lau-</td><td></td></tr><tr><td>dibus, in quibus existimant se excellentes quasdam</td><td></td></tr><tr><td>et singulares perspicere virtutes, despiciunt autem eos</td><td></td></tr><tr><td>et contemnunt, in quibus nihil virtutis, nihil animi,</td><td>10</td></tr><tr><td>nihil nervorum putant. Non enim omnes eos con-</td><td></td></tr><tr><td>temnunt, de quibus male existumant. Nam quos im-</td><td></td></tr><tr><td>probos, maledicos, fraudulentos putant et ad facien-</td><td></td></tr><tr><td>dam iniuriam instructos, eos contemnunt quidem neu-</td><td></td></tr><tr><td>tiquam sed de iis male existumant. Quam ob rem, </td><td>15</td></tr><tr><td>ut ante dixi, contemnuntur ii, qui 'nec sibi nec alteri',</td><td></td></tr><tr><td>ut dicitur, in quibus nullus labor, nulla industria, nulla</td><td></td></tr><tr><td>cura est. Admiratione autem adficiuntur ii, qui anteire</td><td>37.1</td></tr><tr><td>ceteris virtute putantur et cum omni carere dede-</td><td></td></tr><tr><td>core, tum vero iis vitiis, quibus alii non facile possunt</td><td></td></tr><tr><td>obsistere. Nam et voluptates, blandissumae dominae,</td><td></td></tr><tr><td>maioris partis animos a virtute detorquent et, dolo-</td><td>5</td></tr><tr><td>rum cum admoventur faces, praeter modum plerique</td><td></td></tr><tr><td>exterrentur; vita, mors, divitiae, paupertas omnes ho-</td><td></td></tr><tr><td>mines vehementissime permovent. Quae qui in utram-</td><td></td></tr><tr><td>que partem excelso animo magnoque despiciunt, cum-</td><td></td></tr><tr><td>que aliqua iis ampla et honesta res obiecta est, totos</td><td>10</td></tr><tr><td>ad se convertit et rapit, tum quis non admiretur splen-</td><td></td></tr><tr><td>dorem pulcritudinemque virtutis? Ergo et haec animi</td><td>38.1</td></tr><tr><td>despicientia admirabilitatem magnam facit et ma-</td><td></td></tr><tr><td>xume iustitia, ex qua una virtute viri boni appellan-</td><td></td></tr><tr><td>tur, mirifica quaedam multitudini videtur, nec iniuria.</td><td></td></tr><tr><td>Nemo enim iustus esse potest, qui mortem, qui dolo-</td><td>5</td></tr><tr><td>rem, qui exilium, qui egestatem timet, aut qui ea,</td><td></td></tr><tr><td>quae sunt his contraria, aequitati anteponit. Maxime-</td><td></td></tr><tr><td>que admirantur eum, qui pecunia non movetur; quod</td><td></td></tr><tr><td>in quo viro perspectum sit, hunc igni spectatum arbi-</td><td></td></tr><tr><td>trantur. Itaque illa tria quae proposita sunt ad glo-</td><td>10</td></tr><tr><td>riam, omnia iustitia conficit, et benivolentiam, quod</td><td></td></tr><tr><td>prodesse vult plurimis, et ob eandem causam fidem</td><td></td></tr><tr><td>et admirationem, quod eas res spernit et neglegit, ad</td><td></td></tr><tr><td>quas plerique inflammati aviditate rapiuntur. </td><td></td></tr>
        </table>