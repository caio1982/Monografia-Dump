<table>
          <script>targetHit=0;</script>
          <tr><td>  Atque ab isto capite fluere necesse est omnem ratio-</td><td>2.34.6</td></tr><tr><td>nem bonorum et malorum. Polemoni et iam ante Aristo-</td><td></td></tr><tr><td>teli ea prima visa sunt, quae paulo ante dixi. ergo nata</td><td></td></tr><tr><td>est sententia veterum Academicorum et Peripateticorum,</td><td></td></tr><tr><td>ut finem bonorum dicerent secundum naturam vivere,</td><td>10</td></tr><tr><td>id est virtute adhibita frui primis a natura datis. Calli-</td><td></td></tr><tr><td>pho ad virtutem nihil adiunxit nisi voluptatem, Dio-</td><td></td></tr><tr><td>dorus vacuitatem doloris. * * his omnibus, quos dixi,</td><td></td></tr><tr><td>consequentes fines sunt bonorum, Aristippo simplex</td><td></td></tr><tr><td>voluptas, Stoicis consentire naturae, quod esse volunt</td><td>15</td></tr><tr><td>e virtute, id est honeste, vivere, quod ita interpretantur:</td><td></td></tr><tr><td>vivere cum intellegentia rerum earum, quae natura</td><td></td></tr><tr><td>evenirent, eligentem ea, quae essent secundum natu-</td><td></td></tr><tr><td>ram, reicientemque contraria. ita tres sunt fines exper-</td><td>35.1</td></tr><tr><td>tes honestatis, unus Aristippi vel Epicuri, alter Hiero-</td><td></td></tr><tr><td>nymi, Carneadi tertius, tres, in quibus honestas cum</td><td></td></tr><tr><td>aliqua accessione, Polemonis, Calliphontis, Diodori, una</td><td></td></tr><tr><td>simplex, cuius Zeno auctor, posita in decore tota, id </td><td>5</td></tr><tr><td>est in honestate; nam Pyrrho, Aristo, Erillus iam diu</td><td></td></tr><tr><td>abiecti. reliqui sibi constiterunt, ut extrema cum initiis</td><td></td></tr><tr><td>convenirent, ut Aristippo voluptas, Hieronymo doloris</td><td></td></tr><tr><td>vacuitas, Carneadi frui principiis naturalibus esset ex-</td><td></td></tr><tr><td>tremum. Epicurus autem cum in prima commendatione</td><td>10</td></tr><tr><td>voluptatem dixisset, si eam, quam Aristippus, idem te-</td><td></td></tr><tr><td>nere debuit ultimum bonorum, quod ille; sin eam, quam</td><td></td></tr><tr><td>Hieronymus, &lt;ne&gt; fecisset idem, ut voluptatem illam</td><td></td></tr><tr><td>Aristippi in prima commendatione poneret. </td><td></td></tr><tr><td>  Nam quod ait sensibus ipsis iudicari voluptatem bo-</td><td>36.1</td></tr><tr><td>num esse, dolorem malum, plus tribuit sensibus, quam</td><td></td></tr><tr><td>nobis leges permittunt, &lt;cum&gt; privatarum litium iudices</td><td></td></tr><tr><td>sumus. nihil enim possumus iudicare, nisi quod est</td><td></td></tr><tr><td>nostri iudicii—in quo frustra iudices solent, cum sen-</td><td>5</td></tr><tr><td>tentiam pronuntiant, addere: 'si quid mei iudicii est';</td><td></td></tr><tr><td>si enim non fuit eorum iudicii, nihilo magis hoc non</td><td></td></tr><tr><td>addito illud est iudicatum—. quid iudicant sensus?</td><td></td></tr><tr><td>dulce amarum, leve asperum, prope longe, stare mo-</td><td></td></tr><tr><td>vere, quadratum rotundum. aequam igitur pronuntiabit</td><td>37.1</td></tr><tr><td>sententiam ratio adhibita primum divinarum humana-</td><td></td></tr><tr><td>rumque rerum scientia, quae potest appellari rite sa-</td><td></td></tr><tr><td>pientia, deinde adiunctis virtutibus, quas ratio rerum</td><td></td></tr><tr><td>omnium dominas, tu voluptatum satellites et ministras</td><td>5</td></tr><tr><td>esse voluisti. quarum adeo omnium sententia pronun-</td><td></td></tr><tr><td>tiabit primum de voluptate nihil esse ei loci, non modo</td><td></td></tr><tr><td>ut sola ponatur in summi boni sede, quam quaerimus,</td><td></td></tr><tr><td>sed ne illo quidem modo, ut ad honestatem applicetur.</td><td></td></tr><tr><td>de vacuitate doloris eadem sententia erit. reicietur </td><td>38.1</td></tr><tr><td>etiam Carneades, nec ulla de summo bono ratio aut</td><td></td></tr><tr><td>voluptatis non dolendive particeps aut honestatis ex-</td><td></td></tr><tr><td>pers probabitur. ita relinquet duas, de quibus etiam</td><td></td></tr><tr><td>atque etiam consideret. aut enim statuet nihil esse bo-</td><td>5</td></tr><tr><td>num nisi honestum, nihil malum nisi turpe, cetera aut</td><td></td></tr><tr><td>omnino nihil habere momenti aut tantum, ut nec ex-</td><td></td></tr><tr><td>petenda nec fugienda, sed eligenda modo aut reicienda</td><td></td></tr><tr><td>sint, aut anteponet eam, quam cum honestate ornatissi-</td><td></td></tr><tr><td>mam, tum etiam ipsis initiis naturae et totius perfec-</td><td>10</td></tr><tr><td>tione vitae locupletatam videbit. quod eo liquidius</td><td></td></tr><tr><td>faciet, si perspexerit rerum inter eas verborumne sit</td><td></td></tr><tr><td>controversia. </td><td></td></tr>
        </table>