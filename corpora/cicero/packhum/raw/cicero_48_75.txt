<table>
          <script>targetHit=0;</script>
          <tr><td>  Atque perspicuum etiam illud est, in istis rebus me-</td><td>3.59.1</td></tr><tr><td>diis aliquid agere sapientem. iudicat igitur, cum agit,</td><td></td></tr><tr><td>officium illud esse. quod quoniam numquam fallitur</td><td></td></tr><tr><td>in iudicando, erit in mediis rebus officium. quod effi-</td><td></td></tr><tr><td>citur hac etiam conclusione rationis: Quoniam enim</td><td>5</td></tr><tr><td>videmus esse quiddam, quod recte factum appellemus,</td><td></td></tr><tr><td>id autem est perfectum officium, erit [autem] etiam</td><td></td></tr><tr><td>inchoatum, ut, si iuste depositum reddere in recte factis</td><td></td></tr><tr><td>sit, in officiis ponatur depositum reddere; illo enim</td><td></td></tr><tr><td>addito 'iuste' fit recte factum, per se autem hoc ipsum</td><td>10</td></tr><tr><td>reddere in officio ponitur. quoniamque non dubium</td><td></td></tr><tr><td>est quin in iis, quae media dicimus, sit aliud sumendum,</td><td></td></tr><tr><td>aliud reiciendum, quicquid ita fit aut dicitur, omne of-</td><td></td></tr><tr><td>ficio continetur. ex quo intellegitur, quoniam se ipsi</td><td></td></tr><tr><td>omnes natura diligant, tam insipientem quam sapientem</td><td>15</td></tr><tr><td>sumpturum, quae secundum naturam sint, reiecturum-</td><td></td></tr><tr><td>que contraria. ita est quoddam commune officium sa-</td><td></td></tr><tr><td>pientis et insipientis, ex quo efficitur versari in iis, quae</td><td></td></tr><tr><td>media dicamus. </td><td></td></tr><tr><td>  Sed cum ab his omnia proficiscantur officia, non sine</td><td>60.1</td></tr><tr><td>causa dicitur ad ea referri omnes nostras cogitationes,</td><td></td></tr><tr><td>in his et excessum e vita et in vita mansionem. in quo</td><td></td></tr><tr><td>enim plura sunt quae secundum naturam sunt, huius</td><td></td></tr><tr><td>officium est in vita manere; in quo autem aut sunt </td><td>5</td></tr><tr><td>plura contraria aut fore videntur, huius officium est de</td><td></td></tr><tr><td>vita excedere. ex quo apparet et sapientis esse ali-</td><td></td></tr><tr><td>quando officium excedere e vita, cum beatus sit, et</td><td></td></tr><tr><td>stulti manere in vita, cum sit miser. nam bonum illud</td><td>61.1</td></tr><tr><td>et malum, quod saepe iam dictum est, postea conse-</td><td></td></tr><tr><td>quitur, prima autem illa naturae sive secunda sive con-</td><td></td></tr><tr><td>traria sub iudicium sapientis et dilectum cadunt, estque</td><td></td></tr><tr><td>illa subiecta quasi materia sapientiae. itaque et manendi</td><td>5</td></tr><tr><td>in vita et migrandi ratio omnis iis rebus, quas supra</td><td></td></tr><tr><td>dixi, metienda. nam neque virtute retinetur &lt;ille&gt; in</td><td></td></tr><tr><td>vita, nec iis, qui sine virtute sunt, mors est oppetenda.</td><td></td></tr><tr><td>et saepe officium est sapientis desciscere a vita, cum</td><td></td></tr><tr><td>sit beatissimus, si id oportune facere possit, quod est</td><td>10</td></tr><tr><td>convenienter naturae. sic enim censent, oportunitatis</td><td></td></tr><tr><td>esse beate vivere. itaque a sapientia praecipitur se</td><td></td></tr><tr><td>ipsam, si usus sit, sapiens ut relinquat. quam ob rem</td><td></td></tr><tr><td>cum vitiorum ista vis non sit, ut causam afferant mortis</td><td></td></tr><tr><td>voluntariae, perspicuum est etiam stultorum, qui idem</td><td>15</td></tr><tr><td>miseri sint, officium esse manere in vita, si sint in ma-</td><td></td></tr><tr><td>iore parte rerum earum, quas secundum naturam esse</td><td></td></tr><tr><td>dicimus. et quoniam excedens e vita et manens aeque</td><td></td></tr><tr><td>miser est nec diuturnitas magis ei vitam fugiendam</td><td></td></tr><tr><td>facit, non sine causa dicitur iis, qui pluribus naturalibus</td><td>20</td></tr><tr><td>frui possint, esse in vita manendum. </td><td></td></tr>
        </table>