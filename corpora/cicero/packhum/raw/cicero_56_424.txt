<table>
          <script>targetHit=0;</script>
          <tr class="title first  date"><td>Quint<span class="snum">.</span> <span class="snum">46(?)</span> in Tusculano</td><td></td></tr><tr class="title last  "><td>TULLIUS TIRONI S.</td><td></td></tr><tr><td>Video quid agas; tuas quoque epistulas vis referri in volu-</td><td>16.17.1.1</td></tr><tr><td>mina. sed heus tu, qui κανὼν esse meorum scriptorum soles,</td><td></td></tr><tr><td>unde illud tam ἄκυρον 'valetudini fideliter inserviendo'?</td><td></td></tr><tr><td>unde in istum locum 'fideliter' venit? cui verbo domicilium</td><td></td></tr><tr><td>est proprium in officio, migrationes in alienum multae. nam</td><td>5</td></tr><tr><td>et doctrina et domus et ars et ager etiam fidelis dici potest,</td><td></td></tr><tr><td>ut sit, quo modo Theophrasto placet, verecunda tralatio.</td><td></td></tr><tr><td>sed haec coram. </td><td></td></tr><tr><td>  Demetrius venit ad me; quo quidem comitatu ἀφωμίλησα</td><td>2.1</td></tr><tr><td>satis scite. tu eum videlicet non potuisti videre. cras aderit;</td><td></td></tr><tr><td>videbis igitur. nam ego hinc perendie mane cogito. </td><td></td></tr><tr><td>  Valetudo tua me valde sollicitat; sed inservi et fac omnia.</td><td></td></tr><tr><td>tum te mecum esse, tu&lt;m&gt; mihi cumulatissime satis facere</td><td>5</td></tr><tr><td>putato. </td><td></td></tr><tr><td>  Cuspio quod operam dedisti mihi gratum est. valde enim</td><td></td></tr><tr><td>eius causa volo. </td><td></td></tr><tr><td>  Vale.</td><td></td></tr>
        </table>