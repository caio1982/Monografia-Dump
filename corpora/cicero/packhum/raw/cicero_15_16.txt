<table>
          <script>targetHit=0;</script>
          <tr><td>  Agedum, conferte nunc cum illius vita &lt;vitam&gt; P. Sullae</td><td>72.1</td></tr><tr><td>vobis populoque Romano notissimam, iudices, et eam ante</td><td></td></tr><tr><td>oculos vestros proponite. Ecquod est huius factum aut</td><td></td></tr><tr><td>commissum non dicam audacius, sed quod cuiquam paulo</td><td></td></tr><tr><td>minus consideratum videretur? Factum quaero; verbum</td><td>5</td></tr><tr><td>ecquod umquam ex ore huius excidit in quo quisquam</td><td></td></tr><tr><td>posset offendi? At vero in illa gravi L. Sullae turbulenta-</td><td></td></tr><tr><td>que victoria quis P. Sulla mitior, quis misericordior inventus</td><td></td></tr><tr><td>est? &lt;Quam&gt; multorum hic vitam est a L. Sulla deprecatus! </td><td></td></tr><tr><td>quam multi sunt summi homines et ornatissimi et nostri</td><td>10</td></tr><tr><td>et equestris ordinis quorum pro salute se hic Sullae obli-</td><td></td></tr><tr><td>gavit! Quos ego nominarem—neque enim ipsi nolunt</td><td></td></tr><tr><td>et huic animo gratissimo adsunt—sed, quia maius est</td><td></td></tr><tr><td>beneficium quam posse debet civis civi dare, ideo a vobis</td><td></td></tr><tr><td>peto ut quod potuit, tempori tribuatis, quod fecit, ipsi.</td><td>15</td></tr><tr><td>Quid reliquae constantiam vitae commemorem, dignitatem,</td><td>73.1</td></tr><tr><td>liberalitatem, moderationem in privatis rebus, splendorem</td><td></td></tr><tr><td>in publicis? quae ita deformata sunt a fortuna ut tamen a</td><td></td></tr><tr><td>natura inchoata compareant. Quae domus, quae celebratio</td><td></td></tr><tr><td>cotidiana, quae familiarium dignitas, quae studia amicorum,</td><td>5</td></tr><tr><td>quae ex quoque ordine multitudo! Haec diu multumque</td><td></td></tr><tr><td>et multo labore quaesita una eripuit hora. Accepit P. Sulla,</td><td></td></tr><tr><td>iudices, volnus vehemens et mortiferum, verum tamen eius</td><td></td></tr><tr><td>modi quod videretur huius vita et natura accipere potuisse.</td><td></td></tr><tr><td>Honestatis enim et dignitatis habuisse nimis magnam iudi-</td><td>10</td></tr><tr><td>catus est cupiditatem; quam si nemo alius habuit in con-</td><td></td></tr><tr><td>sulatu petendo, cupidior iudicatus est hic fuisse quam</td><td></td></tr><tr><td>ceteri; sin etiam in aliis non nullis fuit iste consulatus</td><td></td></tr><tr><td>amor, fortuna in hoc fuit fortasse gravior quam in ceteris.</td><td></td></tr><tr><td>Postea vero quis P. Sullam nisi maerentem, demissum ad-</td><td>74.1</td></tr><tr><td>flictumque vidit, quis umquam est suspicatus hunc magis</td><td></td></tr><tr><td>odio quam pudore hominum aspectum lucemque vitare?</td><td></td></tr><tr><td>Qui cum multa haberet invitamenta urbis et fori propter</td><td></td></tr><tr><td>summa studia amicorum, quae tamen ei sola in malis re-</td><td>5</td></tr><tr><td>stiterunt, afuit ab oculis vestris et, cum lege retineretur, ipse</td><td></td></tr><tr><td>se exsilio paene multavit. In hoc vos pudore, iudices, et</td><td></td></tr><tr><td>in hac vita tanto sceleri locum fuisse credatis? Aspicite </td><td></td></tr><tr><td>ipsum, contuemini os, conferte crimen cum vita, vitam ab</td><td></td></tr><tr><td>initio usque ad hoc tempus explicatam cum crimine reco-</td><td>10</td></tr><tr><td>gnoscite. Mitto rem publicam, quae fuit semper Sullae</td><td>75.1</td></tr><tr><td>carissima; hosne amicos, talis viros, tam cupidos sui, per</td><td></td></tr><tr><td>quos res eius secundae quondam erant ornatae, nunc sub-</td><td></td></tr><tr><td>levantur adversae, crudelissime perire voluit, ut cum Lentulo</td><td></td></tr><tr><td>et Catilina et Cethego foedissimam vitam ac miserrimam</td><td>5</td></tr><tr><td>turpissima morte proposita degeret? Non, inquam, cadit</td><td></td></tr><tr><td>in hos mores, non in hunc pudorem, non in hanc vitam,</td><td></td></tr><tr><td>non in hunc hominem ista suspicio. Nova quaedam illa</td><td></td></tr><tr><td>immanitas exorta est, incredibilis fuit ac singularis furor, ex</td><td></td></tr><tr><td>multis ab adulescentia conlectis perditorum hominum vitiis</td><td>10</td></tr><tr><td>repente ista tanta importunitas inauditi sceleris exarsit.</td><td></td></tr><tr><td>Nolite, iudices, arbitrari hominum illum impetum et conatum</td><td>76.1</td></tr><tr><td>fuisse—neque enim ulla gens tam barbara aut tam im-</td><td></td></tr><tr><td>manis umquam fuit in qua non modo tot, sed unus tam</td><td></td></tr><tr><td>crudelis hostis patriae sit inventus—, beluae quaedam illae</td><td></td></tr><tr><td>ex portentis immanes ac ferae forma hominum indutae</td><td>5</td></tr><tr><td>exstiterunt. Perspicite etiam atque etiam, iudices,—nihil</td><td></td></tr><tr><td>enim est quod in hac causa dici possit vehementius—</td><td></td></tr><tr><td>penitus introspicite Catilinae, Autroni, Cethegi, Lentuli</td><td></td></tr><tr><td>ceterorumque mentis; quas vos in his libidines, quae fla-</td><td></td></tr><tr><td>gitia, quas turpitudines, quantas audacias, quam incredibilis</td><td>10</td></tr><tr><td>furores, quas notas facinorum, quae indicia parricidiorum,</td><td></td></tr><tr><td>quantos acervos scelerum reperietis! Ex magnis et diu-</td><td></td></tr><tr><td>turnis et iam desperatis rei publicae morbis ista repente</td><td></td></tr><tr><td>vis erupit, ut ea confecta et eiecta convalescere aliquando</td><td></td></tr><tr><td>et sanari civitas posset; neque enim est quisquam qui</td><td>15</td></tr><tr><td>arbitretur illis inclusis in re publica pestibus diutius haec</td><td></td></tr><tr><td>stare potuisse. Itaque eos non ad perficiendum scelus, sed </td><td></td></tr><tr><td>ad luendas rei publicae poenas Furiae quaedam incitaverunt.</td><td></td></tr><tr><td>In hunc igitur gregem vos nunc P. Sullam, iudices, ex his</td><td>77.1</td></tr><tr><td>qui cum hoc vivunt atque vixerunt honestissimorum homi-</td><td></td></tr><tr><td>num gregibus reicietis, ex hoc amicorum numero, ex hac</td><td></td></tr><tr><td>familiarium dignitate in impiorum partem atque in parrici-</td><td></td></tr><tr><td>darum sedem et numerum transferetis? Vbi erit igitur</td><td>5</td></tr><tr><td>illud firmissimum praesidium pudoris, quo in loco nobis</td><td></td></tr><tr><td>vita ante acta proderit, quod ad tempus existimationis partae</td><td></td></tr><tr><td>fructus reservabitur, si in extremo discrimine ac dimicatione</td><td></td></tr><tr><td>fortunae deseret, si non aderit, si nihil adiuvabit? </td><td></td></tr>
        </table>