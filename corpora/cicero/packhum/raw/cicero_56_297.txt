<table>
          <script>targetHit=0;</script>
          <tr class="title first  date"><td>c<span class="snum">.</span> Mai<span class="snum">.(?)</span> <span class="snum">45</span></td><td></td></tr><tr class="title last  "><td>CICERO CAESARI IMP. S.</td><td></td></tr><tr><td>Precilium tibi commendo unice, tui necessari, mei familiaris-</td><td>13.15.1.1</td></tr><tr><td>simi, viri optimi, filium. quem cum adulescentem ipsum</td><td></td></tr><tr><td>propter eius modestiam, humanitatem, animum et amorem</td><td></td></tr><tr><td>erga me singularem mirifice diligo tum patrem eius re doctus</td><td></td></tr><tr><td>intellexi et didici mihi fuisse semper amicissimum. em hic ille</td><td>5</td></tr><tr><td>est de illis maxime qui irridere atque obiurgare me solitus</td><td></td></tr><tr><td>est quod me non tecum, praesertim cum abs te honori-</td><td></td></tr><tr><td>ficentissime invitarer, coniungerem.</td><td></td></tr><tr><td>    'ἀλλ’ ἐμὸν οὔ ποτε θυμὸν ἐνὶ στήθεσσιν ἔπειθεν.'</td><td></td></tr><tr><td>audiebam enim nostros proceres clamitantis</td><td>10</td></tr><tr><td>    'ἄλκιμος ἔσσ’, ἵνα τίς σε καὶ ὀψιγόνων ἐῢ εἴπῃ.'</td><td></td></tr><tr><td>    'ὣς φάτο, τὸν δ’ ἄχεος νεφέλη ἐκάλυψε μέλαινα.' </td><td></td></tr><tr><td>  Sed tamen idem me consolatur etiam. hominem &lt;enim&gt;</td><td>2.1</td></tr><tr><td>perustum etiamnum gloria volunt incendere atque ita</td><td></td></tr><tr><td>loquuntur:</td><td></td></tr><tr><td>    'μὴ μὰν ἀσπουδί γε καὶ ἀκλειῶς ἀπολοίμην,</td><td></td></tr><tr><td>    ἀλλὰ μέγα ῥέξας τι καὶ ἐσσομένοισι πυθέσθαι.'</td><td>5</td></tr><tr><td>sed me minus iam movent, ut vides. itaque ab Homeri</td><td></td></tr><tr><td>magniloquentia confero me ad vera praecepta Εὐριπίδου:</td><td></td></tr><tr><td>    'μισῶ σοφιστήν, ὅστις οὐχ αὑτῷ σοφός.' </td><td></td></tr><tr><td>quem versum senex Precilius laudat egregie et ait posse</td><td></td></tr><tr><td>eundem et 'ἅμα πρόσσω καὶ ὀπίσσω' videre et tamen nihilo</td><td>10</td></tr><tr><td>minus</td><td></td></tr><tr><td>    'αἰὲν ἀριστεύειν καὶ ὑπείροχον ἔμμεναι ἄλλων.' </td><td></td></tr><tr><td>  Sed ut redeam ad id unde coepi, vehementer mihi gratum</td><td>3.1</td></tr><tr><td>feceris si hunc adulescentem humanitate tua, quae est</td><td></td></tr><tr><td>singularis, comprehenderis et ad id quod ipsorum Preciliorum</td><td></td></tr><tr><td>causa te velle arbitror addideris cumulum commendationis</td><td></td></tr><tr><td>meae. genere novo sum litterarum ad te usus ut intellegeres</td><td>5</td></tr><tr><td>non vulgarem esse commendationem.</td><td></td></tr>
        </table>