<table>
          <script>targetHit=0;</script>
          <tr><td>  A. Cluentius Habitus fuit, pater huiusce, iudices, homo</td><td>11.8</td></tr><tr><td>non solum municipi Larinatis ex quo erat sed etiam</td><td></td></tr><tr><td>regionis illius et vicinitatis virtute, existimatione, nobilitate</td><td>10</td></tr><tr><td>princeps. Is cum esset mortuus Sulla et Pompeio consuli-</td><td></td></tr><tr><td>bus, reliquit hunc annos <span class="caps">xv</span> natum, grandem autem et</td><td></td></tr><tr><td>nubilem filiam quae brevi tempore post patris mortem</td><td></td></tr><tr><td>nupsit A. Aurio Melino, consobrino suo, adulescenti in</td><td></td></tr><tr><td>primis, ut tum habebatur, inter suos et honesto et nobili.</td><td>15</td></tr><tr><td>Cum essent eae nuptiae plenae dignitatis, plenae con-</td><td>12.1</td></tr><tr><td>cordiae, repente est exorta mulieris importunae nefaria</td><td></td></tr><tr><td>libido non solum dedecore verum etiam scelere coniuncta.</td><td></td></tr><tr><td>Nam Sassia, mater huius Habiti—mater enim a me in</td><td></td></tr><tr><td>omni causa, tametsi in hunc hostili odio et crudelitate est,</td><td>5</td></tr><tr><td>mater, inquam, appellabitur, neque umquam illa ita de suo</td><td></td></tr><tr><td>scelere et immanitate audiet ut naturae nomen amittat;</td><td></td></tr><tr><td>quo enim est ipsum nomen amantius indulgentiusque ma- </td><td></td></tr><tr><td>ternum, hoc illius matris quae multos iam annos et nunc</td><td></td></tr><tr><td>cum maxime filium interfectum cupit singulare scelus maiore</td><td>10</td></tr><tr><td>odio dignum esse ducetis. Ea igitur mater Habiti, Melini</td><td></td></tr><tr><td>illius adulescentis, generi sui, contra quam fas erat amore</td><td></td></tr><tr><td>capta primo, neque id ipsum diu, quoquo modo poterat in</td><td></td></tr><tr><td>illa cupiditate continebatur; deinde ita flagrare coepit</td><td></td></tr><tr><td>amentia, sic inflammata ferri libidine ut eam non pudor,</td><td>15</td></tr><tr><td>non pietas, non macula familiae, non hominum fama, non</td><td></td></tr><tr><td>fili dolor, non filiae maeror a cupiditate revocaret. Animum</td><td>13.1</td></tr><tr><td>adulescentis nondum consilio ac ratione firmatum pellexit</td><td></td></tr><tr><td>eis omnibus rebus quibus illa aetas capi ac deleniri potest.</td><td></td></tr><tr><td>Filia, quae non solum illo communi dolore muliebri in eius</td><td></td></tr><tr><td>modi viri iniuriis angeretur sed nefarium matris paelicatum</td><td>5</td></tr><tr><td>ferre non posset de quo ne queri quidem se sine scelere</td><td></td></tr><tr><td>posse arbitraretur, ceteros sui tanti mali ignaros esse cupie-</td><td></td></tr><tr><td>bat; in huius amantissimi sui fratris manibus et gremio</td><td></td></tr><tr><td>maerore et lacrimis consenescebat. Ecce autem subitum</td><td>14.1</td></tr><tr><td>divortium quod solacium malorum omnium fore videbatur!</td><td></td></tr><tr><td>Discedit a Melino Cluentia ut in tantis iniuriis non invita,</td><td></td></tr><tr><td>ut a viro non libenter. Tum vero illa egregia ac praeclara</td><td></td></tr><tr><td>mater palam exsultare laetitia, triumphare gaudio coepit,</td><td>5</td></tr><tr><td>victrix filiae non libidinis; diutius suspicionibus obscuris</td><td></td></tr><tr><td>laedi famam suam noluit; lectum illum genialem quem</td><td></td></tr><tr><td>biennio ante filiae suae nubenti straverat, in eadem domo</td><td></td></tr><tr><td>sibi ornari et sterni expulsa atque exturbata filia iubet.</td><td></td></tr><tr><td>Nubit genero socrus nullis auspicibus, nullis auctoribus,</td><td>10</td></tr><tr><td>funestis ominibus omnium. O mulieris scelus incredibile</td><td>15.1</td></tr><tr><td>et praeter hanc unam in omni vita inauditum! o libidinem</td><td></td></tr><tr><td>effrenatam et indomitam! o audaciam singularem! nonne </td><td></td></tr><tr><td>timuisse, si minus vim deorum hominumque famam, at</td><td></td></tr><tr><td>illam ipsam noctem facesque illas nuptialis, non limen</td><td>5</td></tr><tr><td>cubiculi, non cubile filiae, non parietes denique ipsos supe-</td><td></td></tr><tr><td>riorum testis nuptiarum? Perfregit ac prostravit omnia</td><td></td></tr><tr><td>cupiditate ac furore; vicit pudorem libido, timorem audacia,</td><td></td></tr><tr><td>rationem amentia. Tulit hoc commune dedecus familiae,</td><td>16.1</td></tr><tr><td>cognationis, nominis graviter filius; augebatur autem eius</td><td></td></tr><tr><td>molestia cotidianis querimoniis et adsiduo fletu sororis;</td><td></td></tr><tr><td>statuit tamen nihil sibi in tantis iniuriis ac tanto scelere</td><td></td></tr><tr><td>matris gravius esse faciendum quam ut illa ne uteretur,</td><td>5</td></tr><tr><td>ne quae videre sine summo animi dolore non poterat,</td><td></td></tr><tr><td>ea, si matre uteretur, non solum videre verum etiam</td><td></td></tr><tr><td>probare suo iudicio putaretur. </td><td></td></tr>
        </table>