<table>
          <script>targetHit=0;</script>
          <tr class="title first  date"><td>iii Kal<span class="snum">.</span> Febr<span class="snum">.</span> <span class="snum">49</span> <span class="snum">(</span>§<span class="snum">2)</span> Calibus</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Omnis arbitror mihi tuas litteras redditas esse, sed primas</td><td>7.16.1.1</td></tr><tr><td>praepostere, reliquas ordine quo sunt missae per Terentiam.</td><td></td></tr><tr><td>de mandatis Caesaris adventuque Labieni et responsis con- </td><td></td></tr><tr><td>sulum ac Pompei scripsi ad te litteris iis quas a. d. <span class="caps">v</span> Kal.</td><td></td></tr><tr><td>Capua dedi, pluraque praeterea in eandem epistulam conieci. </td><td>5</td></tr><tr><td>  Nunc has exspectationes habemus duas, unam quid Caesar</td><td>2.1</td></tr><tr><td>acturus sit cum acceperit ea quae referenda ad illum data</td><td></td></tr><tr><td>sunt L. Caesari, alteram quid Pompeius agat; qui quidem</td><td></td></tr><tr><td>ad me scribit paucis diebus se firmum exercitum habiturum</td><td></td></tr><tr><td>spemque adfert, si in Picenum agrum ipse venerit, nos Romam</td><td>5</td></tr><tr><td>redituros esse. Labienum secum habet non dubitantem de</td><td></td></tr><tr><td>imbecillitate Caesaris copiarum; cuius adventu Gnaeus noster</td><td></td></tr><tr><td>multo animi plus habet. </td><td></td></tr><tr><td>  Nos a consulibus Capuam venire iussi sumus ad Non. Febr.</td><td></td></tr><tr><td>Capua profectus sum Formias a. d. <span class="caps">iii</span> Kal.; eodem die cum</td><td>10</td></tr><tr><td>Calibus tuas litteras hora fere nona accepissem, has statim</td><td></td></tr><tr><td>dedi. de Terentia et Tullia tibi adsentior; ad quas scripseram</td><td>3.1</td></tr><tr><td>ad te ut referrent. si nondum profectae sunt, nihil est quod</td><td></td></tr><tr><td>se moveant quoad perspiciamus quo loci sit res.</td><td></td></tr>
        </table>