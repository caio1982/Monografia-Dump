<table>
          <script>targetHit=0;</script>
          <tr class="title first  date"><td>priore parte <span class="snum">43</span></td><td></td></tr><tr class="title last  "><td>CICERO CORNIFICIO SAL.</td><td></td></tr><tr><td>Non modo tibi, cui nostra omnia notissima sunt, sed neminem</td><td>12.29.1.1</td></tr><tr><td>in populo Romano arbitror esse cui sit ignota ea familiaritas</td><td></td></tr><tr><td>quae mihi cum L. Lamia est. etenim magno theatro spectata</td><td></td></tr><tr><td>est tum cum est ab A. Gabinio consule relegatus quod libere</td><td></td></tr><tr><td>et fortiter salutem meam defendisset. nec ex eo amor inter</td><td>5</td></tr><tr><td>nos natus est, sed quod erat vetus et magnus, propterea</td><td></td></tr><tr><td>nullum periculum pro me adire dubitavit. ad haec officia,</td><td></td></tr><tr><td>vel merita potius, iucundissima consuetudo accedit, ut nullo</td><td></td></tr><tr><td>prorsus plus homine delecter.  </td><td></td></tr><tr><td>  Non puto te iam exspectare quibus eum tibi verbis</td><td>10</td></tr><tr><td>commendem. causa enim tanti amoris intellegis quae verba</td><td></td></tr><tr><td>desideret. iis me omnibus usum putato. tantum velim</td><td>2.1</td></tr><tr><td>existimes, si negotia Lamiae, procuratores, libertos, familiam</td><td></td></tr><tr><td>quibuscumque rebus opus erit defenderis, gratius mihi</td><td></td></tr><tr><td>futurum quam si ea tua liberalitas pertinuisset ad rem</td><td></td></tr><tr><td>familiarem meam. nec dubito quin sine mea commendatione,</td><td>5</td></tr><tr><td>quod tuum est iudicium de hominibus, ipsius Lamiae causa</td><td></td></tr><tr><td>studiose omnia facturus sis. quamquam erat nobis dictum te</td><td></td></tr><tr><td>existimare alicui senatus consulto quod contra dignitatem</td><td></td></tr><tr><td>tuam fieret scribendo Lamiam adfuisse; qui omnino con-</td><td></td></tr><tr><td>sulibus illis numquam fuit ad scribendum; deinde omnia</td><td>10</td></tr><tr><td>tum falsa senatus consulta deferebantur. nisi forte etiam illi</td><td></td></tr><tr><td>Semproniano senatus consulto me censes adfuisse, qui ne</td><td></td></tr><tr><td>Romae quidem fui, ut tum de eo ad te scripsi re recenti. </td><td></td></tr><tr><td>  Sed haec hactenus. te, mi Cornifici, etiam atque etiam</td><td>3.1</td></tr><tr><td>rogo ut omnia Lamiae negotia mea putes esse curesque ut</td><td></td></tr><tr><td>intellegat hanc commendationem maximo sibi usui fuisse.</td><td></td></tr><tr><td>hoc mihi gratius facere nihil potes. </td><td></td></tr><tr><td>  Cura ut valeas.</td><td>5</td></tr>
        </table>