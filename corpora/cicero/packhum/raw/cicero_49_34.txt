<table>
          <script>targetHit=0;</script>
          <tr class="title first last  "><td>LIBER SECUNDUS </td><td></td></tr><tr><td>  Neoptolemus quidem apud Ennium philosophari</td><td>2.1.1</td></tr><tr><td>sibi ait necesse esse, sed paucis; nam omnino haud</td><td></td></tr><tr><td>placere: ego autem, Brute, necesse mihi quidem esse</td><td></td></tr><tr><td>arbitror philosophari—nam quid possum, praeser-</td><td></td></tr><tr><td>tim nihil agens, agere melius?—sed non paucis, ut</td><td>5</td></tr><tr><td>ille. difficile est enim in philosophia pauca esse ei</td><td></td></tr><tr><td>nota, cui non sint aut pleraque aut omnia. nam nec</td><td></td></tr><tr><td>pauca nisi e multis eligi possunt nec, qui pauca per-</td><td></td></tr><tr><td>ceperit, non idem reliqua eodem studio persequetur.</td><td></td></tr><tr><td>sed tamen in vita occupata atque, ut Neoptolemi tum</td><td>2.1</td></tr><tr><td>erat, militari pauca ipsa multum saepe prosunt et</td><td></td></tr><tr><td>ferunt fructus, si non tantos quanti ex universa phi-</td><td></td></tr><tr><td>losophia percipi possunt, tamen eos quibus aliqua ex</td><td></td></tr><tr><td>parte interdum aut cupiditate aut aegritudine aut</td><td>5</td></tr><tr><td>metu liberemur. velut ex ea disputatione, quae mihi</td><td></td></tr><tr><td>nuper habita est in Tusculano, magna videbatur mor-</td><td></td></tr><tr><td>tis effecta contemptio, quae non minimum valet ad</td><td></td></tr><tr><td>animum metu liberandum. nam qui id quod vitari</td><td></td></tr><tr><td>non potest metuit, is vivere animo quieto nullo modo </td><td>10</td></tr><tr><td>potest; sed qui non modo quia necesse est mori,</td><td></td></tr><tr><td>verum etiam quia nihil habet mors quod sit horren-</td><td></td></tr><tr><td>dum, mortem non timet, magnum is sibi praesidium</td><td></td></tr><tr><td>ad beatam vitam comparavit. Quamquam non su-</td><td>3.1</td></tr><tr><td>mus ignari multos studiose contra esse dicturos; quod</td><td></td></tr><tr><td>vitare nullo modo potuimus, nisi nihil omnino scri-</td><td></td></tr><tr><td>beremus. etenim si orationes, quas nos multitudinis</td><td></td></tr><tr><td>iudicio probari volebamus (popularis est enim illa</td><td>5</td></tr><tr><td>facultas, et effectus eloquentiae est audientium adpro-</td><td></td></tr><tr><td>batio)—sed si reperiebantur non nulli, qui nihil lau-</td><td></td></tr><tr><td>darent nisi quod se imitari posse confiderent, quem-</td><td></td></tr><tr><td>que sperandi sibi, eundem bene dicendi finem propo-</td><td></td></tr><tr><td>nerent, et cum obruerentur copia sententiarum atque</td><td>10</td></tr><tr><td>verborum, ieiunitatem et famem se malle quam uber-</td><td></td></tr><tr><td>tatem et copiam dicerent, unde erat exortum genus</td><td></td></tr><tr><td>Atticorum is ipsis, qui id sequi se profitebantur,</td><td></td></tr><tr><td>ignotum, qui iam conticuerunt paene ab ipso foro</td><td></td></tr><tr><td>inrisi: quid futurum putamus, cum adiutore populo,</td><td>4.1</td></tr><tr><td>quo utebamur antea, nunc minime nos uti posse vide-</td><td></td></tr><tr><td>amus? est enim philosophia paucis contenta iudici-</td><td></td></tr><tr><td>bus, multitudinem consulto ipsa fugiens eique ipsi et</td><td></td></tr><tr><td>suspecta et invisa, ut, vel si quis universam velit</td><td>5</td></tr><tr><td>vituperare, secundo id populo facere possit, vel si in</td><td></td></tr><tr><td>eam quam nos maxime sequimur conetur invadere,</td><td></td></tr><tr><td>magna habere possit auxilia e reliquorum philoso-</td><td></td></tr><tr><td>phorum disciplinis. Nos autem universae philosophiae</td><td></td></tr><tr><td>vituperatoribus respondimus in Hortensio, pro Aca-</td><td>10</td></tr><tr><td>demia autem quae dicenda essent, satis accurate in </td><td></td></tr><tr><td>Academicis quattuor libris explicata arbitramur; sed</td><td></td></tr><tr><td>tamen tantum abest ut scribi contra nos nolimus, ut</td><td></td></tr><tr><td>id etiam maxime optemus. in ipsa enim Graecia phi-</td><td></td></tr><tr><td>losophia tanto in honore numquam fuisset, nisi</td><td>15</td></tr><tr><td>doctissimorum contentionibus dissensionibusque vi-</td><td></td></tr><tr><td>guisset. </td><td></td></tr>
        </table>