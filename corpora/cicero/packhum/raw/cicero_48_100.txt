<table>
          <script>targetHit=0;</script>
          <tr><td>  Si de re disceptari oportet, nulla mihi tecum, Cato,</td><td>4.60.9</td></tr><tr><td>potest esse dissensio. nihil est enim, de quo aliter tu</td><td>10</td></tr><tr><td>sentias atque ego, modo commutatis verbis ipsas res</td><td></td></tr><tr><td>conferamus. nec hoc ille non vidit, sed verborum magni-</td><td></td></tr><tr><td>ficentia est et gloria delectatus. qui si ea, quae dicit, </td><td></td></tr><tr><td>ita sentiret, ut verba significant, quid inter eum et</td><td></td></tr><tr><td>vel Pyrrhonem vel Aristonem interesset? sin autem</td><td>15</td></tr><tr><td>eos non probabat, quid attinuit cum iis, quibuscum re</td><td></td></tr><tr><td>concinebat, verbis discrepare? quid, si reviviscant</td><td>61.1</td></tr><tr><td>Platonis illi et deinceps qui eorum auditores fuerunt,</td><td></td></tr><tr><td>et tecum ita loquantur? 'Nos cum te, M. Cato, stu-</td><td></td></tr><tr><td>diosissimum philosophiae, iustissimum virum, opti-</td><td></td></tr><tr><td>mum iudicem, religiosissimum testem, audiremus, ad-</td><td>5</td></tr><tr><td>mirati sumus, quid esset cur nobis Stoicos anteferres,</td><td></td></tr><tr><td>qui de rebus bonis et malis sentirent ea, quae ab hoc</td><td></td></tr><tr><td>Polemone Zeno cognoverat, nominibus uterentur iis,</td><td></td></tr><tr><td>quae prima specie admirationem, re explicata risum</td><td></td></tr><tr><td>moverent. tu autem, si tibi illa probabantur, cur non</td><td>10</td></tr><tr><td>propriis verbis ea tenebas? sin te auctoritas commo-</td><td></td></tr><tr><td>vebat, nobisne omnibus et Platoni ipsi nescio quem</td><td></td></tr><tr><td>illum anteponebas? praesertim cum in re publica prin-</td><td></td></tr><tr><td>ceps esse velles ad eamque tuendam cum summa tua</td><td></td></tr><tr><td>dignitate maxime a nobis ornari atque instrui posses.</td><td>15</td></tr><tr><td>&lt;a&gt; nobis enim ista quaesita, a nobis descripta, notata,</td><td></td></tr><tr><td>praecepta sunt, omniumque rerum publicarum rec-</td><td></td></tr><tr><td>tionis genera, status, mutationes, leges etiam et in-</td><td></td></tr><tr><td>stituta ac mores civitatum perscripsimus. eloquentiae</td><td></td></tr><tr><td>vero, quae et principibus maximo ornamento est, et</td><td>20</td></tr><tr><td>qua te audimus valere plurimum, quantum tibi ex</td><td></td></tr><tr><td>monumentis nostris addidisses!' Ea cum dixissent,</td><td></td></tr><tr><td>quid tandem talibus viris responderes? </td><td></td></tr>
        </table>