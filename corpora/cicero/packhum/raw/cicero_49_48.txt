<table>
          <script>targetHit=0;</script>
          <tr><td>  Totum igitur in eo est, ut tibi imperes. ostendi au-</td><td>2.53.10</td></tr><tr><td>tem, quod esset imperandi genus; atque haec cogitatio,</td><td></td></tr><tr><td>quid patientia, quid fortitudine, quid magnitudine</td><td></td></tr><tr><td>animi dignissimum sit, non solum animum comprimit,</td><td></td></tr><tr><td>sed ipsum etiam dolorem nescio quo pacto mitiorem</td><td></td></tr><tr><td>facit. ut enim fit in proelio, ut ignavus miles ac timi-</td><td>54.1</td></tr><tr><td>dus, simul ac viderit hostem, abiecto scuto fugiat</td><td></td></tr><tr><td>quantum possit, ob eamque causam pereat non num-</td><td></td></tr><tr><td>quam etiam integro corpore, cum ei qui steterit nihil </td><td></td></tr><tr><td>tale evenerit, sic qui doloris speciem ferre non pos-</td><td>5</td></tr><tr><td>sunt, abiciunt se atque ita adflicti et exanimati iacent;</td><td></td></tr><tr><td>qui autem restiterunt, discedunt saepissime superio-</td><td></td></tr><tr><td>res. sunt enim quaedam animi similitudines cum cor-</td><td></td></tr><tr><td>pore. ut onera contentis corporibus facilius feruntur,</td><td></td></tr><tr><td>remissis opprimunt, simillime animus intentione sua</td><td>10</td></tr><tr><td>depellit pressum omnem ponderum, remissione autem</td><td>55.1</td></tr><tr><td>sic urgetur, ut se nequeat extollere. et si verum quae-</td><td></td></tr><tr><td>rimus, in omnibus officiis persequendis animi est ad-</td><td></td></tr><tr><td>hibenda contentio; ea est sola officii tamquam custo-</td><td></td></tr><tr><td>dia. sed hoc idem in dolore maxume est providendum,</td><td>5</td></tr><tr><td>ne quid abiecte, ne quid timide, ne quid ignave, ne</td><td></td></tr><tr><td>quid serviliter muliebriterve faciamus, in primisque</td><td></td></tr><tr><td>refutetur ac reiciatur Philocteteus ille clamor. In-</td><td></td></tr><tr><td>gemescere non numquam viro concessum est, idque</td><td></td></tr><tr><td>raro, eiulatus ne mulieri quidem; et hic nimirum est</td><td>10</td></tr><tr><td>'lessus', quem duodecim tabulae in funeribus adhiberi</td><td></td></tr><tr><td>vetuerunt. nec vero umquam ne ingemescit quidem</td><td>56.1</td></tr><tr><td>vir fortis ac sapiens, nisi forte ut se intendat ad fir-</td><td></td></tr><tr><td>mitatem, ut in stadio cursores exclamant quam ma-</td><td></td></tr><tr><td>xime possunt. faciunt idem, cum exercentur, athletae;</td><td></td></tr><tr><td>pugiles vero, etiam cum feriunt adversarium, in iac-</td><td>5</td></tr><tr><td>tandis caestibus ingemescunt, non quod doleant ani-</td><td></td></tr><tr><td>move succumbant, sed quia profundenda voce omne</td><td></td></tr><tr><td>corpus intenditur venitque plaga vehementior. quid?</td><td></td></tr><tr><td>qui volunt exclamare maius, num satis habent latera </td><td></td></tr><tr><td>fauces linguam intendere, e quibus elici vocem et</td><td>10</td></tr><tr><td>fundi videmus? toto corpore atque omnibus ungulis,</td><td></td></tr><tr><td>ut dicitur, contentioni vocis adserviunt. genu meher-</td><td>57.1</td></tr><tr><td>cule M. Antonium vidi, cum contente pro se ipse lege</td><td></td></tr><tr><td>Varia diceret, terram tangere. ut enim ballistae la-</td><td></td></tr><tr><td>pidum et reliqua tormenta telorum eo graviores emis-</td><td></td></tr><tr><td>siones habent, quo sunt contenta atque adducta ve-</td><td>5</td></tr><tr><td>hementius, sic vox, sic cursus, sic plaga hoc gravior,</td><td></td></tr><tr><td>quo est missa contentius. cuius contentionis cum tanta</td><td></td></tr><tr><td>vis sit, si gemitus in dolore ad confirmandum ani-</td><td></td></tr><tr><td>mum valebit, utemur; sin erit ille gemitus elamenta-</td><td></td></tr><tr><td>bilis, si inbecillus, si abiectus, si flebilis, ei qui se</td><td>10</td></tr><tr><td>dederit, vix eum virum dixerim. qui quidem gemitus</td><td></td></tr><tr><td>si levationis aliquid adferret, tamen videremus, quid</td><td></td></tr><tr><td>esset fortis et animosi viri; cum vero nihil imminuat</td><td></td></tr><tr><td>doloris, cur frustra turpes esse volumus? quid est</td><td></td></tr><tr><td>enim fletu muliebri viro turpius? atque hoc praecep-</td><td>58.1</td></tr><tr><td>tum, quod de dolore datur, patet latius: omnibus</td><td></td></tr><tr><td>enim rebus, non solum dolori, simili contentione</td><td></td></tr><tr><td>animi resistendum est. ira exardescit, libido conci-</td><td></td></tr><tr><td>tatur: in eandem arcem confugiendum est, eadem</td><td>5</td></tr><tr><td>sunt arma sumenda. sed quoniam de dolore loqui-</td><td></td></tr><tr><td>mur, illa omittamus. </td><td></td></tr>
        </table>