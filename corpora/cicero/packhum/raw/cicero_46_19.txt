<table>
          <script>targetHit=0;</script>
          <tr><td>  Haec Antiochus fere et Alexandreae tum et multis</td><td>61.1</td></tr><tr><td>annis post multo etiam adseverantius, in Syria cum</td><td></td></tr><tr><td>esset mecum paulo ante quam est mortuus. Sed</td><td></td></tr><tr><td>iam confirmata causa te hominem amicissimum' (me</td><td></td></tr><tr><td>autem appellabat) 'et aliquot annis minorem natu</td><td>5</td></tr><tr><td>non dubitabo monere. Tune, cum tantis laudibus phi-</td><td></td></tr><tr><td>losophiam extuleris Hortensiumque nostrum dissen-</td><td></td></tr><tr><td>tientem commoveris, eam philosophiam sequere quae</td><td></td></tr><tr><td>confundit vera cum falsis, spoliat nos iudicio, privat</td><td></td></tr><tr><td>adprobatione omni, orbat sensibus? et Cimmeriis qui-</td><td>10</td></tr><tr><td>dem, quibus aspectum solis sive deus aliquis sive na- </td><td></td></tr><tr><td>tura ademerat sive eius loci quem incolebant situs,</td><td></td></tr><tr><td>ignes tamen aderant quorum illis uti lumine licebat:</td><td></td></tr><tr><td>isti autem quos tu probas tantis offusis tenebris ne</td><td></td></tr><tr><td>scintillam quidem ullam nobis ad dispiciendum reli-</td><td>15</td></tr><tr><td>querunt; quos si sequamur iis vinclis simus astricti</td><td></td></tr><tr><td>ut nos commovere nequeamus. sublata enim adsen-</td><td>62.1</td></tr><tr><td>sione omnem et motum animorum et actionem rerum</td><td></td></tr><tr><td>sustulerunt; quod non modo recte fieri sed omnino</td><td></td></tr><tr><td>fieri non potest. Provide etiam ne uni tibi istam sen-</td><td></td></tr><tr><td>tentiam minime liceat defendere. an tu, cum res occul-</td><td>5</td></tr><tr><td>tissimas aperueris in lucemque protuleris iuratusque</td><td></td></tr><tr><td>dixeris ea te conperisse (quod mihi quoque licebat qui</td><td></td></tr><tr><td>ex te illa cognoveram), negabis esse rem ullam quae</td><td></td></tr><tr><td>cognosci conprendi percipi possit? vide quaeso etiam</td><td></td></tr><tr><td>atque etiam ne illarum quoque rerum pulcherrimarum</td><td>10</td></tr><tr><td>a te ipso minuatur auctoritas.' </td><td></td></tr><tr><td>  Quae cum dixisset ille, finem fecit. Hortensius autem</td><td>63.1</td></tr><tr><td>vehementer admirans (quod quidem perpetuo Lucullo</td><td></td></tr><tr><td>loquente fecerat, ut etiam manus saepe tolleret: nec</td><td></td></tr><tr><td>mirum; nam numquam arbitror contra Academiam</td><td></td></tr><tr><td>dictum esse subtilius) me quoque, iocansne an ita</td><td>5</td></tr><tr><td>sentiens (non enim satis intellegebam), coepit hortari</td><td></td></tr><tr><td>ut sententia desisterem. </td><td></td></tr>
        </table>