<table>
          <script>targetHit=0;</script>
          <tr><td>  Itaque a maledictis impudicitiae ad coniurationis invidiam</td><td>15.1</td></tr><tr><td>oratio est vestra delapsa. Posuistis enim, atque id tamen</td><td></td></tr><tr><td>titubanter et strictim, coniurationis hunc propter amicitiam</td><td></td></tr><tr><td>Catilinae participem fuisse; in quo non modo crimen non</td><td></td></tr><tr><td>haerebat sed vix diserti adulescentis cohaerebat oratio.</td><td>5</td></tr><tr><td>Qui enim tantus furor in Caelio, quod tantum aut in moribus</td><td></td></tr><tr><td>naturaque volnus aut in re atque fortuna? ubi denique est</td><td></td></tr><tr><td>in ista suspicione Caeli nomen auditum? Nimium multa</td><td></td></tr><tr><td>de re minime dubia loquor; hoc tamen dico. Non modo</td><td></td></tr><tr><td>si socius coniurationis, sed nisi inimicissimus istius sceleris</td><td>10</td></tr><tr><td>fuisset, numquam coniurationis accusatione adulescentiam</td><td></td></tr><tr><td>suam potissimum commendare voluisset. Quod haud scio</td><td>16.1</td></tr><tr><td>an de ambitu et de criminibus istis sodalium ac sequestrium,</td><td></td></tr><tr><td>quoniam huc incidi, similiter respondendum putem. Num-</td><td></td></tr><tr><td>quam enim tam Caelius amens fuisset ut, si sese isto</td><td></td></tr><tr><td>infinito ambitu commaculasset, ambitus alterum accusaret, </td><td>5</td></tr><tr><td>neque eius facti in altero suspicionem quaereret cuius ipse</td><td></td></tr><tr><td>sibi perpetuam licentiam optaret, nec, si sibi semel periculum</td><td></td></tr><tr><td>ambitus subeundum putaret, ipse alterum iterum ambitus</td><td></td></tr><tr><td>crimine arcesseret. Quod quamquam nec sapienter et me</td><td></td></tr><tr><td>invito facit, tamen est eius modi cupiditas ut magis insectari</td><td>10</td></tr><tr><td>alterius innocentiam quam de se timide cogitare videatur. </td><td></td></tr><tr><td>  Nam quod aes alienum obiectum est, sumptus reprehensi,</td><td>17.1</td></tr><tr><td>tabulae flagitatae, videte quam pauca respondeam. Tabulas</td><td></td></tr><tr><td>qui in patris potestate est nullas conficit. Versuram num-</td><td></td></tr><tr><td>quam omnino fecit ullam. Sumptus unius generis obiectus</td><td></td></tr><tr><td>est, habitationis; triginta milibus dixistis habitare. Nunc</td><td>5</td></tr><tr><td>demum intellego P. Clodi insulam esse venalem, cuius</td><td></td></tr><tr><td>hic in aediculis habitat decem, ut opinor, milibus. Vos</td><td></td></tr><tr><td>autem dum illi placere voltis, ad tempus eius mendacium</td><td></td></tr><tr><td>vestrum accommodavistis. </td><td></td></tr>
        </table>