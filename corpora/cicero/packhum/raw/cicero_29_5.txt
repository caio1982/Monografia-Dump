<table>
          <script>targetHit=0;</script>
          <tr><td>  'Poposcit, imperavit, eripuit, coegit.' Si doces tabulis,</td><td>18.1</td></tr><tr><td>quoniam habet seriem quandam et ordinem contracti negoti</td><td></td></tr><tr><td>confectio ipsa tabularum, attendam acriter et quid in de-</td><td></td></tr><tr><td>fendendo mihi agendum sit videbo. Si denique nitere testi-</td><td></td></tr><tr><td>bus non dico bonis viris ac probatis, noti sint modo, quem</td><td>5</td></tr><tr><td>ad modum mihi cum quoque sit confligendum considerabo.</td><td></td></tr><tr><td>Sin unus color, una vox, una natio est omnium testium, si,</td><td>19.1</td></tr><tr><td>quod ei dicunt, non modo nullis argumentis sed ne litte-</td><td></td></tr><tr><td>rarum quidem aliquo genere aut publicarum aut privatarum,</td><td></td></tr><tr><td>quod tamen ipsum fingi potest, confirmare conantur, quo</td><td></td></tr><tr><td>me vertam, iudices, aut quid agam? Cum singulis dis-</td><td>5</td></tr><tr><td>putem? quid? Non habuisti quod dares. Habuisse se</td><td></td></tr><tr><td>dicet. Quis id sciet, quis iudicabit? Non fuisse causam.</td><td></td></tr><tr><td>Finget fuisse. Qui refellemus? Potuisse non dare, si</td><td></td></tr><tr><td>noluisset. Vi ereptum esse dicet. Quae potest eloquentia</td><td></td></tr><tr><td>disputando ignoti hominis impudentiam confutare? Non</td><td>20.1</td></tr><tr><td>agam igitur cum ista Sardorum conspiratione et cum ex-</td><td></td></tr><tr><td>presso, coacto sollicitatoque periurio subtiliter neque acu</td><td></td></tr><tr><td>quaedam enucleata argumenta conquiram, sed contra im-</td><td></td></tr><tr><td>petum istorum impetu ego nostro concurram atque con-</td><td>5</td></tr><tr><td>fligam. Non est unus mihi quisque ex illorum acie protra-</td><td></td></tr><tr><td>hendus neque cum singulis decertandum atque pugnandum;</td><td></td></tr><tr><td>tota est acies illa uno impetu prosternenda. </td><td></td></tr><tr><td>  Est enim unum maximum totius Sardiniae frumentarium</td><td>21.1</td></tr><tr><td>crimen, de quo Triarius omnis Sardos interrogavit, quod</td><td></td></tr><tr><td>genus uno testimoni foedere et consensu omnium est confir-</td><td></td></tr><tr><td>matum. Quod ego crimen ante quam attingo, peto a vobis, </td><td></td></tr><tr><td>iudices, ut me totius nostrae defensionis quasi quaedam</td><td>5</td></tr><tr><td>fundamenta iacere patiamini. Quae si erunt, ut mea ratio</td><td></td></tr><tr><td>et cogitatio fert, posita et constituta, nullam accusationis</td><td></td></tr><tr><td>partem pertimescam. Dicam enim primum de ipso genere</td><td>22.1</td></tr><tr><td>accusationis, postea de Sardis, tum etiam pauca de Scauro;</td><td></td></tr><tr><td>quibus rebus explicatis tum denique ad hoc horribile et</td><td></td></tr><tr><td>formidolosum frumentarium crimen accedam. </td><td></td></tr>
        </table>