<table>
          <script>targetHit=0;</script>
          <tr><td>  Is igitur non modo a te periculo liberatus sed etiam</td><td>15.1</td></tr><tr><td>honore amplissimo ornatus, arguitur domi te suae interficere</td><td></td></tr><tr><td>voluisse: quod tu, nisi eum furiosissimum iudicas, suspicari</td><td></td></tr><tr><td>profecto non potes. Vt enim omittam cuius tanti sceleris</td><td></td></tr><tr><td>fuerit in conspectu deorum penatium necare hospitem, cuius</td><td>5</td></tr><tr><td>tantae importunitatis omnium gentium atque omnis memo-</td><td></td></tr><tr><td>riae clarissimum lumen exstinguere, cuius ferocitatis vic-</td><td></td></tr><tr><td>torem orbis terrae non extimescere, cuius tam inhumani</td><td></td></tr><tr><td>et ingrati animi, a quo rex appellatus esset, in eo tyrannum</td><td></td></tr><tr><td>inveniri—ut haec omittam, cuius tanti furoris fuit omnis</td><td>10</td></tr><tr><td>reges, quorum multi erant finitimi, omnis liberos populos,</td><td></td></tr><tr><td>omnis socios, omnis provincias, omnia denique omnium</td><td></td></tr><tr><td>arma contra se unum excitare? Quonam ille modo cum</td><td></td></tr><tr><td>regno, cum domo, cum coniuge, cum carissimo filio dis-</td><td></td></tr><tr><td>tractus esset, tanto scelere non modo perfecto sed etiam</td><td>15</td></tr><tr><td>cogitato? At, credo, haec homo inconsultus et temerarius</td><td>16.1</td></tr><tr><td>non videbat. Quis consideratior illo, quis tectior, quis</td><td></td></tr><tr><td>prudentior? quamquam hoc loco Deiotarum non tam in-</td><td></td></tr><tr><td>genio et prudentia quam fide et religione vitae defendendum</td><td></td></tr><tr><td>puto. Nota tibi est hominis probitas, C. Caesar, noti mores,</td><td>5</td></tr><tr><td>nota constantia. Cui porro qui modo populi Romani</td><td></td></tr><tr><td>nomen audivit, Deiotari integritas, gravitas, virtus, fides</td><td></td></tr><tr><td>non audita est? Quod igitur facinus nec in hominem</td><td></td></tr><tr><td>imprudentem caderet propter metum praesentis exiti, nec</td><td></td></tr><tr><td>in facinerosum, nisi esset idem amentissimus, id vos et</td><td>10</td></tr><tr><td>a viro optimo et ab homine minime stulto cogitatum</td><td></td></tr><tr><td>esse confingitis? At quam non modo non credibiliter,</td><td>17.1</td></tr><tr><td>sed ne suspiciose quidem! 'Cum' inquit 'Blucium </td><td></td></tr><tr><td>venisses et domum regis hospitis tui devertisses, locus erat</td><td></td></tr><tr><td>quidam in quo erant ea composita quibus te rex munerari</td><td></td></tr><tr><td>constituerat. Huc te e balneo, prius quam accumberes,</td><td>5</td></tr><tr><td>ducere volebat. Erant enim armati ut te interficerent</td><td></td></tr><tr><td>in eo ipso loco conlocati.' En crimen, en causa, cur</td><td></td></tr><tr><td>regem fugitivus, dominum servus accuset. Ego mehercules,</td><td></td></tr><tr><td>Caesar, initio, cum est ad me ita causa delata, Phidippum</td><td></td></tr><tr><td>medicum, servum regium, qui cum legatis missus esset, ab</td><td>10</td></tr><tr><td>isto adulescente esse corruptum, hac sum suspicione per-</td><td></td></tr><tr><td>cussus: 'Medicum indicem subornavit; finget videlicet</td><td></td></tr><tr><td>aliquod crimen veneni.' Etsi a veritate longe, tamen</td><td></td></tr><tr><td>a consuetudine criminandi non multum res abhorrebat.</td><td></td></tr><tr><td>Quid ait medicus? Nihil de veneno. At id fieri potuit</td><td>18.1</td></tr><tr><td>primum occultius in potione, in cibo; deinde etiam im-</td><td></td></tr><tr><td>punius fit quod, cum est factum, negari potest. Si palam</td><td></td></tr><tr><td>te interemisset, omnium in se gentium non solum odia</td><td></td></tr><tr><td>sed etiam arma convertisset: si veneno, Iovis illius hos-</td><td>5</td></tr><tr><td>pitalis numen numquam celare potuisset, homines fortasse</td><td></td></tr><tr><td>celasset. Quod igitur et conari occultius et efficere cautius</td><td></td></tr><tr><td>potuit, id tibi et medico callido et servo, ut putabat, fideli</td><td></td></tr><tr><td>non credidit: de armis, de ferro, de insidiis celare te noluit?</td><td></td></tr><tr><td>At quam festive crimen contexitur! 'Tua te' inquit</td><td>19.1</td></tr><tr><td>'eadem quae saepe fortuna servavit: negavisti tum te</td><td></td></tr><tr><td>inspicere velle.' Quid postea? an Deiotarus, re illo tem-</td><td></td></tr><tr><td>pore non perfecta, continuo dimisit exercitum? nullus erat</td><td></td></tr><tr><td>alius insidiandi locus? At eodem te, cum cenavisses,</td><td>5</td></tr><tr><td>rediturum dixeras, itaque fecisti. Horam unam aut duas</td><td></td></tr><tr><td>eodem loco armatos, ut conlocati fuerant, retineri magnum</td><td></td></tr><tr><td>fuit? Cum in convivio comiter et iucunde fuisses, tum </td><td></td></tr><tr><td>illuc isti, ut dixeras: quo in loco Deiotarum talem erga te</td><td></td></tr><tr><td>cognovisti qualis rex Attalus in P. Africanum fuit, cui</td><td>10</td></tr><tr><td>magnificentissima dona, ut scriptum legimus, usque ad</td><td></td></tr><tr><td>Numantiam misit ex Asia, quae Africanus inspectante exer-</td><td></td></tr><tr><td>citu accepit. Quod cum praesens Deiotarus regio animo</td><td></td></tr><tr><td>et more fecisset, tu in cubiculum discessisti. Obsecro,</td><td>20.1</td></tr><tr><td>Caesar, repete illius temporis memoriam, pone ante oculos</td><td></td></tr><tr><td>illum diem, voltus hominum te intuentium atque admiran-</td><td></td></tr><tr><td>tium recordare. Num quae trepidatio, num qui tumultus,</td><td></td></tr><tr><td>num quid nisi modeste, nisi quiete, nisi ex hominis</td><td>5</td></tr><tr><td>gravissimi et sanctissimi disciplina? Quid igitur causae</td><td></td></tr><tr><td>excogitari potest cur te lautum voluerit, cenatum noluerit</td><td></td></tr><tr><td>occidere? 'In posterum' inquit 'diem distulit ut, cum</td><td>21.1</td></tr><tr><td>in castellum ventum esset, ibi cogitata perficeret.' Non</td><td></td></tr><tr><td>video causam loci mutandi, sed tamen acta res criminose</td><td></td></tr><tr><td>est. 'Cum' inquit 'vomere post cenam te velle dixisses, in</td><td></td></tr><tr><td>balneum te ducere coeperunt: ibi enim erant insidiae. At</td><td>5</td></tr><tr><td>te eadem tua fortuna servavit: in cubiculo malle dixisti.'</td><td></td></tr><tr><td>Di te perduint, fugitive! ita non modo nihili et improbus,</td><td></td></tr><tr><td>sed fatuus et amens es. Quid? ille signa aenea in balneo</td><td></td></tr><tr><td>posuerat, quae e balneo in cubiculum transire non possent?</td><td></td></tr><tr><td>Habes crimina insidiarum: nihil enim dixit amplius.</td><td>10</td></tr><tr><td>'Horum' inquit 'eram conscius.' Quid tum? ita ille</td><td></td></tr><tr><td>demens erat ut eum quem conscium tanti sceleris habebat</td><td></td></tr><tr><td>ab se dimitteret, Romam etiam mitteret ubi et inimicissimum</td><td></td></tr><tr><td>sciret esse nepotem suum et C. Caesarem cui fecisset insi-</td><td></td></tr><tr><td>dias, praesertim cum is unus esset qui posset de absente </td><td>15</td></tr><tr><td>se indicare? 'Et fratres meos,' inquit, 'quod erant conscii,</td><td>22.1</td></tr><tr><td>in vincla coniecit.' Cum igitur eos vinciret quos secum</td><td></td></tr><tr><td>habebat, te solutum Romam mittebat qui eadem scires</td><td></td></tr><tr><td>quae illos scire dicis? </td><td></td></tr>
        </table>