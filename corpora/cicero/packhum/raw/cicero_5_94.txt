<table>
          <script>targetHit=0;</script>
          <tr><td>  Atque ut intellegatis cuius modi ista iudicia in octuplum,</td><td>2.3.29.1</td></tr><tr><td>cuius modi istius de cohorte recuperatores existimati sint,</td><td></td></tr><tr><td>sic attendite. Ecquem putatis decumanum, hac licentia</td><td></td></tr><tr><td>permissa ut tantum ab aratore quantum poposcisset au-</td><td></td></tr><tr><td>ferret, plus quam deberetur poposcisse? Considerate cum</td><td>5</td></tr><tr><td>vestris animis vosmet ipsi ecquem putetis, praesertim cum</td><td></td></tr><tr><td>id non solum avaritia sed etiam imprudentia accidere po-</td><td></td></tr><tr><td>tuerit. Multos necesse est. At ego omnis dico plus, ac</td><td></td></tr><tr><td>multo plus, quam decumam abstulisse. Cedo mihi unum</td><td></td></tr><tr><td>ex triennio praeturae tuae qui octupli damnatus sit.</td><td>10</td></tr><tr><td>Damnatus? immo vero in quem iudicium ex edicto tuo</td><td></td></tr><tr><td>postulatum sit. Nemo erat videlicet aratorum qui iniuriam</td><td></td></tr><tr><td>sibi factam queri posset, nemo decumanorum qui grano</td><td></td></tr><tr><td>amplius sibi quam deberetur deberi professus esset. Immo</td><td></td></tr><tr><td>vero contra rapiebat et asportabat quantum a quoque</td><td>15</td></tr><tr><td>volebat Apronius, omnibus autem locis aratores spoliati ac</td><td></td></tr><tr><td>vexati querebantur; neque tamen ullum iudicium reperietur.</td><td></td></tr><tr><td>Quid est hoc? Tot viri fortes honesti gratiosi, tot Siculi,</td><td>30.1</td></tr><tr><td>tot equites Romani, ab homine nequissimo ac turpissimo</td><td></td></tr><tr><td>laesi poenam octupli sine ulla dubitatione commissam non</td><td></td></tr><tr><td>persequebantur? Quae causa, quae ratio est? una illa,</td><td></td></tr><tr><td>iudices, quam videtis, quod ultro etiam inlusos se et inrisos </td><td>5</td></tr><tr><td>ab iudicio discessuros videbant. Etenim quod esset iudi-</td><td></td></tr><tr><td>cium, cum ex Verris turpissimo flagitiosissimoque comitatu</td><td></td></tr><tr><td>tres recuperatorum nomine adsedissent adseculae istius,</td><td></td></tr><tr><td>non a patre ei traditi sed a meretricula commendati?</td><td></td></tr><tr><td>Ageret videlicet causam arator; nihil sibi frumenti ab</td><td>31.1</td></tr><tr><td>Apronio relictum, bona sua etiam direpta, se pulsatum</td><td></td></tr><tr><td>verberatumque diceret; conferrent viri boni capita, de</td><td></td></tr><tr><td>comissatione loquerentur inter se ac de mulierculis, si quas</td><td></td></tr><tr><td>a praetore abeuntis possent deprehendere; res agi videretur.</td><td>5</td></tr><tr><td>Surrexisset Apronius, nova dignitas publicani, non ut decu-</td><td></td></tr><tr><td>manus squaloris plenus ac pulveris, sed unguentis oblitus,</td><td></td></tr><tr><td>vino vigiliisque languidus; omnia primo motu ac spiritu</td><td></td></tr><tr><td>suo vini unguenti corporis odore complesset. Dixisset</td><td></td></tr><tr><td>haec quae volgo dicere solebat, non se decumas emisse,</td><td>10</td></tr><tr><td>sed bona fortunasque aratorum, non se decumanum esse</td><td></td></tr><tr><td>Apronium, sed Verrem alterum dominum illorum ac tyran-</td><td></td></tr><tr><td>num. Quae cum dixisset, illi viri optimi de cohorte istius</td><td></td></tr><tr><td>recuperatores non de absolvendo Apronio deliberarent, sed</td><td></td></tr><tr><td>quaererent ecquo modo petitorem ipsum Apronio con-</td><td>15</td></tr><tr><td>demnare possent. </td><td></td></tr>
        </table>