<table>
          <script>targetHit=0;</script>
          <tr><td>  Sin dicit obscurari quaedam nec apparere, quia valde</td><td>4.29.3</td></tr><tr><td>parva sint, nos quoque concedimus; quod dicit Epi-</td><td></td></tr><tr><td>curus etiam de voluptate, quae minimae sint voluptates,</td><td>5</td></tr><tr><td>eas obscurari saepe et obrui. sed non sunt in eo genere</td><td></td></tr><tr><td>tantae commoditates corporis tamque productae tem-</td><td></td></tr><tr><td>poribus tamque multae. itaque in quibus propter</td><td></td></tr><tr><td>eorum exiguitatem obscuratio consequitur, saepe ac-</td><td></td></tr><tr><td>cidit, ut nihil interesse nostra fateamur, sint illa necne</td><td>10</td></tr><tr><td>sint, ut in sole, quod a te dicebatur, lucernam adhibere</td><td></td></tr><tr><td>nihil interest aut teruncium adicere Croesi pecuniae.</td><td></td></tr><tr><td>quibus autem in rebus tanta obscuratio non fit, fieri</td><td>30.1</td></tr><tr><td>tamen potest, ut id ipsum, quod interest, non sit</td><td></td></tr><tr><td>magnum. ut ei, qui iucunde vixerit annos decem, si</td><td></td></tr><tr><td>aeque vita iucunda menstrua addatur, quia momentum</td><td></td></tr><tr><td>aliquod habeat ad iucundum accessio, bonum sit; si </td><td>5</td></tr><tr><td>autem id non concedatur, non continuo vita beata tol-</td><td></td></tr><tr><td>litur. bona autem corporis huic sunt, quod posterius</td><td></td></tr><tr><td>posui, similiora. habent enim accessionem dignam, in</td><td></td></tr><tr><td>qua elaboretur, ut mihi in hoc Stoici iocari videantur</td><td></td></tr><tr><td>interdum, cum ita dicant, si ad illam vitam, quae cum</td><td>10</td></tr><tr><td>virtute degatur, ampulla aut strigilis accedat, sump-</td><td></td></tr><tr><td>turum sapientem eam vitam potius, quo haec adiecta</td><td></td></tr><tr><td>sint, nec beatiorem tamen ob eam causam fore. hoc</td><td>31.1</td></tr><tr><td>simile tandem est? non risu potius quam oratione</td><td></td></tr><tr><td>eiciendum? ampulla enim sit necne sit, quis non iure</td><td></td></tr><tr><td>optimo irrideatur, si laboret? at vero pravitate mem-</td><td></td></tr><tr><td>brorum et cruciatu dolorum si quis quem levet, ma-</td><td>5</td></tr><tr><td>gnam ineat gratiam, nec si ille sapiens ad tortoris ecu-</td><td></td></tr><tr><td>leum a tyranno ire cogatur, similem habeat vultum</td><td></td></tr><tr><td>et si ampullam perdidisset, sed ut magnum et difficile</td><td></td></tr><tr><td>certamen iniens, cum sibi cum capitali adversario, do-</td><td></td></tr><tr><td>lore, depugnandum videret, excitaret omnes rationes</td><td>10</td></tr><tr><td>fortitudinis ac patientiae, quarum praesidio iniret illud</td><td></td></tr><tr><td>difficile, ut dixi, magnumque proelium. deinde non</td><td></td></tr><tr><td>quaerimus, quid obscuretur aut intereat, quia sit ad-</td><td></td></tr><tr><td>modum parvum, sed quid tale sit, ut expleat summam.</td><td></td></tr><tr><td>una voluptas e multis obscuratur in illa vita voluptaria,</td><td>15</td></tr><tr><td>sed tamen ea, quamvis parva sit, pars est eius vitae,</td><td></td></tr><tr><td>quae posita est in voluptate. nummus in Croesi di-</td><td></td></tr><tr><td>vitiis obscuratur, pars est tamen divitiarum. quare</td><td></td></tr><tr><td>obscurentur etiam haec, quae secundum naturam esse</td><td></td></tr><tr><td>dicimus, in vita beata; sint modo partes vitae beatae. </td><td>20</td></tr>
        </table>