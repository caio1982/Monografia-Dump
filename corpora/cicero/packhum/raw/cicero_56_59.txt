<table>
          <script>targetHit=0;</script>
          <tr class="title first  date"><td>med<span class="snum">.</span> Ian<span class="snum">.</span> <span class="snum">62</span> Romae</td><td></td></tr><tr class="title  "><td>M. TULLIUS M. F. CICERO Q. METELLO Q. F. CELERI</td><td></td></tr><tr class="title last  "><td>PRO COS. S. D.</td><td></td></tr><tr><td>Si tu exercitusque valetis, bene est. </td><td>5.2.1.1</td></tr><tr><td>  Scribis ad me te existimasse pro mutuo inter nos animo et</td><td></td></tr><tr><td>pro reconciliata gratia numquam te a me ludibrio laesum iri. </td><td></td></tr><tr><td>quod cuius modi sit satis intellegere non possum; sed tamen</td><td></td></tr><tr><td>suspicor ad te esse adlatum me in senatu, cum disputarem</td><td>5</td></tr><tr><td>permultos esse qui rem publicam a me conservatam dolerent,</td><td></td></tr><tr><td>dixisse a te propinquos tuos, quibus negare non potuisses,</td><td></td></tr><tr><td>impetrasse ut ea quae statuisses tibi in senatu de mea laude</td><td></td></tr><tr><td>esse dicenda reticeres. quod cum dicerem, illud adiunxi, mihi</td><td></td></tr><tr><td>tecum ita dispertitum officium fuisse in rei publicae salute</td><td>10</td></tr><tr><td>retinenda ut ego urbem a domesticis insidiis et ab intestino</td><td></td></tr><tr><td>scelere, tu Italiam et ab armatis hostibus et ab occulta</td><td></td></tr><tr><td>coniuratione defenderes, atque hanc nostram tanti et tam</td><td></td></tr><tr><td>praeclari muneris societatem a tuis propinquis labefactatam,</td><td></td></tr><tr><td>qui, cum tu a me rebus amplissimis atque honorificentissimis</td><td>15</td></tr><tr><td>ornatus esses, timuissent ne quae mihi pars abs te voluntatis</td><td></td></tr><tr><td>mutuae tribueretur. </td><td></td></tr><tr><td>  Hoc in sermone cum a me exponeretur quae mea exspec-</td><td>2.1</td></tr><tr><td>tatio fuisset orationis tuae quantoque in errore versatus</td><td></td></tr><tr><td>essem, visa est oratio non iniucunda, et mediocris quidam est</td><td></td></tr><tr><td>risus consecutus, non in te sed magis in errorem meum et</td><td></td></tr><tr><td>quod me abs te cupisse laudari aperte atque ingenue</td><td>5</td></tr><tr><td>confitebar. iam hoc non potest in te non honorifice esse</td><td></td></tr><tr><td>dictum, me in clarissimis meis atque amplissimis rebus tamen</td><td></td></tr><tr><td>aliquod testimonium tuae vocis habere voluisse. </td><td></td></tr><tr><td>  Quod autem ita scribis, 'pro mutuo inter nos animo', quid</td><td>3.1</td></tr><tr><td>tu existimes esse in amicitia mutuum, nescio; equidem hoc</td><td></td></tr><tr><td>arbitror, cum par voluntas accipitur et redditur. ego si hoc</td><td></td></tr><tr><td>dicam, me tua causa praetermisisse provinciam, tibi ipse</td><td></td></tr><tr><td>levior videar esse; meae enim rationes ita tulerunt, atque</td><td>5</td></tr><tr><td>eius mei consili maiorem in dies singulos fructum volup-</td><td></td></tr><tr><td>tatemque capio. illud dico, me, ut primum in contione</td><td></td></tr><tr><td>provinciam deposuerim, statim quem ad modum eam tibi </td><td></td></tr><tr><td>traderem cogitare coepisse. nihil dico de sortitione vestra;</td><td></td></tr><tr><td>tantum te suspicari volo, nihil in ea re per collegam meum me</td><td>10</td></tr><tr><td>insciente esse factum. recordare cetera, quam cito senatum</td><td></td></tr><tr><td>illo die facta sortitione coegerim, quam multa de te verba</td><td></td></tr><tr><td>fecerim, cum tu ipse mihi dixisti orationem meam non</td><td></td></tr><tr><td>solum in te honorificam sed etiam in collegas tuos con-</td><td></td></tr><tr><td>tumeliosam fuisse. iam illud senatus consultum quod eo die</td><td>4.1</td></tr><tr><td>factum est ea praescriptione est ut, dum id exstabit, officium</td><td></td></tr><tr><td>meum in te obscurum esse non possit. postea vero quam</td><td></td></tr><tr><td>profectus es, velim recordere quae ego de te in senatu egerim,</td><td></td></tr><tr><td>quae in contionibus dixerim, quas ad te litteras miserim. quae</td><td>5</td></tr><tr><td>cum omnia collegeris, tu ipse velim iudices satisne videatur</td><td></td></tr><tr><td>his omnibus rebus tuus adventus, cum proxime Romam</td><td></td></tr><tr><td>venisti, mutue respondisse. </td><td></td></tr><tr><td>  Quod scribis de reconciliata gratia, non intellego cur</td><td>5.1</td></tr><tr><td>reconciliatam esse dicas quae numquam imminuta est. </td><td></td></tr><tr><td>  Quod scribis non oportuisse Metellum, fratrem tuum, ob</td><td>6.1</td></tr><tr><td>dictum a me oppugnari, primum hoc velim existimes,</td><td></td></tr><tr><td>animum mihi istum tuum vehementer probari et fraternam</td><td></td></tr><tr><td>plenam humanitatis ac pietatis voluntatem; deinde, si qua</td><td></td></tr><tr><td>ego in re fratri tuo rei publicae causa restiterim, ut mihi</td><td>5</td></tr><tr><td>ignoscas (tam enim sum amicus rei publicae quam qui</td><td></td></tr><tr><td>maxime); si vero meam salutem contra illius impetum in me</td><td></td></tr><tr><td>crudelissimum defenderim, satis habeas nihil me etiam tecum</td><td></td></tr><tr><td>de tui fratris iniuria conqueri. quem ego cum comperissem</td><td></td></tr><tr><td>omnem sui tribunatus conatum in meam perniciem parare</td><td>10</td></tr><tr><td>atque meditari, egi cum Claudia, uxore tua, et cum vestra</td><td></td></tr><tr><td>sorore Mucia, cuius erga me studium pro Cn. Pompei</td><td></td></tr><tr><td>necessitudine multis in rebus perspexeram, ut eum ab illa</td><td></td></tr><tr><td>iniuria deterrerent. atqui ille, quod te audisse certo scio,</td><td>7.1</td></tr><tr><td>prid. Kal. Ian., qua iniuria nemo umquam in ullo magistratu</td><td></td></tr><tr><td>improbissimus civis adfectus est ea me consulem adfecit, cum </td><td></td></tr><tr><td>rem publicam conservassem, atque abeuntem magistratu</td><td></td></tr><tr><td>contionis habendae potestate privavit. cuius iniuria mihi</td><td>5</td></tr><tr><td>tamen honori summo fuit; nam cum ille mihi nihil nisi ut</td><td></td></tr><tr><td>iurarem permitteret, magna voce iuravi verissimum pul-</td><td></td></tr><tr><td>cherrimumque ius iurandum, quod populus idem magna</td><td></td></tr><tr><td>voce me vere iurasse iuravit. </td><td></td></tr><tr><td>  Hac accepta tam insigni iniuria tamen illo ipso die misi ad</td><td>8.1</td></tr><tr><td>Metellum communis amicos qui agerent cum eo ut de illa</td><td></td></tr><tr><td>mente desisteret. quibus ille respondit sibi non esse integrum;</td><td></td></tr><tr><td>etenim paulo ante in contione dixerat ei qui in alios animum</td><td></td></tr><tr><td>advertisset indicta causa dicendi ipsi potestatem fieri non</td><td>5</td></tr><tr><td>oportere. hominem gravem et civem egregium, qui, qua</td><td></td></tr><tr><td>poena senatus consensu bonorum omnium eos adfecerat qui</td><td></td></tr><tr><td>urbem incendere et magistratus ac senatum trucidare, bellum</td><td></td></tr><tr><td>maximum conflare voluissent, eadem dignum iudicaret eum</td><td></td></tr><tr><td>qui curiam caede, urbem incendiis, Italiam bello liberasset!</td><td>10</td></tr><tr><td>itaque ego Metello, fratri tuo, praesenti restiti. nam in</td><td></td></tr><tr><td>senatu Kal. Ian. sic cum eo de re publica disputavi ut</td><td></td></tr><tr><td>sentiret sibi cum viro forti et constanti esse pugnandum.</td><td></td></tr><tr><td>a. d. III Non. Ian. cum agere coepisset, tertio quoque verbo</td><td></td></tr><tr><td>orationis suae me appellabat, mihi minabatur, neque illi</td><td>15</td></tr><tr><td>quicquam deliberatius fuit quam me, quacumque ratione</td><td></td></tr><tr><td>posset, non iudicio neque disceptatione sed vi atque</td><td></td></tr><tr><td>impressione evertere. huius ego temeritati si virtute atque</td><td></td></tr><tr><td>animo non restitissem, quis esset qui me in consulatu non</td><td></td></tr><tr><td>casu potius existimaret quam consilio fortem fuisse? </td><td>20</td></tr><tr><td>  Haec si tu Metellum cogitare de me nescisti, debes</td><td>9.1</td></tr><tr><td>existimare te maximis de rebus a fratre esse celatum; sin</td><td></td></tr><tr><td>autem aliquid impertivit tibi sui consili, lenis a te et facilis</td><td></td></tr><tr><td>existimari debeo qui nihil tecum de his ipsis rebus expostulem.</td><td></td></tr><tr><td>et si intellegis non me dicto Metelli, ut scribis, sed consilio</td><td>5</td></tr><tr><td>eius animoque in me inimicissimo esse commotum, cognosce </td><td></td></tr><tr><td>nunc humanitatem meam, si humanitas appellanda est in</td><td></td></tr><tr><td>acerbissima iniuria remissio animi ac dissolutio. nulla est</td><td></td></tr><tr><td>a me umquam sententia dicta in fratrem tuum; quotiens-</td><td></td></tr><tr><td>cumque aliquid est actum, sedens iis adsensi qui mihi</td><td>10</td></tr><tr><td>lenissime sentire visi sunt. addam illud etiam, quod iam ego</td><td></td></tr><tr><td>curare non debui sed tamen fieri non moleste tuli atque etiam</td><td></td></tr><tr><td>ut ita fieret pro mea parte adiuvi, ut senati consulto meus</td><td></td></tr><tr><td>inimicus, quia tuus frater erat, sublevaretur. </td><td></td></tr><tr><td>  Qua re non ego oppugnavi fratrem tuum, sed fratri tuo</td><td>10.1</td></tr><tr><td>repugnavi; nec in te, ut scribis, animo fui mobili, sed ita stabili</td><td></td></tr><tr><td>ut in mea erga te voluntate etiam desertus ab officiis tuis per-</td><td></td></tr><tr><td>manerem. atque hoc ipso tempore tibi paene minitanti nobis</td><td></td></tr><tr><td>per litteras hoc rescribo atque respondeo: ego dolori tuo non</td><td>5</td></tr><tr><td>solum ignosco sed summam etiam laudem tribuo (meus enim</td><td></td></tr><tr><td>me sensus, quanta vis fraterni sit amoris, admonet); a te peto</td><td></td></tr><tr><td>ut tu quoque aequum te iudicem dolori meo praebeas; si</td><td></td></tr><tr><td>acerbe, si crudeliter, si sine causa sum a tuis oppugnatus,</td><td></td></tr><tr><td>ut statuas mihi non modo non cedendum sed etiam tuo</td><td>10</td></tr><tr><td>atque exercitus tui auxilio in eius modi causa utendum</td><td></td></tr><tr><td>fuisse. </td><td></td></tr><tr><td>  Ego te mihi semper amicum esse volui, me ut tibi amicis-</td><td></td></tr><tr><td>simum esse intellegeres laboravi. maneo in voluntate et,</td><td></td></tr><tr><td>quoad voles tu, permanebo, citiusque amore tui fratrem</td><td>15</td></tr><tr><td>tuum odisse desinam quam illius odio quicquam de nostra</td><td></td></tr><tr><td>benevolentia detraham. </td><td></td></tr>
        </table>