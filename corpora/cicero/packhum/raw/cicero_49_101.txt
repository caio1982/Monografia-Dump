<table>
          <script>targetHit=0;</script>
          <tr><td>  Atqui his capiuntur imperiti, et propter huius mo-</td><td>5.28.1</td></tr><tr><td>di sententias istorum hominum est multitudo; acute</td><td></td></tr><tr><td>autem disputantis illud est, non quid quisque dicat,</td><td></td></tr><tr><td>sed quid cuique dicendum sit, videre. velut in ea</td><td></td></tr><tr><td>ipsa sententia, quam in hac disputatione suscepimus,</td><td>5</td></tr><tr><td>omnis bonos semper beatos volumus esse. quos dicam</td><td></td></tr><tr><td>bonos, perspicuum est; omnibus enim virtutibus in-</td><td></td></tr><tr><td>structos et ornatos tum sapientis, tum viros bonos</td><td></td></tr><tr><td>dicimus. videamus, qui dicendi sint beati. equidem</td><td>29.1</td></tr><tr><td>eos existimo, qui sint in bonis nullo adiuncto malo;</td><td></td></tr><tr><td>neque ulla alia huic verbo, cum beatum dicimus, sub-</td><td></td></tr><tr><td>iecta notio est nisi secretis malis omnibus cumulata</td><td></td></tr><tr><td>bonorum complexio. hanc assequi virtus, si quic-</td><td>5</td></tr><tr><td>quam praeter ipsam boni est, non potest. aderit enim</td><td></td></tr><tr><td>malorum, si mala illa ducimus, turba quaedam: pau-</td><td></td></tr><tr><td>pertas, ignobilitas, humilitas, solitudo, amissio suorum,</td><td></td></tr><tr><td>graves dolores corporis, perdita valetudo, debilitas,</td><td></td></tr><tr><td>caecitas, interitus patriae, exilium, servitus denique. </td><td>10</td></tr><tr><td>in his tot et tantis—atque etiam plura possunt acci-</td><td></td></tr><tr><td>dere—potest esse sapiens; nam haec casus importat,</td><td></td></tr><tr><td>qui in sapientem potest incurrere. at si ea mala sunt,</td><td></td></tr><tr><td>quis potest praestare semper sapientem beatum fore,</td><td></td></tr><tr><td>cum vel in omnibus is uno tempore esse possit? non</td><td>30.1</td></tr><tr><td>igitur facile concedo neque Bruto meo neque communi-</td><td></td></tr><tr><td>bus magistris nec veteribus illis, Aristoteli Speusippo</td><td></td></tr><tr><td>Xenocrati Polemoni, ut, cum ea quae supra enumeravi</td><td></td></tr><tr><td>in malis numerent, idem dicant semper beatum esse</td><td>5</td></tr><tr><td>sapientem. quos si titulus hic delectat insignis et pul-</td><td></td></tr><tr><td>cher, Pythagora Socrate Platone dignissimus, inducant</td><td></td></tr><tr><td>animum illa, quorum splendore capiuntur, vires vale-</td><td></td></tr><tr><td>tudinem pulchritudinem divitias honores opes con-</td><td></td></tr><tr><td>temnere eaque, quae is contraria sunt, pro nihilo du-</td><td>10</td></tr><tr><td>cere: tum poterunt clarissima voce profiteri se neque</td><td></td></tr><tr><td>fortunae impetu nec multitudinis opinione nec dolore</td><td></td></tr><tr><td>nec paupertate terreri, omniaque sibi in sese esse po-</td><td></td></tr><tr><td>sita, nec esse quicquam extra suam potestatem, quod</td><td></td></tr><tr><td>ducant in bonis. nunc et haec loqui, quae sunt magni</td><td>31.1</td></tr><tr><td>cuiusdam et alti viri, et eadem, quae vulgus, in malis</td><td></td></tr><tr><td>et bonis numerare concedi nullo modo potest. qua</td><td></td></tr><tr><td>gloria commotus Epicurus exoritur; cui etiam, si dis</td><td></td></tr><tr><td>placet, videtur semper sapiens beatus. hic dignitate</td><td>5</td></tr><tr><td>huius sententiae capitur, sed numquam id diceret, si</td><td></td></tr><tr><td>ipse se audiret. quid est enim quod minus conveniat,</td><td></td></tr><tr><td>quam ut is, qui vel summum vel solum malum dolorem</td><td></td></tr><tr><td>esse dicat, idem censeat 'quam hoc suave est!' tum,</td><td></td></tr><tr><td>cum dolore crucietur, dicturum esse sapientem? non </td><td>10</td></tr><tr><td>igitur ex singulis vocibus philosophi spectandi sunt,</td><td></td></tr><tr><td>sed ex perpetuitate atque constantia. </td><td></td></tr>
        </table>