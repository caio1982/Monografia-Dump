<table>
          <script>targetHit=0;</script>
          <tr class="title first  date"><td><span class="snum">49</span> ante Apr<span class="snum">.</span> in Italia</td><td></td></tr><tr class="title last  "><td>M. CICERO S. D. T. FADIO</td><td></td></tr><tr><td>Miror cur me accuses cum tibi id facere non liceat. quod si</td><td>7.27.1.1</td></tr><tr><td>liceret, tamen non debebas. 'ego enim te in consulatu</td><td></td></tr><tr><td>observaram,' ais, et fore ut te Caesar restituat: multa tu</td><td></td></tr><tr><td>quidem dicis, sed tibi nemo credit. tribun&lt;at&gt;um plebi dicis</td><td></td></tr><tr><td>te mea causa petisse: utinam semper esses tribunus! inter-</td><td>5</td></tr><tr><td>cessorem non quaereres. negas me audere quod sentiam</td><td></td></tr><tr><td>dicere: quasi tibi, cum impudenter me rogares, parum</td><td></td></tr><tr><td>fortiter responderim. </td><td></td></tr><tr><td>  Haec tibi scripsi ut isto ipso in genere in quo aliquid posse</td><td>2.1</td></tr><tr><td>vis te nihil esse cognosceres. quod si humaniter mecum</td><td></td></tr><tr><td>questus esses, libenter tibi me et facile purgassem; non enim</td><td></td></tr><tr><td>ingrata mihi sunt quae fecisti, sed quae scripsisti molesta. me</td><td></td></tr><tr><td>autem, propter quem ceteri liberi sunt, tibi liberum non</td><td>5</td></tr><tr><td>visum demiror. nam si falsa fuerunt quae tu ad me, ut ais,</td><td></td></tr><tr><td>detulisti, quid tibi ego debeo? si vera, tu es optimus testis</td><td></td></tr><tr><td>quid mihi populus Romanus debeat. </td><td></td></tr>
        </table>