<table>
          <script>targetHit=0;</script>
          <tr class="title first  date"><td>c<span class="snum">.</span> viii Kal<span class="snum">.</span> Mai<span class="snum">.,</span> <span class="snum">59</span> in Formiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Narro tibi, plane relegatus mihi videor postea quam in For-</td><td>2.11.1.1</td></tr><tr><td>miano sum. dies enim nullus erat, Anti cum essem, quo die non</td><td></td></tr><tr><td>melius scirem Romae quid ageretur quam ii qui erant Romae.</td><td></td></tr><tr><td>etenim litterae tuae non solum quid Romae sed etiam quid in re</td><td></td></tr><tr><td>publica, neque solum quid fieret verum etiam quid futurum</td><td>5</td></tr><tr><td>esset indicabant. nunc, nisi si quid ex praetereunte viatore</td><td></td></tr><tr><td>exceptum est, scire nihil possumus. qua re, quamquam iam te</td><td></td></tr><tr><td>ipsum exspecto, tamen isti puero, quem ad me statim iussi</td><td></td></tr><tr><td>recurrere, da ponderosam aliquam epistulam plenam omnium</td><td></td></tr><tr><td>non modo actorum sed etiam opinionum tuarum, ac diem quo</td><td>10</td></tr><tr><td>Roma sis exiturus cura ut sciam. </td><td></td></tr><tr><td>  Nos in Formiano esse volumus usque ad prid. Non. Mai. eo </td><td>2.1</td></tr><tr><td>si ante eam diem non veneris, Romae te fortasse videbo; nam</td><td></td></tr><tr><td>Arpinum quid ego te invitem?</td><td></td></tr><tr><td>    'τρηχεῖ’, ἀλλ’ ἀγαθὴ κουροτρόφος, οὔτ’ ἄρ’ ἔγωγε</td><td></td></tr><tr><td>    ἧς γαίης δύναμαι γλυκερώτερον ἄλλο ἰδέσθαι.'</td><td>5</td></tr><tr><td>haec igitur, et cura ut valeas.</td><td></td></tr>
        </table>