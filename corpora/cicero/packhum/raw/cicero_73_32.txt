<table>
          <script>targetHit=0;</script>
          <tr><td>  Deprecatione utemur, cum fatebimur nos pec-</td><td>2.25.1</td></tr><tr><td>casse neque id inprudentes, aut fortuito aut necessario</td><td></td></tr><tr><td>fecisse dicemus: et tamen ignosci nobis postulabimus.</td><td></td></tr><tr><td>Hic ignoscendi ratio quaeritur ex his locis: si plura</td><td></td></tr><tr><td>aut maiora officia quam maleficia videbuntur con-</td><td>5</td></tr><tr><td>stare; si qua virtus aut nobilitas erit in eo, qui sup-</td><td></td></tr><tr><td>plicabit; si qua spes erit usui futurum, si sine sup-</td><td></td></tr><tr><td>plicio discesserit; si ipse ille supplex mansuetus et</td><td></td></tr><tr><td>misericors in potestatibus ostendetur fuisse; si ea,</td><td></td></tr><tr><td>quae peccavit, non odio neque crudelitate, sed officio</td><td>10</td></tr><tr><td>et recto studio commotus fecit; si tali de causa aliis</td><td></td></tr><tr><td>quoque ignotum est; si nihil ab eo periculi nobis fu-</td><td></td></tr><tr><td>turum videbitur, si eum missum fecerimus; si nulla</td><td></td></tr><tr><td>aut a nostris civibus aut ab aliqua civitate vitu-</td><td></td></tr><tr><td>peratio ex ea re suscipietur. Loci communis: de hu-</td><td>26.1</td></tr><tr><td>manitate, fortuna, misericordia, rerum commutatione.</td><td></td></tr><tr><td>His locis omnibus ex contrario utetur is, qui contra</td><td></td></tr><tr><td>dicet, cum amplificatione et enumeratione peccato-</td><td></td></tr><tr><td>rum. </td><td>5</td></tr><tr><td>  Haec causa iudicialis fieri non potest, ut in libro</td><td></td></tr><tr><td>primo ostendimus, sed, quod potest vel</td><td></td></tr><tr><td>ad senatum vel ad consilium venire, non visa est</td><td></td></tr><tr><td>supersedenda.  </td><td></td></tr><tr><td>  Cum ab nobis crimen removere volemus, aut in</td><td>10</td></tr><tr><td>rem aut in hominem nostri peccati causam confere-</td><td></td></tr><tr><td>mus. Si causa in hominem conferetur, quae-</td><td></td></tr><tr><td>rendum erit primum, potueritne tantum, quantum reus</td><td></td></tr><tr><td>demonstrabit, is, in quem causa conferetur: et, quone</td><td></td></tr><tr><td>modo aut honeste aut sine periculo potuerit obsisti;</td><td>15</td></tr><tr><td>si maxime ita sit, num ea re concedi reo conveniat,</td><td></td></tr><tr><td>quod alieno inductu fecerit. Deinde in coniecturalem</td><td></td></tr><tr><td>trahetur controversiam et edisseretur, num consulto</td><td></td></tr><tr><td>factum sit. Si causa in rem quandam confere-</td><td></td></tr><tr><td>tur, et haec eadem fere et omnia, quae de necessitu-</td><td>20</td></tr><tr><td>dine praecepimus, consideranda erunt. </td><td></td></tr>
        </table>