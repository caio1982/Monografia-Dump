<table>
          <script>targetHit=0;</script>
          <tr class="title first  date"><td>paulo post xii Kal<span class="snum">.</span> Mai<span class="snum">.</span> <span class="snum">45</span> in Attici Nomentano<span class="snum">(?)</span></td><td></td></tr><tr class="title last  "><td>CICERO DOLABELLAE S.</td><td></td></tr><tr><td>Vel meo ipsius interitu mallem litteras meas desiderares</td><td>9.11.1.1</td></tr><tr><td>quam eo casu quo sum gravissime adflictus; quem ferrem</td><td></td></tr><tr><td>certe moderatius si te haberem. nam et oratio tua prudens et</td><td></td></tr><tr><td>amor erga me singularis multum levaret. sed quoniam brevi</td><td></td></tr><tr><td>tempore, ut opinio nostra est, te sum visurus, ita me adfectum</td><td>5</td></tr><tr><td>offendes ut multum a te possim iuvari; non quo ita sim</td><td></td></tr><tr><td>fractus ut aut hominem me esse oblitus sim aut fortunae</td><td></td></tr><tr><td>succumbendum putem, sed tamen hilaritas illa nostra et</td><td></td></tr><tr><td>suavitas, quae te praeter ceteros delectabat, erepta mihi</td><td></td></tr><tr><td>omnis est; firmitatem tamen et constantiam, si modo fuit</td><td>10</td></tr><tr><td>aliquando in nobis, eandem cognosces quam reliquisti. </td><td></td></tr><tr><td>  Quod scribis proelia te mea causa sustinere, non tam id</td><td>2.1</td></tr><tr><td>laboro ut si qui mihi obtrectent a te refutentur quam intellegi</td><td></td></tr><tr><td>cupio, quod certe intellegitur, me a te amari. quod ut facias</td><td></td></tr><tr><td>te etiam atque etiam rogo, ignoscasque brevitati litterarum</td><td></td></tr><tr><td>mearum; nam et celeriter una futuros nos arbitror et</td><td>5</td></tr><tr><td>nondum satis sum confirmatus ad scribendum. </td><td></td></tr>
        </table>