<table>
          <script>targetHit=0;</script>
          <tr><td>  Verum haec omnis oratio, ut iam ante dixi, mea est, qua</td><td>143.1</td></tr><tr><td>me uti res publica et dolor meus et istorum iniuria coegit.</td><td></td></tr><tr><td>Sex. Roscius horum nihil indignum putat, neminem accusat,</td><td></td></tr><tr><td>nihil de suo patrimonio queritur. Putat homo imperitus</td><td></td></tr><tr><td>morum, agricola et rusticus, ista omnia quae vos per Sullam</td><td>5</td></tr><tr><td>gesta esse dicitis more, lege, iure gentium facta; culpa</td><td></td></tr><tr><td>liberatus et crimine nefario solutus cupit a vobis discedere;</td><td></td></tr><tr><td>si hac indigna suspicione careat, animo aequo se carere suis</td><td>144.1</td></tr><tr><td>omnibus commodis dicit. Rogat oratque te, Chrysogone,</td><td></td></tr><tr><td>si nihil de patris fortunis amplissimis in suam rem convertit,</td><td></td></tr><tr><td>si nulla in re te fraudavit, si tibi optima fide sua omnia con-</td><td></td></tr><tr><td>cessit, adnumeravit, appendit, si vestitum quo ipse tectus</td><td>5</td></tr><tr><td>erat anulumque de digito suum tibi tradidit, si ex omnibus</td><td></td></tr><tr><td>rebus se ipsum nudum neque praeterea quicquam excepit, ut</td><td></td></tr><tr><td>sibi per te liceat innocenti amicorum opibus vitam in ege-</td><td></td></tr><tr><td>state degere. Praedia mea tu possides, ego aliena miseri-</td><td>145.1</td></tr><tr><td>cordia vivo; concedo, et quod animus aequus est et quia</td><td></td></tr><tr><td>necesse est. Mea domus tibi patet, mihi clausa est; fero.</td><td></td></tr><tr><td>Familia mea maxima tu uteris, ego servum habeo nullum;</td><td></td></tr><tr><td>patior et ferendum puto. Quid vis amplius? quid inse-</td><td>5</td></tr><tr><td>queris, quid oppugnas? qua in re tuam voluntatem laedi a</td><td></td></tr><tr><td>me putas? ubi tuis commodis officio? quid tibi obsto? Si</td><td></td></tr><tr><td>spoliorum causa vis hominem occidere, spoliasti; quid </td><td></td></tr><tr><td>quaeris amplius? si inimicitiarum, quae sunt tibi inimicitiae</td><td></td></tr><tr><td>cum eo cuius ante praedia possedisti quam ipsum cognosti?</td><td>10</td></tr><tr><td>si metus, ab eone aliquid metuis quem vides ipsum ab se</td><td></td></tr><tr><td>tam atrocem iniuriam propulsare non posse? sin, &lt;quod&gt; bona</td><td></td></tr><tr><td>quae Rosci fuerunt tua facta sunt, idcirco hunc illius filium</td><td></td></tr><tr><td>studes perdere, nonne ostendis id te vereri quod praeter</td><td></td></tr><tr><td>ceteros tu metuere non debeas ne quando liberis proscri-</td><td>15</td></tr><tr><td>ptorum bona patria reddantur? </td><td></td></tr>
        </table>