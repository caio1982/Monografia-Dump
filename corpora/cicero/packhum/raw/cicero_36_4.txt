<table>
          <script>targetHit=0;</script>
          <tr><td>  Quare materia quidem nobis rhetoricae videtur artis</td><td>1.9.1</td></tr><tr><td>ea, quam Aristoteli visam esse diximus; partes autem</td><td></td></tr><tr><td>eae, quas plerique dixerunt, inventio, dispositio, elo-</td><td></td></tr><tr><td>cutio, memoria, pronuntiatio. inventio est excogitatio</td><td></td></tr><tr><td>rerum verarum aut veri similium, quae causam proba-</td><td>5</td></tr><tr><td>bilem reddant; dispositio est rerum inventarum in or-</td><td></td></tr><tr><td>dinem distributio; elocutio est idoneorum verborum [et</td><td></td></tr><tr><td>sententiarum] ad inventionem accommodatio; memoria</td><td></td></tr><tr><td>est firma animi rerum ac verborum ad inventionem </td><td></td></tr><tr><td>perceptio; pronuntiatio est ex rerum et verborum</td><td>10</td></tr><tr><td>dignitate vocis et corporis moderatio. </td><td></td></tr><tr><td>  Nunc his rebus breviter constitutis eas rationes, qui-</td><td></td></tr><tr><td>bus ostendere possimus genus et finem et officium</td><td></td></tr><tr><td>huius artis, aliud in tempus differemus; nam et mul-</td><td></td></tr><tr><td>torum verborum indigent et non tanto opere ad artis</td><td>15</td></tr><tr><td>descriptionem et praecepta tradenda pertinent. eum au-</td><td></td></tr><tr><td>tem, qui artem rhetoricam scribat, de duabus reliquis</td><td></td></tr><tr><td>rebus, materia artis ac partibus, scribere oportere</td><td></td></tr><tr><td>existimamus. ac mihi quidem videtur coniuncte agen-</td><td></td></tr><tr><td>dum de materia ac partibus. quare inventio, quae prin-</td><td>20</td></tr><tr><td>ceps est omnium partium, potissimum in omni causa-</td><td></td></tr><tr><td>rum genere, qualis debeat esse, consideretur. </td><td></td></tr><tr><td>  Omnis res, quae habet in se positam in dictione ac</td><td>10.1</td></tr><tr><td>disceptatione aliquam controversiam, aut facti aut no-</td><td></td></tr><tr><td>minis aut generis aut actionis continet quaestionem.</td><td></td></tr><tr><td>eam igitur quaestionem, ex qua causa nascitur, consti-</td><td></td></tr><tr><td>tutionem appellamus. constitutio est prima conflictio</td><td>5</td></tr><tr><td>causarum ex depulsione intentionis profecta, hoc</td><td></td></tr><tr><td>modo: 'fecisti': 'non feci' aut 'iure feci'. cum facti con-</td><td></td></tr><tr><td>troversia est, quoniam coniecturis causa firmatur, con-</td><td></td></tr><tr><td>stitutio coniecturalis appellatur. cum autem nominis,</td><td></td></tr><tr><td>quia vis vocabuli definienda verbis est, constitutio de-</td><td>10</td></tr><tr><td>finitiva nominatur. cum vero, qualis res sit, quaeritur,</td><td></td></tr><tr><td>quia et de vi et de genere negotii controversia est, con-</td><td></td></tr><tr><td>stitutio generalis vocatur. at cum causa ex eo pendet, </td><td></td></tr><tr><td>quia non aut is agere videtur, quem oportet, aut non</td><td></td></tr><tr><td>cum eo, quicum oportet, aut non apud quos, quo tem-</td><td>15</td></tr><tr><td>pore, qua lege, quo crimine, qua poena oportet, transla-</td><td></td></tr><tr><td>tiva dicitur constitutio, quia actio translationis et com-</td><td></td></tr><tr><td>mutationis indigere videtur. atque harum aliquam in</td><td></td></tr><tr><td>omne causae genus incidere necesse est; nam in quam</td><td></td></tr><tr><td>rem non inciderit, in ea nihil esse poterit controversiae.</td><td>20</td></tr><tr><td>quare eam ne causam quidem convenit putari. </td><td></td></tr>
        </table>