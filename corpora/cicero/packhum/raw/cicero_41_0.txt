<table>
          <script>targetHit=0;</script>
          <tr class="title first last  "><td>DE OPTIMO GENERE ORATORUM </td><td></td></tr><tr><td>  Oratorum genera esse dicuntur tamquam poe-</td><td>1.1</td></tr><tr><td>tarum; id secus est, nam alterum est multiplex.</td><td></td></tr><tr><td>Poematis enim tragici, comici, epici, melici, etiam ac</td><td></td></tr><tr><td>dithyrambici, quod magis est tractatum a Graecis</td><td></td></tr><tr><td>quam a Latinis, suum cuiusque est, diversum a</td><td>5</td></tr><tr><td>reliquis. Itaque et in tragoedia comicum vitiosum</td><td></td></tr><tr><td>est et in comoedia turpe tragicum; et in ceteris suus</td><td></td></tr><tr><td>est cuique certus sonus et quaedam intellegentibus</td><td></td></tr><tr><td>nota vox. Oratorum autem si quis ita numerat plura</td><td>2.1</td></tr><tr><td>genera, ut alios grandis aut gravis aut copiosos, alios</td><td></td></tr><tr><td>tenuis aut subtilis aut brevis, alios eis interiectos et</td><td></td></tr><tr><td>tamquam medios putet, de hominibus dicit aliquid,</td><td></td></tr><tr><td>de re parum. In re enim quid optimum sit quaeritur,</td><td>5</td></tr><tr><td>in homine dicitur quod est. Itaque licet dicere et</td><td></td></tr><tr><td>Ennium summum epicum poetam, si cui ita videtur,</td><td></td></tr><tr><td>et Pacuvium tragicum et Caecilium fortasse comicum. </td><td></td></tr><tr><td>Oratorem genere non divido; perfectum enim quaero.</td><td>3.1</td></tr><tr><td>Unum est autem genus perfecti, a quo qui absunt, non</td><td></td></tr><tr><td>genere differunt, ut Terentius ab Accio, sed in eodem</td><td></td></tr><tr><td>genere non sunt pares. Optimus est enim orator qui</td><td></td></tr><tr><td>dicendo animos audientium et docet et delectat et</td><td>5</td></tr><tr><td>permovet. Docere debitum est, delectare hono-</td><td></td></tr><tr><td>rarium, permovere necessarium. Haec ut alius melius</td><td>4.1</td></tr><tr><td>quam alius, concedendum est; verum id fit non</td><td></td></tr><tr><td>genere sed gradu. Optimum quidem unum est et</td><td></td></tr><tr><td>proximum quod ei simillimum. Ex quo perspicuum</td><td></td></tr><tr><td>est, quod optimo dissimillimum sit, id esse deterri-</td><td>5</td></tr><tr><td>mum. </td><td></td></tr>
        </table>