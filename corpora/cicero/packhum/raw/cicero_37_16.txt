<table>
          <script>targetHit=0;</script>
          <tr><td>  Neque vero istis tragoediis tuis, quibus uti philosophi</td><td>1.219.1</td></tr><tr><td>maxime solent, Crasse, perturbor, quod ita dixisti, neminem</td><td></td></tr><tr><td>posse eorum mentis, qui audirent, aut inflammare dicendo</td><td></td></tr><tr><td>aut inflammatas restinguere, cum eo maxime vis oratoris</td><td></td></tr><tr><td>magnitudoque cernatur, nisi qui [rerum omnium] naturam &lt;et&gt;</td><td>5</td></tr><tr><td>mores hominum atque rationes penitus perspexerit, in quo</td><td></td></tr><tr><td>philosophia sit oratori necessario percipienda; quo in studio</td><td></td></tr><tr><td>hominum [quoque] ingeniosissimorum otiosissimorumque</td><td></td></tr><tr><td>totas aetates videmus esse contritas. Quorum ego copiam</td><td></td></tr><tr><td>magnitudinemque cognitionis atque artis non modo non</td><td>10</td></tr><tr><td>contemno, sed etiam vehementer admiror; nobis tamen, qui</td><td></td></tr><tr><td>in hoc populo foroque versamur, satis est ea de motibus</td><td></td></tr><tr><td>animorum et scire et dicere quae non abhorrent ab hominum</td><td></td></tr><tr><td>moribus. Quis enim umquam orator magnus et gravis, cum</td><td>220.1</td></tr><tr><td>iratum adversario iudicem facere vellet, haesitavit ob eam</td><td></td></tr><tr><td>causam, quod nesciret, quid esset iracundia, fervorne mentis</td><td></td></tr><tr><td>an cupiditas puniendi doloris? Quis, cum ceteros animorum</td><td></td></tr><tr><td>motus aut iudicibus aut populo dicendo miscere atque agitare</td><td>5</td></tr><tr><td>vellet, ea dixit, quae a philosophis dici solent? qui partim</td><td></td></tr><tr><td>omnino motus negant in animis ullos esse debere, quique</td><td></td></tr><tr><td>eos in iudicum mentibus concitent, scelus eos nefarium</td><td></td></tr><tr><td>facere; partim, qui tolerabiliores volunt esse et ad veritatem</td><td></td></tr><tr><td>vitae propius accedere, permediocris ac potius levis motus</td><td>10</td></tr><tr><td>debere esse dicunt. Orator autem omnia haec, quae putan-</td><td>221.1</td></tr><tr><td>tur in communi vitae consuetudine mala ac molesta et</td><td></td></tr><tr><td>fugienda, multo maiora et acerbiora verbis facit; itemque</td><td></td></tr><tr><td>ea, quae vulgo expetenda atque optabilia videntur, dicendo</td><td></td></tr><tr><td>amplificat atque ornat; neque vult ita sapiens inter stultos </td><td>5</td></tr><tr><td>videri, ut ei, qui audiant, aut illum ineptum et Graeculum</td><td></td></tr><tr><td>putent, aut, etiam si valde probent ingenium, oratoris sapien-</td><td></td></tr><tr><td>tiam admirentur, se esse stultos moleste ferant; sed ita</td><td>222.1</td></tr><tr><td>peragrat per animos, ita sensus hominum mentisque per-</td><td></td></tr><tr><td>tractat, ut non desideret philosophorum descriptiones neque</td><td></td></tr><tr><td>exquirat oratione, summum illud bonum in animone sit an</td><td></td></tr><tr><td>in corpore, virtute an voluptate definiatur, an haec inter se</td><td>5</td></tr><tr><td>iungi copularique possint; an vero, ut quibusdam visum,</td><td></td></tr><tr><td>nihil certum sciri, nihil plane cognosci et percipi possit;</td><td></td></tr><tr><td>quarum rerum fateor magnam multiplicemque esse disci-</td><td></td></tr><tr><td>plinam et multas copiosas variasque rationes. Sed aliud</td><td>223.1</td></tr><tr><td>quiddam, longe aliud, Crasse, quaerimus: acuto homine</td><td></td></tr><tr><td>nobis opus est et natura usuque callido, qui sagaciter per-</td><td></td></tr><tr><td>vestiget, quid sui cives eique homines, quibus aliquid dicendo</td><td></td></tr><tr><td>persuadere velit, cogitent, sentiant, opinentur, exspectent;</td><td>5</td></tr><tr><td>teneat oportet venas cuiusque generis, aetatis, ordinis, et</td><td></td></tr><tr><td>eorum, apud quos aliquid aget aut erit acturus, mentis</td><td></td></tr><tr><td>sensusque degustet; philosophorum autem libros reservet</td><td>224.1</td></tr><tr><td>sibi ad huiusce modi Tusculani requiem atque otium, ne, si</td><td></td></tr><tr><td>quando ei dicendum erit de iustitia et fide, mutuetur a</td><td></td></tr><tr><td>Platone; qui, cum haec exprimenda verbis arbitraretur,</td><td></td></tr><tr><td>novam quandam finxit in libris civitatem; usque eo illa,</td><td>5</td></tr><tr><td>quae dicenda de iustitia putabat, a vitae consuetudine et a</td><td></td></tr><tr><td>civitatum moribus abhorrebant. Quod si ea probarentur in</td><td>225.1</td></tr><tr><td>populis atque in civitatibus, quis tibi, Crasse, concessisset,</td><td></td></tr><tr><td>clarissimo viro et amplissimo et principi civitatis, ut illa</td><td></td></tr><tr><td>diceres in maxima contione tuorum civium, quae dixisti?</td><td></td></tr><tr><td>&quot;Eripite nos ex miseriis, eripite ex faucibus eorum, quorum</td><td>5</td></tr><tr><td>crudelitas &lt;nisi&gt; nostro sanguine non potest expleri; nolite</td><td></td></tr><tr><td>sinere nos cuiquam servire, nisi vobis universis, quibus et</td><td></td></tr><tr><td>possumus et debemus.&quot; Omitto miserias, in quibus, ut illi</td><td></td></tr><tr><td>aiunt, vir fortis esse non potest; omitto faucis, ex quibus te</td><td></td></tr><tr><td>eripi vis, ne iudicio iniquo exsorbeatur sanguis tuus, quod </td><td>10</td></tr><tr><td>sapienti negant accidere posse: servire vero non modo te,</td><td></td></tr><tr><td>sed universum senatum, cuius tum causam agebas, ausus es</td><td></td></tr><tr><td>dicere? Potestne virtus, Crasse, servire istis auctoribus,</td><td>226.1</td></tr><tr><td>quorum tu praecepta oratoris facultate complecteris? Quae</td><td></td></tr><tr><td>et semper et sola libera est, quaeque, etiam si corpora capta</td><td></td></tr><tr><td>sint armis aut constricta vinculis, tamen suum ius atque</td><td></td></tr><tr><td>omnium rerum impunitam libertatem tenere debeat. Quae</td><td>5</td></tr><tr><td>vero addidisti, non modo senatum servire posse populo, sed</td><td></td></tr><tr><td>etiam debere, quis hoc philosophus tam mollis, tam lan-</td><td></td></tr><tr><td>guidus, tam enervatus, tam omnia ad voluptatem corporis</td><td></td></tr><tr><td>doloremque referens probare posset, senatum servire populo,</td><td></td></tr><tr><td>cui populus ipse moderandi et regendi sui potestatem quasi</td><td>10</td></tr><tr><td>quasdam habenas tradidisset? Itaque haec cum a te</td><td>227.1</td></tr><tr><td>divinitus ego dicta arbitrarer, P. Rutilius Rufus, homo</td><td></td></tr><tr><td>doctus et philosophiae deditus, non modo parum commode,</td><td></td></tr><tr><td>sed etiam turpiter et flagitiose dicta esse dicebat; idemque</td><td></td></tr><tr><td>Servium Galbam, quem hominem probe commeminisse se</td><td>5</td></tr><tr><td>aiebat, pergraviter reprehendere solebat, quod is, L. Scribonio</td><td></td></tr><tr><td>quaestionem in eum ferente, populi misericordiam conci-</td><td></td></tr><tr><td>tasset, cum M. Cato, Galbae gravis atque acer inimicus,</td><td></td></tr><tr><td>aspere apud populum Romanum et vehementer esset</td><td></td></tr><tr><td>locutus, quam orationem in Originibus suis exposuit ipse.</td><td>10</td></tr><tr><td>Reprehendebat igitur Galbam Rutilius, quod is C. Sulpici</td><td>228.1</td></tr><tr><td>Gali propinqui sui Q. pupillum filium ipse paene in umeros</td><td></td></tr><tr><td>suos extulisset, qui patris clarissimi recordatione et memoria</td><td></td></tr><tr><td>fletum populo moveret, et duos filios suos parvos tutelae</td><td></td></tr><tr><td>populi commendasset ac se, tamquam in procinctu testa-</td><td>5</td></tr><tr><td>mentum faceret sine libra atque tabulis, populum Romanum</td><td></td></tr><tr><td>tutorem instituere dixisset illorum orbitati. Itaque, cum et</td><td></td></tr><tr><td>invidia et odio populi tum Galba premeretur, hisce eum</td><td></td></tr><tr><td>tragoediis liberatum ferebat; quod item apud Catonem</td><td></td></tr><tr><td>scriptum esse video, nisi pueris et lacrimis usus esset, poenas</td><td>10</td></tr><tr><td>eum daturum fuisse. Haec Rutilius valde vituperabat et</td><td></td></tr><tr><td>huic humilitati dicebat vel exsilium fuisse vel mortem ante- </td><td></td></tr><tr><td>ponendam. Neque vero hoc solum dixit, sed ipse et sensit</td><td>229.1</td></tr><tr><td>et fecit: nam cum esset ille vir exemplum, ut scitis, inno-</td><td></td></tr><tr><td>centiae cumque illo nemo neque integrior esset in civitate</td><td></td></tr><tr><td>neque sanctior, non modo supplex iudicibus esse noluit, sed</td><td></td></tr><tr><td>ne ornatius quidem aut liberius causam dici suam, quam</td><td>5</td></tr><tr><td>simplex ratio veritatis ferebat. Paulum huic Cottae tribuit</td><td></td></tr><tr><td>partium, disertissimo adulescenti, sororis suae filio; dixit</td><td></td></tr><tr><td>item causam illam quadam ex parte Q. Mucius, more suo,</td><td></td></tr><tr><td>nullo apparatu, pure et dilucide. Quod si tu tunc, Crasse,</td><td>230.1</td></tr><tr><td>dixisses, qui subsidium oratori ex illis disputationibus, quibus</td><td></td></tr><tr><td>philosophi utuntur, ad dicendi copiam petendum esse paulo</td><td></td></tr><tr><td>ante dicebas, et, si tibi pro P. Rutilio non philosophorum</td><td></td></tr><tr><td>more, sed tuo licuisset dicere, quamvis scelerati illi fuissent,</td><td>5</td></tr><tr><td>sicuti fuerunt pestiferi cives supplicioque digni, tamen</td><td></td></tr><tr><td>omnem eorum importunitatem ex intimis mentibus evel-</td><td></td></tr><tr><td>lisset vis orationis tuae. Nunc talis vir amissus est, dum</td><td></td></tr><tr><td>causa ita dicitur, ut si in illa commenticia Platonis civitate</td><td></td></tr><tr><td>res ageretur. Nemo ingemuit, nemo inclamavit patronorum,</td><td>10</td></tr><tr><td>nihil cuiquam doluit, nemo est questus, nemo rem publicam</td><td></td></tr><tr><td>imploravit, nemo supplicavit; quid multa? pedem nemo in</td><td></td></tr><tr><td>illo iudicio supplosit, credo, ne Stoicis renuntiaretur. Imi-</td><td>231.1</td></tr><tr><td>tatus est homo Romanus et consularis veterem illum Socra-</td><td></td></tr><tr><td>tem, qui, cum omnium sapientissimus esset sanctissimeque</td><td></td></tr><tr><td>vixisset, ita in iudicio capitis pro se ipse dixit, ut non</td><td></td></tr><tr><td>supplex aut reus, sed magister aut dominus videretur esse</td><td>5</td></tr><tr><td>iudicum. Quin etiam, cum ei scriptam orationem disertis-</td><td></td></tr><tr><td>simus orator Lysias attulisset, quam, si ei videretur, edisceret,</td><td></td></tr><tr><td>ut ea pro se in iudicio uteretur, non invitus legit et commode</td><td></td></tr><tr><td>scriptam esse dixit; &quot;sed&quot; inquit &quot;ut, si mihi calceos Sicyonios</td><td></td></tr><tr><td>attulisses, non uterer, quamvis essent habiles atque apti ad</td><td>10</td></tr><tr><td>pedem, quia non essent viriles,&quot; sic illam orationem disertam</td><td></td></tr><tr><td>sibi et oratoriam videri, fortem et virilem non videri. Ergo ille</td><td></td></tr><tr><td>quoque damnatus est; neque solum primis sententiis, quibus</td><td></td></tr><tr><td>tantum statuebant iudices, damnarent an absolverent, sed </td><td></td></tr><tr><td>etiam illis, quas iterum legibus ferre debebant; erat enim</td><td>232.1</td></tr><tr><td>Athenis reo damnato, si fraus capitalis non esset, quasi poenae</td><td></td></tr><tr><td>aestimatio; et sententia cum iudicibus daretur, interrogabatur</td><td></td></tr><tr><td>reus, quam [quasi aestimationem] commeruisse se maxime</td><td></td></tr><tr><td>confiteretur. Quod cum interrogatus Socrates esset, re-</td><td>5</td></tr><tr><td>spondit sese meruisse ut amplissimis honoribus et praemiis</td><td></td></tr><tr><td>decoraretur et ut ei victus cotidianus in Prytaneo publice</td><td></td></tr><tr><td>praeberetur, qui honos apud Graecos maximus habetur.</td><td></td></tr><tr><td>Cuius responso iudices sic exarserunt, ut capitis hominem</td><td>233.1</td></tr><tr><td>innocentissimum condemnarent; qui quidem si absolutus</td><td></td></tr><tr><td>esset, quod me hercule, etiam si nihil ad nos pertinet, tamen</td><td></td></tr><tr><td>propter eius ingeni magnitudinem vellem, quonam modo</td><td></td></tr><tr><td>istos philosophos ferre possemus, qui nunc, cum ille damna-</td><td>5</td></tr><tr><td>tus est nullam aliam ob culpam nisi propter dicendi in-</td><td></td></tr><tr><td>scientiam, tamen a se oportere dicunt peti praecepta dicendi?</td><td></td></tr><tr><td>Quibuscum ego non pugno, utrum sit melius aut verius:</td><td></td></tr><tr><td>tantum dico et aliud illud esse atque hoc et hoc sine illo</td><td></td></tr><tr><td>summum esse posse. </td><td>10</td></tr>
        </table>