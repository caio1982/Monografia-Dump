<table>
          <script>targetHit=0;</script>
          <tr class="title first  date"><td>xi Kal<span class="snum">.</span> Iun<span class="snum">.</span> <span class="snum">44</span> <span class="snum">(</span>§<span class="snum">1)</span> in Arpinati</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td><span class="caps">xi</span> Kal. accepi &lt;in Arpi&gt;nati duas epistulas tuas, quibus duabus</td><td>15.3.1.1</td></tr><tr><td>meis respondisti; una erat <span class="caps">xv</span> Kal., altera <span class="caps">xii</span> data. ad superiorem</td><td></td></tr><tr><td>igitur prius. accurres in Tusculanum, ut scribis; quo me <span class="caps">vi</span> Kal.</td><td></td></tr><tr><td>venturum arbitrabar. quod scribis parendum victoribus, non</td><td></td></tr><tr><td>mihi quidem, cui sunt multa potiora. nam illa quae recordaris</td><td>5</td></tr><tr><td>Lentulo et Marcello consulibus acta a me in aede Apollinis, nec</td><td></td></tr><tr><td>causa eadem est nec simile tempus, praesertim cum Marcellum</td><td></td></tr><tr><td>scribas aliosque discedere. erit igitur nobis coram odorandum</td><td></td></tr><tr><td>et constituendum tutone Romae esse possimus. novi conventus</td><td></td></tr><tr><td>habitatores sane movent; in magnis enim versamur angustiis.</td><td>10</td></tr><tr><td>etsi ista parvi pendimus, qui vel maiora contemnimus. Calvae</td><td></td></tr><tr><td>testamentum cognovi, hominis turpis ac sordidi. tabula Demo-</td><td></td></tr><tr><td>nici quod tibi curae est gratum. de Ma&lt;n&gt;l&lt;i&gt;o scripsi iam</td><td></td></tr><tr><td>pridem ad Dolabellam accuratissime, modo redditae litterae</td><td></td></tr><tr><td>sint. eius causa et cupio et debeo. </td><td>15</td></tr><tr><td>  Venio ad propiorem. cognovi de Alexione quae desiderabam.</td><td>2.1</td></tr><tr><td>Hirtius est tuus. Antonio quam iam est volo peius esse. de </td><td></td></tr><tr><td>Quinto filio, ut scribis, ἅλις. de patre coram agemus. Brutum</td><td></td></tr><tr><td>omni re qua possum cupio iuvare; cuius de oratiuncula idem te</td><td></td></tr><tr><td>quod me sentire video. sed parum intellego quid me velis</td><td>5</td></tr><tr><td>scribere quasi a Bruto habita oratione, cum ille ediderit. qui</td><td></td></tr><tr><td>tandem convenit? an sic ut in tyrannum iure optimo caesum?</td><td></td></tr><tr><td>multa dicentur, multa scribentur a nobis, sed alio modo et</td><td></td></tr><tr><td>tempore. de sella Caesaris bene tribuni; praeclaros etiam <span class="caps">xiiii</span></td><td></td></tr><tr><td>ordines! Brutum apud me fuisse gaudeo, modo et libenter</td><td>10</td></tr><tr><td>fuerit et sat diu.</td><td></td></tr>
        </table>