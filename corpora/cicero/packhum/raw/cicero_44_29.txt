<table>
          <script>targetHit=0;</script>
          <tr><td>  <span class="caps">Qvintvs</span> Equidem ista agnosco, frater, et</td><td>2.43.1</td></tr><tr><td>meritas dis gratias ago. Sed nimis saepe secus aliquanto</td><td></td></tr><tr><td>uidemus euadere. </td><td></td></tr><tr><td>  <span class="caps">Marcvs</span> Non enim, Quinte, recte existimamus</td><td></td></tr><tr><td>quae poena diuina sit, &lt;s&gt;e&lt;d&gt; opinionibus uulgi rapimur</td><td>5</td></tr><tr><td>in errorem, nec uera cernimus. Morte aut dolore cor-</td><td></td></tr><tr><td>poris aut luctu animi aut offensione iudicii hominum</td><td></td></tr><tr><td>miserias ponderamus, quae fateor humana esse et</td><td></td></tr><tr><td>multis bonis uiris accidisse. Sceleris est poena tristis </td><td></td></tr><tr><td>et, praeter eos euentus qui sequuntur, per se ipsa</td><td>10</td></tr><tr><td>maxima est. Vidimus eos, qui, nisi odissent patriam,</td><td></td></tr><tr><td>numquam inimici nobis fuissent, ardentes tum cupi-</td><td></td></tr><tr><td>ditate, tum metu, tum conscientia, &lt;quic&gt;quid agerent,</td><td></td></tr><tr><td>modo timentes, uicissim contemnentes religiones: iudi-</td><td></td></tr><tr><td>cia perrupta ab isdem, corruptela hominum, non</td><td>15</td></tr><tr><td>deorum. . . . </td><td></td></tr><tr><td>  Reprimam iam me, non insequar longius, eoque</td><td>44.1</td></tr><tr><td>minus quo plus poenarum habeo quam petiui. Tan-</td><td></td></tr><tr><td>tum ponam &lt;sc&gt;eleri&lt;s&gt; duplicem poenam esse diuinam,</td><td></td></tr><tr><td>quod const&lt;a&gt;t et ex uexandis uiuorum animis, et ea</td><td></td></tr><tr><td>fama mortuorum, ut eorum exitium et iudicio uiuo-</td><td>5</td></tr><tr><td>rum et gaudio conprobetur. </td><td></td></tr><tr><td>  Agri autem ne consecrentur, Platoni</td><td>45.1</td></tr><tr><td>prorsus adsentior, qui si modo interpretari potuero,</td><td></td></tr><tr><td>his fere uerbis utitur: 'Terra igitur ut focus domici-</td><td></td></tr><tr><td>lium sacrum deorum omnium est. Quocirca ne quis</td><td></td></tr><tr><td>iterum idem consecrato. Aurum autem et argentum</td><td>5</td></tr><tr><td>in urbibus et priuatim et in fanis inuidiosa res est.</td><td></td></tr><tr><td>Tum ebur ex inani&lt;mo&gt; corpore extractum haud satis</td><td></td></tr><tr><td>castum donum deo. Iam aes atque ferrum duelli ins-</td><td></td></tr><tr><td>trumenta, non fani. Ligneum autem quod &lt;quis&gt;que uo-</td><td></td></tr><tr><td>luerit uno e ligno &lt;di&gt;cato, itemque lapideum, in delubris </td><td>10</td></tr><tr><td>communibus, textile ne operosius quam mulieris opus</td><td></td></tr><tr><td>menstruum. Color autem albus praecipue decorus deo</td><td></td></tr><tr><td>est, cum in cetero tum maxime in textili; tincta uero</td><td></td></tr><tr><td>absint, nisi a bellicis insignibus. Diuinissima autem</td><td></td></tr><tr><td>dona aues et formae ab uno pictore uno absolutae die,</td><td>15</td></tr><tr><td>itemque cetera huius exempli dona sunto.' Haec illi</td><td></td></tr><tr><td>placent. Sed ego cetera non tam restricte praefinio,</td><td></td></tr><tr><td>uel hominum &lt;di&gt;uitiis uel subsidiis temporum uictus:</td><td></td></tr><tr><td>terrae cultum segniorem suspicor fore, si ad eam</td><td></td></tr><tr><td>utendam ferroque subigendam superstitionis aliquid</td><td>20</td></tr><tr><td>accesserit. </td><td></td></tr>
        </table>