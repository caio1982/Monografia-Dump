<table>
          <script>targetHit=0;</script>
          <tr><td>  Reliquum est ut de Q. Catuli auctoritate et sententia</td><td>59.1</td></tr><tr><td>dicendum esse videatur. Qui cum ex vobis quaereret, si</td><td></td></tr><tr><td>in uno Cn. Pompeio omnia poneretis, si quid eo factum</td><td></td></tr><tr><td>esset, in quo spem essetis habituri, cepit magnum suae</td><td></td></tr><tr><td>virtutis fructum ac dignitatis, cum omnes una prope voce</td><td>5</td></tr><tr><td>in eo ipso vos spem habituros esse dixistis. Etenim talis</td><td></td></tr><tr><td>est vir ut nulla res tanta sit ac tam difficilis quam ille non</td><td></td></tr><tr><td>et consilio regere et integritate tueri et virtute conficere</td><td></td></tr><tr><td>possit. Sed in hoc ipso ab eo vehementissime dissentio,</td><td></td></tr><tr><td>quod quo minus certa est hominum ac minus diuturna vita,</td><td>10</td></tr><tr><td>hoc magis res publica, dum per deos immortalis licet, frui</td><td></td></tr><tr><td>debet summi viri vita atque virtute. At enim ne quid novi</td><td>60.1</td></tr><tr><td>fiat contra exempla atque instituta maiorum. Non dicam</td><td></td></tr><tr><td>hoc loco maiores nostros semper in pace consuetudini, in</td><td></td></tr><tr><td>bello utilitati paruisse, semper ad novos casus temporum</td><td></td></tr><tr><td>novorum consiliorum rationes accommodasse, non dicam</td><td>5</td></tr><tr><td>duo bella maxima, Punicum atque Hispaniense, ab uno</td><td></td></tr><tr><td>imperatore esse confecta duasque urbis potentissimas quae</td><td></td></tr><tr><td>huic imperio maxime minitabantur, Carthaginem atque</td><td></td></tr><tr><td>Numantiam, ab eodem Scipione esse deletas, non com-</td><td></td></tr><tr><td>memorabo nuper ita vobis patribusque vestris esse visum </td><td>10</td></tr><tr><td>ut in uno C. Mario spes imperi poneretur, ut idem cum</td><td></td></tr><tr><td>Iugurtha, idem cum Cimbris, idem cum Teutonis bellum</td><td></td></tr><tr><td>administraret; in ipso Cn. Pompeio in quo novi constitui</td><td></td></tr><tr><td>nihil volt Q. Catulus quam multa sint nova summa Q. Ca-</td><td></td></tr><tr><td>tuli voluntate constituta recordamini. </td><td>15</td></tr><tr><td>  Quid tam novum quam adulescentulum privatum exer-</td><td>61.1</td></tr><tr><td>citum difficili rei publicae tempore conficere? Confecit.</td><td></td></tr><tr><td>Huic praeesse? Praefuit. Rem optime ductu suo gerere?</td><td></td></tr><tr><td>Gessit. Quid tam praeter consuetudinem quam homini</td><td></td></tr><tr><td>peradulescenti cuius aetas a senatorio gradu longe abesset</td><td>5</td></tr><tr><td>imperium atque exercitum dari, Siciliam permitti atque</td><td></td></tr><tr><td>Africam bellumque in ea provincia administrandum? Fuit</td><td></td></tr><tr><td>in his provinciis singulari innocentia, gravitate, virtute,</td><td></td></tr><tr><td>bellum in Africa maximum confecit, victorem exercitum</td><td></td></tr><tr><td>deportavit. Quid vero tam inauditum quam equitem Ro-</td><td>10</td></tr><tr><td>manum triumphare? At eam quoque rem populus Romanus</td><td></td></tr><tr><td>non modo vidit sed omnium etiam studio visendam et</td><td></td></tr><tr><td>concelebrandam putavit. Quid tam inusitatum quam ut,</td><td>62.1</td></tr><tr><td>cum duo consules clarissimi fortissimique essent, eques</td><td></td></tr><tr><td>Romanus ad bellum maximum formidolosissimumque pro</td><td></td></tr><tr><td>consule mitteretur? Missus est. Quo quidem tempore</td><td></td></tr><tr><td>cum esset non nemo in senatu qui diceret 'non oportere</td><td>5</td></tr><tr><td>mitti hominem privatum pro consule,' L. Philippus dixisse</td><td></td></tr><tr><td>dicitur 'non se illum sua sententia pro consule sed pro</td><td></td></tr><tr><td>consulibus mittere.' Tanta in eo rei publicae bene gerendae</td><td></td></tr><tr><td>spes constituebatur ut duorum consulum munus unius</td><td></td></tr><tr><td>adulescentis virtuti committeretur. Quid tam singulare</td><td>10</td></tr><tr><td>quam ut ex senatus consulto legibus solutus consul ante</td><td></td></tr><tr><td>fieret quam ullum alium magistratum per leges capere</td><td></td></tr><tr><td>licuisset? quid tam incredibile quam ut iterum eques </td><td></td></tr><tr><td>Romanus ex senatus consulto triumpharet? Quae in</td><td></td></tr><tr><td>omnibus hominibus nova post hominum memoriam con-</td><td>15</td></tr><tr><td>stituta sunt, ea tam multa non sunt quam haec quae in hoc</td><td></td></tr><tr><td>uno homine vidimus. Atque haec tot exempla tanta ac</td><td>63.1</td></tr><tr><td>tam nova profecta sunt in eodem homine a Q. Catuli</td><td></td></tr><tr><td>atque a ceterorum eiusdem dignitatis amplissimorum homi-</td><td></td></tr><tr><td>num auctoritate. </td><td></td></tr>
        </table>