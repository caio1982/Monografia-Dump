<table>
          <script>targetHit=0;</script>
          <tr class="title first  date"><td>in<span class="snum">.</span> <span class="snum">45</span> Romae</td><td></td></tr><tr class="title last  "><td>M. CICERO S. D. P. DOLABELLAE</td><td></td></tr><tr><td>Non sum ausus Salvio nostro nihil ad te litterarum dare; nec</td><td>9.10.1.1</td></tr><tr><td>mehercule habebam quid scriberem nisi te a me mirabiliter</td><td></td></tr><tr><td>amari, de quo etiam nihil scribente me te non dubitare</td><td></td></tr><tr><td>certo scio. omnino mihi magis litterae sunt exspectandae a te</td><td></td></tr><tr><td>quam a me tibi; nihil enim Romae geritur quod te putem</td><td>5</td></tr><tr><td>scire curare, nisi forte scire vis me inter Niciam nostrum</td><td></td></tr><tr><td>et Vidium iudicem esse. profert alter, opinor, duobus ver-</td><td></td></tr><tr><td>siculis expensum Niciae, alter Aristarchus hos ὀβελίζει;</td><td></td></tr><tr><td>ego tamquam criticus antiquus iudicaturus sum utrum sint</td><td></td></tr><tr><td>τοῦ ποιητοῦ an παρεμβεβλημένοι. </td><td>10</td></tr><tr><td>  Puto &lt;te&gt; nunc dicere 'oblitusne es igitur fungorum illorum</td><td>2.1</td></tr><tr><td>quos apud Niciam et ingentium †cularum cum sophia</td><td></td></tr><tr><td>septimae†?' quid ergo? tu adeo mihi excussam severitatem</td><td></td></tr><tr><td>veterem putas ut ne in foro quidem reliquiae pristinae frontis</td><td></td></tr><tr><td>appareant? sed tamen suavissimum συμβιωτὴν nostrum</td><td>5</td></tr><tr><td>praestabo integellum, nec committam ut, si ego eum con-</td><td></td></tr><tr><td>demnaro, tu restituas, ne &lt;non&gt; habeat Bursa Plancus apud</td><td></td></tr><tr><td>quem litteras discat. </td><td></td></tr><tr><td>  Sed quid ago? cum mihi sit incertum tranquillone sis</td><td>3.1</td></tr><tr><td>animo an ut in bello in aliqua maiuscula cura negotiove</td><td></td></tr><tr><td>versere, labor longius. cum igitur mihi erit exploratum te</td><td></td></tr><tr><td>libenter esse risurum, scribam ad te pluribus. te tamen hoc</td><td></td></tr><tr><td>scire volo, vehementer populum sollicitum fuisse de P.</td><td>5</td></tr><tr><td>Sullae morte ante quam certum scierit. nunc quaerere </td><td></td></tr><tr><td>desierunt quo modo perierit; satis putant se scire quod sciunt.</td><td></td></tr><tr><td>ego ceteroqui animo aequo fero. unum vereor, ne hasta</td><td></td></tr><tr><td>Caesaris refrixerit.</td><td></td></tr>
        </table>