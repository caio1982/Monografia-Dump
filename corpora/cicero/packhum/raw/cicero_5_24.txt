<table>
          <script>targetHit=0;</script>
          <tr><td>  In Asiam vero postquam venit, quid ego adventus istius</td><td>2.1.49.1</td></tr><tr><td>prandia, cenas, equos muneraque commemorem? Nihil</td><td></td></tr><tr><td>cum Verre de cotidianis criminibus acturus sum: Chio per</td><td></td></tr><tr><td>vim signa pulcherrima dico abstulisse, item Erythris et</td><td></td></tr><tr><td>Halicarnasso. Tenedo—praetereo pecuniam quam eripuit</td><td>5</td></tr><tr><td>—Tenem ipsum, qui apud Tenedios sanctissimus deus</td><td></td></tr><tr><td>habetur, qui urbem illam dicitur condidisse, cuius ex nomine</td><td></td></tr><tr><td>Tenedus nominatur, hunc ipsum, inquam, Tenem pulcher-</td><td></td></tr><tr><td>rime factum, quem quondam in comitio vidistis, abstulit</td><td></td></tr><tr><td>magno cum gemitu civitatis. Illa vero expugnatio fani anti-</td><td>50.1</td></tr><tr><td>quissimi et nobilissimi Iunonis Samiae quam luctuosa Samiis</td><td></td></tr><tr><td>fuit, quam acerba toti Asiae, quam clara apud omnis, quam</td><td></td></tr><tr><td>nemini vestrum inaudita! de qua expugnatione cum legati</td><td></td></tr><tr><td>ad C. Neronem in Asiam Samo venissent, responsum</td><td>5</td></tr><tr><td>tulerunt eius modi querimonias, quae ad legatos populi</td><td></td></tr><tr><td>Romani pertinerent, non ad praetorem sed Romam deferri</td><td></td></tr><tr><td>oportere. Quas iste tabulas illinc, quae signa sustulit! quae</td><td></td></tr><tr><td>cognovi egomet apud istum in aedibus nuper, cum obsi-</td><td></td></tr><tr><td>gnandi gratia venissem. Quae signa nunc, Verres, ubi sunt?</td><td>51.1</td></tr><tr><td>illa quaero quae apud te nuper ad omnis columnas, omnibus</td><td></td></tr><tr><td>etiam intercolumniis, in silva denique disposita sub divo vidi-</td><td></td></tr><tr><td>mus. Cur ea, quam diu alium praetorem cum iis iudicibus</td><td></td></tr><tr><td>quos in horum locum subsortitus esses de te in consilium</td><td>5</td></tr><tr><td>iturum putasti, tam diu domi fuerunt: posteaquam nostris</td><td></td></tr><tr><td>testibus nos quam horis tuis uti malle vidisti, nullum signum</td><td></td></tr><tr><td>domi reliquisti praeter duo quae in mediis aedibus sunt,</td><td></td></tr><tr><td>quae ipsa Samo sublata sunt? Non putasti me tuis fami- </td><td></td></tr><tr><td>liarissimis in hanc rem testimonia denuntiaturum, qui tuae</td><td>10</td></tr><tr><td>domi semper fuissent, ex quibus quaererem, signa scirentne</td><td></td></tr><tr><td>fuisse quae non essent? Quid tum hos de te iudicaturos</td><td>52.1</td></tr><tr><td>arbitratus es, cum viderent te iam non contra accusatorem</td><td></td></tr><tr><td>tuum, sed contra quaestorem sectoremque pugnare? Qua</td><td></td></tr><tr><td>de re Charidemum Chium testimonium priore actione</td><td></td></tr><tr><td>dicere audistis, sese, cum esset trierarchus et Verrem ex Asia</td><td>5</td></tr><tr><td>decedentem prosequeretur iussu Dolabellae, fuisse una cum</td><td></td></tr><tr><td>isto Sami, seseque tum scire spoliatum esse fanum Iunonis</td><td></td></tr><tr><td>et oppidum Samum; posteaque se causam apud Chios</td><td></td></tr><tr><td>civis suos Samiis accusantibus publice dixisse, eoque se</td><td></td></tr><tr><td>esse absolutum quod planum fecisset ea quae legati Samiorum</td><td>10</td></tr><tr><td>dicerent ad Verrem, non ad se pertinere. </td><td></td></tr>
        </table>