<table>
          <script>targetHit=0;</script>
          <tr><td>  Quos autem numeros cum quibus tanquam pur-</td><td>196.6</td></tr><tr><td>puram misceri oporteat nunc dicendum est atque etiam</td><td></td></tr><tr><td>quibus orationis generibus sint quique accommodatis-</td><td></td></tr><tr><td>simi. iambus enim frequentissimus est in iis quae</td><td></td></tr><tr><td>demisso atque humili sermone dicuntur, paean autem</td><td>197.1</td></tr><tr><td>in amplioribus, in utroque dactylus. itaque in varia</td><td></td></tr><tr><td>et perpetua oratione hi sunt inter se miscendi et</td><td></td></tr><tr><td>temperandi. sic minime animadvertetur delectationis</td><td></td></tr><tr><td>aucupium et quadrandae orationis industria; quae late-</td><td>5</td></tr><tr><td>bit eo magis, si et verborum et sententiarum ponderi- </td><td></td></tr><tr><td>bus utemur. nam qui audiunt haec duo animadvertunt</td><td></td></tr><tr><td>et iucunda sibi censent, verba dico et sententias; eaque</td><td></td></tr><tr><td>dum animis attentis admirantes excipiunt, fugit eos et</td><td></td></tr><tr><td>praetervolat numerus; qui tamen si abesset, illa ipsa</td><td>10</td></tr><tr><td>delectarent minus. nec vero is cursus est numerorum</td><td>198.1</td></tr><tr><td>—orationis dico; nam est longe aliter in versibus—</td><td></td></tr><tr><td>nihil ut fiat extra modum; nam id quidem esset poema;</td><td></td></tr><tr><td>sed omnis nec claudicans nec quasi fluctuans et aequa-</td><td></td></tr><tr><td>biliter constanterque ingrediens numerosa habetur</td><td>5</td></tr><tr><td>oratio. atque id in dicendo numerosum putatur, non</td><td></td></tr><tr><td>quod totum constat e numeris sed quod ad numeros</td><td></td></tr><tr><td>proxume accedit; quo etiam difficilius est oratione uti</td><td></td></tr><tr><td>quam versibus, quod in illis certa quaedam et definita</td><td></td></tr><tr><td>lex est, quam sequi sit necesse; in dicendo autem</td><td>10</td></tr><tr><td>nihil est propositum, nisi ut ne immoderata aut an-</td><td></td></tr><tr><td>gusta aut dissoluta aut diffluens sit oratio. itaque non</td><td></td></tr><tr><td>sunt in ea tanquam tibicinii percussionum modi, sed</td><td></td></tr><tr><td>universa comprehensio et species orationis clausa et</td><td></td></tr><tr><td>terminata est, quod voluptate aurium iudicatur. </td><td>15</td></tr>
        </table>