<table>
          <script>targetHit=0;</script>
          <tr class="title first  date"><td>med<span class="snum">.</span> Nov<span class="snum">./</span>vi Kal<span class="snum">.</span> Dec<span class="snum">.</span> <span class="snum">58</span> Thessalonicae<span class="snum">/</span>Dyrrachii</td><td></td></tr><tr class="title  "><td>TULLIUS TERENTIAE SUAE TULLIOLAE SUAE</td><td></td></tr><tr class="title last  "><td>CICERONI SUO S. D.</td><td></td></tr><tr><td>Et litteris multorum et sermone omnium perfertur ad me</td><td>14.1.1.1</td></tr><tr><td>incredibilem tuam virtutem et fortitudinem esse teque nec</td><td></td></tr><tr><td>animi neque corporis laboribus defatigari. me miserum! te</td><td></td></tr><tr><td>ista virtute, fide, probitate, humanitate in tantas aerumnas</td><td></td></tr><tr><td>propter me incidisse, Tulliolamque nostram, ex quo patre</td><td>5</td></tr><tr><td>tantas voluptates capiebat, ex eo tantos percipere luctus!</td><td></td></tr><tr><td>nam quid ego de Cicerone dicam? qui cum primum sapere</td><td></td></tr><tr><td>coepit, acerbissimos dolores miseriasque percepit. quae si,</td><td></td></tr><tr><td>tu ut scribis, fato facta putarem, ferrem paulo facilius; sed</td><td></td></tr><tr><td>omnia sunt mea culpa commissa, qui ab iis me amari putabam</td><td>10</td></tr><tr><td>qui invidebant, eos non sequebar qui petebant. quod si</td><td>2.1</td></tr><tr><td>nostris consiliis usi essemus neque apud nos tantum valuisset</td><td></td></tr><tr><td>sermo aut stultorum amicorum aut improborum, beatissimi</td><td></td></tr><tr><td>viveremus. nunc, quoniam sperare nos amici iubent, dabo</td><td></td></tr><tr><td>operam ne mea valetudo tuo labori desit. res quanta sit</td><td>5</td></tr><tr><td>intellego quantoque fuerit facilius manere domi quam redire.</td><td></td></tr><tr><td>sed tamen, si omnis tribunos pl. habemus, si Lentulum tam</td><td></td></tr><tr><td>studiosum quam videtur, si vero etiam Pompeium et</td><td></td></tr><tr><td>Caesarem, non est desperandum. </td><td></td></tr><tr><td>  De familia, quo modo placuisse scribis amicis faciemus. de </td><td>3.1</td></tr><tr><td>loco, nunc quidem iam abiit pestilentia, sed quam diu fuit</td><td></td></tr><tr><td>me non attigit. Plancius, homo officiosissimus, me cupit esse</td><td></td></tr><tr><td>secum et adhuc retinet. ego volebam loco magis deserto esse</td><td></td></tr><tr><td>in Epiro, quo neque Piso veniret nec milites, sed adhuc</td><td>5</td></tr><tr><td>Plancius me retinet; sperat posse fieri ut mecum in Italiam</td><td></td></tr><tr><td>decedat. quem ego diem si videro et si in vestrum complexum</td><td></td></tr><tr><td>venero ac si et vos et me ipsum reciperaro, satis magnum</td><td></td></tr><tr><td>mihi fructum videbor percepisse et vestrae pietatis et</td><td></td></tr><tr><td>meae. </td><td>10</td></tr><tr><td>  Pisonis humanitas, virtus, amor in omnis nos tantus est ut</td><td>4.1</td></tr><tr><td>nihil supra possit. utinam ea res ei voluptati sit! gloriae</td><td></td></tr><tr><td>quidem video fore. de Quinto fratre, nihil ego te accusavi,</td><td></td></tr><tr><td>sed vos, cum praesertim tam pauci sitis, volui esse quam</td><td></td></tr><tr><td>coniunctissimos. quibus me voluisti agere gratias egi et me</td><td>5.1</td></tr><tr><td>a te certiorem factum esse scripsi. </td><td></td></tr><tr><td>  Quod ad me, mea Terentia, scribis te vicum vendituram,</td><td></td></tr><tr><td>quid, obsecro te (me miserum!), quid futurum est? et si nos</td><td></td></tr><tr><td>premet eadem fortuna, quid puero misero fiet? non queo</td><td>5</td></tr><tr><td>reliqua scribere, tanta vis lacrimarum est; neque te in</td><td></td></tr><tr><td>eundem fletum adducam. tantum scribo: si erunt in officio</td><td></td></tr><tr><td>amici, pecunia non deerit; si non erunt, tu efficere tua</td><td></td></tr><tr><td>pecunia non poteris. per fortunas miseras nostras, vide ne</td><td></td></tr><tr><td>puerum perditum perdamus. cui si aliquid erit ne egeat,</td><td>10</td></tr><tr><td>mediocri virtute opus est et mediocri fortuna ut cetera</td><td></td></tr><tr><td>consequatur. </td><td></td></tr><tr><td>  Fac valeas et ad me tabellarios mittas ut sciam quid agatur</td><td>6.1</td></tr><tr><td>et vos quid agatis. mihi omnino iam brevis exspectatio est.</td><td></td></tr><tr><td>Tulliolae et Ciceroni salutem dic. valete. </td><td></td></tr><tr><td>  Dyrrachium veni, quod et libera civitas est et in me </td><td>7.1</td></tr><tr><td>officiosa et proxima Italiae. sed si offendet me loci celebritas,</td><td></td></tr><tr><td>alio me conferam, ad te scribam.</td><td></td></tr><tr><td> D. a. d. VI Kal. Dec. Dyrrachii.</td><td></td></tr>
        </table>