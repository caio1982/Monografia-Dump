<table>
          <script>targetHit=0;</script>
          <tr><td>  Mortem me timuisse dicis. Ego vero ne immortalitatem</td><td>90.1</td></tr><tr><td>quidem contra rem publicam accipiendam putarem, nedum</td><td></td></tr><tr><td>emori cum pernicie rei publicae vellem. Nam qui pro re</td><td></td></tr><tr><td>publica vitam ediderunt—licet me desipere dicatis—num-</td><td></td></tr><tr><td>quam me hercule eos mortem potius quam immortalitatem</td><td>5</td></tr><tr><td>adsecutos putavi. Ego vero si tum illorum impiorum ferro</td><td></td></tr><tr><td>ac manu concidissem, in perpetuum res publica civile praesi-</td><td></td></tr><tr><td>dium salutis suae perdidisset. Quin etiam si me vis aliqua</td><td></td></tr><tr><td>morbi aut natura ipsa consumpsisset, tamen auxilia posteri-</td><td></td></tr><tr><td>tatis essent imminuta, quod peremptum esset mea morte id</td><td>10</td></tr><tr><td>exemplum qualis futurus in me restituendo fuisset senatus</td><td></td></tr><tr><td>populusque Romanus. An, si umquam vitae cupiditas in</td><td></td></tr><tr><td>me fuisset, ego mense Decembri mei consulatus omnium</td><td></td></tr><tr><td>parricidarum tela commossem? quae, si <span class="caps">xx</span> quiessem dies,</td><td></td></tr><tr><td>in aliorum vigiliam consulum recidissent. Quam ob rem, </td><td>15</td></tr><tr><td>si vitae cupiditas contra rem publicam est turpis, certe multo</td><td></td></tr><tr><td>mortis cupiditas mea turpior fuisset cum pernicie civitatis. </td><td></td></tr><tr><td>  Nam quod te esse in re publica liberum es gloriatus, id</td><td>91.1</td></tr><tr><td>ego et fateor et laetor et tibi etiam in hoc gratulor; quod</td><td></td></tr><tr><td>me autem negasti, in eo neque te neque quemquam diutius</td><td></td></tr><tr><td>patiar errare. Nam si quis idcirco aliquid de libertate mea</td><td></td></tr><tr><td>deminutum putat quod non ab omnibus isdem a quibus antea</td><td>5</td></tr><tr><td>solitus sum dissentire dissentiam, primum, si bene de me</td><td></td></tr><tr><td>meritis gratum me praebeo, nonne desino incurrere in crimen</td><td></td></tr><tr><td>hominis nimium memoris nimiumque grati? Sin autem ali-</td><td></td></tr><tr><td>quando sine ullo rei publicae detrimento respicio etiam salu-</td><td></td></tr><tr><td>tem cum meam tum meorum, certe non modo non sum</td><td>10</td></tr><tr><td>reprehendendus sed etiam, si ruere vellem, boni viri me ut id</td><td></td></tr><tr><td>ne facerem rogarent. Res vero ipsa publica, si loqui posset,</td><td>92.1</td></tr><tr><td>ageret mecum ut, quoniam sibi servissem semper, numquam</td><td></td></tr><tr><td>mihi, fructus autem ex sese non, ut oportuisset, laetos et</td><td></td></tr><tr><td>uberes, sed magna acerbitate permixtos tulissem, ut iam mihi</td><td></td></tr><tr><td>servirem, consulerem meis; se non modo satis habere a me</td><td>5</td></tr><tr><td>sed etiam vereri ne parum mihi pro eo quantum a me haberet</td><td></td></tr><tr><td>reddidisset. Quid? si horum ego nihil cogito et idem sum</td><td>93.1</td></tr><tr><td>in re publica qui fui semper, tamenne libertatem requires</td><td></td></tr><tr><td>meam? quam tu ponis in eo, si semper cum eis quibuscum</td><td></td></tr><tr><td>aliquando contendimus depugnemus. Quod est longe secus.</td><td></td></tr><tr><td>Stare enim omnes debemus tamquam in orbe aliquo rei pu-</td><td>5</td></tr><tr><td>blicae, qui quoniam versatur, eam deligere partem ad quam</td><td></td></tr><tr><td>nos illius utilitas salusque converterit. </td><td></td></tr>
        </table>