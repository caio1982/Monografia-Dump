<table>
          <script>targetHit=0;</script>
          <tr class="title first last  "><td>CICERO SERVIO S.</td><td></td></tr><tr><td>L. Cossinio, amico et tribuli meo, valde familiariter utor.</td><td>13.23.1.1</td></tr><tr><td>nam et inter nosmet ipsos vetus usus intercedit et Atticus</td><td></td></tr><tr><td>noster maiorem etiam mihi cum Cossinio consuetudinem</td><td></td></tr><tr><td>fecit. itaque tota Cossini domus me diligit in primisque</td><td></td></tr><tr><td>libertus eius, L. Cossinius Anchialus, homo et patrono et </td><td>5</td></tr><tr><td>patroni necessariis, quo in numero ego sum, probatissimus.</td><td></td></tr><tr><td>hunc tibi ita commendo ut, si meus libertus esset eodemque</td><td>2.1</td></tr><tr><td>apud me loco esset quo [et] est apud suum patronum, maiore</td><td></td></tr><tr><td>studio commendare non possem. qua re pergratum mihi</td><td></td></tr><tr><td>feceris si eum in amicitiam tuam receperis atque eum, quod</td><td></td></tr><tr><td>sine molestia tua fiat, si qua in re opus ei fuerit, iuveris. id et</td><td>5</td></tr><tr><td>mihi vehementer gratum erit et tibi postea iucundum;</td><td></td></tr><tr><td>hominem enim summa probitate humanitate observantiaque</td><td></td></tr><tr><td>cognosces.</td><td></td></tr>
        </table>