<table>
          <script>targetHit=0;</script>
          <tr><td>  Verum esto; condemnat Popilium Gellius, iudicat &lt;eum&gt; </td><td>132.1</td></tr><tr><td>accepisse a Cluentio pecuniam. Negat hoc Lentulus; nam</td><td></td></tr><tr><td>Popilium, quod erat libertini filius, in senatum non legit,</td><td></td></tr><tr><td>locum quidem senatorium ludis et cetera ornamenta relinquit</td><td></td></tr><tr><td>et eum omni ignominia liberat. Quod cum facit, iudicat</td><td>5</td></tr><tr><td>eius sententia gratiis esse Oppianicum condemnatum. Et</td><td></td></tr><tr><td>eundem Popilium postea Lentulus in ambitus iudicio pro</td><td></td></tr><tr><td>testimonio diligentissime laudat. Qua re si neque L. Gelli</td><td></td></tr><tr><td>iudicio stetit Lentulus neque Lentuli existimatione con-</td><td></td></tr><tr><td>tentus fuit Gellius, et si uterque censor censoris opinione</td><td>10</td></tr><tr><td>standum non putavit, quid est quam ob rem quisquam</td><td></td></tr><tr><td>nostrum censorias subscriptiones omnis fixas et in per-</td><td></td></tr><tr><td>petuum ratas putet esse oportere? </td><td></td></tr><tr><td>  At in ipsum Habitum animadverterunt. Nullam quidem</td><td>133.1</td></tr><tr><td>ob turpitudinem, nullum ob totius vitae non dicam vitium</td><td></td></tr><tr><td>sed erratum. Neque enim hoc homine sanctior neque</td><td></td></tr><tr><td>probior neque in omnibus officiis retinendis diligentior esse</td><td></td></tr><tr><td>quisquam potest; neque illi aliter dicunt, sed eandem illam</td><td>5</td></tr><tr><td>famam iudici corrupti secuti sunt; neque ipsi secus existi-</td><td></td></tr><tr><td>mant quam nos existimari volumus de huius pudore, inte-</td><td></td></tr><tr><td>gritate, virtute, sed putarunt praetermitti accusatorem non</td><td></td></tr><tr><td>potuisse, cum animadversum esset in iudices. Qua de re</td><td></td></tr><tr><td>tota si unum factum ex omni antiquitate protulero, plura</td><td>10</td></tr><tr><td>non dicam. Non enim mihi exemplum summi et clarissimi</td><td>134.1</td></tr><tr><td>viri, P. Africani, praetereundum videtur; qui cum esset</td><td></td></tr><tr><td>censor et in equitum censu C. Licinius Sacerdos prodisset,</td><td></td></tr><tr><td>clara voce ut omnis contio audire posset dixit se scire illum</td><td></td></tr><tr><td>verbis conceptis peierasse; si qui contra vellet dicere,</td><td>5</td></tr><tr><td>usurum esse eum suo testimonio. Deinde cum nemo</td><td></td></tr><tr><td>contra diceret, iussit equum traducere. Ita is cuius arbitrio </td><td></td></tr><tr><td>et populus Romanus et exterae gentes contentae esse con-</td><td></td></tr><tr><td>suerunt ipse sua scientia ad ignominiam alterius contentus</td><td></td></tr><tr><td>non fuit. Quod si hoc Habito facere licuisset, facile illis</td><td>10</td></tr><tr><td>ipsis iudicibus et falsae suspicioni et invidiae populariter</td><td></td></tr><tr><td>excitatae restitisset. </td><td></td></tr>
        </table>