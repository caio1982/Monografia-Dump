<table>
          <script>targetHit=0;</script>
          <tr class="title first last  "><td>LIBER TERTIUS </td><td></td></tr><tr><td>  P. Scipionem, Marce fili, eum, qui primus Africanus</td><td>3.1.1</td></tr><tr><td>appellatus est, dicere solitum scripsit Cato, qui fuit</td><td></td></tr><tr><td>eius fere aequalis, numquam se minus otiosum esse,</td><td></td></tr><tr><td>quam cum otiosus, nec minus solum, quam cum solus</td><td></td></tr><tr><td>esset. Magnifica vero vox et magno viro ac sapiente</td><td>5</td></tr><tr><td>digna; quae declarat illum et in otio de negotiis cogi-</td><td></td></tr><tr><td>tare et in solitudine secum loqui solitum, ut neque</td><td></td></tr><tr><td>cessaret umquam et interdum conloquio alterius non</td><td></td></tr><tr><td>egeret. Ita duae res, quae languorem adferunt ceteris,</td><td></td></tr><tr><td>illum acuebant, otium et solitudo. Vellem nobis hoc </td><td>10</td></tr><tr><td>idem vere dicere liceret, sed si minus imitatione tan-</td><td></td></tr><tr><td>tam ingenii praestantiam consequi possumus, volun-</td><td></td></tr><tr><td>tate certe proxime accedimus. Nam et a re publica</td><td></td></tr><tr><td>forensibusque negotiis armis impiis vique prohibiti</td><td></td></tr><tr><td>otium persequimur et ob eam causam urbe relicta</td><td>15</td></tr><tr><td>rura peragrantes saepe soli sumus. Sed nec hoc otium</td><td>2.1</td></tr><tr><td>cum Africani otio nec haec solitudo cum illa compa-</td><td></td></tr><tr><td>randa est. Ille enim requiescens a rei publicae pul-</td><td></td></tr><tr><td>cherrimis muneribus otium sibi sumebat aliquando et</td><td></td></tr><tr><td>coetu hominum frequentiaque interdum tamquam in</td><td>5</td></tr><tr><td>portum se in solitudinem recipiebat, nostrum autem</td><td></td></tr><tr><td>otium negotii inopia, non requiescendi studio consti-</td><td></td></tr><tr><td>tutum est. Extincto enim senatu deletisque iudiciis</td><td></td></tr><tr><td>quid est, quod dignum nobis aut in curia aut in foro</td><td></td></tr><tr><td>agere possimus? Ita qui in maxima celebritate atque</td><td>3.1</td></tr><tr><td>in oculis civium quondam vixerimus, nunc fugientes</td><td></td></tr><tr><td>conspectum sceleratorum, quibus omnia redundant,</td><td></td></tr><tr><td>abdimus nos quantum licet et saepe soli sumus. Sed</td><td></td></tr><tr><td>quia sic ab hominibus doctis accepimus, non solum</td><td>5</td></tr><tr><td>ex malis eligere minima oportere, sed etiam excerpere</td><td></td></tr><tr><td>ex his ipsis, si quid inesset boni, propterea et otio</td><td></td></tr><tr><td>fruor, non illo quidem, quo debeat is, qui quondam</td><td></td></tr><tr><td>peperisset otium civitati, nec eam solitudinem lan-</td><td></td></tr><tr><td>guere patior, quam mihi adfert necessitas, non volun-</td><td>10</td></tr><tr><td>tas. Quamquam Africanus maiorem laudem meo iu-</td><td>4.1</td></tr><tr><td>dicio assequebatur. Nulla enim eius ingenii monu-</td><td></td></tr><tr><td>menta mandata litteris, nullum opus otii, nullum so-</td><td></td></tr><tr><td>litudinis munus extat; ex quo intellegi debet illum </td><td></td></tr><tr><td>mentis agitatione investigationeque earum rerum, quas</td><td>5</td></tr><tr><td>cogitando consequebatur, nec otiosum nec solum um-</td><td></td></tr><tr><td>quam fuisse; nos autem, qui non tantum roboris ha-</td><td></td></tr><tr><td>bemus, ut cogitatione tacita a solitudine abstrahamur,</td><td></td></tr><tr><td>ad hanc scribendi operam omne studium curamque</td><td></td></tr><tr><td>convertimus. Itaque plura brevi tempore eversa quam</td><td>10</td></tr><tr><td>multis annis stante re publica scripsimus. </td><td></td></tr>
        </table>