<table>
          <script>targetHit=0;</script>
          <tr><td>  Tum Crassus 'cum auctoritas atque amicitia vestra tum</td><td>3.19.1</td></tr><tr><td>Antoni facilitas eripuit' inquit 'mihi in optima mea causa</td><td></td></tr><tr><td>libertatem recusandi: quamquam in partienda disputatione</td><td></td></tr><tr><td>nostra, cum sibi de eis, quae dici ab oratore oporteret,</td><td></td></tr><tr><td>sumeret, mihi autem relinqueret, ut explicarem, quem ad</td><td>5</td></tr><tr><td>modum illa ornari oporteret, ea divisit, quae seiuncta esse</td><td></td></tr><tr><td>non possunt. Nam cum omnis ex re atque verbis constet</td><td></td></tr><tr><td>oratio, neque verba sedem habere possunt, si rem sub-</td><td></td></tr><tr><td>traxeris, neque res lumen, si verba semoveris. Ac mihi</td><td>20.1</td></tr><tr><td>quidem veteres illi maius quiddam animo complexi plus </td><td></td></tr><tr><td>multo etiam vidisse videntur, quam quantum nostrorum</td><td></td></tr><tr><td>ingeniorum acies intueri potest, qui omnia haec, quae supra</td><td></td></tr><tr><td>et subter, unum esse et una vi atque [una] consensione</td><td>5</td></tr><tr><td>naturae constricta esse dixerunt; nullum est enim genus</td><td></td></tr><tr><td>rerum, quod aut avulsum a ceteris per se ipsum constare</td><td></td></tr><tr><td>aut quo cetera si careant, vim suam atque aeternitatem</td><td></td></tr><tr><td>conservare possint. Sed si haec maior esse ratio videtur,</td><td>21.1</td></tr><tr><td>quam ut hominum possit sensu aut cogitatione compre-</td><td></td></tr><tr><td>hendi, est etiam illa Platonis vera et tibi, Catule, certe non</td><td></td></tr><tr><td>inaudita vox, omnem doctrinam harum ingenuarum et</td><td></td></tr><tr><td>humanarum artium uno quodam societatis vinculo con-</td><td>5</td></tr><tr><td>tineri; ubi enim perspecta vis est rationis eius, qua causae</td><td></td></tr><tr><td>rerum atque exitus cognoscuntur, mirus quidam omnium</td><td></td></tr><tr><td>quasi consensus doctrinarum concentusque reperitur. Sed</td><td>22.1</td></tr><tr><td>si hoc quoque videtur esse altius, quam ut id nos humi</td><td></td></tr><tr><td>strati suspicere possimus, illud certe tamen, quod amplexi</td><td></td></tr><tr><td>sumus, quod profitemur, quod suscepimus, nosse et tenere</td><td></td></tr><tr><td>debemus. Una est enim, quod et ego hesterno die dixi et</td><td>5</td></tr><tr><td>aliquot locis antemeridiano sermone significavit Antonius,</td><td></td></tr><tr><td>eloquentia, quascumque in oras disputationis regionesve</td><td></td></tr><tr><td>delata est; nam sive de caeli natura loquitur sive de terrae,</td><td>23.1</td></tr><tr><td>sive de divina vi sive de humana, sive ex inferiore loco sive</td><td></td></tr><tr><td>ex aequo sive ex superiore, sive ut impellat homines sive ut</td><td></td></tr><tr><td>doceat sive ut deterreat sive ut concitet sive ut reflectat</td><td></td></tr><tr><td>sive ut incendat sive ut leniat, sive ad paucos sive ad multos</td><td>5</td></tr><tr><td>sive inter alienos sive cum suis sive secum, rivis est diducta</td><td></td></tr><tr><td>oratio, non fontibus, et, quocumque ingreditur, eodem est</td><td></td></tr><tr><td>instructu ornatuque comitata. Sed quoniam oppressi iam</td><td>24.1</td></tr><tr><td>sumus opinionibus non modo vulgi, verum etiam hominum</td><td></td></tr><tr><td>leviter eruditorum, qui, quae complecti tota nequeunt, haec</td><td></td></tr><tr><td>facilius divulsa et quasi discerpta contrectant, et qui tam-</td><td></td></tr><tr><td>quam ab animo corpus, sic a sententiis verba seiungunt,</td><td>5</td></tr><tr><td>quorum sine interitu fieri neutrum potest, non suscipiam </td><td></td></tr><tr><td>oratione mea plus quam mihi imponitur; tantum signi-</td><td></td></tr><tr><td>ficabo brevi neque verborum ornatum inveniri posse non</td><td></td></tr><tr><td>partis expressisque sententiis, neque esse ullam sententiam</td><td></td></tr><tr><td>inlustrem sine luce verborum. Sed prius quam illa conor</td><td>25.1</td></tr><tr><td>attingere, quibus orationem ornari atque inluminari putem,</td><td></td></tr><tr><td>proponam breviter quid sentiam de universo genere dicendi. </td><td></td></tr>
        </table>