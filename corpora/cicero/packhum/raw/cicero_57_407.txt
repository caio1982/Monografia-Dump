<table>
          <script>targetHit=0;</script>
          <tr class="title first  date"><td>iv aut iii Non<span class="snum">.</span> Iun<span class="snum">.</span> <span class="snum">44</span> <span class="snum">(</span>§<span class="snum">1)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td><span class="caps">iiii</span> Non. vesperi a Balbo redditae mihi litterae fore Nonis</td><td>15.9.1.1</td></tr><tr><td>senatum, ut Brutus in Asia, Cassius in Sicilia frumentum</td><td></td></tr><tr><td>emendum et ad urbem mittendum curarent. o rem miseram! </td><td></td></tr><tr><td>primum ullam ab istis, dein, si aliquam, hanc legatariam</td><td></td></tr><tr><td>provinciam! atque haud scio an melius sit quam ad Eurotam</td><td>5</td></tr><tr><td>sedere. sed haec casus gubernabit. ait autem eodem tempore</td><td></td></tr><tr><td>decretum iri ut et iis et reliquis praetoriis provinciae decer-</td><td></td></tr><tr><td>nantur. hoc certe melius quam illa Περσικὴ porticus; †nolo enim</td><td></td></tr><tr><td>Lacedaemonem longinquo quo in Lanuvium existimavit†. 'rides'</td><td></td></tr><tr><td>inquies 'in talibus rebus?' quid faciam? plorando fessus sum. </td><td>10</td></tr><tr><td>  Di immortales! quam me conturbatum tenuit epistulae tuae</td><td>2.1</td></tr><tr><td>prior pagina! quid autem iste in domo tua casus †armorum†?</td><td></td></tr><tr><td>sed hunc quidem nimbum cito transisse laetor. tu quid egeris</td><td></td></tr><tr><td>tua cum tristi tum etiam difficili ad consiliandum legatione</td><td></td></tr><tr><td>vehementer exspecto; est enim inexplicabilis. ita circumsedemur</td><td>5</td></tr><tr><td>copiis omnibus. me quidem Bruti litterae quas ostendis a te</td><td></td></tr><tr><td>lectas ita perturbarunt ut, quamquam ante egebam consilio,</td><td></td></tr><tr><td>tamen animi dolore sim tardior. sed plura, cum ista cognoro.</td><td></td></tr><tr><td>hoc autem tempore quod scriberem nihil erat, eoque minus</td><td></td></tr><tr><td>quod dubitabam tu has ipsas litteras essesne accepturus; erat</td><td>10</td></tr><tr><td>enim incertum visurusne te esset tabellarius. ego tuas litteras</td><td></td></tr><tr><td>vehementer exspecto.</td><td></td></tr>
        </table>