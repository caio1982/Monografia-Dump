<table>
          <script>targetHit=0;</script>
          <tr><td>  Atque paulo ante, patres conscripti, contionem habuit</td><td>8.1</td></tr><tr><td>quae est ad me tota delata; cuius contionis primum univer-</td><td></td></tr><tr><td>sum argumentum sententiamque audite; cum riseritis im-</td><td></td></tr><tr><td>pudentiam hominis, tum a me de tota contione audietis.</td><td></td></tr><tr><td>De religionibus sacris et caerimoniis est contionatus, patres</td><td>5</td></tr><tr><td>conscripti, Clodius: Publius, inquam, Clodius sacra et reli-</td><td></td></tr><tr><td>giones neglegi violari pollui questus est! Non mirum si hoc</td><td></td></tr><tr><td>vobis ridiculum videtur: etiam sua contio risit hominem,</td><td></td></tr><tr><td>quo modo ipse gloriari solet, ducentis confixum senati con- </td><td></td></tr><tr><td>sultis, quae sunt omnia contra illum pro religionibus facta,</td><td>10</td></tr><tr><td>hominemque eum qui pulvinaribus Bonae deae stuprum</td><td></td></tr><tr><td>intulerit, eaque sacra quae viri oculis ne imprudentis quidem</td><td></td></tr><tr><td>aspici fas est non solum aspectu virili sed flagitio stupro-</td><td></td></tr><tr><td>que violarit, in contione de religionibus neglectis conqueri.</td><td></td></tr><tr><td>Itaque nunc proxima contio eius exspectatur de pudicitia.</td><td>9.1</td></tr><tr><td>Quid enim interest utrum ab altaribus religiosissimis fugatus</td><td></td></tr><tr><td>de sacris et religionibus conqueratur, an ex sororum cubi-</td><td></td></tr><tr><td>culo egressus pudorem pudicitiamque defendat? Respon-</td><td></td></tr><tr><td>sum haruspicum hoc recens de fremitu in contione recitavit,</td><td>5</td></tr><tr><td>in quo cum aliis multis scriptum etiam illud est, id quod</td><td></td></tr><tr><td>audistis, <span class="caps">Loca sacra et religiosa profana haberi</span>: in ea</td><td></td></tr><tr><td>causa esse dixit domum meam a religiosissimo sacerdote,</td><td></td></tr><tr><td>P. Clodio, consecratam. Gaudeo mihi de toto hoc ostento,</td><td>10.1</td></tr><tr><td>quod haud scio an gravissimum multis his annis huic ordini</td><td></td></tr><tr><td>nuntiatum sit, datam non modo iustam sed etiam neces-</td><td></td></tr><tr><td>sariam causam esse dicendi; reperietis enim ex hoc toto</td><td></td></tr><tr><td>prodigio atque responso nos de istius scelere ac furore ac</td><td>5</td></tr><tr><td>de impendentibus periculis maximis prope iam voce Iovis</td><td></td></tr><tr><td>Optimi Maximi praemoneri. Sed primum expiabo religionem</td><td>11.1</td></tr><tr><td>aedium mearum, si id facere vere ac sine cuiusquam dubita-</td><td></td></tr><tr><td>tione potero; sin scrupulus tenuissimus residere alicui vide-</td><td></td></tr><tr><td>bitur, non modo patienti sed etiam libenti animo portentis</td><td></td></tr><tr><td>deorum immortalium religionique parebo. </td><td>5</td></tr>
        </table>