<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Iun<span class="snum">.</span> <span class="snum">43</span></td><td></td></tr><tr class="title last  "><td>CICERO PLANCO</td><td></td></tr><tr><td>Ita erant omnia quae istim adferebantur incerta ut quid ad</td><td>10.20.1.1</td></tr><tr><td>te scriberem non occurreret. modo enim quae vellemus de</td><td></td></tr><tr><td>Lepido, modo contra nuntiabantur. de te tamen fama</td><td></td></tr><tr><td>constans, nec decipi posse nec vinci. quorum alterius fortuna</td><td></td></tr><tr><td>partem habet quandam, alterum proprium est prudentiae</td><td>5</td></tr><tr><td>tuae. </td><td></td></tr><tr><td>  Sed accepi litteras a collega tuo datas Id. Mai. in quibus</td><td>2.1</td></tr><tr><td>erat te ad se scripsisse a Lepido non recipi Antonium; quod</td><td></td></tr><tr><td>erit certius si tu ad nos idem scripseris. sed minus audes</td><td></td></tr><tr><td>fortasse propter inanem laetitiam litterarum superiorum.</td><td></td></tr><tr><td>verum ut errare, mi Plance, potuisti (quis enim id effugerit?),</td><td>5</td></tr><tr><td>sic decipi te non potuisse quis non videt? nunc vero etiam</td><td></td></tr><tr><td>[iam] erroris causa sublata est; culpa enim illa 'bis ad</td><td></td></tr><tr><td>eundem' vulgari reprehensa proverbio est. sin ut scripsisti</td><td></td></tr><tr><td>ad collegam ita se res habet, omni cura liberati sumus; nec</td><td></td></tr><tr><td>tamen erimus prius quam ita esse tu nos feceris certiores. </td><td>10</td></tr><tr><td>  Mea quidem, ut ad te saepius scripsi, haec sententia est,</td><td>3.1</td></tr><tr><td>qui reliquias huius belli oppresserit, eum totius belli con-</td><td></td></tr><tr><td>fectorem fore; quem te et opto esse et confido futurum. studia </td><td></td></tr><tr><td>mea erga te, quibus certe nulla esse maiora potuerunt, tibi</td><td></td></tr><tr><td>tam grata esse quam ego putavi fore minime miror vehemen-</td><td>5</td></tr><tr><td>terque laetor. quae quidem tu, si recte istic erit, maiora et</td><td></td></tr><tr><td>graviora cognosces.</td><td></td></tr><tr><td> IIII Kal. Iun.</td><td></td></tr>
        </table>