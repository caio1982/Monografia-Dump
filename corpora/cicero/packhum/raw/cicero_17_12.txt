<table>
          <script>targetHit=0;</script>
          <tr><td>  Vel quod est in eodem decreto scriptum, homines claris-</td><td>45.1</td></tr><tr><td>simos civitatis amplissimis usos honoribus hoc praetore</td><td></td></tr><tr><td>circumventos, cur hi neque in iudicio adsunt neque in</td><td></td></tr><tr><td>decreto nominantur? Non enim credo significari isto loco</td><td></td></tr><tr><td>illum qui se erigit Heraclidam. Vtrum enim est in claris-</td><td>5</td></tr><tr><td>simis civibus is quem iudicatum hic duxit Hermippus, qui</td><td></td></tr><tr><td>hanc ipsam legationem quam habet non accepit a suis</td><td></td></tr><tr><td>civibus, sed usque Tmolo petivit, cui nullus honos in sua</td><td></td></tr><tr><td>civitate habitus est umquam, res autem ea quae tenuissimis</td><td></td></tr><tr><td>committebatur huic una in vita commissa sola est? Custos</td><td>10</td></tr><tr><td>T. Aufidio praetore in frumento publico est positus; pro</td><td></td></tr><tr><td>quo cum a P. Varinio praetore pecuniam accepisset, celavit</td><td></td></tr><tr><td>suos civis ultroque eis sumptum intulit. Quod postea</td><td></td></tr><tr><td>quam Temni litteris a P. Varinio missis cognitum atque</td><td></td></tr><tr><td>patefactum est, cumque eadem de re Cn. Lentulus, qui </td><td>15</td></tr><tr><td>censor fuit, Temnitarum patronus, litteras misisset, Hera-</td><td></td></tr><tr><td>clidam istum Temni postea nemo vidit. Atque ut eius</td><td>46.1</td></tr><tr><td>impudentiam perspicere possitis, causam ipsam quae levis-</td><td></td></tr><tr><td>simi hominis animum in Flaccum incitavit, quaeso, cogno-</td><td></td></tr><tr><td>scite. Fundum Cymaeum Romae mercatus est de pupillo</td><td></td></tr><tr><td>Meculonio. Cum verbis se locupletem faceret, haberet</td><td>5</td></tr><tr><td>nihil praeter illam impudentiam quam videtis, pecuniam</td><td></td></tr><tr><td>sumpsit mutuam a Sex. Stloga, iudice hoc nostro, primario</td><td></td></tr><tr><td>viro, qui et rem agnoscit neque hominem ignorat; qui</td><td></td></tr><tr><td>tamen credidit P. Fulvi Nerati, lectissimi hominis, fide.</td><td></td></tr><tr><td>Ei cum solveret, sumpsit a C. M. Fufiis, equitibus Ro-</td><td>10</td></tr><tr><td>manis, primariis viris. Hic hercule 'cornici oculum,'</td><td></td></tr><tr><td>ut dicitur. Nam hunc Hermippum, hominem eruditum,</td><td></td></tr><tr><td>civem suum, cui debebat esse notissimus, percussit. Eius</td><td></td></tr><tr><td>enim fide sumpsit a Fufiis. Securus Hermippus Temnum</td><td></td></tr><tr><td>proficiscitur, cum iste se pecuniam quam huius fide</td><td>15</td></tr><tr><td>sumpserat a discipulis suis diceret Fufiis persoluturum.</td><td></td></tr><tr><td>Habebat enim rhetor iste discipulos quosdam locupletis,</td><td>47.1</td></tr><tr><td>quos dimidio redderet stultiores quam acceperat; neminem</td><td></td></tr><tr><td>tamen adeo infatuare potuit ut ei nummum ullum crederet.</td><td></td></tr><tr><td>Itaque cum Roma clam esset profectus multosque minutis</td><td></td></tr><tr><td>mutuationibus fraudavisset, in Asiam venit Hermippoque</td><td>5</td></tr><tr><td>percontanti de nomine Fufiano respondit se omnem pecu-</td><td></td></tr><tr><td>niam Fufiis persolvisse. Interim, neque ita longo inter-</td><td></td></tr><tr><td>vallo, libertus a Fufiis cum litteris ad Hermippum venit; </td><td></td></tr><tr><td>pecunia petitur ab Hermippo. Hermippus ab Heraclida</td><td></td></tr><tr><td>petit; ipse tamen Fufiis satis facit absentibus et fidem</td><td>10</td></tr><tr><td>suam liberat; hunc aestuantem et tergiversantem iudicio</td><td></td></tr><tr><td>ille persequitur. A recuperatoribus causa cognoscitur.</td><td></td></tr><tr><td>Nolite existimare, iudices, non unam et eandem omnibus</td><td>48.1</td></tr><tr><td>in locis esse fraudatorum et infitiatorum impudentiam.</td><td></td></tr><tr><td>Fecit eadem omnia quae nostri debitores solent; negavit</td><td></td></tr><tr><td>sese omnino versuram ullam fecisse Romae; Fufiorum se</td><td></td></tr><tr><td>adfirmavit numquam omnino nomen audisse; Hermippum</td><td>5</td></tr><tr><td>vero ipsum, pudentissimum atque optimum virum, veterem</td><td></td></tr><tr><td>amicum atque hospitem meum, splendidissimum atque</td><td></td></tr><tr><td>ornatissimum civitatis suae, probris omnibus maledictisque</td><td></td></tr><tr><td>vexat. Sed cum se homo volubilis quadam praecipiti cele-</td><td></td></tr><tr><td>ritate dicendi in illa oratione iactaret, repente testimoniis</td><td>10</td></tr><tr><td>Fufiorum nominibusque recitatis homo audacissimus per-</td><td></td></tr><tr><td>timuit, loquacissimus obmutuit. Itaque recuperatores contra</td><td></td></tr><tr><td>istum rem minime dubiam prima actione iudicaverunt.</td><td></td></tr><tr><td>Cum iudicatum non faceret, addictus Hermippo et ab hoc</td><td></td></tr><tr><td>ductus est. Habetis et honestatem hominis et auctoritatem</td><td>49.1</td></tr><tr><td>testimoni et causam omnem simultatis. Atque is ab Her-</td><td></td></tr><tr><td>mippo missus, cum ei pauca mancipia vendidisset, Romam</td><td></td></tr><tr><td>se contulit, deinde in Asiam rediit, cum iam frater meus</td><td></td></tr><tr><td>Flacco successisset. Ad quem adiit causamque ita detulit,</td><td>5</td></tr><tr><td>recuperatores vi Flacci coactos et metu falsum invitos iudi-</td><td></td></tr><tr><td>cavisse. Frater meus pro sua aequitate prudentiaque de-</td><td></td></tr><tr><td>crevit ut, si iudicatum negaret, in duplum iret; si metu</td><td></td></tr><tr><td>coactos diceret, haberet eosdem recuperatores. Recusavit</td><td></td></tr><tr><td>et, quasi nihil esset actum, nihil iudicatum, ab Hermippo</td><td>10</td></tr><tr><td>ibidem mancipia quae ipse ei vendiderat petere coepit.</td><td></td></tr><tr><td>M. Gratidius legatus, ad quem est aditum, actionem se</td><td></td></tr><tr><td>daturum negavit; re iudicata stari ostendit placere. Iterum </td><td>50.1</td></tr><tr><td>iste, cui nullus esset usquam consistendi locus, Romam se</td><td></td></tr><tr><td>rettulit; persequitur Hermippus, qui numquam istius impu-</td><td></td></tr><tr><td>dentiae cessit. Petit Heraclides a C. Plotio senatore, viro</td><td></td></tr><tr><td>primario, qui legatus in Asia fuerat, mancipia quaedam</td><td>5</td></tr><tr><td>quae se, cum iudicatus esset, per vim vendidisse dicebat.</td><td></td></tr><tr><td>Q. Naso, vir ornatissimus, qui praetor fuerat, iudex sumitur.</td><td></td></tr><tr><td>Qui cum sententiam secundum Plotium se dicturum osten-</td><td></td></tr><tr><td>deret, ab eo iudice abiit et, quod iudicium lege non erat,</td><td></td></tr><tr><td>causam totam reliquit. Satisne vobis, iudices, videor ad</td><td>10</td></tr><tr><td>singulos testis accedere neque, ut primo constitueram,</td><td></td></tr><tr><td>tantum modo cum universo genere confligere? </td><td></td></tr>
        </table>