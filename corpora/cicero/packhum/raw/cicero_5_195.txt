<table>
          <script>targetHit=0;</script>
          <tr><td>  Acerbiorem etiam scitote esse civitatibus falsam istam</td><td>2.4.134.1</td></tr><tr><td>et simulatam emptionem quam si qui clam surripiat aut </td><td></td></tr><tr><td>eripiat palam atque auferat; nam turpitudinem summam</td><td></td></tr><tr><td>esse arbitrantur referri in tabulas publicas pretio adductam</td><td></td></tr><tr><td>civitatem, et pretio parvo, ea quae accepisset a maioribus</td><td>5</td></tr><tr><td>vendidisse atque abalienasse. Etenim mirandum in modum</td><td></td></tr><tr><td>Graeci rebus istis, quas nos contemnimus, delectantur.</td><td></td></tr><tr><td>Itaque maiores nostri facile patiebantur haec esse apud illos</td><td></td></tr><tr><td>quam plurima: apud socios, ut imperio nostro quam orna-</td><td></td></tr><tr><td>tissimi florentissimique essent; apud eos autem quos</td><td>10</td></tr><tr><td>vectigalis aut stipendiarios fecerant tamen haec relinque-</td><td></td></tr><tr><td>bant, ut illi, quibus haec iucunda sunt quae nobis levia</td><td></td></tr><tr><td>videntur, haberent haec oblectamenta et solacia servitutis.</td><td></td></tr><tr><td>Quid arbitramini Reginos, qui iam cives Romani sunt,</td><td>135.1</td></tr><tr><td>merere velle ut ab iis marmorea Venus illa auferatur? quid</td><td></td></tr><tr><td>Tarentinos, ut Europam in tauro amittant, ut Satyrum qui</td><td></td></tr><tr><td>apud illos in aede Vestae est, ut cetera? quid Thespiensis</td><td></td></tr><tr><td>ut Cupidinis signum, propter quod unum visuntur Thespiae,</td><td>5</td></tr><tr><td>quid Cnidios ut Venerem marmoream, quid ut pictam</td><td></td></tr><tr><td>Coos, quid Ephesios ut Alexandrum, quid Cyzicenos ut</td><td></td></tr><tr><td>Aiacem aut Medeam, quid Rhodios ut Ialysum, quid Athe-</td><td></td></tr><tr><td>niensis ut ex marmore Iacchum aut Paralum pictum aut</td><td></td></tr><tr><td>ex aere Myronis buculam? Longum est et non necessarium</td><td>10</td></tr><tr><td>commemorare quae apud quosque visenda sunt tota Asia et</td><td></td></tr><tr><td>Graecia; verum illud est quam ob rem haec commemorem,</td><td></td></tr><tr><td>quod existimare vos hoc volo, mirum quendam dolorem</td><td></td></tr><tr><td>accipere eos ex quorum urbibus haec auferantur. </td><td></td></tr><tr><td>  Atque ut ceteros omittamus, de ipsis Syracusanis co-</td><td>136.1</td></tr><tr><td>gnoscite. Ad quos ego cum venissem, sic primum existi-</td><td></td></tr><tr><td>mabam, ut Romae ex istius amicis acceperam, civitatem </td><td></td></tr><tr><td>Syracusanam propter Heracli hereditatem non minus esse</td><td></td></tr><tr><td>isti amicam quam Mamertinam propter praedarum ac</td><td>5</td></tr><tr><td>furtorum omnium societatem; simul et verebar ne mulierum</td><td></td></tr><tr><td>nobilium et formosarum gratia, quarum iste arbitrio prae-</td><td></td></tr><tr><td>turam per triennium gesserat, virorumque quibuscum illae</td><td></td></tr><tr><td>nuptae erant, nimia in istum non modo lenitudine sed etiam</td><td></td></tr><tr><td>liberalitate oppugnarer, si quid ex litteris Syracusanorum</td><td>10</td></tr><tr><td>conquirerem. Itaque Syracusis cum civibus Romanis eram,</td><td>137.1</td></tr><tr><td>eorum tabulas exquirebam, iniurias cognoscebam. Cum</td><td></td></tr><tr><td>diutius in negotio curaque fueram, ut requiescerem curam-</td><td></td></tr><tr><td>que animi remitterem, ad Carpinati praeclaras tabulas</td><td></td></tr><tr><td>revertebar, ubi cum equitibus Romanis, hominibus ex illo</td><td>5</td></tr><tr><td>conventu honestissimis, illius Verrucios, de quibus ante dixi,</td><td></td></tr><tr><td>explicabam; a Syracusanis prorsus nihil adiumenti neque</td><td></td></tr><tr><td>publice neque privatim exspectabam, neque erat in animo</td><td></td></tr><tr><td>postulare. </td><td></td></tr>
        </table>