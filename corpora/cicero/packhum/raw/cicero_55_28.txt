<table>
          <script>targetHit=0;</script>
          <tr><td>  Illud autem maxime rarum genus est eorum, qui</td><td>1.119.1</td></tr><tr><td>aut excellenti ingenii magnitudine aut praeclara eru- </td><td></td></tr><tr><td>ditione atque doctrina aut utraque re ornati spatium</td><td></td></tr><tr><td>etiam deliberandi habuerunt, quem potissimum vitae</td><td></td></tr><tr><td>cursum sequi vellent; in qua deliberatione ad suam</td><td>5</td></tr><tr><td>cuiusque naturam consilium est omne revocandum.</td><td></td></tr><tr><td>Nam cum in omnibus quae aguntur, ex eo, quomodo</td><td></td></tr><tr><td>quisque natus est, ut supra dictum est, quid deceat,</td><td></td></tr><tr><td>exquirimus, tum in tota vita constituenda multo est</td><td></td></tr><tr><td>eius rei cura maior adhibenda, ut constare in perpe-</td><td>10</td></tr><tr><td>tuitate vitae possimus nobismet ipsis nec in ullo of-</td><td></td></tr><tr><td>ficio claudicare. Ad hanc autem rationem quoniam</td><td>120.1</td></tr><tr><td>maximam vim natura habet, fortuna proximam, utri-</td><td></td></tr><tr><td>usque omnino habenda ratio est in deligendo genere</td><td></td></tr><tr><td>vitae, sed naturae magis; multo enim et firmior est</td><td></td></tr><tr><td>et constantior, ut fortuna nonunquam tamquam ipsa</td><td>5</td></tr><tr><td>mortalis cum immortali natura pugnare videatur. Qui</td><td></td></tr><tr><td>igitur ad naturae suae non vitiosae genus consilium</td><td></td></tr><tr><td>vivendi omne contulerit, is constantiam teneat, id enim</td><td></td></tr><tr><td>maxime decet, nisi forte se intellexerit errasse in deli-</td><td></td></tr><tr><td>gendo genere vitae. Quod si acciderit, potest autem</td><td>10</td></tr><tr><td>accidere, facienda morum institutorumque mutatio est.</td><td></td></tr><tr><td>Eam mutationem si tempora adiuvabunt, facilius com-</td><td></td></tr><tr><td>modiusque faciemus; sin minus, sensim erit pede-</td><td></td></tr><tr><td>temptimque facienda, ut amicitias, quae minus delec-</td><td></td></tr><tr><td>tent et minus probentur, magis decere censent sapien-</td><td>15</td></tr><tr><td>tes sensim diluere quam repente praecidere. Commu-</td><td>121.1</td></tr><tr><td>tato autem genere vitae omni ratione curandum est</td><td></td></tr><tr><td>ut id bono consilio fecisse videamur. Sed quoniam </td><td></td></tr><tr><td>paulo ante dictum est imitandos esse maiores, primum</td><td></td></tr><tr><td>illud exceptum sit ne vitia sint imitanda, deinde si na-</td><td>5</td></tr><tr><td>tura non feret, [ut quaedam imitari possint],—ut su-</td><td></td></tr><tr><td>perioris filius Africani, qui hunc Paulo natum adop-</td><td></td></tr><tr><td>tavit, propter infirmitatem valetudinis non tam potuit</td><td></td></tr><tr><td>patris similis esse, quam ille fuerat sui—si igitur</td><td></td></tr><tr><td>non poterit sive causas defensitare sive populum con-</td><td>10</td></tr><tr><td>tionibus tenere sive bella gerere, illa tamen praestare</td><td></td></tr><tr><td>debebit, quae erunt in ipsius potestate, iustitiam, fi-</td><td></td></tr><tr><td>dem, liberalitatem, modestiam, temperantiam, quo mi-</td><td></td></tr><tr><td>nus ab eo id, quod desit, requiratur. Optima autem</td><td></td></tr><tr><td>hereditas a patribus traditur liberis omnique patri-</td><td>15</td></tr><tr><td>monio praestantior gloria virtutis rerumque gestarum,</td><td></td></tr><tr><td>cui dedecori esse nefas et vitium iudicandum est. Et</td><td>122.1</td></tr><tr><td>quoniam officia non eadem disparibus aetatibus tri-</td><td></td></tr><tr><td>buuntur aliaque sunt iuvenum, alia seniorum, aliquid</td><td></td></tr><tr><td>etiam de hac distinctione dicendum est. Est igitur</td><td></td></tr><tr><td>adulescentis maiores natu vereri exque iis deligere</td><td>5</td></tr><tr><td>optimos et probatissimos, quorum consilio atque auc-</td><td></td></tr><tr><td>toritate nitatur; ineuntis enim aetatis inscitia senum</td><td></td></tr><tr><td>constituenda et regenda prudentia est. Maxime autem</td><td></td></tr><tr><td>haec aetas a libidinibus arcenda est exercendaque in</td><td></td></tr><tr><td>labore patientiaque et animi et corporis, ut eorum et</td><td>10</td></tr><tr><td>in bellicis et in civilibus officiis vigeat industria. At-</td><td></td></tr><tr><td>que etiam cum relaxare animos et dare se iucunditati</td><td></td></tr><tr><td>volent, caveant intemperantiam, meminerint verecun- </td><td></td></tr><tr><td>diae, quod erit facilius, si in eiusmodi quidem rebus</td><td></td></tr><tr><td>maiores natu nolint interesse. Senibus autem labores</td><td>123.1</td></tr><tr><td>corporis minuendi, exercitationes animi etiam augen-</td><td></td></tr><tr><td>dae videntur, danda vero opera, ut et amicos et</td><td></td></tr><tr><td>iuventutem et maxime rem publicam consilio et pru-</td><td></td></tr><tr><td>dentia quam plurimum adiuvent. Nihil autem ma-</td><td>5</td></tr><tr><td>gis cavendum est senectuti quam ne languori se desi-</td><td></td></tr><tr><td>diaeque dedat; luxuria vero cum omni aetati turpis,</td><td></td></tr><tr><td>tum senectuti foedissima est. </td><td></td></tr>
        </table>