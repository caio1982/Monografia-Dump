<table>
          <script>targetHit=0;</script>
          <tr class="title first  date"><td>Apr<span class="snum">.</span> <span class="snum">45</span> in Attici Nomentano<span class="snum">(?)</span></td><td></td></tr><tr class="title last  "><td>M. CICERO S. D. A. TORQUATO</td><td></td></tr><tr><td>Peto a te ne me putes oblivione tui rarius ad te scribere quam</td><td>6.2.1.1</td></tr><tr><td>solebam, sed aut gravitate valetudinis, qua tamen iam paulum</td><td></td></tr><tr><td>videor levari, aut quod absim ab urbe, ut qui ad te pro-</td><td></td></tr><tr><td>ficisca&lt;n&gt;tur scire non possim. qua re velim ita statutum</td><td></td></tr><tr><td>habeas, me tui memoriam cum summa benevolentia tenere</td><td>5</td></tr><tr><td>tuasque omnis res non minori mihi curae quam meas esse. </td><td></td></tr><tr><td>  Quod maiore in varietate versata est adhuc tua causa</td><td>2.1</td></tr><tr><td>quam homines aut volebant aut opinabantur, mihi crede,</td><td></td></tr><tr><td>non est pro malis temporum quod moleste feras. necesse est</td><td></td></tr><tr><td>enim aut armis urgeri rem publicam sempiternis aut iis</td><td></td></tr><tr><td>positis recreari aliquando aut funditus interire. si arma</td><td>5</td></tr><tr><td>valebunt, nec eos a quibus reciperis vereri debes nec eos</td><td></td></tr><tr><td>quos adiuvisti; si armis aut condicione positis aut defatigatione</td><td></td></tr><tr><td>abiectis aut victoria detractis civitas respiraverit, et dignitate</td><td></td></tr><tr><td>tua frui tibi et fortunis licebit; sin omnino interierint omnia</td><td></td></tr><tr><td>fueritque is exitus quem vir prudentissimus, M. Antonius,</td><td>10</td></tr><tr><td>iam tum timebat cum tantum instare malorum suspicabatur,</td><td></td></tr><tr><td>misera est illa quidem consolatio, tali praesertim civi et</td><td></td></tr><tr><td>viro, sed tamen necessaria, nihil esse praecipue cuiquam</td><td></td></tr><tr><td>dolendum in eo quod accidat universis. </td><td></td></tr><tr><td>  Quae vis insit in his paucis verbis (plura enim committenda </td><td>3.1</td></tr><tr><td>epistulae non erant) si attendes, quod facis profecto etiam sine</td><td></td></tr><tr><td>meis litteris, intelleges te aliquid habere quod speres, nihil</td><td></td></tr><tr><td>quod aut hoc aut aliquo rei publicae statu timeas; omnia si</td><td></td></tr><tr><td>interierint, cum superstitem te esse rei publicae ne si liceat</td><td>5</td></tr><tr><td>quidem velis, ferendam esse fortunam, praesertim quae absit</td><td></td></tr><tr><td>a culpa. sed haec hactenus. </td><td></td></tr><tr><td>  Tu velim scribas ad me quid agas et ubi futurus sis ut aut</td><td></td></tr><tr><td>quo scribam aut quo veniam scire possim.</td><td></td></tr>
        </table>