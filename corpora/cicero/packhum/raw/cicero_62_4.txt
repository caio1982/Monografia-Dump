<table>
          <script>targetHit=0;</script>
          <tr class="title first  "><td>ODYSSEA</td><td></td></tr><tr class="title last  citat"><td>Cic<span class="snum">.</span> <span class="citref">Fin</span><span class="snum"><span class="citref">.</span></span><span class="citref"></span> <span class="snum">5.49</span></td><td></td></tr><tr><td>o decus Argolicum, quin puppim flectis, Ulixes,</td><td>30.1</td></tr><tr><td>auribus ut nostros possis agnoscere cantus?</td><td></td></tr><tr><td>nam nemo haec unquam est transvectus caerula cursu,</td><td></td></tr><tr><td>quin prius adstiterit vocum dulcedine captus,</td><td></td></tr><tr><td>post, variis avido satiatus pectore Musis,</td><td>5</td></tr><tr><td>doctior ad patrias lapsus pervenerit oras.</td><td></td></tr><tr><td>nos grave certamen belli clademque tenemus,</td><td></td></tr><tr><td>Graecia quam Troiae divino numine vexit,</td><td></td></tr><tr><td>omniaque e latis rerum vestigia terris.</td><td></td></tr><tr class="title first last  citat"><td>August<span class="snum">.</span> <span class="citref">C</span><span class="snum"><span class="citref">.</span></span><span class="citref">D</span><span class="snum"><span class="citref">.</span></span><span class="citref"></span> <span class="snum">5.8</span></td><td></td></tr><tr><td>tales sunt hominum mentes, quali pater ipse</td><td>31.1</td></tr><tr><td>Iuppiter auctiferas lustravit lumine terras.</td><td></td></tr><tr class="title first  "><td>EX FABVLIS</td><td></td></tr><tr class="title  "><td>Ex Aeschylo</td><td></td></tr><tr class="title last  citat"><td>Cic<span class="snum">.</span> <span class="citref">Tusc</span><span class="snum"><span class="citref">.</span></span><span class="citref"></span> <span class="snum">3.76</span></td><td></td></tr><tr><td>atqui, Prometheu, te hoc tenere existimo</td><td>32.1</td></tr><tr><td>mederi posse rationem iracundiae.</td><td></td></tr><tr><td class="strs">*</td><td>2a</td></tr><tr><td>siquidem qui tempestivam medicinam admovens</td><td>3</td></tr><tr><td>non adgravescens volnus inlidat manu. </td><td></td></tr><tr class="title first last  citat"><td>Cic<span class="snum">.</span> <span class="citref">Tusc</span><span class="snum"><span class="citref">.</span></span><span class="citref"></span> <span class="snum">2.23</span></td><td></td></tr><tr><td>Titanum suboles, socia nostri sanguinis,</td><td>33.1</td></tr><tr><td>generata Caelo, aspicite religatum asperis</td><td></td></tr><tr><td>vinctumque saxis, navem ut horrisono freto</td><td></td></tr><tr><td>noctem paventes timidi adnectunt navitae.</td><td></td></tr><tr><td>Saturnius me sic infixit Iuppiter;</td><td>5</td></tr><tr><td>Iovisque numen Mulciberi adscivit manus.</td><td></td></tr><tr><td>hos ille cuneos fabrica crudeli inserens</td><td></td></tr><tr><td>perrupit artus; qua miser sollertia</td><td></td></tr><tr><td>transverberatus castrum hoc Furiarum incolo.</td><td></td></tr><tr><td>iam tertio me quoque funesto die</td><td>10</td></tr><tr><td>tristi advolatu aduncis lacerans unguibus</td><td></td></tr><tr><td>Iovis satelles pastu dilaniat fero.</td><td></td></tr><tr><td>tum iecore opimo farta et satiata adfatim</td><td></td></tr><tr><td>clangorem fundit vastum et sublime avolans</td><td></td></tr><tr><td>pinnata cauda nostrum adulat sanguinem.</td><td>15</td></tr><tr><td>cum vero adesum inflatu renovatum est iecur,</td><td></td></tr><tr><td>tum rursum taetros avida se ad pastus refert.</td><td></td></tr><tr><td>sic hanc custodem maesti cruciatus alo,</td><td></td></tr><tr><td>quae me perenni vivum foedat miseria.</td><td></td></tr><tr><td>namque, ut videtis, vinclis constrictus Iovis</td><td>20</td></tr><tr><td>arcere nequeo diram volucrem a pectore.</td><td></td></tr><tr><td>sic me ipse viduus pestes excipio anxias,</td><td></td></tr><tr><td>amore mortis terminum anquirens mali.</td><td></td></tr><tr><td>sed longe a leto numine aspellor Iovis.</td><td></td></tr><tr><td>atque haec vetusta saeclis glomerata horridis</td><td>25</td></tr><tr><td>luctifica clades nostro infixa est corpori,</td><td></td></tr><tr><td>e quo liquatae solis ardore excidunt</td><td></td></tr><tr><td>guttae, quae saxa adsidue instillant Caucasi. </td><td></td></tr>
        </table>