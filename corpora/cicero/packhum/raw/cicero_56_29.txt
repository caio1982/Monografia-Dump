<table>
          <script>targetHit=0;</script>
          <tr class="title first  date"><td>c<span class="snum">.</span> ix Kal<span class="snum">.</span> Quint<span class="snum">.</span> <span class="snum">50</span> in castris ad Pyramum</td><td></td></tr><tr class="title  "><td>M. TULLIUS M. F. &lt;M. N.&gt; CICERO IMP. S. D.</td><td></td></tr><tr class="title last  "><td>C. COELIO L. F. C. N. CALDO Q.</td><td></td></tr><tr><td>Cum optatissimum nuntium accepissem te mihi quaestorem</td><td>2.19.1.1</td></tr><tr><td>obtigisse, eo iucundiorem mihi eam sortem sperabam fore</td><td></td></tr><tr><td>quo diutius in provincia mecum fuisses. magni enim videbatur</td><td></td></tr><tr><td>interesse ad eam necessitudinem quam nobis fors tribuisset </td><td></td></tr><tr><td>consuetudinem quoque accedere. postea, cum mihi nihil</td><td>5</td></tr><tr><td>neque a te ipso neque ab ullo alio de adventu tuo scriberetur,</td><td></td></tr><tr><td>verebar ne ita caderet, quod etiam nunc vereor, ne, ante</td><td></td></tr><tr><td>quam tu in provinciam venisses, ego de provincia decederem.</td><td></td></tr><tr><td>accepi autem a te missas litteras in Cilicia, cum essem in</td><td></td></tr><tr><td>castris, a. d. X Kal. Quint., scriptas humanissime, quibus</td><td>10</td></tr><tr><td>facile et officium et ingenium tuum perspici posset; sed</td><td></td></tr><tr><td>neque unde nec quo die datae essent aut quo tempore te</td><td></td></tr><tr><td>exspectarem significabant, nec is qui attulerat a te acceperat,</td><td></td></tr><tr><td>ut ex eo scirem quo ex loco aut quo tempore essent datae.</td><td></td></tr><tr><td>quae cum essent incerta, existimavi tamen faciendum esse ut</td><td>2.1</td></tr><tr><td>ad te statores meos et lictores cum litteris mitterem. quas si</td><td></td></tr><tr><td>satis opportuno tempore accepisti, gratissimum mihi feceris</td><td></td></tr><tr><td>si ad me in Ciliciam quam primum veneris. nam quod ad me</td><td></td></tr><tr><td>Curi&lt;u&gt;s, consobrinus tuus, mihi, ut scis, maxime necessarius,</td><td>5</td></tr><tr><td>quod item C. Vergilius, propinquus tuus, familiarissimus</td><td></td></tr><tr><td>noster, de te accuratissime scripsit, valet id quidem apud me</td><td></td></tr><tr><td>multum, sicuti debet hominum amicissimorum diligens</td><td></td></tr><tr><td>commendatio, sed tuae litterae de tua praesertim dignitate</td><td></td></tr><tr><td>et de nostra coniunctione maximi sunt apud me ponderis.</td><td>10</td></tr><tr><td>mihi quaestor optatior obtingere nemo potuit. quam ob rem</td><td></td></tr><tr><td>quaecumque a me ornamenta ad te &lt;proficisci poterunt&gt;</td><td></td></tr><tr><td>proficiscentur, ut omnes intellegant a me habitam esse</td><td></td></tr><tr><td>rationem tuae maiorumque tuorum dignitatis. sed id facilius</td><td></td></tr><tr><td>consequar si ad me in Ciliciam veneris. quod ego et mea et</td><td>15</td></tr><tr><td>rei publicae et maxime tua interesse arbitror. </td><td></td></tr>
        </table>