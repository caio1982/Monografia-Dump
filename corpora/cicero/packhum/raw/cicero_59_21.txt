<table>
          <script>targetHit=0;</script>
          <tr class="title first  date"><td>prid<span class="snum">.(?)</span> Id<span class="snum">.</span> Quint<span class="snum">.</span> <span class="snum">43</span> Romae</td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>Breves litterae tuae—breves dico? immo nullae. tribusne</td><td>22.1.1</td></tr><tr><td>versiculis his temporibus Brutus ad me? nihil scripsisses</td><td></td></tr><tr><td>potius. et requiris meas! quis umquam ad te tuorum sine</td><td></td></tr><tr><td>meis venit? quae autem epistula non pondus habuit? quae</td><td></td></tr><tr><td>si ad te perlatae non sunt, ne domesticas quidem tuas</td><td>5</td></tr><tr><td>perlatas arbitror. Ciceroni scribis te longiorem daturum</td><td></td></tr><tr><td>epistulam, recte id quidem; sed haec quoque debuit esse</td><td></td></tr><tr><td>plenior. ego autem, cum ad me de Ciceronis abs te discessu</td><td></td></tr><tr><td>scripsisses, statim extrusi tabellarios litterasque ad Ciceronem</td><td></td></tr><tr><td>ut, etiam si in Italiam venisset, ad te rediret; nihil enim mihi</td><td>10</td></tr><tr><td>iucundius, nihil illi honestius. quamquam aliquotiens ei</td><td></td></tr><tr><td>scripseram sacerdotum comitia mea summa contentione in</td><td></td></tr><tr><td>alterum annum esse reiecta, quod ego cum Ciceronis causa</td><td></td></tr><tr><td>elaboravi tum Domiti, Catonis, Lentuli, Bibul&lt;i ali&gt;orum;</td><td></td></tr><tr><td>quod ad te etiam scripseram, sed videlicet, cum illam pusillam</td><td>15</td></tr><tr><td>epistulam tuam ad me dabas, nondum erat tibi id notum. </td><td></td></tr><tr><td>  Qua re omni studio a te, mi Brute, contendo ut Ciceronem</td><td>2.1</td></tr><tr><td>meum ne dimittas tecumque deducas; quod ipsum, si rem</td><td></td></tr><tr><td>publicam, cui susceptus es, respicis, tibi iam iamque facien-</td><td></td></tr><tr><td>dum est. renatum enim bellum est, idque non parvum,</td><td></td></tr><tr><td>scelere Lepidi. exercitus autem Caesaris, qui erat optimus,</td><td>5</td></tr><tr><td>non modo nihil prodest sed etiam cogit exercitum tuum</td><td></td></tr><tr><td>flagitari; qui si Italiam attigerit, erit civis nemo, quem</td><td></td></tr><tr><td>quidem civem appellari fas sit, qui se non in tua castra con-</td><td></td></tr><tr><td>ferat. etsi Brutum praeclare cum Planco coniunctum</td><td></td></tr><tr><td>habemus. sed non ignoras quam sint incerti et animi </td><td>10</td></tr><tr><td>hominum infecti partibus et exitus proeliorum. quin etiam si,</td><td></td></tr><tr><td>ut spero, vicerimus, tamen magnam gubernationem tui</td><td></td></tr><tr><td>consili tuaeque auctoritatis res desiderabit. subveni igitur,</td><td></td></tr><tr><td>per deos, idque quam primum, tibique persuade non te</td><td></td></tr><tr><td>Idibus Martiis, quibus servitutem a tuis civibus depulisti,</td><td>15</td></tr><tr><td>plus profuisse patriae quam, si mature veneris, profuturum.</td><td></td></tr><tr><td> <span class="caps">ii</span> Id. Quint.</td><td></td></tr>
        </table>