<table>
          <script>targetHit=0;</script>
          <tr><td>  Itaque mihi videntur omnes quidem illi errasse,</td><td>4.43.1</td></tr><tr><td>qui finem bonorum esse dixerunt honeste vivere, sed</td><td></td></tr><tr><td>alius alio magis, Pyrrho scilicet maxime, qui virtute</td><td></td></tr><tr><td>constituta nihil omnino, quod appetendum sit, relin-</td><td></td></tr><tr><td>quat, deinde Aristo, qui nihil relinquere non est ausus,</td><td>5</td></tr><tr><td>introduxit autem, quibus commotus sapiens appeteret </td><td></td></tr><tr><td>aliquid, quodcumque in mentem incideret, et quod-</td><td></td></tr><tr><td>cumque tamquam occurreret. is hoc melior quam</td><td></td></tr><tr><td>Pyrrho, quod aliquod genus appetendi dedit, deterior</td><td></td></tr><tr><td>quam ceteri, quod penitus a natura recessit. Stoici</td><td>10</td></tr><tr><td>autem, quod finem bonorum in una virtute ponunt,</td><td></td></tr><tr><td>similes sunt illorum; quod autem principium officii</td><td></td></tr><tr><td>quaerunt, melius quam Pyrrho; quod ea non occur-</td><td></td></tr><tr><td>rentia fingunt, vincunt Aristonem; quod autem ea,</td><td></td></tr><tr><td>quae ad naturam accommodata et per se assumenda</td><td>15</td></tr><tr><td>esse dicunt, non adiungunt ad finem bonorum, de-</td><td></td></tr><tr><td>sciscunt a natura et quodam modo sunt non dissimiles</td><td></td></tr><tr><td>Aristonis. ille enim occurrentia nescio quae commini-</td><td></td></tr><tr><td>scebatur; hi autem ponunt illi quidem prima naturae,</td><td></td></tr><tr><td>sed ea seiungunt a finibus et a summa bonorum; quae</td><td>20</td></tr><tr><td>cum praeponunt, ut sit aliqua rerum selectio, naturam</td><td></td></tr><tr><td>videntur sequi; cum autem negant ea quicquam ad</td><td></td></tr><tr><td>beatam vitam pertinere, rursus naturam relinquunt. </td><td></td></tr><tr><td>  Atque adhuc ea dixi, causa cur Zenoni non fuisset,</td><td>44.1</td></tr><tr><td>quam ob rem a superiorum auctoritate discederet.</td><td></td></tr><tr><td>nunc reliqua videamus, nisi aut ad haec, Cato, dicere</td><td></td></tr><tr><td>aliquid vis aut nos iam longiores sumus. </td><td></td></tr><tr><td>  Neutrum vero, inquit ille. nam et a te perfici istam</td><td>5</td></tr><tr><td>disputationem volo, nec tua mihi oratio longa videri</td><td></td></tr><tr><td>potest. </td><td></td></tr><tr><td>  Optime, inquam. quid enim mihi potest esse opta-</td><td></td></tr><tr><td>tius quam cum Catone, omnium virtutum auctore, de</td><td></td></tr><tr><td>virtutibus disputare? sed primum illud vide, gravis-</td><td>45.1</td></tr><tr><td>simam illam vestram sententiam, quae familiam ducit,</td><td></td></tr><tr><td>honestum quod sit, id esse bonum solum honesteque</td><td></td></tr><tr><td>vivere bonorum finem, communem fore vobis cum </td><td></td></tr><tr><td>omnibus, qui in una virtute constituunt finem bonorum,</td><td>5</td></tr><tr><td>quodque dicitis, informari non posse virtutem, si quic-</td><td></td></tr><tr><td>quam, nisi quod honestum sit, numeretur, idem dicetur</td><td></td></tr><tr><td>ab illis, modo quos nominavi. mihi autem aequius</td><td></td></tr><tr><td>videbatur Zenonem cum Polemone disceptantem, a</td><td></td></tr><tr><td>quo quae essent principia naturae acceperat, a com-</td><td>10</td></tr><tr><td>munibus initiis progredientem videre ubi primum in-</td><td></td></tr><tr><td>sisteret et unde causa controversiae nasceretur, non</td><td></td></tr><tr><td>stantem cum iis, qui ne dicerent quidem sua summa</td><td></td></tr><tr><td>bona esse a natura profecta, uti isdem argumentis,</td><td></td></tr><tr><td>quibus illi uterentur, isdemque sententiis. </td><td>15</td></tr>
        </table>