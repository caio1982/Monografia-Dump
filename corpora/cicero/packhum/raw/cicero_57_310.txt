<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Iun<span class="snum">.</span> <span class="snum">45</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Sentiebam omnino quantum mihi praesens prodesses, sed</td><td>12.49.1.1</td></tr><tr><td>multo magis post discessum tuum sentio. quam ob rem, ut</td><td></td></tr><tr><td>ante ad te scripsi, aut ego ad te totus aut tu ad me quod licebit. </td><td></td></tr><tr><td>  Heri non multo post quam tu a me discessisti, †puto†</td><td>2.1</td></tr><tr><td>quidam urbani ut videbantur ad me mandata et litteras attu-</td><td></td></tr><tr><td>lerunt a C. Mario C. f. C. n. multis verbis: agere mecum per</td><td></td></tr><tr><td>cognationem quae mihi secum esset, per eum Marium quem</td><td></td></tr><tr><td>scripsissem, per eloquentiam L. Crassi, avi sui, ut se defen-</td><td>5</td></tr><tr><td>derem, causamque suam mihi perscripsit. rescripsi patrono illi</td><td></td></tr><tr><td>nihil opus esse, quoniam Caesaris, propinqui eius, omnis </td><td></td></tr><tr><td>potestas esset, viri optimi et hominis liberalissimi; me tamen ei</td><td></td></tr><tr><td>fauturum. o tempora! fore cum dubitet Curtius consulatum</td><td></td></tr><tr><td>petere! sed haec hactenus. </td><td>10</td></tr><tr><td>  De Tirone, mihi curae est. sed iam sciam quid agat. heri</td><td>3.1</td></tr><tr><td>enim misi qui videret; cui etiam ad te litteras dedi. epistulam</td><td></td></tr><tr><td>ad Ciceronem tibi misi. horti quam in diem proscripti sint</td><td></td></tr><tr><td>velim ad me scribas.</td><td></td></tr>
        </table>