<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">67</span> <span class="snum">(</span>§<span class="snum">2)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Aviam tuam scito desiderio tui mortuam esse, et simul quod</td><td>1.3.1.1</td></tr><tr><td>verita sit ne Latinae in officio non manerent et in montem</td><td></td></tr><tr><td>Albanum hostias non adducerent. eius rei consolationem ad te</td><td></td></tr><tr><td>L. Saufeium missurum esse arbitror. </td><td></td></tr><tr><td>  Nos hic te ad mensem Ianuarium exspectamus ex quodam</td><td>2.1</td></tr><tr><td>rumore an ex litteris tuis ad alios missis; nam ad me de eo nihil</td><td></td></tr><tr><td>scripsisti. </td><td></td></tr><tr><td>  Signa quae nobis curasti, ea sunt ad Caietam exposita. nos ea</td><td></td></tr><tr><td>non vidimus; neque enim exeundi Roma potestas nobis fuit.</td><td>5</td></tr><tr><td>misimus qui pro vectura solveret. te multum amamus quod</td><td></td></tr><tr><td>ea abs te diligenter parvoque curata sunt. </td><td></td></tr><tr><td>  Quod ad me saepe scripsisti de nostro amico placando, feci,</td><td>3.1</td></tr><tr><td>et expertus sum omnia, sed mirandum in modum est animo</td><td></td></tr><tr><td>abalienato; quibus de suspicionibus, etsi audisse te arbitror,</td><td></td></tr><tr><td>tamen ex me cum veneris cognosces. Sallustium praesentem </td><td></td></tr><tr><td>restituere in eius veterem gratiam non potui. hoc eo ad te</td><td>5</td></tr><tr><td>scripsi quod is me accusare de te solebat. in se expertus est</td><td></td></tr><tr><td>illum esse minus exorabilem, meum studium nec tibi defuisse. </td><td></td></tr><tr><td>  Tulliolam C. Pisoni L. f. Frugi despondimus.</td><td></td></tr>
        </table>