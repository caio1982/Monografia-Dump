<table>
          <script>targetHit=0;</script>
          <tr><td>  <span class="caps">Lael.</span> Atqui Cato gratissimum nobis, ut etiam pro</td><td>6.1</td></tr><tr><td>Scipione pollicear, feceris, si, quoniam speramus, vo-</td><td></td></tr><tr><td>lumus quidem certe senes fieri, multo ante a te didi-</td><td></td></tr><tr><td>cerimus quibus facillime rationibus ingravescentem</td><td></td></tr><tr><td>aetatem ferre possimus. </td><td>5</td></tr><tr><td>  <span class="caps">Cato.</span> Faciam vero Laeli, praesertim si utrique ve-</td><td></td></tr><tr><td>strum, ut dicis, gratum futurum est. </td><td></td></tr><tr><td>  <span class="caps">Lael.</span> Volumus sane, nisi molestum est Cato, tam-</td><td></td></tr><tr><td>quam longam aliquam viam confeceris quam nobis</td><td></td></tr><tr><td>quoque ingrediundum sit, istuc quo pervenisti, videre</td><td>10</td></tr><tr><td>quale sit. </td><td></td></tr><tr><td>  <span class="caps">Cato.</span> Faciam, ut potero Laeli. saepe enim interfui</td><td>7.1</td></tr><tr><td>querelis aequalium meorum (pares autem vetere pro-</td><td></td></tr><tr><td>verbio cum paribus facillime congregantur), quae C.</td><td></td></tr><tr><td>Salinator, quae Sp. Albinus, homines consulares, nostri</td><td></td></tr><tr><td>fere aequales, deplorare solebant, tum quod voluptati-</td><td>5</td></tr><tr><td>bus carerent, sine quibus vitam nullam putarent, tum </td><td></td></tr><tr><td>quod spernerentur ab eis a quibus essent coli soliti.</td><td></td></tr><tr><td>qui mihi non id videbantur accusare quod esset ac-</td><td></td></tr><tr><td>cusandum. nam si id culpa senectutis accideret, eadem</td><td></td></tr><tr><td>mihi usu venirent reliquisque omnibus maioribus na-</td><td>10</td></tr><tr><td>tu quorum ego multorum cognovi senectutem sine que-</td><td></td></tr><tr><td>rela, qui se et libidinum vinculis laxatos esse non mo-</td><td></td></tr><tr><td>leste ferrent nec a suis despicerentur. sed omnium</td><td></td></tr><tr><td>istius modi querelarum in moribus est culpa, non in</td><td></td></tr><tr><td>aetate. moderati enim et nec difficiles nec inhumani</td><td>15</td></tr><tr><td>senes tolerabilem senectutem agunt, inportunitas au-</td><td></td></tr><tr><td>tem et inhumanitas omni aetati molesta est. </td><td></td></tr><tr><td>  <span class="caps">Lael.</span> Est, ut dicis, Cato; sed fortasse dixerit quis-</td><td>8.1</td></tr><tr><td>piam tibi propter opes et copias et dignitatem tuam</td><td></td></tr><tr><td>tolerabiliorem senectutem videri, id autem non posse</td><td></td></tr><tr><td>multis contingere. </td><td></td></tr>
        </table>