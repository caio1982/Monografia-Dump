<table>
          <script>targetHit=0;</script>
          <tr><td>  Quaeris igitur idque iam saepius, quod eloquentiae</td><td>3.1</td></tr><tr><td>genus probem maxume et quale mihi videatur illud</td><td></td></tr><tr><td>quo nihil addi possit, quod ego summum et perfectis-</td><td></td></tr><tr><td>simum iudicem. in quo vereor ne, si id quod vis</td><td></td></tr><tr><td>effecero eumque oratorem quem quaeris expressero,</td><td>5</td></tr><tr><td>tardem studia multorum, qui desperatione debilitati </td><td></td></tr><tr><td>experiri id nolent quod se assequi posse diffidant.</td><td></td></tr><tr><td>sed par est omnis omnia experiri, qui res magnas et</td><td>4.1</td></tr><tr><td>magno opere expetendas concupiverunt. quodsi quem</td><td></td></tr><tr><td>aut natura sua [aut] illa praestantis ingenii vis forte</td><td></td></tr><tr><td>deficiet aut minus instructus erit magnarum artium</td><td></td></tr><tr><td>disciplinis, teneat tamen eum cursum quem poterit.</td><td>5</td></tr><tr><td>prima enim sequentem honestum est in secundis tertiis-</td><td></td></tr><tr><td>que consistere. an in poetis non Homero soli locus</td><td></td></tr><tr><td>est, ut de Graecis loquar, aut Archilocho aut Sophocli</td><td></td></tr><tr><td>aut Pindaro sed horum vel secundis vel etiam infra</td><td></td></tr><tr><td>secundos. nec vero Aristotelen in philosophia deterruit</td><td>5.1</td></tr><tr><td>a scribendo amplitudo Platonis nec ipse Aristoteles</td><td></td></tr><tr><td>admirabili quadam scientia et copia ceterorum studia</td><td></td></tr><tr><td>restinxit. nec solum ab optumis studiis excellentes</td><td></td></tr><tr><td>viri deterriti non sunt sed ne opifices quidem se ab</td><td>5</td></tr><tr><td>artibus suis removerunt, qui aut Ialysi quem Rhodi</td><td></td></tr><tr><td>vidimus non potuerunt aut Coae Veneris pulchritudinem</td><td></td></tr><tr><td>imitari, nec simulacro Iovis Olympii aut doryphori</td><td></td></tr><tr><td>statua deterriti reliqui minus experti sunt quid efficere</td><td></td></tr><tr><td>aut quo progredi possent. quorum tanta multitudo</td><td>10</td></tr><tr><td>fuit, tanta in suo cuiusque genere laus, ut cum summa</td><td></td></tr><tr><td>miraremur inferiora tamen probaremus. in orato-</td><td>6.1</td></tr><tr><td>ribus vero, Graecis quidem, admirabile est quantum</td><td></td></tr><tr><td>inter omnis unus excellat. ac tamen, cum esset De-</td><td></td></tr><tr><td>mosthenes, multi oratores magni et clari fuerunt et</td><td></td></tr><tr><td>antea fuerant nec postea defecerunt. quare non est</td><td>5</td></tr><tr><td>cur eorum qui se studio eloquentiae dediderunt spes</td><td></td></tr><tr><td>infringatur aut languescat industria. nam neque illud </td><td></td></tr><tr><td>ipsum quod est optumum desperandum est et in prae-</td><td></td></tr><tr><td>stantibus rebus magna sunt ea quae sunt optumis</td><td></td></tr><tr><td>proxuma. </td><td>10</td></tr>
        </table>