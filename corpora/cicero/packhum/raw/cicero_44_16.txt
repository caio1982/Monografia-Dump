<table>
          <script>targetHit=0;</script>
          <tr class="title first last  "><td>LIBER SECVNDVS </td><td></td></tr><tr><td>  <span class="caps">Atticvs</span> Sed uisne, quoniam et satis iam</td><td>2.1.1</td></tr><tr><td>ambulatum est, et tibi aliud dicendi initium sumen-</td><td></td></tr><tr><td>dum est, locum mutemus et in insula quae est in</td><td></td></tr><tr><td>Fibreno (nam opinor &lt;hoc&gt; illi alteri flumini nomen esse)</td><td></td></tr><tr><td>sermoni reliquo demus operam sedentes? </td><td>5</td></tr><tr><td>  <span class="caps">Marcvs</span> Sane quidem. Nam illo loco libentis-</td><td></td></tr><tr><td>sime soleo uti, siue quid mecum ipse cogito, siue ali-</td><td></td></tr><tr><td>quid scribo aut lego. </td><td></td></tr><tr><td>  <span class="caps">Atticvs</span> Equidem, qui nunc potissimum huc</td><td>2.1</td></tr><tr><td>uenerim, satiari non queo, magnificasque uillas et</td><td></td></tr><tr><td>pauimenta marmorea et laqueata tecta contemno.</td><td></td></tr><tr><td>Ductus uero aquarum quos isti Nilos et Euripos</td><td></td></tr><tr><td>uocant, quis non cum haec uideat inriserit? Itaque,</td><td>5</td></tr><tr><td>ut tu paulo ante de lege et de iure disserens ad natu-</td><td></td></tr><tr><td>ram referebas omnia, sic in his ipsis rebus quae ad</td><td></td></tr><tr><td>requietem animi delectationemque quaeruntur, natura</td><td></td></tr><tr><td>dominatur. Quare antea mirabar—nihil enim his in</td><td></td></tr><tr><td>locis nisi saxa et montis cogitabam, itaque ut facerem,</td><td>10</td></tr><tr><td>et orationibus inducebar tuis et uersibus—sed mira-</td><td></td></tr><tr><td>bar, ut dixi, te tam ualde hoc loco delectari. Nunc</td><td></td></tr><tr><td>contra miror te, cum Roma absis, usquam potius esse.  </td><td></td></tr>
        </table>