<table>
          <script>targetHit=0;</script>
          <tr class="title first  date"><td>viii Id<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>O rem difficilem planeque perditam! quam nihil praeter-</td><td>9.2a.1.1</td></tr><tr><td>mittis in consilio dando! quam nihil tamen quod tibi ipsi </td><td></td></tr><tr><td>placeat explicas! non esse me una cum Pompeio gaudes: ac</td><td></td></tr><tr><td>proponis quam sit turpe me adesse cum quid de illo detraha-</td><td></td></tr><tr><td>tur; nefas esse approbare. certe. contra igitur? 'di' inquis</td><td>5</td></tr><tr><td>'averruncent!' quid ergo fiet si in altero scelus est, in altero</td><td></td></tr><tr><td>supplicium? 'impetrabis' inquis 'a Caesare ut tibi abesse liceat</td><td></td></tr><tr><td>et esse otioso.' supplicandum igitur? miserum. quid si non</td><td></td></tr><tr><td>impetraro? 'et de triumpho erit' inquis 'integrum.' quid si hoc</td><td></td></tr><tr><td>ipso premar? accipiam? quid foedius? negem? repudiari se</td><td>10</td></tr><tr><td>totum, magis etiam quam olim in <span class="caps">xx</span>viratu, putabit. ac solet,</td><td></td></tr><tr><td>cum se purgat, in me conferre omnem illorum temporum</td><td></td></tr><tr><td>culpam: ita me sibi fuisse inimicum ut ne honorem quidem</td><td></td></tr><tr><td>a se accipere vellem. quanto nunc hoc idem accipiet asperius!</td><td></td></tr><tr><td>tanto scilicet quanto et honos hic illo est amplior et ipse</td><td>15</td></tr><tr><td>robustior. nam quod negas te dubitare quin magna in offensa</td><td>2.1</td></tr><tr><td>sim apud Pompeium hoc tempore, non video causam cur</td><td></td></tr><tr><td>ita sit hoc quidem tempore. qui enim amisso Corfinio denique</td><td></td></tr><tr><td>certiorem me sui consili fecit, is queretur Brundisium me</td><td></td></tr><tr><td>non venisse cum inter me et Brundisium Caesar esset? deinde</td><td>5</td></tr><tr><td>etiam scit ἀπαρρησίαστον esse in ea causa querelam suam.</td><td></td></tr><tr><td>me putat de municipiorum imbecillitate, de dilectibus, de</td><td></td></tr><tr><td>pace, de urbe, de pecunia, de Piceno occupando plus vidisse</td><td></td></tr><tr><td>quam se. sin cum potuero non venero, tum erit inimicus;</td><td></td></tr><tr><td>quod ego non eo vereor ne mihi noceat (quid enim faciet? </td><td>10</td></tr><tr><td>'τίς δ’ ἐστὶ δοῦλος τοῦ θανεῖν ἄφροντις ὤν;'), sed quia ingrati</td><td></td></tr><tr><td>animi crimen horreo. confido igitur adventum nostrum illi,</td><td></td></tr><tr><td>quoquo tempore fuerit, ut scribis, ἀσμενιστὸν fore. nam quod</td><td></td></tr><tr><td>ais, si hic temperatius egerit, consideratius te consilium</td><td></td></tr><tr><td>daturum, qui hic potest se gerere non perdite? &lt;vetat&gt; vita,</td><td>15</td></tr><tr><td>mores, ante facta, ratio suscepti negoti, socii, vires bonorum</td><td></td></tr><tr><td>aut etiam constantia. </td><td></td></tr><tr><td>  Vixdum epistulam tuam legeram cum ad me currens ad</td><td>3.1</td></tr><tr><td>illum Postumus Curtius venit, nihil nisi classis loquens et</td><td></td></tr><tr><td>exercitus. eripiebat Hispanias, tenebat Asiam, Siciliam,</td><td></td></tr><tr><td>Africam, Sardiniam, confestim in Graeciam persequebatur.</td><td></td></tr><tr><td>eundum igitur est, nec tam ut belli quam ut fugae socii</td><td>5</td></tr><tr><td>simus. nec enim ferre potero sermones istorum, quicumque</td><td></td></tr><tr><td>sunt; non sunt enim certe, ut appellantur, boni. sed tamen</td><td></td></tr><tr><td>id ipsum scire cupio, quid loquantur, idque ut exquiras meque</td><td></td></tr><tr><td>certiorem facias te vehementer rogo. nos adhuc quid Brundisi</td><td></td></tr><tr><td>actum esset plane nesciebamus. cum sciemus, tum ex re et ex</td><td>10</td></tr><tr><td>tempore consilium capiemus, sed utemur tuo.</td><td></td></tr>
        </table>