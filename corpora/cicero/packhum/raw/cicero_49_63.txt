<table>
          <script>targetHit=0;</script>
          <tr><td>  Dicet aliquis: quid ergo? tu Epicurum existimas</td><td>3.46.11</td></tr><tr><td>ista voluisse, aut libidinosas eius fuisse sententias?</td><td></td></tr><tr><td>ego vero minime; video enim ab eo dici multa severe,</td><td></td></tr><tr><td>multa praeclare. itaque, ut saepe dixi, de acumine</td><td></td></tr><tr><td>agitur eius, non de moribus; quamvis spernat volup-</td><td>15</td></tr><tr><td>tates eas quas modo laudavit, ego tamen meminero</td><td></td></tr><tr><td>quod videatur ei summum bonum. non enim verbo</td><td></td></tr><tr><td>solum posuit voluptatem, sed explanavit quid diceret:</td><td></td></tr><tr><td>'saporem' inquit 'et corporum complexum et ludos</td><td></td></tr><tr><td>atque cantus et formas eas quibus oculi iucunde mo-</td><td>20</td></tr><tr><td>veantur.' num fingo, num mentior? cupio refelli. quid</td><td></td></tr><tr><td>enim laboro nisi ut veritas in omni quaestione ex-</td><td></td></tr><tr><td>plicetur? 'at idem ait non crescere voluptatem dolore</td><td>47.1</td></tr><tr><td>detracto, summamque esse voluptatem nihil dolere.'</td><td></td></tr><tr><td>paucis verbis tria magna peccata: unum, quod secum</td><td></td></tr><tr><td>ipse pugnat. modo enim ne suspicari quidem se </td><td></td></tr><tr><td>quicquam bonum, nisi sensus quasi titillarentur vo-</td><td>5</td></tr><tr><td>luptate; nunc autem summam voluptatem esse do-</td><td></td></tr><tr><td>lore carere: potestne magis secum ipse pugnare? al-</td><td></td></tr><tr><td>terum peccatum, quod, cum in natura tria sint, unum</td><td></td></tr><tr><td>gaudere, alterum dolere, tertium nec gaudere nec do-</td><td></td></tr><tr><td>lere, hic primum et tertium putat idem esse nec distin-</td><td>10</td></tr><tr><td>guit a non dolendo voluptatem. tertium peccatum com-</td><td></td></tr><tr><td>mune cum quibusdam, quod, cum virtus maxime expe-</td><td></td></tr><tr><td>tatur eiusque adipiscendae causa philosophia quaesita</td><td></td></tr><tr><td>sit, ille a virtute summum bonum separavit. 'at laudat</td><td>48.1</td></tr><tr><td>saepe virtutem'. et quidem C. Gracchus, cum largitio-</td><td></td></tr><tr><td>nes maximas fecisset et effudisset aerarium, verbis</td><td></td></tr><tr><td>tamen defendebat aerarium. quid verba audiam, cum</td><td></td></tr><tr><td>facta videam? L. Piso ille Frugi semper contra legem</td><td>5</td></tr><tr><td>frumentariam dixerat. is lege lata consularis ad frumen-</td><td></td></tr><tr><td>tum accipiundum venerat. animum advertit Gracchus</td><td></td></tr><tr><td>in contione Pisonem stantem; quaerit audiente p. R.,</td><td></td></tr><tr><td>qui sibi constet, cum ea lege frumentum petat, quam</td><td></td></tr><tr><td>dissuaserit. 'nolim' inquit 'mea bona, Gracche, tibi</td><td>10</td></tr><tr><td>viritim dividere libeat, sed, si facias, partem petam.'</td><td></td></tr><tr><td>parumne declaravit vir gravis et sapiens lege Sempro-</td><td></td></tr><tr><td>nia patrimonium publicum dissupari? lege orationes</td><td></td></tr><tr><td>Gracchi, patronum aerarii esse dices. negat Epicurus</td><td>49.1</td></tr><tr><td>iucunde posse vivi, nisi cum virtute vivatur, negat ul-</td><td></td></tr><tr><td>lam in sapientem vim esse fortunae, tenuem victum an-</td><td></td></tr><tr><td>tefert copioso, negat ullum esse tempus, quo sapiens</td><td></td></tr><tr><td>non beatus sit. omnia philosopho digna, sed cum vo-</td><td>5</td></tr><tr><td>luptate pugnantia. 'non istam dicit voluptatem'. dicat</td><td></td></tr><tr><td>quamlibet; nempe eam dicit, in qua virtutis nulla pars</td><td></td></tr><tr><td>insit. age, si voluptatem non intellegimus, ne dolorem </td><td></td></tr><tr><td>quidem? nego igitur eius esse, qui dolore summum</td><td></td></tr><tr><td>malum metiatur, mentionem facere virtutis. </td><td>10</td></tr>
        </table>