<table>
          <script>targetHit=0;</script>
          <tr><td>  Atque etiam illud si qui dicere velit, perabsurdum</td><td>5.30.9</td></tr><tr><td>sit, ita diligi a sese quemque, ut ea vis diligendi ad</td><td>10</td></tr><tr><td>aliam rem quampiam referatur, non ad eum ipsum,</td><td></td></tr><tr><td>qui sese diligat. hoc cum in amicitiis, cum in officiis,</td><td></td></tr><tr><td>cum in virtutibus dicitur, quomodocumque dicitur,</td><td></td></tr><tr><td>intellegi tamen quid dicatur potest, in nobismet autem</td><td></td></tr><tr><td>ipsis &lt;ne&gt; intellegi quidem, &lt;ut&gt; propter aliam quam-</td><td>15</td></tr><tr><td>piam rem, verbi gratia propter voluptatem, nos ame-</td><td></td></tr><tr><td>mus; propter nos enim illam, non propter eam nosmet</td><td></td></tr><tr><td>ipsos diligimus. </td><td></td></tr><tr><td>  Quamquam quid est, quod magis perspicuum sit,</td><td>31.1</td></tr><tr><td>&lt;quam&gt; non modo carum sibi quemque, verum etiam</td><td></td></tr><tr><td>vehementer carum esse? quis est enim aut quotus</td><td></td></tr><tr><td>quisque, cui, mors cum adpropinquet, non 'refugiat</td><td></td></tr><tr><td>tímido sanguen átque exalbescát metu'? etsi hoc qui-</td><td>5</td></tr><tr><td>dem est in vitio, dissolutionem naturae tam valde</td><td></td></tr><tr><td>perhorrescere—quod item est reprehendendum in</td><td></td></tr><tr><td>dolore—, sed quia fere sic afficiuntur omnes, satis</td><td></td></tr><tr><td>argumenti est ab interitu naturam abhorrere; idque</td><td></td></tr><tr><td>quo magis quidam ita faciunt, ut iure etiam reprehen-</td><td>10</td></tr><tr><td>dantur, hoc magis intellegendum est haec ipsa nimia</td><td></td></tr><tr><td>in quibusdam futura non fuisse, nisi quaedam essent</td><td></td></tr><tr><td>modica natura. nec vero dico eorum metum mortis,</td><td></td></tr><tr><td>qui, quia privari se vitae bonis arbitrentur, aut quia</td><td></td></tr><tr><td>quasdam post mortem formidines extimescant, aut si </td><td>15</td></tr><tr><td>metuant, ne cum dolore moriantur, idcirco mortem</td><td></td></tr><tr><td>fugiant; in parvis enim saepe, qui nihil eorum cogi-</td><td></td></tr><tr><td>tant, si quando iis ludentes minamur praecipitaturos</td><td></td></tr><tr><td>alicunde, extimescunt. quin etiam 'ferae', inquit</td><td></td></tr><tr><td>Pacuvius, 'quíbus abest ad praécavendum intél-</td><td>20</td></tr><tr><td>legendi astútia', iniecto terrore mortis 'horrescunt'.</td><td></td></tr><tr><td>quis autem de ipso sapiente aliter existimat, quin,</td><td>32.1</td></tr><tr><td>etiam cum decreverit esse moriendum, tamen discessu</td><td></td></tr><tr><td>a suis atque ipsa relinquenda luce moveatur? maxime</td><td></td></tr><tr><td>autem in hoc quidem genere vis est perspicua naturae,</td><td></td></tr><tr><td>cum et mendicitatem multi perpetiantur, ut vivant, et</td><td>5</td></tr><tr><td>angantur adpropinquatione mortis confecti homines</td><td></td></tr><tr><td>senectute et ea perferant, quae Philoctetam videmus</td><td></td></tr><tr><td>in fabulis. qui cum cruciaretur non ferendis doloribus,</td><td></td></tr><tr><td>propagabat tamen vitam aucupio, 'sagittarum &lt;ictu&gt;</td><td></td></tr><tr><td>configebat tardus celeres, stans volantis', ut apud</td><td>10</td></tr><tr><td>Accium est, pennarumque contextu corpori tegumenta</td><td></td></tr><tr><td>faciebat. De hominum genere aut omnino de anima-</td><td>33.1</td></tr><tr><td>lium loquor, cum arborum et stirpium eadem paene</td><td></td></tr><tr><td>natura sit? sive enim, ut doctissimis viris visum est,</td><td></td></tr><tr><td>maior aliqua causa atque divinior hanc vim ingenuit,</td><td></td></tr><tr><td>sive hoc ita fit fortuito, videmus ea, quae terra gignit,</td><td>5</td></tr><tr><td>corticibus et radicibus valida servari, quod contingit</td><td></td></tr><tr><td>animalibus sensuum distributione et quadam com-</td><td></td></tr><tr><td>pactione membrorum. Qua quidem de re quamquam</td><td></td></tr><tr><td>assentior iis, qui haec omnia regi natura putant,</td><td></td></tr><tr><td>quae si natura neglegat, ipsa esse non possit, tamen</td><td>10</td></tr><tr><td>concedo, ut, qui de hoc dissentiunt, existiment, quod</td><td></td></tr><tr><td>velint, ac vel hoc intellegant, si quando naturam ho-</td><td></td></tr><tr><td>minis dicam, hominem dicere me; nihil enim hoc</td><td></td></tr><tr><td>differt. nam prius a se poterit quisque discedere</td><td></td></tr><tr><td>quam appetitum earum rerum, quae sibi conducant,</td><td>15</td></tr><tr><td>amittere. iure igitur gravissimi philosophi initium</td><td></td></tr><tr><td>summi boni a natura petiverunt et illum appetitum </td><td></td></tr><tr><td>rerum ad naturam accommodatarum ingeneratum pu-</td><td></td></tr><tr><td>taverunt omnibus, quia continentur ea commendatione</td><td></td></tr><tr><td>naturae, qua se ipsi diligunt. </td><td>20</td></tr>
        </table>