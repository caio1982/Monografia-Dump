<table>
          <script>targetHit=0;</script>
          <tr class="title first  date"><td>vi Id<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>[Natali] die tuo scripsisti epistulam ad me plenam consili</td><td>9.5.1.1</td></tr><tr><td>summaeque cum benevolentiae tum etiam prudentiae. eam</td><td></td></tr><tr><td>mihi Philotimus postridie quam a te acceperat reddidit. sunt</td><td></td></tr><tr><td>ista quidem quae disputas difficillima, iter ad superum,</td><td></td></tr><tr><td>navigatio infero, discessus Arpinum ne hunc fugisse, mansio </td><td>5</td></tr><tr><td>Formiis ne obtulisse nos gratulationi videamur, sed mise-</td><td></td></tr><tr><td>rius nihil quam ea videre quae tamen iam, inquam, videnda</td><td></td></tr><tr><td>erunt. </td><td></td></tr><tr><td>  Fuit apud me Postumus, scripsi ad te quam gravis, venit</td><td></td></tr><tr><td>ad me etiam Q. Fufius quo vultu, quo spiritu! properans</td><td>10</td></tr><tr><td>Brundisium, scelus accusans Pompei, levitatem et stultitiam</td><td></td></tr><tr><td>senatus. haec qui in mea villa non feram †cur tum† in curia</td><td></td></tr><tr><td>potero ferre? age, finge me quamvis εὐστομάχως haec feren-</td><td>2.1</td></tr><tr><td>tem; quid illa 'dic, M. Tulli'? quem habebunt exitum? et</td><td></td></tr><tr><td>omitto causam rei publicae, quam ego amissam puto cum</td><td></td></tr><tr><td>vulneribus suis tum medicamentis iis quae parantur; de</td><td></td></tr><tr><td>Pompeio quid agam? cui plane (quid enim hoc negem?)</td><td>5</td></tr><tr><td>suscensui. semper enim &lt;me&gt; causae eventorum magis movent</td><td></td></tr><tr><td>quam ipsa eventa. haec igitur mala (quibus maiora esse quae</td><td></td></tr><tr><td>possunt?) considerans vel potius iudicans eius opera accidisse</td><td></td></tr><tr><td>et culpa inimicior huic eram quam ipsi Caesari. ut maiores</td><td></td></tr><tr><td>nostri funestiorem diem esse voluerunt Alliensis pugnae quam</td><td>10</td></tr><tr><td>urbis captae, quod hoc malum ex illo (itaque alter religiosus</td><td></td></tr><tr><td>etiam nunc dies, alter in vulgus ignotus), sic ego decem</td><td></td></tr><tr><td>annorum peccata recordans, in quibus inerat ille etiam annus</td><td></td></tr><tr><td>qui nos hoc &lt;non&gt; defendente, ne dicam gravius, adflixerat,</td><td></td></tr><tr><td>praesentisque temporis cognoscens temeritatem, ignaviam,</td><td>15</td></tr><tr><td>neglegentiam suscensebam. sed ea iam mihi exciderunt; bene-</td><td>3.1</td></tr><tr><td>ficia eiusdem cogito, cogito etiam dignitatem; intellego, serius</td><td></td></tr><tr><td>equidem quam vellem propter epistulas sermonesque Balbi,</td><td></td></tr><tr><td>sed video plane nihil aliud agi, nihil actum ab initio, &lt;nisi&gt; </td><td></td></tr><tr><td>ut hunc occideret. ego igitur, sicut apud Homerum cui et</td><td>5</td></tr><tr><td>mater et dea dixisset 'αὐτίκα γάρ τοι ἔπειτα μεθ’ Ἕκτορα</td><td></td></tr><tr><td>πότμος ἕτοιμος' matri ipse respondit</td><td></td></tr><tr><td>    'αὐτίκα τεθναίην, ἐπεὶ οὐκ ἄρ’ ἔμελλον ἑταίρῳ</td><td></td></tr><tr><td>    κτεινομένῳ ἐπαμῦναι,'—</td><td></td></tr><tr><td>quid si non ἑταίρῳ solum sed etiam εὐεργέτῃ, adde tali</td><td>10</td></tr><tr><td>viro talem causam agenti?—ego vero haec officia mercanda</td><td></td></tr><tr><td>vita puto. optimatibus vero tuis nihil confido, nihil iam ne</td><td></td></tr><tr><td>inservio quidem. video ut se huic dent, ut daturi sint. quic-</td><td></td></tr><tr><td>quam tu illa putas fuisse de valetudine decreta municipiorum</td><td></td></tr><tr><td>prae his de victoria gratulationibus? 'timent' inquies. at ipsi</td><td>15</td></tr><tr><td>tum se timuisse dicunt. sed videamus quid actum sit Brundisi.</td><td></td></tr><tr><td>ex eo fortasse alia consilia nascentur aliaeque litterae.</td><td></td></tr>
        </table>