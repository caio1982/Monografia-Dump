<table>
          <script>targetHit=0;</script>
          <tr><td>  Facultates autem considerantur, cum aliquod pecu-</td><td>2.115.3</td></tr><tr><td>niarium praemium postulatur; in quo, utrum copiane</td><td></td></tr><tr><td>sit agri, vectigalium, pecuniae an penuria, conside-</td><td>5</td></tr><tr><td>ratur. Loci communes: facultates augere, non minu-</td><td></td></tr><tr><td>ere oportere; et, inpudentem esse, qui pro beneficio</td><td></td></tr><tr><td>non gratiam, verum mercedem postulet; contra autem</td><td></td></tr><tr><td>de pecunia ratiocinari sordidum esse, cum de gratia</td><td></td></tr><tr><td>referunda deliberetur; et, se pretium non pro facto,</td><td>10</td></tr><tr><td>sed honorem ita, ut factitatum sit, pro beneficio postu-</td><td></td></tr><tr><td>lare. </td><td></td></tr><tr><td>  Ac de constitutionibus quidem satis dictum est: nunc</td><td></td></tr><tr><td>de iis controversiis, quae in scripto versantur, dicen-</td><td></td></tr><tr><td>dum videtur. </td><td>15</td></tr><tr><td>  In scripto versatur controversia, cum ex scriptio-</td><td>116.1</td></tr><tr><td>nis ratione aliquid dubii nascitur. id fit ex ambiguo,</td><td></td></tr><tr><td>ex scripto et sententia, ex contrariis legibus, ex ratio-</td><td></td></tr><tr><td>cinatione, ex definitione. </td><td></td></tr><tr><td>  Ex ambiguo autem nascitur controversia, cum, quid </td><td>5</td></tr><tr><td>senserit scriptor, obscurum est, quod scriptum duas</td><td></td></tr><tr><td>pluresve res significat, ad hunc modum: paterfami-</td><td></td></tr><tr><td>lias, cum filium heredem faceret, vasorum argenteo-</td><td></td></tr><tr><td>rum centum pondo uxori suae sic legavit: <span class="caps">heres</span></td><td></td></tr><tr><td><span class="caps">meus uxori meae vasorum argenteorum pondo cen-</span></td><td>10</td></tr><tr><td><span class="caps">tum, quae volet, dato</span>. post mortem eius vasa ma-</td><td></td></tr><tr><td>gnifica et pretiose caelata petit a filio mater. ille</td><td></td></tr><tr><td>se, quae ipse vellet, debere dicit. primum, si fieri</td><td></td></tr><tr><td>poterit, demonstrandum est non esse ambigue scrip-</td><td></td></tr><tr><td>tum, propterea quod omnes in consuetudine sermo-</td><td>15</td></tr><tr><td>nis sic uti solent eo verbo uno pluribusve in eam sen-</td><td></td></tr><tr><td>tentiam, in quam is, qui dicet, accipiendum esse demon-</td><td></td></tr><tr><td>strabit. deinde ex superiore et ex inferiore scriptura</td><td>117.1</td></tr><tr><td>docendum id, quod quaeratur, fieri perspicuum. quare</td><td></td></tr><tr><td>si ipsa separatim ex se verba considerentur, omnia</td><td></td></tr><tr><td>aut pleraque ambigua visum iri; quae autem ex omni</td><td></td></tr><tr><td>considerata scriptura perspicua fiant, haec ambigua</td><td>5</td></tr><tr><td>non oportere existimare. deinde, qua in sententia</td><td></td></tr><tr><td>scriptor fuerit, ex ceteris eius scriptis et ex factis, dic-</td><td></td></tr><tr><td>tis, animo atque vita eius sumi oportebit et eam ipsam</td><td></td></tr><tr><td>scripturam, in qua inerit illud ambiguum, de quo quae-</td><td></td></tr><tr><td>retur, totam omnibus ex partibus pertemptare, si quid</td><td>10</td></tr><tr><td>aut ad id appositum sit, quod nos interpretemur, aut</td><td></td></tr><tr><td>ei, quod adversarius intellegat, adversetur. nam facile,</td><td></td></tr><tr><td>quid veri simile sit eum voluisse, qui scripsit, ex omni</td><td></td></tr><tr><td>scriptura et ex persona scriptoris atque iis rebus, quae</td><td></td></tr><tr><td>personis attributae sunt, considerabitur. deinde erit</td><td>118.1</td></tr><tr><td>demonstrandum, si quid ex re ipsa dabitur facultatis,</td><td></td></tr><tr><td>id, quod adversarius intellegat, multo minus commode</td><td></td></tr><tr><td>fieri posse, quam id, quod nos accipimus, quod illius</td><td></td></tr><tr><td>rei neque administratio neque exitus ullus exstet; nos </td><td>5</td></tr><tr><td>quod dicamus, facile et commode transigi posse; ut</td><td></td></tr><tr><td>in hac lege—nihil enim prohibet fictam exempli loco</td><td></td></tr><tr><td>ponere, quo facilius res intellegatur—: <span class="caps">meretrix</span></td><td></td></tr><tr><td><span class="caps">coronam auream ne habeto; si habuerit, publica</span></td><td></td></tr><tr><td><span class="caps">esto</span>, contra eum, qui meretricem publicari dicat ex</td><td>10</td></tr><tr><td>lege oportere, possit dici neque administrationem esse</td><td></td></tr><tr><td>ullam publicae meretricis neque exitum legis in mere-</td><td></td></tr><tr><td>trice publicanda, at in auro publicando et admini-</td><td></td></tr><tr><td>strationem et exitum facilem esse et incommodi nihil</td><td></td></tr><tr><td>inesse. ac diligenter illud quoque adtendere oportebit,</td><td>119.1</td></tr><tr><td>num illo probato, quod adversarius intellegat, res uti-</td><td></td></tr><tr><td>lior aut honestior aut magis necessaria ab scriptore</td><td></td></tr><tr><td>neglecta videatur. id fiet, si id, quod nos demon-</td><td></td></tr><tr><td>strabimus, honestum aut utile aut necessarium demon-</td><td>5</td></tr><tr><td>strabimus, et si id, quod ab adversariis dicetur, minime</td><td></td></tr><tr><td>eiusmodi esse dicemus. deinde si in lege erit ex amb-</td><td></td></tr><tr><td>iguo controversia, dare operam oportebit, ut de eo,</td><td></td></tr><tr><td>quod adversarius intellegat, alia in re lege cautum</td><td></td></tr><tr><td>esse doceatur. permultum autem proficiet illud demon-</td><td>120.1</td></tr><tr><td>strare, quemadmodum scripsisset, si id, quod adver-</td><td></td></tr><tr><td>sarius accipiat, fieri aut intellegi voluisset, ut in hac</td><td></td></tr><tr><td>causa, in qua de vasis argenteis quaeritur, possit</td><td></td></tr><tr><td>mulier dicere nihil adtinuisse adscribi <span class="caps">quae volet</span>,</td><td>5</td></tr><tr><td>si heredis voluntati permitteret. eo enim non adscripto</td><td></td></tr><tr><td>nihil esse dubitationis, quin heres, quae ipse vellet,</td><td></td></tr><tr><td>daret. amentiae igitur fuisse, cum heredi vellet cavere,</td><td></td></tr><tr><td>id adscribere, quo non adscripto nihilominus heredi</td><td></td></tr><tr><td>caveretur. quare hoc genere magnopere talibus in</td><td>121.1</td></tr><tr><td>causis uti oportebit: 'hoc modo scripsisset, isto verbo</td><td></td></tr><tr><td>usus non esset, non isto loco verbum istud con-</td><td></td></tr><tr><td>locasset.' nam ex his sententia scriptoris maxime per- </td><td></td></tr><tr><td>spicitur. deinde quo tempore scriptum sit, quaeren-</td><td>5</td></tr><tr><td>dum est, ut, quid eum voluisse in eiusmodi tempore</td><td></td></tr><tr><td>veri simile sit, intellegatur. post ex deliberationis</td><td></td></tr><tr><td>partibus, quid utilius et quid honestius et illi ad scri-</td><td></td></tr><tr><td>bendum et his ad conprobandum sit, demonstrandum;</td><td></td></tr><tr><td>et ex his, si quid amplificationis dabitur, communi-</td><td>10</td></tr><tr><td>bus utrimque locis uti oportebit. </td><td></td></tr>
        </table>