<table>
          <script>targetHit=0;</script>
          <tr class="title first last  "><td>LIBER SECUNDUS. </td><td></td></tr><tr><td>  Quaerenti mihi multumque et diu cogitanti, quanam</td><td>2.1.1</td></tr><tr><td>re possem prodesse quam plurimis, ne quando inter-</td><td></td></tr><tr><td>mitterem consulere rei publicae, nulla maior occurre-</td><td></td></tr><tr><td>bat, quam si optimarum artium vias traderem meis</td><td></td></tr><tr><td>civibus; quod conpluribus iam libris me arbitror con-</td><td>5</td></tr><tr><td>secutum. Nam et cohortati sumus, ut maxime po-</td><td></td></tr><tr><td>tuimus, ad philosophiae studium eo libro, qui est</td><td></td></tr><tr><td>inscriptus Hortensius, et, quod genus philosophandi</td><td></td></tr><tr><td>minime adrogans maximeque et constans et elegans</td><td></td></tr><tr><td>arbitraremur, quattuor Academicis libris ostendimus.</td><td>10</td></tr><tr><td>Cumque fundamentum esset philosophiae positum in</td><td>2.1</td></tr><tr><td>finibus bonorum et malorum, perpurgatus est is locus</td><td></td></tr><tr><td>a nobis quinque libris, ut, quid a quoque, et quid</td><td></td></tr><tr><td>contra quemque philosophum diceretur, intellegi pos-</td><td></td></tr><tr><td>set. Totidem subsecuti libri Tusculanarum disputatio-</td><td>5</td></tr><tr><td>num res ad beate vivendum maxime necessarias ape-</td><td></td></tr><tr><td>ruerunt. Primus enim est de contemnenda morte,</td><td></td></tr><tr><td>secundus de tolerando dolore, de aegritudine lenienda</td><td></td></tr><tr><td>tertius, quartus de reliquis animi perturbationibus, </td><td></td></tr><tr><td>quintus eum locum conplexus est, qui totam philoso-</td><td>10</td></tr><tr><td>phiam maxime inlustrat; docet enim ad beate viven-</td><td></td></tr><tr><td>dum virtutem se ipsa esse contentam. Quibus rebus</td><td>3.1</td></tr><tr><td>editis tres libri perfecti sunt de natura deorum, in</td><td></td></tr><tr><td>quibus omnis eius loci quaestio continetur. Quae ut</td><td></td></tr><tr><td>plane esset cumulateque perfecta, de divinatione in-</td><td></td></tr><tr><td>gressi sumus his libris scribere; quibus, ut est in</td><td>5</td></tr><tr><td>animo, de fato si adiunxerimus, erit abunde satis fac-</td><td></td></tr><tr><td>tum toti huic quaestioni. Atque his libris adnume-</td><td></td></tr><tr><td>randi sunt sex de re publica, quos tum scripsimus,</td><td></td></tr><tr><td>cum gubernacula rei publicae tenebamus. Magnus</td><td></td></tr><tr><td>locus philosophiaeque proprius a Platone, Aristotele,</td><td>10</td></tr><tr><td>Theophrasto totaque Peripateticorum familia tracta-</td><td></td></tr><tr><td>tus uberrime. Nam quid ego de Consolatione dicam?</td><td></td></tr><tr><td>quae mihi quidem ipsi sane aliquantum medetur, ce-</td><td></td></tr><tr><td>teris item multum illam profuturam puto. Interiectus</td><td></td></tr><tr><td>est etiam nuper liber is, quem ad nostrum Atticum</td><td>15</td></tr><tr><td>de senectute misimus; in primisque, quoniam philo-</td><td></td></tr><tr><td>sophia vir bonus efficitur et fortis, Cato noster in</td><td></td></tr><tr><td>horum librorum numero ponendus est. Cumque Ari-</td><td>4.1</td></tr><tr><td>stoteles itemque Theophrastus, excellentes viri cum</td><td></td></tr><tr><td>subtilitate, tum copia, cum philosophia dicendi etiam</td><td></td></tr><tr><td>praecepta coniunxerint, nostri quoque oratorii libri in</td><td></td></tr><tr><td>eundem librorum numerum referendi videntur. Ita tres</td><td>5</td></tr><tr><td>erunt de oratore, quartus Brutus, quintus orator. </td><td></td></tr>
        </table>