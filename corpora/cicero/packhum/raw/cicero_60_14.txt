<table>
          <script>targetHit=0;</script>
          <tr><td>  Inde Sagittipotens superas cum uisere luces</td><td>34.459</td></tr><tr><td>institit, e[t]mergit Nixi caput, et simul effert</td><td>460</td></tr><tr><td>sese clara Fides et promit pectora Cepheus.</td><td></td></tr><tr><td>Feruidus ille Canis toto cum corpore cedit;</td><td></td></tr><tr><td>abditur Orion &lt; * * *</td><td></td></tr><tr><td>* * * &gt; obiit simul abditus umbra [est]; </td><td>463a</td></tr><tr><td>inferiora cadunt Aurigae lumina lapsu[m].</td><td>464</td></tr><tr><td>Crus dextrumque pedem linquens obit infera Perseus</td><td>465</td></tr><tr><td>in loca, tum cedens a puppi linquitur Argo. </td><td></td></tr><tr><td>  Inde oriens Capricornus ab alto lumine pellit</td><td></td></tr><tr><td>Aurigam instantemque Capram, paruos simul Haedos,</td><td></td></tr><tr><td>et magnam antiquo depellit nomine Nauem.</td><td></td></tr><tr><td>Obruitur Procyon, emergunt alite lapsu[m]</td><td>470</td></tr><tr><td>e[t] terris Volucres, existit clara Sagitta. </td><td></td></tr><tr><td>  Sed cum se medium caeli in regione locauit</td><td></td></tr><tr><td>magnus Aquarius et uestiuit lumine terras,</td><td></td></tr><tr><td>tum pedibus simul et supera ceruice iubata</td><td></td></tr><tr><td>cedit Equus surgens. At contra signipotens nox</td><td>475</td></tr><tr><td>cauda Centaurum retinens ad se rapit ipsa,</td><td></td></tr><tr><td>nec potis est caput atque umeros obducere latos;</td><td></td></tr><tr><td>at uero serpentis Hydrae caligine caeca</td><td></td></tr><tr><td>ceruicem atque oculorum ardentia lumina uestit. </td><td></td></tr><tr><td>  Hanc autem totam properant depellere Pisces. </td><td>480</td></tr>
        </table>