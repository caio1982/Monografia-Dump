<table>
          <script>targetHit=0;</script>
          <tr><td>  Sed huius benefici gratiam, iudices, Fortuna populi Ro-</td><td>83.5</td></tr><tr><td>mani et vestra felicitas et di immortales sibi deberi putant.</td><td></td></tr><tr><td>Nec vero quisquam aliter arbitrari potest, nisi qui nullam</td><td></td></tr><tr><td>vim esse ducit numenque divinum, quem neque imperi</td><td></td></tr><tr><td>nostri magnitudo nec sol ille nec caeli signorumque motus</td><td></td></tr><tr><td>nec vicissitudines rerum atque ordines movent neque, id</td><td>10</td></tr><tr><td>quod maximum est, maiorum nostrorum sapientia, qui sacra,</td><td></td></tr><tr><td>qui caerimonias, qui auspicia et ipsi sanctissime coluerunt</td><td></td></tr><tr><td>et nobis suis posteris prodiderunt. Est, est illa vis pro-</td><td>84.1</td></tr><tr><td>fecto, neque in his corporibus atque in hac imbecillitate</td><td></td></tr><tr><td>nostra inest quiddam quod vigeat et sentiat, non inest in</td><td></td></tr><tr><td>hoc tanto naturae tamque praeclaro motu. Nisi forte idcirco</td><td></td></tr><tr><td>non putant quia non apparet nec cernitur, proinde quasi</td><td>5</td></tr><tr><td>nostram ipsam mentem qua sapimus, qua providemus, qua</td><td></td></tr><tr><td>haec ipsa agimus ac dicimus, videre ac plane qualis aut ubi</td><td></td></tr><tr><td>sit sentire possimus. Ea vis igitur ipsa quae saepe incredibilis</td><td></td></tr><tr><td>huic urbi felicitates atque opes attulit illam perniciem ex-</td><td></td></tr><tr><td>stinxit ac sustulit, cui primum mentem iniecit ut vi inritare</td><td>10</td></tr><tr><td>ferroque lacessere fortissimum virum auderet vincereturque</td><td></td></tr><tr><td>ab eo quem si vicisset habiturus esset impunitatem et licen-</td><td></td></tr><tr><td>tiam sempiternam. Non est humano consilio, ne mediocri</td><td>85.1</td></tr><tr><td>quidem, iudices, deorum immortalium cura res illa perfecta.</td><td></td></tr><tr><td>Regiones me hercule ipsae quae illam beluam cadere vide-</td><td></td></tr><tr><td>runt, commosse se videntur et ius in illo suum retinuisse.</td><td></td></tr><tr><td>Vos enim iam, Albani tumuli atque luci, vos, inquam, im-</td><td>5</td></tr><tr><td>ploro atque testor, vosque, Albanorum obrutae arae, sacro-</td><td></td></tr><tr><td>rum populi Romani sociae et aequales, quas ille praeceps</td><td></td></tr><tr><td>amentia caesis prostratisque sanctissimis lucis substructio- </td><td></td></tr><tr><td>num insanis molibus oppresserat; vestrae tum religiones</td><td></td></tr><tr><td>viguerunt, vestra vis valuit, quam ille omni scelere polluerat;</td><td>10</td></tr><tr><td>tuque ex tuo edito monte Latiari, sancte Iuppiter, cuius ille</td><td></td></tr><tr><td>lacus, nemora finisque saepe omni nefario stupro et scelere</td><td></td></tr><tr><td>macularat, aliquando ad eum puniendum oculos aperuisti:</td><td></td></tr><tr><td>vobis illae, vobis vestro in conspectu serae, sed iustae tamen</td><td></td></tr><tr><td>et debitae poenae solutae sunt. Nisi forte hoc etiam casu</td><td>86.1</td></tr><tr><td>factum esse dicemus ut ante ipsum sacrarium Bonae deae,</td><td></td></tr><tr><td>quod est in fundo T. Serti Galli, in primis honesti et ornati</td><td></td></tr><tr><td>adulescentis, ante ipsam, inquam, Bonam deam, cum proe-</td><td></td></tr><tr><td>lium commisisset, primum illud volnus acciperet quo taeter-</td><td>5</td></tr><tr><td>rimam mortem obiret, ut non absolutus iudicio illo nefario</td><td></td></tr><tr><td>videretur, sed ad hanc insignem poenam reservatus. Nec</td><td></td></tr><tr><td>vero non eadem ira deorum hanc eius satellitibus iniecit</td><td></td></tr><tr><td>amentiam ut sine imaginibus, sine cantu atque ludis, sine</td><td></td></tr><tr><td>exsequiis, sine lamentis, sine laudationibus, sine funere, ob-</td><td>10</td></tr><tr><td>litus cruore et luto, spoliatus illius supremi diei celebritate</td><td></td></tr><tr><td>cui cedere inimici etiam solent ambureretur abiectus. Non</td><td></td></tr><tr><td>fuisse credo fas clarissimorum virorum formas illi taeterrimo</td><td></td></tr><tr><td>parricidae aliquid decoris adferre, neque ullo in loco potius</td><td></td></tr><tr><td>mortem eius lacerari quam in quo esset vita damnata. Dura,</td><td>87.1</td></tr><tr><td>me dius fidius, mihi iam fortuna populi Romani et crudelis</td><td></td></tr><tr><td>videbatur, quae tot annos illum in hanc rem publicam in-</td><td></td></tr><tr><td>sultare pateretur. Polluerat stupro sanctissimas religiones,</td><td></td></tr><tr><td>senatus gravissima decreta perfregerat, pecunia se a iudici-</td><td>5</td></tr><tr><td>bus palam redemerat, vexarat in tribunatu senatum, omnium</td><td></td></tr><tr><td>ordinum consensu pro salute rei publicae gesta resciderat,</td><td></td></tr><tr><td>me patria expulerat, bona diripuerat, domum incenderat,</td><td></td></tr><tr><td>liberos, coniugem meam vexarat, Cn. Pompeio nefarium </td><td></td></tr><tr><td>bellum indixerat, magistratuum privatorumque caedis effe-</td><td>10</td></tr><tr><td>cerat, domum mei fratris incenderat, vastarat Etruriam,</td><td></td></tr><tr><td>multos sedibus ac fortunis eiecerat; instabat, urgebat;</td><td></td></tr><tr><td>capere eius amentiam civitas, Italia, provinciae, regna non</td><td></td></tr><tr><td>poterant; incidebantur iam domi leges quae nos servis</td><td></td></tr><tr><td>nostris addicerent; nihil erat cuiusquam, quod quidem ille</td><td>15</td></tr><tr><td>adamasset, quod non hoc anno suum fore putaret. Obstabat</td><td>88.1</td></tr><tr><td>eius cogitationibus nemo praeter Milonem. Illum ipsum</td><td></td></tr><tr><td>qui poterat obstare novo reditu in gratiam sibi devinctum</td><td></td></tr><tr><td>arbitrabatur; Caesaris potentiam suam esse dicebat; bono-</td><td></td></tr><tr><td>rum animos in meo casu contempserat: Milo unus urgebat.</td><td>5</td></tr><tr><td>Hic di immortales, ut supra dixi, mentem illi perdito ac</td><td></td></tr><tr><td>furioso dederunt ut huic faceret insidias. Aliter perire</td><td></td></tr><tr><td>pestis illa non potuit; numquam illum res publica suo iure</td><td></td></tr><tr><td>esset ulta. Senatus, credo, praetorem eum circumscripsisset.</td><td></td></tr><tr><td>Ne cum solebat quidem id facere, in privato eodem hoc</td><td>10</td></tr><tr><td>aliquid profecerat. An consules in praetore coercendo</td><td>89.1</td></tr><tr><td>fortes fuissent? Primum Milone occiso habuisset suos con-</td><td></td></tr><tr><td>sules; deinde quis in eo praetore consul fortis esset per</td><td></td></tr><tr><td>quem tribunum virtutem consularem crudelissime vexatam</td><td></td></tr><tr><td>esse meminisset? Oppressisset omnia, possideret, teneret;</td><td>5</td></tr><tr><td>lege nova, quae est inventa apud eum cum reliquis legibus</td><td></td></tr><tr><td>Clodianis, servos nostros libertos suos effecisset; postremo,</td><td></td></tr><tr><td>nisi eum di immortales in eam mentem impulissent ut homo</td><td></td></tr><tr><td>effeminatus fortissimum virum conaretur occidere, hodie</td><td></td></tr><tr><td>rem publicam nullam haberetis. An ille praetor, ille vero</td><td>90.1</td></tr><tr><td>consul, si modo haec templa atque ipsa moenia stare eo</td><td></td></tr><tr><td>vivo tam diu et consulatum eius exspectare potuissent, ille</td><td></td></tr><tr><td>denique vivus mali nihil fecisset cui mortuo unus ex suis </td><td></td></tr><tr><td>satellitibus curiam incenderit? Quo quid miserius, quid</td><td>5</td></tr><tr><td>acerbius, quid luctuosius vidimus? templum sanctitatis,</td><td></td></tr><tr><td>amplitudinis, mentis, consili publici, caput urbis, aram socio-</td><td></td></tr><tr><td>rum, portum omnium gentium, sedem ab universo populo</td><td></td></tr><tr><td>concessam uni ordini, inflammari, exscindi, funestari, neque</td><td></td></tr><tr><td>id fieri a multitudine imperita, quamquam esset miserum</td><td>10</td></tr><tr><td>id ipsum, sed ab uno? Qui cum tantum ausus sit ustor</td><td></td></tr><tr><td>pro mortuo, quid signifer pro vivo non esset ausurus? In</td><td></td></tr><tr><td>curiam potissimum abiecit, ut eam mortuus incenderet</td><td></td></tr><tr><td>quam vivus everterat. Et sunt qui de via Appia querantur,</td><td>91.1</td></tr><tr><td>taceant de curia, et qui ab eo spirante forum putent potu-</td><td></td></tr><tr><td>isse defendi, cuius non restiterit cadaveri curia? Excitate,</td><td></td></tr><tr><td>excitate ipsum, si potestis, a mortuis: frangetis impetum</td><td></td></tr><tr><td>vivi cuius vix sustinetis furias insepulti? Nisi vero susti-</td><td>5</td></tr><tr><td>nuistis eos qui cum facibus ad curiam concurrerunt, cum</td><td></td></tr><tr><td>fascibus ad Castoris, cum gladiis toto foro volitaverunt.</td><td></td></tr><tr><td>Caedi vidistis populum Romanum, contionem gladiis dis-</td><td></td></tr><tr><td>turbari, cum audiretur silentio M. Caelius, tribunus plebis,</td><td></td></tr><tr><td>vir et in re publica fortissimus, in suscepta causa firmis-</td><td>10</td></tr><tr><td>simus, et bonorum voluntati, auctoritati senatus deditus, et</td><td></td></tr><tr><td>in hac Milonis sive invidia sive fortuna, singulari, divina,</td><td></td></tr><tr><td>incredibili fide. </td><td></td></tr>
        </table>