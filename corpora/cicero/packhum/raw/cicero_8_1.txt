<table>
          <script>targetHit=0;</script>
          <tr><td>  Verum tamen cum illorum actionem causae considero,</td><td>4.1</td></tr><tr><td>non video quid impudentius dici possit, cum autem vestram</td><td></td></tr><tr><td>in iudicando dubitationem, vereor ne id quod videntur impu-</td><td></td></tr><tr><td>denter fecisse astute et callide fecerint. Nam, si negassent</td><td></td></tr><tr><td>vim hominibus armatis esse factam, facile honestissimis</td><td>5</td></tr><tr><td>testibus in re perspicua tenerentur; sin confessi essent et</td><td></td></tr><tr><td>id quod nullo tempore iure fieri potest tum ab se iure</td><td></td></tr><tr><td>factum esse defenderent, sperarunt, id quod adsecuti sunt,</td><td></td></tr><tr><td>se iniecturos vobis causam deliberandi et iudicandi iustam</td><td></td></tr><tr><td>moram ac religionem. Simul illud quod indignissimum</td><td>10</td></tr><tr><td>est futurum arbitrati sunt, ut in hac causa non de improbi-</td><td></td></tr><tr><td>tate Sex. Aebuti, sed de iure civili iudicium fieri videretur.</td><td></td></tr><tr><td>Qua in re, si mihi esset unius A. Caecinae causa agenda,</td><td>5.1</td></tr><tr><td>profiterer satis idoneum esse me defensorem, propterea</td><td></td></tr><tr><td>quod fidem meam diligentiamque praestarem; quae cum</td><td></td></tr><tr><td>sunt in actore causae, nihil est in re praesertim aperta ac </td><td></td></tr><tr><td>simplici quod excellens ingenium requiratur. Sed cum</td><td>5</td></tr><tr><td>de eo mihi iure dicendum sit, quod pertineat ad omnis,</td><td></td></tr><tr><td>quodque constitutum sit a maioribus, conservatum usque</td><td></td></tr><tr><td>ad hoc tempus, quo sublato non solum pars aliqua iuris</td><td></td></tr><tr><td>deminuta, sed etiam vis ea quae iuri maxime est adversaria</td><td></td></tr><tr><td>iudicio confirmata esse videatur, video summi ingeni causam</td><td>10</td></tr><tr><td>esse, non ut id demonstretur quod ante oculos est sed ne,</td><td></td></tr><tr><td>si quis vobis error in tanta re sit obiectus, omnes potius</td><td></td></tr><tr><td>me arbitrentur causae quam vos religioni vestrae defuisse.</td><td></td></tr><tr><td>Quamquam ego mihi sic persuadeo, recuperatores, non vos</td><td>6.1</td></tr><tr><td>tam propter iuris obscuram dubiamque rationem bis iam</td><td></td></tr><tr><td>de eadem causa dubitasse quam, quod videtur ad summam</td><td></td></tr><tr><td>illius existimationem hoc iudicium pertinere, moram ad</td><td></td></tr><tr><td>condemnandum quaesisse simul et illi spatium ad sese</td><td>5</td></tr><tr><td>conligendum dedisse. Quod quoniam iam in consuetu-</td><td></td></tr><tr><td>dinem venit et id viri boni vestri similes in iudicando</td><td></td></tr><tr><td>faciunt, reprehendendum fortasse minus, querendum vero</td><td></td></tr><tr><td>magis etiam videtur, ideo quod omnia iudicia aut distra-</td><td></td></tr><tr><td>hendarum controversiarum aut puniendorum maleficiorum</td><td>10</td></tr><tr><td>causa reperta sunt, quorum alterum levius est, propterea</td><td></td></tr><tr><td>quod et minus laedit et persaepe disceptatore domestico</td><td></td></tr><tr><td>diiudicatur, alterum est vehementissimum, quod et ad gra-</td><td></td></tr><tr><td>viores res pertinet et non honorariam operam amici, sed</td><td></td></tr><tr><td>severitatem iudicis ac vim requirit. Quod est gravius, et</td><td>7.1</td></tr><tr><td>cuius rei causa maxime iudicia constituta sunt, id iam mala</td><td></td></tr><tr><td>consuetudine dissolutum est. Nam ut quaeque res est</td><td></td></tr><tr><td>turpissima, sic maxime et maturissime vindicanda est, at</td><td></td></tr><tr><td>eadem, quia existimationis periculum est, tardissime iudi- </td><td>5</td></tr><tr><td>catur. Qui igitur convenit, quae causa fuerit ad consti-</td><td></td></tr><tr><td>tuendum iudicium, eandem moram esse ad iudicandum?</td><td></td></tr><tr><td>Si quis quod spopondit, qua in re verbo se uno obligavit,</td><td></td></tr><tr><td>id non facit, maturo iudicio sine ulla religione iudicis</td><td></td></tr><tr><td>condemnatur; qui per tutelam aut societatem aut rem</td><td>10</td></tr><tr><td>mandatam aut fiduciae rationem fraudavit quempiam, in</td><td></td></tr><tr><td>eo quo delictum maius est, eo poena est tardior? 'Est</td><td>8.1</td></tr><tr><td>enim turpe iudicium.' Ex facto quidem turpi. Videte</td><td></td></tr><tr><td>igitur quam inique accidat, quia res indigna sit, ideo</td><td></td></tr><tr><td>turpem existimationem sequi; quia turpis existimatio sequa-</td><td></td></tr><tr><td>tur, ideo rem indignam non vindicari. Ac si qui mihi hoc</td><td>5</td></tr><tr><td>iudex recuperatorve dicat: 'potuisti enim leviore actione</td><td></td></tr><tr><td>confligere, potuisti ad tuum ius faciliore et commodiore</td><td></td></tr><tr><td>iudicio pervenire; qua re aut muta actionem aut noli mihi</td><td></td></tr><tr><td>instare ut iudicem tamen,' is aut timidior videatur quam</td><td></td></tr><tr><td>fortem, aut cupidior quam sapientem iudicem esse aequum</td><td>10</td></tr><tr><td>est, si aut mihi praescribat quem ad modum meum ius</td><td></td></tr><tr><td>persequar, aut ipse id quod ad se delatum sit non audeat</td><td></td></tr><tr><td>iudicare. Etenim si praetor is qui iudicia dat numquam</td><td></td></tr><tr><td>petitori praestituit qua actione illum uti velit, videte quam</td><td></td></tr><tr><td>iniquum sit constituta iam re iudicem quid agi potuerit aut</td><td>15</td></tr><tr><td>quid possit, non quid actum sit quaerere. Verum tamen</td><td>9.1</td></tr><tr><td>nimiae vestrae benignitati pareremus, si alia ratione ius</td><td></td></tr><tr><td>nostrum recuperare possemus. Nunc vero quis est qui aut</td><td></td></tr><tr><td>vim hominibus armatis factam relinqui putet oportere aut</td><td></td></tr><tr><td>eius rei leviorem actionem nobis aliquam demonstrare</td><td>5</td></tr><tr><td>possit? Ex quo genere peccati, ut illi clamitant, vel iniu- </td><td></td></tr><tr><td>riarum vel capitis iudicia constituta sunt, in eo potestis</td><td></td></tr><tr><td>atrocitatem nostram reprehendere, cum videatis nihil aliud</td><td></td></tr><tr><td>actum nisi possessionem per interdictum esse repetitam?</td><td></td></tr><tr><td>Verum, sive vos existimationis illius periculum sive iuris</td><td>10</td></tr><tr><td>dubitatio tardiores fecit adhuc ad iudicandum, alterius rei</td><td></td></tr><tr><td>causam vosmet ipsi iam vobis saepius prolato iudicio sustu-</td><td></td></tr><tr><td>listis, alterius ego vobis hodierno die causam profecto</td><td></td></tr><tr><td>auferam, ne diutius de controversia nostra ac de communi</td><td></td></tr><tr><td>iure dubitetis. Et si forte videbor altius initium rei</td><td>10.1</td></tr><tr><td>demonstrandae petisse quam me ratio iuris eius de quo</td><td></td></tr><tr><td>iudicium est et natura causae coegerit, quaeso ut ignoscatis.</td><td></td></tr><tr><td>Non enim minus laborat A. Caecina ne summo iure egisse</td><td></td></tr><tr><td>quam ne certum ius non obtinuisse videatur. </td><td>5</td></tr>
        </table>