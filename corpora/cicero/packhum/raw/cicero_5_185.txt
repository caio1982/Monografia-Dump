<table>
          <script>targetHit=0;</script>
          <tr><td>  Audite etiam singularem eius, iudices, cupiditatem, auda-</td><td>2.4.99.1</td></tr><tr><td>ciam, amentiam, in iis praesertim sacris polluendis quae non</td><td></td></tr><tr><td>modo manibus attingi, sed ne cogitatione quidem violari fas</td><td></td></tr><tr><td>fuit. Sacrarium Cereris est apud Catinensis eadem reli-</td><td></td></tr><tr><td>gione qua Romae, qua in ceteris locis, qua prope in toto</td><td>5</td></tr><tr><td>orbe terrarum. In eo sacrario intimo signum fuit Cereris</td><td></td></tr><tr><td>perantiquum, quod viri non modo cuius modi esset sed ne</td><td></td></tr><tr><td>esse quidem sciebant; aditus enim in id sacrarium non est</td><td></td></tr><tr><td>viris; sacra per mulieres ac virgines confici solent. Hoc</td><td></td></tr><tr><td>signum noctu clam istius servi ex illo religiosissimo atque</td><td>10</td></tr><tr><td>antiquissimo loco sustulerunt. Postridie sacerdotes Cereris</td><td></td></tr><tr><td>atque illius fani antistitae, maiores natu, probatae ac nobiles</td><td></td></tr><tr><td>mulieres, rem ad magistratus suos deferunt. Omnibus</td><td></td></tr><tr><td>acerbum, indignum, luctuosum denique videbatur. Tum</td><td>100.1</td></tr><tr><td>iste permotus illa atrocitate negoti, ut ab se sceleris illius</td><td></td></tr><tr><td>suspicio demoveretur, dat hospiti suo cuidam negotium ut</td><td></td></tr><tr><td>aliquem reperiret quem illud fecisse insimularet, daretque</td><td></td></tr><tr><td>operam ut is eo crimine damnaretur, ne ipse esset in</td><td>5</td></tr><tr><td>crimine. Res non procrastinatur. Nam cum iste Catina</td><td></td></tr><tr><td>profectus esset, servi cuiusdam nomen defertur; is accu-</td><td></td></tr><tr><td>satur, ficti testes in eum dantur. Rem cunctus senatus</td><td></td></tr><tr><td>Catinensium legibus iudicabat. Sacerdotes vocantur; ex</td><td></td></tr><tr><td>iis quaeritur secreto in curia quid esse factum arbitrarentur,</td><td>10</td></tr><tr><td>quem ad modum signum esset ablatum. Respondent illae</td><td></td></tr><tr><td>praetoris in eo loco servos esse visos. Res, quae esset iam</td><td></td></tr><tr><td>antea non obscura, sacerdotum testimonio perspicua esse</td><td></td></tr><tr><td>coepit. Itur in consilium; servus ille innocens omnibus</td><td></td></tr><tr><td>sententiis absolvitur,—quo facilius vos hunc omnibus </td><td>15</td></tr><tr><td>sententiis condemnare possitis. Quid enim postulas,</td><td>101.1</td></tr><tr><td>Verres? quid speras, quid exspectas, quem tibi aut deum</td><td></td></tr><tr><td>aut hominem auxilio futurum putas? Eone tu servos ad</td><td></td></tr><tr><td>spoliandum fanum immittere ausus es quo liberos adire ne</td><td></td></tr><tr><td>ornandi quidem causa fas erat? iisne rebus manus adferre</td><td>5</td></tr><tr><td>non dubitasti a quibus etiam oculos cohibere te religionum</td><td></td></tr><tr><td>iura cogebant? Tametsi ne oculis quidem captus in hanc</td><td></td></tr><tr><td>fraudem tam sceleratam ac tam nefariam decidisti; nam id</td><td></td></tr><tr><td>concupisti quod numquam videras, id, inquam, adamasti</td><td></td></tr><tr><td>quod antea non aspexeras; auribus tu tantam cupiditatem</td><td>10</td></tr><tr><td>concepisti ut eam non metus, non religio, non deorum vis,</td><td>102.1</td></tr><tr><td>non hominum existimatio contineret. At ex bono viro,</td><td></td></tr><tr><td>credo, audieras et bono auctore. Qui id potes, qui ne ex</td><td></td></tr><tr><td>viro quidem audire potueris? Audisti igitur ex muliere,</td><td></td></tr><tr><td>quoniam id viri nec vidisse neque nosse poterant. Qualem</td><td>5</td></tr><tr><td>porro illam feminam fuisse putatis, iudices, quam pudicam,</td><td></td></tr><tr><td>quae cum Verre loqueretur, quam religiosam, quae sacrari</td><td></td></tr><tr><td>spoliandi rationem ostenderet? Ac minime mirum, quae</td><td></td></tr><tr><td>sacra per summam castimoniam virorum ac mulierum fiant,</td><td></td></tr><tr><td>eadem per istius stuprum ac flagitium esse violata. </td><td>10</td></tr>
        </table>