<table>
          <script>targetHit=0;</script>
          <tr class="title first last  "><td>BRVTVS </td><td></td></tr><tr><td>  Cum e Cilicia decedens Rhodum venissem et eo mihi de</td><td>1.1</td></tr><tr><td>Q. Hortensi morte esset adlatum, opinione omnium maio-</td><td></td></tr><tr><td>rem animo cepi dolorem. nam et amico amisso cum con-</td><td></td></tr><tr><td>suetudine iucunda tum multorum officiorum coniunc-</td><td></td></tr><tr><td>tione me privatum videbam et interitu talis auguris di-</td><td>5</td></tr><tr><td>gnitatem nostri conlegi deminutam dolebam; qua in cogita-</td><td></td></tr><tr><td>tione et cooptatum me ab eo in conlegium recordabar, in</td><td></td></tr><tr><td>quo iuratus iudicium dignitatis meae fecerat, et inaugura-</td><td></td></tr><tr><td>tum ab eodem; ex quo augurum institutis in parentis</td><td></td></tr><tr><td>eum loco colere debebam. augebat etiam molestiam, quod</td><td>2.1</td></tr><tr><td>magna sapientium civium bonorumque penuria vir egre-</td><td></td></tr><tr><td>gius coniunctissimusque mecum consiliorum omnium</td><td></td></tr><tr><td>societate alienissimo rei publicae tempore exstinctus et</td><td></td></tr><tr><td>auctoritatis et prudentiae suae triste nobis desiderium reli-</td><td>5</td></tr><tr><td>querat; dolebamque quod non, ut plerique putabant, ad-</td><td></td></tr><tr><td>versarium aut obtrectatorem laudum mearum sed socium</td><td></td></tr><tr><td>potius et consortem gloriosi laboris amiseram. etenim si in</td><td>3.1</td></tr><tr><td>leviorum artium studio memoriae proditum est poetas no-</td><td></td></tr><tr><td>bilis poetarum aequalium morte doluisse, quo tandem ani-</td><td></td></tr><tr><td>mo eius interitum ferre debui, cum quo certare erat glorio-</td><td></td></tr><tr><td>sius quam omnino adversarium non habere? cum praesertim</td><td>5</td></tr><tr><td>non modo numquam sit aut illius a me cursus impeditus</td><td></td></tr><tr><td>aut ab illo meus, sed contra semper alter ab altero adiutus</td><td></td></tr><tr><td>et communicando et monendo et favendo. sed quoniam</td><td>4.1</td></tr><tr><td>perpetua quadam felicitate usus ille cessit e vita suo</td><td></td></tr><tr><td>magis quam suorum civium tempore et tum occidit, cum</td><td></td></tr><tr><td>lugere facilius rem publicam posset, si viveret, quam </td><td></td></tr><tr><td>iuvare, vixitque tam diu quam licuit in civitate bene</td><td>5</td></tr><tr><td>beateque vivere, nostro incommodo detrimentoque, si est</td><td></td></tr><tr><td>ita necesse, doleamus, illius vero mortis opportunitatem</td><td></td></tr><tr><td>benevolentia potius quam misericordia prosequamur, ut,</td><td></td></tr><tr><td>quotienscumque de clarissumo et beatissumo viro cogite-</td><td></td></tr><tr><td>mus, illum potius quam nosmet ipsos diligere videamur.</td><td>10</td></tr><tr><td>nam si id dolemus, quod eo iam frui nobis non licet,</td><td>5.1</td></tr><tr><td>nostrum est id malum; quod modice feramus, ne id non</td><td></td></tr><tr><td>ad amicitiam sed ad domesticam utilitatem referre videa-</td><td></td></tr><tr><td>mur: sin tamquam illi ipsi acerbitatis aliquid acciderit</td><td></td></tr><tr><td>angimur, summam eius felicitatem non satis grato animo</td><td>5</td></tr><tr><td>interpretamur. </td><td></td></tr>
        </table>