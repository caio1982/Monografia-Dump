<table>
          <script>targetHit=0;</script>
          <tr class="title first  date"><td>med<span class="snum">.</span> vel ex<span class="snum">.</span> Mai<span class="snum">.</span> <span class="snum">43</span></td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>Scripta et obsignata iam epistula litterae mihi redditae sunt</td><td>7.1.1</td></tr><tr><td>a te plenae rerum novarum, maximeque mirabile Dolabellam</td><td></td></tr><tr><td>quinque cohortis misisse in Chersonesum. adeone copiis</td><td></td></tr><tr><td>abundat ut is qui ex Asia fugere dicebatur Europam appetere</td><td></td></tr><tr><td>conetur? quinque autem cohortibus quidnam se facturum </td><td>5</td></tr><tr><td>arbitratus est, cum tu †eo† quinque legiones, optimum</td><td></td></tr><tr><td>equitatum, maxima auxilia haberes? quas quidem cohortis</td><td></td></tr><tr><td>spero iam tuas esse, quoniam latro ille tam fuit demens.</td><td></td></tr><tr><td>tuum consilium vehementer laudo quod non prius exercitum</td><td>2.1</td></tr><tr><td>Apollonia Dyrrachioque movisti quam de Antoni fuga</td><td></td></tr><tr><td>audisti, Bruti eruptione, populi Romani victoria. itaque quod</td><td></td></tr><tr><td>scribis post ea statuisse te ducere exercitum in Chersonesum</td><td></td></tr><tr><td>nec pati sceleratissimo hosti ludibrio esse imperium populi</td><td>5</td></tr><tr><td>Romani, facis ex tua dignitate et ex re publica. </td><td></td></tr><tr><td>  Quod scribis de seditione quae facta est in legione quarta</td><td>3.1</td></tr><tr><td>de&lt;cima fraude&gt; C. Antoni, (sed in bonam partem accipies)</td><td></td></tr><tr><td>magis mihi probatur militum severitas quam tua * * * .</td><td></td></tr>
        </table>