<table>
          <script>targetHit=0;</script>
          <tr><td>  Obsecro, C. Aquili vosque qui adestis in consilio, ut dili-</td><td>22.6</td></tr><tr><td>genter attendatis, ut singulare genus fraudis et novam ratio-</td><td></td></tr><tr><td>nem insidiarum cognoscere possitis. Ait se auctionatum</td><td>23.1</td></tr><tr><td>esse in Gallia; quod sibi videretur se vendidisse; curasse</td><td></td></tr><tr><td>ne quid sibi societas deberet; se iam neque vadari amplius</td><td></td></tr><tr><td>neque vadimonium promittere; si quid agere secum velit</td><td></td></tr><tr><td>Quinctius, non recusare. Hic cum rem Gallicanam cuperet</td><td>5</td></tr><tr><td>revisere, hominem in praesentia non vadatur; ita sine vadi-</td><td></td></tr><tr><td>monio disceditur. Deinde Romae dies <span class="caps">xxx</span> fere Quinctius</td><td></td></tr><tr><td>commoratur; cum ceteris quae habebat vadimonia differt</td><td></td></tr><tr><td>ut expeditus in Galliam proficisci posset; proficiscitur.</td><td></td></tr><tr><td>Roma egreditur ante diem <span class="caps">ii</span> Kalend. Februarias Quinctius</td><td>24.1</td></tr><tr><td>Scipione et Norbano coss. Quaeso ut eum diem memoriae </td><td></td></tr><tr><td>mandetis. L. Albius Sex. filius Quirina, vir bonus et cum</td><td></td></tr><tr><td>primis honestus, una profectus est. Cum venissent ad Vada</td><td></td></tr><tr><td>Volaterrana quae nominantur, vident perfamiliarem Naevi,</td><td>5</td></tr><tr><td>qui ex Gallia pueros venalis isti adducebat, L. Publicium;</td><td></td></tr><tr><td>qui, ut Romam venit, narrat Naevio quo in loco viderit</td><td></td></tr><tr><td>Quinctium. Quod ubi ex Publicio &lt;audivit&gt;, pueros circum</td><td>25.1</td></tr><tr><td>amicos dimittit, ipse suos necessarios ab atriis Liciniis et</td><td></td></tr><tr><td>a faucibus macelli corrogat ut ad tabulam Sextiam sibi</td><td></td></tr><tr><td>adsint hora secunda postridie. Veniunt frequentes. Testi-</td><td></td></tr><tr><td>ficatur iste <span class="caps">p. qvinctivm non stetisse et stetisse se</span>;</td><td>5</td></tr><tr><td>tabulae maxime signis hominum nobilium consignantur,</td><td></td></tr><tr><td>disceditur. Postulat a Burrieno praetore Naevius ut ex</td><td></td></tr><tr><td>edicto bona possidere liceat; iussit bona proscribi eius</td><td></td></tr><tr><td>quicum familiaritas fuerat, societas erat, adfinitas liberis</td><td></td></tr><tr><td>istius vivis divelli nullo modo poterat. Qua ex re intellegi</td><td>26.1</td></tr><tr><td>facile potuit nullum esse officium tam sanctum atque sol-</td><td></td></tr><tr><td>lemne quod non avaritia comminuere ac violare soleat.</td><td></td></tr><tr><td>Etenim si veritate amicitia, fide societas, pietate propinquitas</td><td></td></tr><tr><td>colitur, necesse est iste qui amicum, socium, adfinem fama</td><td>5</td></tr><tr><td>ac fortunis spoliare conatus est vanum se et perfidiosum et</td><td></td></tr><tr><td>impium esse fateatur. Libellos Sex. Alfenus, procurator</td><td>27.1</td></tr><tr><td>P. Quincti, familiaris et propinquus Sex. Naevi, deicit,</td><td></td></tr><tr><td>servolum unum quem iste prenderat abducit, denuntiat sese</td><td></td></tr><tr><td>procuratorem esse, istum aequum esse famae fortunisque</td><td></td></tr><tr><td>P. Quincti consulere et adventum eius exspectare; quod si</td><td>5</td></tr><tr><td>facere nolit atque imbiberit eius modi rationibus illum ad </td><td></td></tr><tr><td>suas condiciones perducere, sese nihil precari et, si quid agere</td><td></td></tr><tr><td>velit, iudicio defendere. Haec dum Romae geruntur, Quin-</td><td>28.1</td></tr><tr><td>ctius interea contra ius, consuetudinem, edicta praetorum de</td><td></td></tr><tr><td>saltu agroque communi a servis communibus vi detruditur. </td><td></td></tr>
        </table>