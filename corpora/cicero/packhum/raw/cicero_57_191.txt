<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Apr<span class="snum">.</span> <span class="snum">49</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Lentulum nostrum scis Puteolis esse? quod cum e viatore</td><td>9.11.1.1</td></tr><tr><td>quodam esset auditum, qui se diceret eum in Appia via, cum</td><td></td></tr><tr><td>is paulum lecticam aperuisset, cognosse, etsi vix veri simile</td><td></td></tr><tr><td>&lt;visum est&gt;, misi tamen Puteolos pueros qui pervestigarent</td><td></td></tr><tr><td>et ad eum litteras. inventus est vix in hortis suis &lt;se&gt; occul-</td><td>5</td></tr><tr><td>tans litterasque mihi remisit mirifice gratias agens Caesari;</td><td></td></tr><tr><td>de suo autem consilio C. Caecio mandata ad me dedisse.</td><td></td></tr><tr><td>eum ego hodie exspectabam, id est <span class="caps">xiii</span>[<span class="caps">i</span>] Kal. Apr. </td><td></td></tr><tr><td>  Venit etiam ad me Matius Quinquatribus, homo meher-</td><td>2.1</td></tr><tr><td>cule, ut mihi visus est, temperatus et prudens; existimatus</td><td></td></tr><tr><td>quidem est semper auctor oti. quam ille haec non probare</td><td></td></tr><tr><td>mihi quidem visus est, quam illam νέκυιαν, ut tu appellas, </td><td></td></tr><tr><td>timere! huic ego in multo sermone epistulam ad me Caesaris</td><td>5</td></tr><tr><td>ostendi, eam cuius exemplum ad te antea misi, rogavique ut</td><td></td></tr><tr><td>interpretaretur quid esset quod ille scriberet 'consilio meo</td><td></td></tr><tr><td>se uti velle, gratia, dignitate, ope rerum omnium'. respon-</td><td></td></tr><tr><td>dit se &lt;non dubitare&gt; quin et opem et gratiam meam ille ad</td><td></td></tr><tr><td>pacificationem quaereret. utinam aliquod in hac miseria rei</td><td>10</td></tr><tr><td>publicae πολιτικὸν opus efficere et navare mihi liceat! Matius</td><td></td></tr><tr><td>quidem et illum in ea sententia esse confidebat et se auctorem</td><td></td></tr><tr><td>fore pollicebatur. </td><td></td></tr><tr><td>  Pridie autem apud me Crassipes fuerat, qui se prid. Non.</td><td>3.1</td></tr><tr><td>Mart. Brundisio profectum atque ibi Pompeium reliquisse di-</td><td></td></tr><tr><td>cebat, quod etiam qui <span class="caps">viii</span> Id. illinc profecti erant nuntiabant;</td><td></td></tr><tr><td>illa vero omnes, in quibus etiam Crassipes †qui prudentia</td><td></td></tr><tr><td>potius† attendere, sermones minacis, inimicos optimatium,</td><td>5</td></tr><tr><td>municipiorum hostis, meras proscriptiones, meros Sullas;</td><td></td></tr><tr><td>quae Lucceium loqui, quae totam Graeciam, quae vero</td><td></td></tr><tr><td>Theophanem! et tamen omnis spes salutis in illis est, et ego</td><td>4.1</td></tr><tr><td>excubo animo nec partem ullam capio quietis et, ut has pestis</td><td></td></tr><tr><td>effugiam, cum dissimillimis nostri esse cupio! quid enim</td><td></td></tr><tr><td>tu illic Scipionem, quid Faustum, quid Libonem prae&lt;ter&gt;-</td><td></td></tr><tr><td>missurum sceleris putas quorum creditores convenire dicun-</td><td>5</td></tr><tr><td>tur? quid eos autem, cum vicerint, in civis effecturos? quam</td><td></td></tr><tr><td>vero μακροψυχίαν Gnaei nostri esse? nuntiant Aegyptum et</td><td></td></tr><tr><td>Arabiam Εὐδαίμονα et Μεσοποταμίαν cogitare, iam Hispaniam </td><td></td></tr><tr><td>abiecisse. monstra narrant; quae falsa esse possunt, sed certe</td><td></td></tr><tr><td>et haec perdita sunt et illa non salutaria. </td><td>10</td></tr><tr><td>  Tuas litteras iam desidero. post fugam nostram numquam</td><td></td></tr><tr><td>tantum earum intervallum fuit. misi ad te exemplum litte-</td><td></td></tr><tr><td>rarum mearum ad Caesarem, quibus me aliquid profecturum</td><td></td></tr><tr><td>puto.</td><td></td></tr>
        </table>