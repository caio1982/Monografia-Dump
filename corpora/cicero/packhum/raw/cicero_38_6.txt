<table>
          <script>targetHit=0;</script>
          <tr><td>  C.F. Habeo de simplicibus verbis: nunc de</td><td>18.1</td></tr><tr><td>coniunctione quaero. </td><td></td></tr><tr><td>  C.P. Numeri quidam sunt in coniunctione ser-</td><td></td></tr><tr><td>vandi, consecutioque verborum. Numeros aures</td><td></td></tr><tr><td>ipsae metiuntur, ne aut non compleas verbis quod</td><td>5</td></tr><tr><td>proposueris aut redundes; consecutio autem, ne</td><td></td></tr><tr><td>generibus, numeris, temporibus, personis, casibus</td><td></td></tr><tr><td>perturbetur oratio. Nam ut in simplicibus verbis</td><td></td></tr><tr><td>quod non est Latinum, sic in coniunctis quod non</td><td></td></tr><tr><td>est consequens vituperandum est. Communia autem</td><td>19.1</td></tr><tr><td>simplicium coniunctorumque sunt haec quinque</td><td></td></tr><tr><td>quasi lumina, dilucidum, breve, probabile, illustre,</td><td></td></tr><tr><td>suave. Dilucidum fit usitatis verbis propriis, dis-</td><td></td></tr><tr><td>positis aut circumscriptione conclusa aut inter-</td><td>5</td></tr><tr><td>missione aut concisione verborum. Obscurum</td><td></td></tr><tr><td>autem aut longitudine aut contractione orationis aut </td><td></td></tr><tr><td>ambiguitate aut inflexione atque immutatione ver-</td><td></td></tr><tr><td>borum. Brevitas autem conficitur simplicibus verbis</td><td></td></tr><tr><td>semel una quaque re dicenda, nulli rei nisi ut dilucide</td><td>10</td></tr><tr><td>dicas serviendo. Probabile autem genus est orationis</td><td></td></tr><tr><td>si non nimis est comptum atque expolitum, si est</td><td></td></tr><tr><td>auctoritas et pondus in verbis, si sententiae vel</td><td></td></tr><tr><td>graves vel aptae opinionibus hominum et moribus.</td><td></td></tr><tr><td>Illustris autem oratio est si et verba gravitate</td><td>20.1</td></tr><tr><td>delecta ponuntur et translata et superlata et ad</td><td></td></tr><tr><td>nomen adiuncta et duplicata et idem significantia</td><td></td></tr><tr><td>atque ab ipsa actione atque imitatione rerum non</td><td></td></tr><tr><td>abhorrentia. Est enim haec pars orationis quae rem</td><td>5</td></tr><tr><td>constituat paene ante oculos, is enim maxime sensus</td><td></td></tr><tr><td>attingitur: sed ceteri tamen, et maxime mens ipsa</td><td></td></tr><tr><td>moveri potest. Sed quae dicta sunt de oratione di-</td><td></td></tr><tr><td>lucida, cadunt in hanc illustrem omnia; est enim</td><td></td></tr><tr><td>pluris aliquanto illustre quam illud dilucidum: altero</td><td>10</td></tr><tr><td>fit ut intellegamus, altero vero ut videre videamur.</td><td></td></tr><tr><td>Suave autem genus erit dicendi primum elegantia et</td><td>21.1</td></tr><tr><td>iucunditate verborum sonantium et lenium, deinde</td><td></td></tr><tr><td>coniunctione quae neque asperos habeat concursus</td><td></td></tr><tr><td>neque disiunctos atque hiantes et sit circumscripta</td><td></td></tr><tr><td>non longo anfractu sed ad spiritum vocis apto</td><td>5</td></tr><tr><td>habeatque similitudinem aequalitatemque verborum;</td><td></td></tr><tr><td>tum ex contrariis sumpta verbis, crebra crebris, paria</td><td></td></tr><tr><td>paribus respondeant: relataque ad idem verbum et</td><td></td></tr><tr><td>geminata [atque duplicata] vel etiam saepius iterata </td><td></td></tr><tr><td>ponantur, constructioque verborum tum coniunctioni-</td><td>10</td></tr><tr><td>bus copuletur, tum dissolutionibus relaxetur. Fit</td><td>22.1</td></tr><tr><td>etiam suavis oratio cum aliquid aut invisum aut</td><td></td></tr><tr><td>inauditum aut novum dicas. Delectat enim quid-</td><td></td></tr><tr><td>quid est admirabile, maximeque movet ea quae</td><td></td></tr><tr><td>motum aliquem animi miscet oratio, quaeque sig-</td><td>5</td></tr><tr><td>nificat oratoris ipsius amabiles mores: qui exprimun-</td><td></td></tr><tr><td>tur aut significando iudicio ipsius et animo humano</td><td></td></tr><tr><td>ac liberali, aut inflexione sermonis cum aut augendi</td><td></td></tr><tr><td>alterius aut minuendi sui causa alia dici ab oratore,</td><td></td></tr><tr><td>alia existimari videntur, idque comitate fieri magis</td><td>10</td></tr><tr><td>quam vanitate. Sed multa sunt suavitatis praecepta</td><td></td></tr><tr><td>quae orationem aut magis obscuram aut minus</td><td></td></tr><tr><td>probabilem faciant; itaque etiam hoc loco nobis est</td><td></td></tr><tr><td>ipsis quid causa postulet iudicandum. </td><td></td></tr>
        </table>