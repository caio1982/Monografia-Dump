<table>
          <script>targetHit=0;</script>
          <tr class="title first  date"><td>Mai<span class="snum">.</span> vel in<span class="snum">.</span> Iun<span class="snum">.</span> <span class="snum">50</span> Tarsum iter faciens</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Etsi nihil sane habebam novi quod post accidisset quam</td><td>6.3.1.1</td></tr><tr><td>dedissem ad te Philogeni liberto tuo litteras, tamen cum</td><td></td></tr><tr><td>Philotimum Romam remitterem, scribendum aliquid ad te fuit.</td><td></td></tr><tr><td>ac primum illud quod me maxime angebat (non quo me aliquid</td><td></td></tr><tr><td>iuvare posses; quippe; res enim est in manibus, tu autem abes</td><td>5</td></tr><tr><td>longe gentium,</td><td></td></tr><tr><td>    'πολλὰ δ’ ἐν μεταιχμίῳ</td><td></td></tr><tr><td>    νότος κυλίνδει κύματ’ εὐρείης ἁλός'): </td><td></td></tr><tr><td>obrepit dies, ut vides (mihi enim a. d. <span class="caps">iii</span> Kal. Sext. de provincia</td><td></td></tr><tr><td>decedendum est), nec succeditur. quem relinquam qui provin-</td><td>10</td></tr><tr><td>ciae praesit? ratio quidem et opinio hominum postulat fratrem,</td><td></td></tr><tr><td>primum quod videtur esse honos, nemo igitur potior; deinde</td><td></td></tr><tr><td>quod solum habeo praetorium. Pomptinus enim ex pacto et</td><td></td></tr><tr><td>convento (nam ea lege exierat) iam a me discesserat. quaestorem</td><td></td></tr><tr><td>nemo dignum putat; etenim est levis, libidinosus, tagax.</td><td>15</td></tr><tr><td>de fratre autem primum illud est: persuaderi ei non posse</td><td>2.1</td></tr><tr><td>arbitror; odit enim provinciam, et hercule nihil odiosius, nihil</td><td></td></tr><tr><td>molestius. deinde ut mihi nolit negare, quidnam mei sit offici?</td><td></td></tr><tr><td>cum bellum esse in Syria magnum putetur, id videatur in hanc</td><td></td></tr><tr><td>provinciam erupturum, hic praesidi nihil sit, sumptus annuus</td><td>5</td></tr><tr><td>decretus sit, videaturne aut pietatis esse meae fratrem relinquere</td><td></td></tr><tr><td>aut diligentiae nugarum aliquid relinquere? magna igitur, ut</td><td></td></tr><tr><td>vides, sollicitudine adficior, magna inopia consili. quid quaeris?</td><td></td></tr><tr><td>toto negotio nobis opus non fuit. quanto tua provincia melior!</td><td></td></tr><tr><td>decedes cum voles, nisi forte iam decessisti; quem videbitur</td><td>10</td></tr><tr><td>praeficies Thesprotiae et Chaoniae. necdum tamen ego</td><td></td></tr><tr><td>Quintum conveneram, ut iam si id placeret scirem possetne ab</td><td></td></tr><tr><td>eo impetrari; nec tamen, si posset, quid vellem habebam. hoc</td><td>3.1</td></tr><tr><td>est igitur eius modi. </td><td></td></tr><tr><td>  Reliqua plena adhuc et laudis et gratiae, digna iis libris quos</td><td></td></tr><tr><td>dilaudas: conservatae civitates, cumulate publicanis satis</td><td></td></tr><tr><td>factum; offensus contumelia nemo, decreto iusto et severo</td><td>5</td></tr><tr><td>perpauci, nec tamen quisquam ut queri audeat; res gestae</td><td></td></tr><tr><td>dignae triumpho, de quo ipso nihil cupide agemus, sine tuo </td><td></td></tr><tr><td>quidem consilio certe nihil. clausula est difficilis in tradenda</td><td></td></tr><tr><td>provincia; sed haec deus aliquis gubernabit. </td><td></td></tr><tr><td>  De urbanis rebus scilicet plura tu scis, saepius et certiora</td><td>4.1</td></tr><tr><td>audis; equidem doleo non me tuis litteris certiorem fieri. huc</td><td></td></tr><tr><td>enim odiosa adferebantur de Curione, de Paulo; non quo ullum</td><td></td></tr><tr><td>periculum videam stante Pompeio vel etiam sedente, valeat</td><td></td></tr><tr><td>modo; sed mehercule Curionis et Pauli, meorum familiarium,</td><td>5</td></tr><tr><td>vicem doleo. formam igitur mihi totius rei publicae, si iam es</td><td></td></tr><tr><td>Romae aut cum eris, velim mittas quae mihi obviam veniat,</td><td></td></tr><tr><td>ex qua me fingere possim et praemeditari quo animo accedam</td><td></td></tr><tr><td>ad urbem; est enim quiddam advenientem non esse peregrinum</td><td></td></tr><tr><td>atque hospitem. </td><td>10</td></tr><tr><td>  Et quod paene praeterii, Bruti tui causa, ut saepe ad te scripsi,</td><td>5.1</td></tr><tr><td>feci omnia. Cyprii numerabant; sed Scaptius centesimis reno-</td><td></td></tr><tr><td>vato in singulos annos faenore contentus non fuit. Ariobarzanes</td><td></td></tr><tr><td>non in Pompeium prolixior per ipsum quam per me in Brutum.</td><td></td></tr><tr><td>quem tamen ego praestare non poteram; erat enim rex per-</td><td>5</td></tr><tr><td>pauper aberamque ab eo ita longe ut nihil possem nisi litteris,</td><td></td></tr><tr><td>quibus pugnare non destiti. summa haec est: pro ratione</td><td></td></tr><tr><td>pecuniae liber&lt;al&gt;ius est Brutus tractatus quam Pompeius.</td><td></td></tr><tr><td>Bruto curata hoc anno talenta circiter <span class="caps">c</span>, Pompeio in sex mensi-</td><td></td></tr><tr><td>bus promissa <span class="caps">cc</span>. iam in Appi negotio quantum tribuerim Bruto</td><td>10</td></tr><tr><td>dici vix potest. quid est igitur quod laborem? amicos habet</td><td></td></tr><tr><td>meras nugas, Ma&lt;ti&gt;nium, Scaptium; qui quia non habuit &lt;a&gt;</td><td></td></tr><tr><td>me turmas equitum quibus Cyprum vexaret, ut ante me fecerat, </td><td></td></tr><tr><td>fortasse suscenset, aut quia praefectus non est, quod ego nemini</td><td></td></tr><tr><td>tribui negotiatori (non C. Vennonio, meo familiari, non tuo,</td><td>15</td></tr><tr><td>M. Laenio), et quod tibi Romae ostenderam me servaturum;</td><td></td></tr><tr><td>in quo perseveravi. sed quid poterit queri is qui auferre pecu-</td><td></td></tr><tr><td>niam cum posset noluit? †aut Scaptius† qui in Cappadocia fuit</td><td></td></tr><tr><td>puto esse satis factum. is a me tribunatum cum accepisset, quem</td><td></td></tr><tr><td>ego ex Bruti litteris ei detulissem, postea scripsit ad me se uti</td><td>20</td></tr><tr><td>nolle eo tribunatu. </td><td></td></tr><tr><td>  Gavius est quidam, cui cum praefecturam detulissem Bruti</td><td>6.1</td></tr><tr><td>rogatu multa et dixit et fecit cum quadam mea contumelia, P.</td><td></td></tr><tr><td>Clodi canis. is me nec proficiscentem Apamea prosecutus est</td><td></td></tr><tr><td>nec, cum postea in castra venisset atque inde discederet, num</td><td></td></tr><tr><td>quid vellem rogavit et fuit aperte mihi nescio qua re non amicus.</td><td>5</td></tr><tr><td>hunc ego si in praefectis habuissem, quem tu me hominem</td><td></td></tr><tr><td>putares? qui, ut scis, potentissimorum hominum contumaciam</td><td></td></tr><tr><td>numquam tulerim, ferrem huius adseculae? etsi hoc plus est</td><td></td></tr><tr><td>quam ferre, tribuere etiam aliquid benefici et honoris. is igitur</td><td></td></tr><tr><td>Gavius, cum Apameae me nuper vidisset Romam proficiscens,</td><td>10</td></tr><tr><td>me ita appellavit &lt;ut&gt; Culleolum vix auderem: 'unde' inquit</td><td></td></tr><tr><td>'me iubes petere cibaria praefecti?' respondi lenius quam</td><td></td></tr><tr><td>putabant oportuisse qui aderant, me non instituisse iis dare</td><td></td></tr><tr><td>cibaria quorum opera non essem usus. abiit iratus. huius</td><td>7.1</td></tr><tr><td>nebulonis oratione si Brutus moveri potest, licebit eum solus</td><td></td></tr><tr><td>ames, me aemulum non habebis. sed illum eum futurum esse </td><td></td></tr><tr><td>puto qui esse debet; tibi tamen causam notam esse volui et ad</td><td></td></tr><tr><td>ipsum haec perscripsi diligentissime. omnino (soli enim sumus)</td><td>5</td></tr><tr><td>nullas umquam ad me litteras misit Brutus, ne proxime quidem</td><td></td></tr><tr><td>de Appio, in quibus non inesset adrogans et ἀκοινονόητον</td><td></td></tr><tr><td>aliquid. tibi autem valde solet in ore esse.</td><td></td></tr><tr><td>    'Granius autem</td><td></td></tr><tr><td>    non contemnere se et reges odisse superbos.'</td><td>10</td></tr><tr><td>in quo tamen ille mihi risum magis quam stomachum movere</td><td></td></tr><tr><td>solet; sed plane parum cogitat quid scribat aut ad quem. </td><td></td></tr><tr><td>  Q. Cicero puer legit, ut opinor, et certe, epistulam inscriptam</td><td>8.1</td></tr><tr><td>patri suo; solet enim aperire, idque de meo consilio, si quid</td><td></td></tr><tr><td>forte sit quod opus sit sciri. in ea autem epistula erat idem illud</td><td></td></tr><tr><td>de sorore quod ad me. mirifice conturbatum vidi puerum;</td><td></td></tr><tr><td>lacrimans mecum est questus. quid quaeris? miram in eo pie-</td><td>5</td></tr><tr><td>tatem, suavitatem humanitatemque perspexi; quo maiorem</td><td></td></tr><tr><td>spem habeo nihil fore aliter ac deceat. id te igitur scire volui. </td><td></td></tr><tr><td>  Ne illud quidem praetermittam. Hortensius filius fuit</td><td>9.1</td></tr><tr><td>Laodiceae gladiatoribus, flagitiose et turpiter. hunc ego patris</td><td></td></tr><tr><td>causa vocavi ad cenam quo die venit, et eiusdem patris causa</td><td></td></tr><tr><td>nihil amplius. is mihi dixit se Athenis me exspectaturum</td><td></td></tr><tr><td>ut mecum decederet. 'recte' inquam; quid enim dicerem?</td><td>5</td></tr><tr><td>omnino puto nihil esse quod dixit; nolo quidem, ne offendam</td><td></td></tr><tr><td>patrem, quem mehercule multum diligo. sin fuerit meus</td><td></td></tr><tr><td>comes, moderabor ita ne quid eum offendam quem minime</td><td></td></tr><tr><td>volo. </td><td></td></tr><tr><td>  Haec sunt. etiam illud: orationem Q. Celeris mihi velim </td><td>10.1</td></tr><tr><td>mittas contra M. Servilium. litteras mitte quam primum; si</td><td></td></tr><tr><td>nihil &lt;erit, id ipsum scribes, nihil&gt; fieri, vel per tuum tabellarium.</td><td></td></tr><tr><td>Piliae et filiae salutem. cura ut valeas.</td><td></td></tr>
        </table>