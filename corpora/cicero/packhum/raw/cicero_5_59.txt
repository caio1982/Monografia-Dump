<table>
          <script>targetHit=0;</script>
          <tr><td>  Quam facile serpat iniuria et peccandi consuetudo, quam</td><td>2.2.53.1</td></tr><tr><td>non facile reprimatur, videte, iudices. Bidis oppidum est</td><td></td></tr><tr><td>tenue sane, non longe a Syracusis. Hic longe primus civi-</td><td></td></tr><tr><td>tatis est Epicrates quidam. Huic hereditas HS quingento-</td><td></td></tr><tr><td>rum milium venerat a muliere quadam propinqua, atque</td><td>5</td></tr><tr><td>ita propinqua ut, ea etiamsi intestata esset mortua, Epi-</td><td></td></tr><tr><td>cratem Bidinorum legibus heredem esse oporteret. Recens </td><td></td></tr><tr><td>erat illa res quam ante demonstravi, de Heraclio Syracu-</td><td></td></tr><tr><td>sano, qui bona non perdidisset nisi ei venisset hereditas.</td><td></td></tr><tr><td>Huic quoque Epicrati venerat, ut dixi, hereditas. Cogitare</td><td>54.1</td></tr><tr><td>coeperunt eius inimici nihilo minus eodem praetore hunc</td><td></td></tr><tr><td>everti bonis posse quo Heraclius esset eversus. Rem oc-</td><td></td></tr><tr><td>culte instituunt; ad Verrem per eius interpretes deferunt.</td><td></td></tr><tr><td>Ita causa componitur ut item palaestritae Bidini peterent</td><td>5</td></tr><tr><td>ab Epicrate hereditatem, quem ad modum palaestritae</td><td></td></tr><tr><td>Syracusani ab Heraclio petivissent. Numquam vos praeto-</td><td></td></tr><tr><td>rem tam palaestricum vidistis; verum ita palaestritas de-</td><td></td></tr><tr><td>fendebat ut ab illis ipse unctior abiret. Qui statim, &lt;quo&gt;</td><td></td></tr><tr><td>quid praesens esset, iubet cuidam amicorum suorum nume-</td><td>10</td></tr><tr><td>rari HS <span class="caps">lxxx</span>. Res occultari satis non potuit; per quen-</td><td>55.1</td></tr><tr><td>dam eorum qui interfuerant fit Epicrates certior. Primo</td><td></td></tr><tr><td>contemnere et neglegere coepit, quod causa prorsus quod</td><td></td></tr><tr><td>disputari posset nihil habebat. Deinde cum de Heraclio</td><td></td></tr><tr><td>cogitaret et istius libidinem nosset, commodissimum pu-</td><td>5</td></tr><tr><td>tavit esse de provincia clam abire; itaque fecit; profectus</td><td></td></tr><tr><td>est Regium. Quod ubi auditum est, aestuare illi qui pe-</td><td></td></tr><tr><td>cuniam dederant, putare nihil agi posse absente Epicrate;</td><td></td></tr><tr><td>nam Heraclius tamen adfuerat, cum primo sunt dati iudices;</td><td></td></tr><tr><td>de hoc qui, antequam aditum in ius esset, antequam mentio</td><td>10</td></tr><tr><td>denique controversiae facta esset ulla, discessisset, puta-</td><td></td></tr><tr><td>bant nihil agi posse. Homines Regium proficiscuntur;</td><td></td></tr><tr><td>Epicratem conveniunt; demonstrant, id quod ille sciebat,</td><td></td></tr><tr><td>se HS <span class="caps">lxxx</span> dedisse; rogant eum ut sibi id quod ab ipsis</td><td></td></tr><tr><td>abisset pecuniae curet, ab sese caveat quem ad modum</td><td>15</td></tr><tr><td>velit, de illa hereditate cum Epicrate neminem esse actu- </td><td></td></tr><tr><td>rum. Epicrates homines multis verbis ab se male acceptos</td><td>56.1</td></tr><tr><td>dimittit; redeunt illi Regio Syracusas, queri cum multis, ut</td><td></td></tr><tr><td>fit, incipiunt se HS <span class="caps">lxxx</span> nummum frustra dedisse. Res</td><td></td></tr><tr><td>percrebruit et in ore atque sermone omnium coepit esse.</td><td></td></tr><tr><td>Verres refert illam suam Syracusanam; ait se velle de illis</td><td>5</td></tr><tr><td>HS <span class="caps">lxxx</span> cognoscere; advocat multos. Dicunt Bidini</td><td></td></tr><tr><td>Volcatio se dedisse; illud non addunt, 'iussu istius.' Vol-</td><td></td></tr><tr><td>catium vocat, pecuniam referri imperat. Volcatius animo</td><td></td></tr><tr><td>aequissimo nummos adfert, qui nihil amitteret, reddit in-</td><td></td></tr><tr><td>spectantibus multis: Bidini nummos auferunt. Dicet ali-</td><td>57.1</td></tr><tr><td>quis, 'Quid ergo in hoc Verrem reprehendis, qui non modo</td><td></td></tr><tr><td>ipse fur non est, sed ne alium quidem passus est esse?'</td><td></td></tr><tr><td>Attendite; iam intellegetis hanc pecuniam, quae via modo</td><td></td></tr><tr><td>visa est exire ab isto, eodem semita revertisse. Quid enim</td><td>5</td></tr><tr><td>debuit praetor facere, cum consilio re cognita cum com-</td><td></td></tr><tr><td>perisset suum comitem iuris decreti iudici corrumpendi</td><td></td></tr><tr><td>causa,—qua in re ipsius praetoris caput existimatioque age-</td><td></td></tr><tr><td>retur,—pecuniam accepisse, Bidinos autem pecuniam con-</td><td></td></tr><tr><td>tra praetoris famam ac fortunas dedisse? non et in eum</td><td>10</td></tr><tr><td>qui accepisset animadvertisset et in eos qui dedissent? Tu,</td><td></td></tr><tr><td>qui institueras in eos animadvertere qui perperam iudicas-</td><td></td></tr><tr><td>sent,—quod saepe per imprudentiam fit,—hos pateris im-</td><td></td></tr><tr><td>pune discedere qui ob tuum decretum, ob tuum iudicium</td><td></td></tr><tr><td>pecuniam aut dandam aut accipiendam putarant? Volca-</td><td>58.1</td></tr><tr><td>tius idem apud te postea fuit, eques Romanus, tanta accepta</td><td></td></tr><tr><td>ignominia; nam quid est turpius ingenuo, quid minus li-</td><td></td></tr><tr><td>bero dignum quam in conventu maximo cogi a magistratu</td><td></td></tr><tr><td>furtum reddere? qui si eo animo esset quo non modo</td><td>5</td></tr><tr><td>eques Romanus, sed quivis liber debet esse, aspicere te </td><td></td></tr><tr><td>postea non potuisset; inimicus, hostis esset tanta con-</td><td></td></tr><tr><td>tumelia accepta, nisi tecum tum conlusisset et tuae potius</td><td></td></tr><tr><td>existimationi servisset quam suae. Qui quam tibi amicus</td><td></td></tr><tr><td>non modo tum fuerit quam diu tecum in provincia fuit,</td><td>10</td></tr><tr><td>verum etiam nunc sit cum iam a ceteris amicis relictus es,</td><td></td></tr><tr><td>et tu intellegis et nos existimare possumus. An hoc solum</td><td></td></tr><tr><td>argumentum est nihil isto imprudente factum, quod Vol-</td><td></td></tr><tr><td>catius ei non succensuit? quod iste neque in Volcatium</td><td></td></tr><tr><td>neque in Bidinos animadvertit? Est magnum argumen-</td><td>59.1</td></tr><tr><td>tum, verum illud maximum, quod illis ipsis Bidinis, quibus</td><td></td></tr><tr><td>iste iratus esse debuit, a quibus comperit, quod iure agere</td><td></td></tr><tr><td>cum Epicrate nihil possent, etiamsi adesset, idcirco suum</td><td></td></tr><tr><td>decretum pecunia esse temptatum: iis, inquam, ipsis non</td><td>5</td></tr><tr><td>modo illam hereditatem quae Epicrati venerat, sed, ut in</td><td></td></tr><tr><td>Heraclio Syracusano, item in hoc,—paulo etiam atrocius,</td><td></td></tr><tr><td>quod Epicrates appellatus omnino non erat,—bona patria</td><td></td></tr><tr><td>fortunasque eius Bidinis tradidit. Ostendit enim novo</td><td></td></tr><tr><td>modo, si quis quid de absente peteret, se auditurum. Ad-</td><td>10</td></tr><tr><td>eunt Bidini, petunt hereditatem; procuratores postulant</td><td></td></tr><tr><td>ut se ad leges suas reiciat aut ex lege Rupilia dicam scribi</td><td></td></tr><tr><td>iubeat. Adversarii non audebant contra dicere: exitus</td><td></td></tr><tr><td>nullus reperiebatur. Insimulant hominem fraudandi causa</td><td></td></tr><tr><td>discessisse; postulant ut bona possidere iubeat. Debebat</td><td>60.1</td></tr><tr><td>Epicrates nummum nullum nemini; amici, si quis quid</td><td></td></tr><tr><td>peteret, iudicio se passuros, iudicatum solvi satis daturos</td><td></td></tr><tr><td>esse dicebant. Cum omnia consilia frigerent, admonitu</td><td></td></tr><tr><td>istius insimulare coeperunt Epicratem litteras publicas cor-</td><td>5</td></tr><tr><td>rupisse, a qua suspicione ille aberat plurimum: actionem </td><td></td></tr><tr><td>eius rei postulant. Amici recusare ne quod iudicium neve</td><td></td></tr><tr><td>ipsius cognitio illo absente de existimatione eius constituere-</td><td></td></tr><tr><td>tur, et simul illud idem postulare non desistebant ut se ad</td><td></td></tr><tr><td>leges suas reiceret. Iste amplam nactus, ubi videt esse aliquid</td><td>61.1</td></tr><tr><td>quod amici absente Epicrate nollent defendere, adseverat</td><td></td></tr><tr><td>se eius rei in primis actionem daturum. Cum omnes per-</td><td></td></tr><tr><td>spicerent ad istum non modo illos nummos qui per simula-</td><td></td></tr><tr><td>tionem ab isto exierant revertisse, sed multo etiam pluris</td><td>5</td></tr><tr><td>eum postea nummos abstulisse, amici Epicratem defendere</td><td></td></tr><tr><td>destiterunt, iste Epicratis bona Bidinos omnia possidere et</td><td></td></tr><tr><td>sibi habere iussit. Ad illa HS <span class="caps"><span class="ovl">d</span></span><span class="ovl"></span> hereditaria accessit ipsius</td><td></td></tr><tr><td>antiqua HS quindeciens pecunia. Vtrum res ab initio ita</td><td></td></tr><tr><td>ducta est an ad extremum ita perducta, an ita parva est</td><td>10</td></tr><tr><td>pecunia, an is homo Verres ut haec quae dixi gratiis facta</td><td></td></tr><tr><td>esse videantur? </td><td></td></tr>
        </table>