<table>
          <script>targetHit=0;</script>
          <tr><td>  Quid sedes, Verres? quid exspectas? quid te a Centuripina</td><td>2.4.17.1</td></tr><tr><td>civitate, a Catinensi, ab Halaesina, a Tyndaritana, Hennensi,</td><td></td></tr><tr><td>Agyrinensi ceterisque Siciliae civitatibus circumveniri atque</td><td></td></tr><tr><td>opprimi dicis? Tua te altera patria, quem ad modum dicere</td><td></td></tr><tr><td>solebas, Messana circumvenit,—tua, inquam, Messana,</td><td>5</td></tr><tr><td>tuorum adiutrix scelerum, libidinum testis, praedarum ac</td><td></td></tr><tr><td>furtorum receptrix. Adest enim vir amplissimus eius civi-</td><td></td></tr><tr><td>tatis legatus huius iudici causa domo missus, princeps lauda-</td><td></td></tr><tr><td>tionis tuae, qui te publice laudat,—ita enim mandatum</td><td></td></tr><tr><td>atque imperatum est; tametsi rogatus de cybaea tenetis</td><td>10</td></tr><tr><td>memoria quid responderit: aedificatam publicis operis pu-</td><td></td></tr><tr><td>blice coactis, eique aedificandae publice Mamertinum sena-</td><td></td></tr><tr><td>torem praefuisse. Idem ad vos privatim, iudices, confugit;</td><td></td></tr><tr><td>utitur hac lege qua iudicium est, communi arce sociorum.</td><td></td></tr><tr><td>Tametsi lex est de pecuniis repetundis, ille se negat pecu-</td><td>15</td></tr><tr><td>niam repetere, quam ereptam non tanto opere desiderat:</td><td></td></tr><tr><td>sacra se maiorum suorum repetere abs te dicit, deos penatis</td><td></td></tr><tr><td>te patrios reposcit. Ecqui pudor est, ecquae religio, Verres,</td><td>18.1</td></tr><tr><td>ecqui metus? Habitasti apud Heium Messanae, res illum</td><td></td></tr><tr><td>divinas apud eos deos in suo sacrario prope cotidiano</td><td></td></tr><tr><td>facere vidisti; non movetur pecunia, denique quae orna-</td><td></td></tr><tr><td>menti causa fuerunt non requirit; tibi habe Canephoros,</td><td>5</td></tr><tr><td>deorum simulacra restitue. Quae quia dixit, quia tempore</td><td></td></tr><tr><td>dato modeste apud vos socius amicusque populi Romani </td><td></td></tr><tr><td>questus est, quia religioni suae non modo in dis patriis</td><td></td></tr><tr><td>repetendis sed etiam in ipso testimonio ac iure iurando</td><td></td></tr><tr><td>proximus fuit, hominem missum ab isto scitote esse Messa-</td><td>10</td></tr><tr><td>nam de legatis unum,—illum ipsum qui navi istius aedifi-</td><td></td></tr><tr><td>candae publice praefuit,—qui a senatu peteret ut Heius</td><td></td></tr><tr><td>adficeretur ignominia. </td><td></td></tr>
        </table>