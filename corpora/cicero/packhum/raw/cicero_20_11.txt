<table>
          <script>targetHit=0;</script>
          <tr><td>  Nihil erat latum de me; non adesse eram iussus, non</td><td>62.1</td></tr><tr><td>citatus afueram; eram etiam tuo iudicio civis incolumis, cum</td><td></td></tr><tr><td>domus in Palatio, villa in Tusculano, altera ad alterum con-</td><td></td></tr><tr><td>sulem transferebatur—scilicet eos consules vocabant—colum-</td><td></td></tr><tr><td>nae marmoreae ex aedibus meis inspectante populo Romano</td><td>5</td></tr><tr><td>ad socrum consulis portabantur, in fundum autem vicini</td><td></td></tr><tr><td>consulis non instrumentum aut ornamenta villae, sed etiam</td><td></td></tr><tr><td>arbores transferebantur, cum ipsa villa non praedae cupiditate</td><td></td></tr><tr><td>—quid enim erat praedae?—sed odio et crudelitate funditus</td><td></td></tr><tr><td>everteretur. Domus ardebat in Palatio non fortuito, sed</td><td>10</td></tr><tr><td>oblato incendio; consules epulabantur et in coniuratorum</td><td></td></tr><tr><td>gratulatione versabantur, cum alter se Catilinae delicias,</td><td></td></tr><tr><td>alter Cethegi consobrinum fuisse diceret. Hanc ego vim,</td><td>63.1</td></tr><tr><td>pontifices, hoc scelus, hunc furorem meo corpore opposito</td><td></td></tr><tr><td>ab omnium bonorum cervicibus depuli, omnemque impetum</td><td></td></tr><tr><td>discordiarum, omnem diu conlectam vim improborum, quae</td><td></td></tr><tr><td>inveterata compresso odio atque tacito iam erumpebat nancta</td><td>5</td></tr><tr><td>tam audacis duces, excepi meo corpore. In me uno con-</td><td></td></tr><tr><td>sulares faces iactae manibus tribuniciis, in me omnia, quae </td><td></td></tr><tr><td>ego quondam rettuderam, coniurationis nefaria tela adhaese-</td><td></td></tr><tr><td>runt. Quod si, ut multis fortissimis viris placuit, vi et</td><td></td></tr><tr><td>armis contra vim decertare voluissem, aut vicissem cum</td><td>10</td></tr><tr><td>magna internecione improborum, sed tamen civium, aut</td><td></td></tr><tr><td>interfectis bonis omnibus, quod illis optatissimum erat, una</td><td></td></tr><tr><td>cum re publica concidissem. Videbam vivo senatu popu-</td><td>64.1</td></tr><tr><td>loque Romano celerem mihi summa cum dignitate reditum,</td><td></td></tr><tr><td>nec intellegebam fieri diutius posse ut mihi non liceret esse</td><td></td></tr><tr><td>in ea re publica quam ipse servassem. Quod si non liceret,</td><td></td></tr><tr><td>audieram et legeram clarissimos nostrae civitatis viros se in</td><td>5</td></tr><tr><td>medios hostis ad perspicuam mortem pro salute exercitus</td><td></td></tr><tr><td>iniecisse: ego pro salute universae rei publicae dubitarem</td><td></td></tr><tr><td>hoc meliore condicione esse quam Decii, quod illi ne</td><td></td></tr><tr><td>auditores quidem suae gloriae, ego etiam spectator meae</td><td></td></tr><tr><td>laudis esse potuissem? Itaque infractus furor tuus inanis</td><td>10</td></tr><tr><td>faciebat impetus; omnem enim vim omnium sceleratorum</td><td></td></tr><tr><td>acerbitas mei casus exceperat; non erat in tam immani</td><td></td></tr><tr><td>iniuria tantisque ruinis novae crudelitati locus. Cato fuerat</td><td>65.1</td></tr><tr><td>proximus. Quid ageres? non erat ut, qui modus &lt;a&gt;moribus</td><td></td></tr><tr><td>fuerat, idem esset iniuriae. Quid posses? extrudere ad</td><td></td></tr><tr><td>Cypriam pecuniam? Praeda perierit. Alia non deerit;</td><td></td></tr><tr><td>hinc modo amandandus est. Sic M. Cato invisus quasi per</td><td>5</td></tr><tr><td>beneficium Cyprum relegatur. Eiciuntur duo, quos videre</td><td></td></tr><tr><td>improbi non poterant, alter per honorem turpissimum, alter</td><td></td></tr><tr><td>per honestissimam calamitatem. Atque ut sciatis non</td><td>66.1</td></tr><tr><td>hominibus istum sed virtutibus hostem semper fuisse, me </td><td></td></tr><tr><td>expulso, Catone amandato, in eum ipsum se convertit quo</td><td></td></tr><tr><td>auctore, quo adiutore in contionibus ea quae gerebat omnia</td><td></td></tr><tr><td>quaeque gesserat se et fecisse et facere dicebat: Cn. Pom-</td><td>5</td></tr><tr><td>peium, quem omnium iudicio longe principem esse civitatis</td><td></td></tr><tr><td>videbat, diutius furori suo veniam daturum non arbitrabatur.</td><td></td></tr><tr><td>Qui ex eius custodia per insidias regis amici filium hostem</td><td></td></tr><tr><td>captivum surripuisset, et ea iniuria virum fortissimum la-</td><td></td></tr><tr><td>cessisset, speravit isdem se copiis cum illo posse confligere</td><td>10</td></tr><tr><td>quibuscum ego noluissem bonorum periculo dimicare, et</td><td></td></tr><tr><td>primo quidem adiutoribus consulibus; postea fregit foedus</td><td></td></tr><tr><td>Gabinius, Piso tamen in fide mansit. Quas iste tum caedis,</td><td>67.1</td></tr><tr><td>quas lapidationes, quas fugas fecerit, quam facile ferro co-</td><td></td></tr><tr><td>tidianisque insidiis, cum iam a firmissimo robore copiarum</td><td></td></tr><tr><td>suarum relictus esset, Cn. Pompeium foro curiaque priva-</td><td></td></tr><tr><td>rit domique continuerit, vidistis: ex quo iudicare potestis</td><td>5</td></tr><tr><td>quanta vis illa fuerit oriens et congregata, cum haec Cn.</td><td></td></tr><tr><td>Pompeium terruerit iam distracta et exstincta. </td><td></td></tr>
        </table>