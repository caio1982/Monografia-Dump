<table>
          <script>targetHit=0;</script>
          <tr><td>  Non me praeterit, recuperatores, tametsi de hoc iure</td><td>101.1</td></tr><tr><td>permulta praetereo, tamen me longius esse prolapsum</td><td></td></tr><tr><td>quam ratio vestri iudici postularit. Verum id feci, non</td><td></td></tr><tr><td>quo vos hanc in hac causa defensionem desiderare arbi-</td><td></td></tr><tr><td>trarer, sed ut omnes intellegerent nec ademptam cuiquam</td><td>5</td></tr><tr><td>civitatem esse neque adimi posse. Hoc cum eos scire</td><td></td></tr><tr><td>volui quibus Sulla voluit iniuriam facere, tum omnis ceteros</td><td></td></tr><tr><td>novos veteresque civis. Neque enim ratio adferri potest</td><td></td></tr><tr><td>cur, si cuiquam novo civi potuerit adimi civitas, non</td><td></td></tr><tr><td>omnibus patriciis, omnibus antiquissimis civibus possit.</td><td>10</td></tr><tr><td>Nam ad hanc quidem causam nihil hoc pertinuisse primum</td><td>102.1</td></tr><tr><td>ex eo intellegi potest quod vos &lt;ea&gt; de re iudicare non</td><td></td></tr><tr><td>debetis; deinde quod Sulla ipse ita tulit de civitate ut</td><td></td></tr><tr><td>non sustulerit horum nexa atque hereditates. Iubet enim</td><td></td></tr><tr><td>eodem iure esse quo fuerint Ariminenses; quos quis ignorat</td><td>5</td></tr><tr><td>duodecim coloniarum fuisse et a civibus Romanis heredi-</td><td></td></tr><tr><td>tates capere potuisse? Quod si adimi civitas A. Caecinae </td><td></td></tr><tr><td>lege potuisset, magis illam rationem tamen omnes boni</td><td></td></tr><tr><td>quaereremus, quem ad modum spectatissimum pudentis-</td><td></td></tr><tr><td>simumque hominem, summo consilio, summa virtute,</td><td>10</td></tr><tr><td>summa auctoritate domestica praeditum, levatum iniuria</td><td></td></tr><tr><td>civem retinere possemus, quam uti nunc, cum de iure</td><td></td></tr><tr><td>civitatis nihil potuerit deperdere, quisquam exsistat nisi tui,</td><td></td></tr><tr><td>Sexte, similis et stultitia et impudentia qui huic civitatem</td><td></td></tr><tr><td>ademptam esse dicat. Qui quoniam, recuperatores, suum</td><td>103.1</td></tr><tr><td>ius non deseruit neque quicquam illius audaciae petu-</td><td></td></tr><tr><td>lantiaeque concessit, de reliquo iam communem causam</td><td></td></tr><tr><td>populique &lt;Romani&gt; ius in vestra fide ac religione deponit.</td><td></td></tr><tr><td>Is homo est, ita se probatum vobis vestrique similibus</td><td>5</td></tr><tr><td>semper voluit ut id non minus in hac causa laborarit ne</td><td></td></tr><tr><td>inique contendere aliquid quam ne dissolute relinquere</td><td></td></tr><tr><td>videretur, nec minus vereretur ne contemnere Aebutium</td><td></td></tr><tr><td>quam ne ab eo contemptus esse existimaretur. </td><td></td></tr>
        </table>