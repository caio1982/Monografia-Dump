<table>
          <script>targetHit=0;</script>
          <tr><td>  Ex iis, quae sumuntur, aliquid non conceditur, cum</td><td>1.79.7</td></tr><tr><td>aut id, quod credibile dicunt, negatur esse eiusmodi,</td><td></td></tr><tr><td>aut, quod conparabile putant, dissimile ostenditur, aut</td><td></td></tr><tr><td>iudicatum aliam in partem traducitur, aut omnino</td><td>10</td></tr><tr><td>iudicium inprobatur, aut, quod signum esse adversarii</td><td></td></tr><tr><td>dixerunt, id eiusmodi negatur esse, aut si conprehensio</td><td></td></tr><tr><td>aut una aut ex utraque parte reprehenditur, aut enume-</td><td></td></tr><tr><td>ratio falsa ostenditur, aut simplex conclusio falsi ali-</td><td></td></tr><tr><td>quid continere demonstratur. nam omne, quod su-</td><td>15</td></tr><tr><td>mitur ad argumentandum sive pro probabili sive pro </td><td></td></tr><tr><td>necessario, necesse est sumatur ex his locis, ut ante</td><td></td></tr><tr><td>ostendimus. </td><td></td></tr><tr><td>  Quod pro credibili sumptum erit, id infirmabitur,</td><td>80.1</td></tr><tr><td>si aut perspicue falsum erit, hoc modo: 'nemo est, quin</td><td></td></tr><tr><td>pecuniam quam sapientiam malit'; aut ex contrario</td><td></td></tr><tr><td>quoque credibile aliquid habebit, hoc modo: 'quis est,</td><td></td></tr><tr><td>qui non officii cupidior quam pecuniae sit?' aut erit</td><td>5</td></tr><tr><td>omnino incredibile, ut si aliquis, quem constet esse</td><td></td></tr><tr><td>avarum, dicat alicuius mediocris officii causa se maxi-</td><td></td></tr><tr><td>mam pecuniam neglexisse, aut si, quod in quibusdam</td><td></td></tr><tr><td>rebus aut hominibus accidit, id omnibus dicitur usu</td><td></td></tr><tr><td>venire, hoc pacto: 'qui pauperes sunt, iis antiquior of-</td><td>10</td></tr><tr><td>ficio pecunia est'; 'qui locus desertus est, in eo caedem</td><td></td></tr><tr><td>factam esse oportet; in loco celebri homo occidi qui</td><td></td></tr><tr><td>potuit?' aut si id, quod raro fit, fieri omnino negatur,</td><td></td></tr><tr><td>ut Curio pro Fulvio: 'nemo potest uno aspectu neque</td><td></td></tr><tr><td>praeteriens in amorem incidere.' </td><td>15</td></tr><tr><td>  Quod autem pro signo sumetur, id ex isdem locis,</td><td>81.1</td></tr><tr><td>quibus confirmatur, infirmabitur. nam in signo primum</td><td></td></tr><tr><td>verum esse ostendi oportet; deinde esse eius rei signum</td><td></td></tr><tr><td>proprium, qua de agitur, ut cruorem caedis; deinde</td><td></td></tr><tr><td>factum esse, quod non oportuerit, aut non factum, quod</td><td>5</td></tr><tr><td>oportuerit; postremo scisse eum, de quo quaeritur, eius</td><td></td></tr><tr><td>rei legem et consuetudinem. nam eae res sunt signo</td><td></td></tr><tr><td>adtributae; quas diligentius aperiemus, cum separatim</td><td></td></tr><tr><td>de ipsa coniecturali constitutione dicemus. ergo horum</td><td></td></tr><tr><td>unum quodque in reprehensione aut non esse signo</td><td>10</td></tr><tr><td>aut parum magno esse aut a se potius quam ab ad-</td><td></td></tr><tr><td>versariis stare aut omnino falso dici aut in aliam quo-</td><td></td></tr><tr><td>que suspicionem duci posse demonstrabitur.  </td><td></td></tr>
        </table>