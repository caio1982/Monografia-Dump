<table>
          <script>targetHit=0;</script>
          <tr class="title first  date"><td>parte priore Quint<span class="snum">.</span> <span class="snum">43</span> Romae</td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>Etsi daturus eram Messallae Corvino continuo litteras, tamen</td><td>20.1.1</td></tr><tr><td>Veterem nostrum ad te sine litteris meis venire nolui. </td><td></td></tr><tr><td>  Maximo in discrimine res publica, Brute, versatur</td><td></td></tr><tr><td>victoresque rursus decertare cogimur; id accidit M. Lepidi</td><td></td></tr><tr><td>scelere et amentia. quo tempore cum multa propter eam</td><td>5</td></tr><tr><td>curam quam pro re publica suscepi graviter ferrem, tum</td><td></td></tr><tr><td>nihil tuli gravius quam me non posse matris tuae precibus</td><td></td></tr><tr><td>cedere, non sororis; nam tibi, quod mihi plurimi est, facile me</td><td></td></tr><tr><td>satis facturum arbitrabar. nullo enim modo poterat causa</td><td></td></tr><tr><td>Lepidi distingui ab Antonio omniumque iudicio etiam durior</td><td>10</td></tr><tr><td>erat quod, cum honoribus amplissimis a senatu esset Lepidus</td><td></td></tr><tr><td>ornatus tum etiam paucis ante diebus praeclaras litteras ad </td><td></td></tr><tr><td>senatum misisset, repente non solum recepit reliquias</td><td></td></tr><tr><td>hostium sed bellum acerrime terra marique gerit, cuius</td><td></td></tr><tr><td>exitus qui futurus sit incertum est. ita cum rogamur ut</td><td>15</td></tr><tr><td>misericordiam liberis eius impertiamus, nihil adfertur quo</td><td></td></tr><tr><td>minus summa supplicia, si (quod Iuppiter omen avertat!)</td><td></td></tr><tr><td>pater puerorum vicerit, subeunda nobis sint. </td><td></td></tr><tr><td>  Nec vero me fugit quam sit acerbum parentum scelera</td><td>2.1</td></tr><tr><td>filiorum poenis lui. sed hoc praeclare legibus comparatum</td><td></td></tr><tr><td>est, ut caritas liberorum amiciores parentis rei publicae</td><td></td></tr><tr><td>redderet. itaque Lepidus crudelis in liberos, non is qui</td><td></td></tr><tr><td>Lepidum hostem iudicat. atque ille si armis positis de vi</td><td>5</td></tr><tr><td>damnatus esset, quo in iudicio certe defensionem non</td><td></td></tr><tr><td>haberet, eandem calamitatem subirent liberi bonis publi-</td><td></td></tr><tr><td>catis. quamquam, quod tua mater et soror deprecatur pro</td><td></td></tr><tr><td>pueris, id ipsum et multa alia crudeliora nobis omnibus</td><td></td></tr><tr><td>Lepidus, Antonius, reliqui hostes denuntiant. </td><td>10</td></tr><tr><td>  Itaque maximam spem hoc tempore habemus in te atque</td><td></td></tr><tr><td>exercitu tuo. cum ad rem publicam summam tum ad</td><td></td></tr><tr><td>gloriam et dignitatem tuam vehementer pertinet te, ut ante</td><td></td></tr><tr><td>scripsi, in Italiam venire quam primum. eget enim vehe-</td><td></td></tr><tr><td>menter cum viribus tuis tum etiam consilio res publica. </td><td>15</td></tr><tr><td>  Veterem pro eius erga te benevolentia singularique officio</td><td>3.1</td></tr><tr><td>libenter ex tuis litteris complexus sum eumque cum tui tum</td><td></td></tr><tr><td>rei publicae studiosissimum amantissimumque cognovi.</td><td></td></tr><tr><td>Ciceronem meum propediem, ut spero, videbo. tecum enim</td><td></td></tr><tr><td>illum et te in Italiam celeriter esse venturum confido. </td><td>5</td></tr>
        </table>