<table>
          <script>targetHit=0;</script>
          <tr><td>  Hanc tu igitur, patrone foederum ac foederatorum, con-</td><td>25.1</td></tr><tr><td>dicionem statuis Gaditanis, tuis civibus, ut, quod iis quos</td><td></td></tr><tr><td>magnis adiutoribus tuis &lt;usi civibus&gt; armis subegimus atque</td><td></td></tr><tr><td>in dicionem nostram redegimus liceat, si populus Romanus</td><td></td></tr><tr><td>permiserit, ut ab senatu, etiam per imperatores nostros civi-</td><td>5</td></tr><tr><td>tate donentur, id ne liceat ipsis? Qui si suis decretis legi-</td><td></td></tr><tr><td>busve sanxissent ne quis suorum civium castra imperatorum</td><td></td></tr><tr><td>populi Romani iniret, ne quis se pro nostro imperio in peri-</td><td></td></tr><tr><td>culum capitis atque in vitae discrimen inferret, Gaditanorum</td><td></td></tr><tr><td>auxiliis, cum vellemus, uti nobis ut liceret, privatus vero ne</td><td>10</td></tr><tr><td>quis vir et animo et virtute praecellens pro nostro imperio</td><td></td></tr><tr><td>periculo suo dimicaret, graviter id iure ferremus, minui</td><td></td></tr><tr><td>auxilia populi Romani, debilitari animos fortissimorum</td><td></td></tr><tr><td>virorum, alienigenarum nos hominum studiis atque paterna</td><td></td></tr><tr><td>virtute privari. Atqui nihil interest, iudices, utrum haec</td><td>26.1</td></tr><tr><td>foederati iura constituant, ut ne cui liceat ex iis civitatibus</td><td></td></tr><tr><td>ad nostrorum bellorum pericula accedere, an, quae nos</td><td></td></tr><tr><td>eorum civibus virtutis causa tribuerimus, ea rata esse non</td><td></td></tr><tr><td>possint; nihil enim magis uteremur iis adiutoribus, sublatis</td><td>5</td></tr><tr><td>virtutis praemiis, quam si omnino iis versari in nostris</td><td></td></tr><tr><td>bellis non liceret. Etenim cum pro sua patria pauci</td><td></td></tr><tr><td>post genus hominum natum reperti sint qui nullis prae-</td><td></td></tr><tr><td>miis propositis vitam suam hostium telis obiecerint, pro</td><td></td></tr><tr><td>aliena re publica quemquam fore putatis qui se opponat </td><td>10</td></tr><tr><td>periculis non modo nullo proposito praemio, sed etiam</td><td></td></tr><tr><td>interdicto? </td><td></td></tr><tr><td>  Sed cum est illud imperitissime dictum de populis fundis,</td><td>27.1</td></tr><tr><td>quod commune liberorum est populorum, non proprium</td><td></td></tr><tr><td>foederatorum,—ex quo intellegi necesse est aut neminem</td><td></td></tr><tr><td>ex sociis civem fieri posse aut etiam posse ex foederatis,—</td><td></td></tr><tr><td>tum vero ius omne noster iste magister mutandae civitatis</td><td>5</td></tr><tr><td>ignorat, quod est, iudices, non solum in legibus publicis</td><td></td></tr><tr><td>positum, sed etiam in privatorum voluntate. Iure enim</td><td></td></tr><tr><td>nostro neque mutare civitatem quisquam invitus potest,</td><td></td></tr><tr><td>neque si velit mutare non potest, modo adsciscatur ab ea</td><td></td></tr><tr><td>civitate cuius esse se civitatis velit: ut, si Gaditani sciverint</td><td>10</td></tr><tr><td>nominatim de aliquo cive Romano ut sit is civis Gadita-</td><td></td></tr><tr><td>nus, magna potestas sit nostro civi mutandae civitatis, nec</td><td></td></tr><tr><td>foedere impediatur quo minus ex civi Romano civis Gadi-</td><td></td></tr><tr><td>tanus possit esse. Duarum civitatum civis noster esse iure</td><td>28.1</td></tr><tr><td>civili nemo potest: non esse huius civitatis qui se alii civi-</td><td></td></tr><tr><td>tati dicarit potest. Neque solum dicatione, quod in calami-</td><td></td></tr><tr><td>tate clarissimis viris Q. Maximo, C. Laenati, Q. Philippo</td><td></td></tr><tr><td>Nuceriae, C. Catoni Tarracone, Q. Caepioni, P. Rutilio</td><td>5</td></tr><tr><td>Zmyrnae vidimus accidisse, ut earum civitatum fierent cives,</td><td></td></tr><tr><td>&lt;cum&gt; hanc ante amittere non potuissent quam hoc solum</td><td></td></tr><tr><td>civitatis mutatione vertissent, sed etiam postliminio potest</td><td></td></tr><tr><td>civitatis fieri mutatio. Neque enim sine causa de Cn. Publicio</td><td></td></tr><tr><td>Menandro, libertino homine, quem apud maiores legati</td><td>10</td></tr><tr><td>nostri in Graeciam proficiscentes interpretem secum habere</td><td></td></tr><tr><td>voluerunt, ad populum latum &lt;est&gt; ut is Publicius, si domum</td><td></td></tr><tr><td>revenisset et inde Romam redisset, ne minus civis esset. </td><td></td></tr><tr><td>Multi etiam superiore memoria cives Romani sua voluntate,</td><td></td></tr><tr><td>indemnati et incolumes, his rebus relictis alias se in civitates</td><td>15</td></tr><tr><td>contulerunt. </td><td></td></tr>
        </table>