<table>
          <script>targetHit=0;</script>
          <tr class="title first  date"><td>Dec<span class="snum">.</span> <span class="snum">46</span> Romae</td><td></td></tr><tr class="title last  "><td>CICERO CAECINAE</td><td></td></tr><tr><td>Cum esset mecum Largus, homo tui studiosus, locutus</td><td>6.8.1.1</td></tr><tr><td>Kalendas Ianuarias tibi praefinitas esse, quod omnibus rebus</td><td></td></tr><tr><td>perspexeram quae Balbus et Oppius absente Caesare egissent</td><td></td></tr><tr><td>ea solere illi rata esse, egi vehementer cum iis ut hoc mihi</td><td></td></tr><tr><td>darent, tibi in Sicilia, quoad vellemus, esse uti liceret. qui </td><td>5</td></tr><tr><td>mihi consuessent aut libenter polliceri, si quid esset eius modi</td><td></td></tr><tr><td>quod eorum animos non offenderet, aut etiam negare et</td><td></td></tr><tr><td>adferre rationem cur negarent, huic meae rogationi, &lt;vel</td><td></td></tr><tr><td>efflagitationi&gt; potius, non continuo responderunt. eodem die</td><td></td></tr><tr><td>tamen ad me reverterunt, mihi hoc dederunt ut esses in</td><td>10</td></tr><tr><td>Sicilia quoad velles; se praestaturos nihil ex eo te offensionis</td><td></td></tr><tr><td>habiturum. </td><td></td></tr><tr><td>  Quoniam quid tibi permittatur cognosti, quid mihi placeat</td><td></td></tr><tr><td>puto te scire oportere. actis his rebus litterae a te mihi</td><td>2.1</td></tr><tr><td>redditae sunt quibus a me consilium petis quid sim tibi</td><td></td></tr><tr><td>auctor, in Siciliane subsidas an ut ad reliquias Asiaticae</td><td></td></tr><tr><td>negotiationis proficiscare. haec tua deliberatio non mihi</td><td></td></tr><tr><td>convenire visa est cum oratione Largi. ille enim mecum,</td><td>5</td></tr><tr><td>quasi tibi non liceret in Sicilia diutius commorari, ita locutus</td><td></td></tr><tr><td>erat; tu autem, quasi concessum sit, ita deliberas. sed ego,</td><td></td></tr><tr><td>sive hoc sive illud est, in Sicilia censeo commorandum.</td><td></td></tr><tr><td>propinquitas locorum vel ad impetrandum adiuvat crebris</td><td></td></tr><tr><td>litteris et nuntiis vel ad reditus celeritatem re aut impetrata,</td><td>10</td></tr><tr><td>quod spero, aut aliqua ratione confecta. quam ob rem</td><td></td></tr><tr><td>censeo magno opere commorandum. </td><td></td></tr><tr><td>  T. Furfano Postumo, familiari meo, legatisque eius, item</td><td>3.1</td></tr><tr><td>meis familiaribus, diligentissime te commendabo cum</td><td></td></tr><tr><td>venerint. erant enim omnes Mutinae. viri sunt optimi et tui</td><td></td></tr><tr><td>similium studiosi et mei necessarii. quae mihi venient in men-</td><td></td></tr><tr><td>tem quae ad te pertinere arbitrabor ea mea sponte faciam;</td><td>5</td></tr><tr><td>si quid ignorabo, de eo admonitus omnium studia vincam.</td><td></td></tr><tr><td>ego, etsi coram de te cum Furfano ita loquar ut tibi litteris</td><td></td></tr><tr><td>meis ad eum nihil opus sit, tamen, quoniam tuis placuit te</td><td></td></tr><tr><td>habere meas litteras quas ei redderes, morem iis gessi.</td><td></td></tr><tr><td>earum litterarum exemplum infra scriptum est. </td><td>10</td></tr>
        </table>