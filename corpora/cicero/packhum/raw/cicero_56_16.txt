<table>
          <script>targetHit=0;</script>
          <tr class="title first  date"><td>Quint<span class="snum">.</span> <span class="snum">53(?)</span></td><td></td></tr><tr class="title last  "><td>M. CICERO S. D. C. CURIONI</td><td></td></tr><tr><td>Nondum erat auditum te ad Italiam adventare cum Sex.</td><td>2.6.1.1</td></tr><tr><td>Villium, Milonis mei familiarem, cum his ad te litteris misi.</td><td></td></tr><tr><td>sed tamen, cum appropinquare tuus adventus putaretur et</td><td></td></tr><tr><td>te iam ex Asia Romam versus profectum esse constaret,</td><td></td></tr><tr><td>magnitudo rei fecit ut non vereremur ne nimis cito mitte-</td><td>5</td></tr><tr><td>remus, cum has quam primum ad te perferri litteras magno</td><td></td></tr><tr><td>opere vellemus. </td><td></td></tr><tr><td>  Ego, si mea in te essent officia solum, Curio, tanta quanta</td><td></td></tr><tr><td>magis a te ipso praedicari quam a me ponderari solent,</td><td></td></tr><tr><td>verecundius a te, si quae magna res mihi petenda esset,</td><td>10</td></tr><tr><td>contenderem. grave est enim homini pudenti petere aliquid</td><td></td></tr><tr><td>magnum ab eo de quo se bene meritum putet, ne id quod</td><td></td></tr><tr><td>petat exigere magis quam rogare et in mercedis potius quam</td><td></td></tr><tr><td>benefici loco numerare videatur. sed quia tua in me [vel]</td><td>2.1</td></tr><tr><td>nota omnibus vel ipsa novitate meorum temporum clarissima</td><td></td></tr><tr><td>et maxima beneficia exstiterunt estque animi ingenui, cui</td><td></td></tr><tr><td>multum debeas, eidem plurimum velle debere, non dubitavi</td><td></td></tr><tr><td>id a te per litteras petere quod mihi omnium esset maximum</td><td>5</td></tr><tr><td>maximeque necessarium. neque enim sum veritus ne sustinere</td><td></td></tr><tr><td>tua in me vel innumerabilia &lt;officia&gt; non possem, cum</td><td></td></tr><tr><td>praesertim confiderem nullam esse gratiam tuam quam non</td><td></td></tr><tr><td>vel capere animus meus in accipiendo vel in remunerando</td><td></td></tr><tr><td>cumulare atque illustrare posset. </td><td>10</td></tr><tr><td>  Ego omnia mea studia, omnem operam, curam, industriam,</td><td>3.1</td></tr><tr><td>cogitationem, mentem denique omnem in Milonis consulatu </td><td></td></tr><tr><td>fixi et locavi statuique in eo me non offici solum fructum sed</td><td></td></tr><tr><td>etiam pietatis laudem debere quaerere. neque vero cuiquam</td><td></td></tr><tr><td>salutem ac fortunas suas tantae curae fuisse umquam puto</td><td>5</td></tr><tr><td>quantae mihi sit honos eius, in quo omnia mea posita esse</td><td></td></tr><tr><td>decrevi. huic te unum tanto adiumento esse, si volueris, posse</td><td></td></tr><tr><td>intellego ut nihil sit praeterea nobis requirendum. habemus</td><td></td></tr><tr><td>haec omnia, bonorum studium conciliatum ex tribunatu</td><td></td></tr><tr><td>propter nostram, ut spero te intellegere, causam, vulgi ac</td><td>10</td></tr><tr><td>multitudinis propter magnificentiam munerum liberalita-</td><td></td></tr><tr><td>temque naturae, iuventutis et gratiosorum in suffragiis studia</td><td></td></tr><tr><td>propter ipsius excellentem in eo genere vel gratiam vel</td><td></td></tr><tr><td>diligentiam, nostram suffragationem, si minus potentem, at</td><td></td></tr><tr><td>probatam tamen et iustam et debitam et propterea fortasse</td><td>15</td></tr><tr><td>etiam gratiosam. dux nobis et auctor opus est et eorum</td><td>4.1</td></tr><tr><td>ventorum quos proposui moderator quidam et quasi</td><td></td></tr><tr><td>gubernator. qui si ex omnibus unus optandus esset, quem</td><td></td></tr><tr><td>tecum conferre possemus non haberemus. </td><td></td></tr><tr><td>  Quam ob rem, si me memorem, si gratum, si bonum virum</td><td>5</td></tr><tr><td>vel ex hoc ipso quod tam vehementer de Milone laborem</td><td></td></tr><tr><td>existimare potes, si dignum denique tuis beneficiis iudicas,</td><td></td></tr><tr><td>hoc a te peto, ut subvenias huic meae sollicitudini et huic</td><td></td></tr><tr><td>meae laudi vel, ut verius dicam, prope saluti tuum studium</td><td></td></tr><tr><td>dices. de ipso T. Annio tantum tibi polliceor, te maioris</td><td>10</td></tr><tr><td>animi, gravitatis, constantiae benevolentiaeque erga te, si</td><td></td></tr><tr><td>complecti hominem volueris, habiturum esse neminem. mihi</td><td></td></tr><tr><td>vero tantum decoris, tantum dignitatis adiunxeris ut eundem</td><td></td></tr><tr><td>te facile agnoscam fuisse in laude mea qui fueris in salute. </td><td></td></tr><tr><td>  Ego, ni te videre scirem qua mente haec scriberem,</td><td>5.1</td></tr><tr><td>quantum offici sustinerem, quanto opere mihi esset in hac </td><td></td></tr><tr><td>petitione Milonis omni non modo contentione sed etiam</td><td></td></tr><tr><td>dimicatione elaborandum, plura scriberem. nunc tibi omnem</td><td></td></tr><tr><td>rem atque causam meque totum commendo atque trado.</td><td>5</td></tr><tr><td>unum hoc sic habeto, si a te hanc rem impetraro, me paene</td><td></td></tr><tr><td>plus tibi quam ipsi Miloni debiturum. non enim mihi tam</td><td></td></tr><tr><td>mea salus cara fuit, in qua praecipue sum ab illo adiutus,</td><td></td></tr><tr><td>quam pietas erit in referenda gratia iucunda. eam autem</td><td></td></tr><tr><td>unius tuo studio me adsequi posse confido.</td><td>10</td></tr>
        </table>