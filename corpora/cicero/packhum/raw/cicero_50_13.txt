<table>
          <script>targetHit=0;</script>
          <tr><td>  Ista enim a vobis quasi dictata redduntur, quae Epi-</td><td>1.72.1</td></tr><tr><td>curus oscitans halucinatus est, cum quidem gloriare-</td><td></td></tr><tr><td>tur, ut videmus in scriptis, se magistrum habuisse nul-</td><td></td></tr><tr><td>lum. quod et non praedicanti tamen facile equidem</td><td></td></tr><tr><td>crederem, sicut mali aedificii domino glorianti se archi-</td><td>5</td></tr><tr><td>tectum non habuisse; nihil enim olet ex Academia, nihil</td><td></td></tr><tr><td>[ne] ex Lycio, nihil ne e puerilibus quidem disciplinis.</td><td></td></tr><tr><td>Xenocraten audire potuit (quem virum, dii inmorta-</td><td></td></tr><tr><td>les), et sunt qui putent audisse; ipse non vult: credo,</td><td></td></tr><tr><td>plus nemini. Pamphilum quendam Platonis auditorem</td><td>10</td></tr><tr><td>ait a se Sami auditum (ibi enim adulescens habitabat</td><td></td></tr><tr><td>cum patre et fratribus, quod in eam pater eius Neocles</td><td></td></tr><tr><td>agripeta venerat, sed cum agellus eum non satis aleret</td><td></td></tr><tr><td>ut opinor, ludi magister fuit); sed hunc Platonicum mi-</td><td>73.1</td></tr><tr><td>rifice contemnit Epicurus: ita metuit ne quid umquam</td><td></td></tr><tr><td>didicisse videatur. In Nausiphane Democriteo tenetur;</td><td></td></tr><tr><td>quem cum a se non neget auditum vexat tamen omni-</td><td></td></tr><tr><td>bus contumeliis. atqui si haec Democritea non audisset,</td><td>5</td></tr><tr><td>quid audierat, quid est in physicis Epicuri non a Demo-</td><td></td></tr><tr><td>crito? nam etsi quaedam commutavit, ut quod paulo</td><td></td></tr><tr><td>ante de inclinatione atomorum dixi, tamen pleraque</td><td></td></tr><tr><td>dicit eadem, atomos inane, imagines infinitatem loco-</td><td></td></tr><tr><td>rum innumerabilitatemque mundorum, eorum ortus</td><td>10</td></tr><tr><td>interitus, omnia fere quibus naturae ratio continetur. </td><td></td></tr><tr><td>  Nunc istuc quasi corpus et quasi sanguinem quid</td><td></td></tr><tr><td>intellegis? ego enim te scire ista melius quam me non </td><td>74.1</td></tr><tr><td>fateor solum sed etiam facile patior; cum quidem semel</td><td></td></tr><tr><td>dicta sunt, quid est quod Velleius intellegere possit</td><td></td></tr><tr><td>Cotta non possit? itaque corpus quid sit sanguis quid</td><td></td></tr><tr><td>sit intellego, quasi corpus et quasi sanguis quid sit</td><td>5</td></tr><tr><td>nullo prorsus modo intellego. neque tu me celas ut</td><td></td></tr><tr><td>Pythagoras solebat alienos, nec consulto dicis occulte</td><td></td></tr><tr><td>tamquam Heraclitus, sed, quod inter nos liceat, ne tu</td><td></td></tr><tr><td>quidem intellegis. Illud video pugnare te, species ut</td><td>75.1</td></tr><tr><td>quaedam sit deorum, quae nihil concreti habeat nihil</td><td></td></tr><tr><td>solidi nihil expressi nihil eminentis, sitque pura levis</td><td></td></tr><tr><td>perlucida. dicemus igitur idem quod in Venere Coa:</td><td></td></tr><tr><td>corpus illud non est sed simile corporis, nec ille fusus</td><td>5</td></tr><tr><td>et candore mixtus rubor sanguis est sed quaedam san-</td><td></td></tr><tr><td>guinis similitudo; sic in Epicureo deo non rem sed</td><td></td></tr><tr><td>similitudines esse rerum. </td><td></td></tr>
        </table>