<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Mai<span class="snum">.</span> <span class="snum">59</span> <span class="snum">(</span>§<span class="snum">4)</span> Tribus Tabernis</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Negent illi Publium plebeium factum esse? hoc vero regnum est</td><td>2.12.1.1</td></tr><tr><td>et ferri nullo pacto potest. emittat ad me Publius qui obsignent;</td><td></td></tr><tr><td>iurabo Gnaeum nostrum, collegam Balbi Ati, mihi narrasse</td><td></td></tr><tr><td>&lt;se&gt; in auspicio fuisse. o suavis epistulas tuas uno tempore mihi</td><td></td></tr><tr><td>datas duas! quibus εὐαγγέλια quae reddam nescio, deberi qui-</td><td>5</td></tr><tr><td>dem plane fateor. </td><td></td></tr><tr><td>  Sed vide συγκύρημα. emerseram commodum ex Antiati in</td><td>2.1</td></tr><tr><td>Appiam ad Tris Tabernas ipsis Cerialibus, cum in me incurrit</td><td></td></tr><tr><td>Roma veniens Curio meus. ibidem ilico puer abs te cum</td><td></td></tr><tr><td>epistulis. ille ex me, nihilne audissem novi. ego negare. </td><td></td></tr><tr><td>'Publius' inquit 'tribunatum pl. petit.' 'quid ais?' 'et inimi-</td><td>5</td></tr><tr><td>cissimus quidem Caesaris, et ut omnia' inquit 'ista rescindat.'</td><td></td></tr><tr><td>'quid Caesar?' inquam. 'negat se quicquam de illius adoptione</td><td></td></tr><tr><td>tulisse.' deinde suum, Memmi, Metelli Nepotis exprompsit</td><td></td></tr><tr><td>odium. complexus iuvenem dimisi properans ad epistulas.</td><td></td></tr><tr><td>ubi sunt qui aiunt ζώσης φωνῆς? quanto magis vidi ex tuis</td><td>10</td></tr><tr><td>litteris quam ex illius sermone quid ageretur, de ruminatione</td><td></td></tr><tr><td>cottidiana, de cogitatione Publi, de lituis βοώπιδος, de signifero</td><td></td></tr><tr><td>Athenione, de litteris missis ad Gnaeum, de Theophanis</td><td></td></tr><tr><td>Memmique sermone! quantam porro mihi exspectationem</td><td></td></tr><tr><td>dedisti convivi istius ἀσελγοῦς! sum in curiositate ὀξύπεινος,</td><td>15</td></tr><tr><td>sed tamen facile patior te id ad me συμπόσιον non scribere;</td><td></td></tr><tr><td>praesentem audire malo. </td><td></td></tr><tr><td>  Quod me ut scribam aliquid hortaris, crescit mihi quidem</td><td>3.1</td></tr><tr><td>materies, ut dicis, sed tota res etiam nunc fluctuat, κατ’ ὀπώρην</td><td></td></tr><tr><td>τρύξ. quae si decesserit, magis erunt liquata quae scribam.</td><td></td></tr><tr><td>quae si statim a me ferre non potueris, primus habebis tamen</td><td></td></tr><tr><td>et aliquamdiu solus. </td><td>5</td></tr><tr><td>  Dicaearchum recte amas. luculentus homo est et civis haud</td><td>4.1</td></tr><tr><td>paulo melior quam isti nostri ἀδικαίαρχοι. </td><td></td></tr><tr><td>  Litteras scripsi hora decima Cerialibus, statim ut tuas legeram,</td><td></td></tr><tr><td>sed eas eram daturus, ut putaram, postridie ei qui mihi obviam</td><td></td></tr><tr><td>venisset. Terentia delectata est [et] tuis litteris. impertit tibi</td><td>5</td></tr><tr><td>multam salutem, καὶ Κικέρων ὁ φιλόσοφος τὸν πολιτικὸν Τίτον</td><td></td></tr><tr><td>ἀσπάζεται. </td><td></td></tr>
        </table>