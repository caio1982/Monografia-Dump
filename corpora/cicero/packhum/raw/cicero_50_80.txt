<table>
          <script>targetHit=0;</script>
          <tr><td>  Inproborum igitur prosperitates secundaeque res re-</td><td>3.88.13</td></tr><tr><td>darguunt, ut Diogenes dicebat, vim omnem deorum</td><td></td></tr><tr><td>ac potestatem. &quot;At non numquam bonos exitus habent</td><td>89.1</td></tr><tr><td>boni.&quot; Eos quidem arripimus adtribuimusque sine ulla</td><td></td></tr><tr><td>ratione dis inmortalibus. at Diagoras cum Samothra-</td><td></td></tr><tr><td>cam venisset Atheus ille qui dicitur, atque ei quidam </td><td></td></tr><tr><td>amicus &quot;tu, qui deos putas humana neglegere, nonne</td><td>5</td></tr><tr><td>animadvertis ex tot tabulis pictis, quam multi votis vim</td><td></td></tr><tr><td>tempestatis effugerint in portumque salvi pervenerint&quot;,</td><td></td></tr><tr><td>&quot;ita fit&quot; inquit, &quot;illi enim nusquam picti sunt qui nau-</td><td></td></tr><tr><td>fragia fecerunt in marique perierunt&quot;. idemque, cum</td><td></td></tr><tr><td>ei naviganti vectores adversa tempestate timidi et per-</td><td>10</td></tr><tr><td>territi dicerent non iniuria sibi illud accidere qui illum</td><td></td></tr><tr><td>in eandem navem recepissent, ostendit eis in eodem</td><td></td></tr><tr><td>cursu multas alias laborantis quaesivitque num etiam</td><td></td></tr><tr><td>in is navibus Diagoram vehi crederent. Sic enim res se</td><td></td></tr><tr><td>habet, ut ad prosperam adversamve fortunam qualis</td><td>15</td></tr><tr><td>sis aut quem ad modum vixeris nihil intersit. </td><td></td></tr><tr><td>  &quot;Non animadvertunt&quot; inquit &quot;omnia di, ne reges</td><td>90.1</td></tr><tr><td>quidem&quot;. Quid est simile; reges enim si scientes prae-</td><td></td></tr><tr><td>termittunt, magna culpa est; at deo ne excusatio qui-</td><td></td></tr><tr><td>dem est inscientiae. Quem vos praeclare defenditis,</td><td></td></tr><tr><td>cum dicitis eam vim deorum esse, ut etiam si quis</td><td>5</td></tr><tr><td>morte poenas sceleris effugerit expetantur eae poenae</td><td></td></tr><tr><td>a liberis a nepotibus a posteris. O miram aequitatem</td><td></td></tr><tr><td>deorum: ferretne civitas ulla latorem istius modi le-</td><td></td></tr><tr><td>gis, ut condemnaretur filius aut nepos, si pater aut</td><td></td></tr><tr><td>avus deliquisset?</td><td>10</td></tr><tr><td>    &quot;quinam Tantalidarum internecioni modus</td><td></td></tr><tr><td>    paretur, aut quaenam umquam ob mortem Myrtili</td><td></td></tr><tr><td>    poenis luendis dabitur satias supplici?&quot;</td><td></td></tr><tr><td>Utrum poetae Stoicos depravarint an Stoici poetis de-</td><td>91.1</td></tr><tr><td>derint auctoritatem non facile dixerim; portenta enim</td><td></td></tr><tr><td>ab utrisque et flagitia dicuntur. neque enim quem Hip-</td><td></td></tr><tr><td>ponactis iambus laeserat aut qui erat Archilochi versu</td><td></td></tr><tr><td>volneratus a deo immissum dolorem non conceptum</td><td>5</td></tr><tr><td>a se ipso continebat, nec cum Aegisthi libidinem aut</td><td></td></tr><tr><td>cum Paridis videmus a deo causam requirimus, cum </td><td></td></tr><tr><td>culpae paene vocem audiamus, nec ego multorum</td><td></td></tr><tr><td>aegrorum salutem non ab Hippocrate potius quam ab</td><td></td></tr><tr><td>Aesculapio datam iudico, nec Lacedaemoniorum disci-</td><td>10</td></tr><tr><td>plinam dicam umquam ab Apolline potius Spartae</td><td></td></tr><tr><td>quam a Lycurgo datam. Critolaus inquam evertit Co-</td><td></td></tr><tr><td>rinthum, Carthaginem Asdrubal; hi duo illos oculos</td><td></td></tr><tr><td>orae maritumae effoderunt, non iratus aliqui, quem</td><td></td></tr><tr><td>omnino irasci posse negatis, deus. At subvenire certe</td><td>92.1</td></tr><tr><td>potuit et conservare urbis tantas atque talis; vos enim</td><td></td></tr><tr><td>ipsi dicere soletis nihil esse quod deus efficere non</td><td></td></tr><tr><td>possit, et quidem sine labore ullo; ut enim hominum</td><td></td></tr><tr><td>membra nulla contentione mente ipsa ac voluntate mo-</td><td>5</td></tr><tr><td>veantur, sic numine deorum omnia fingi moveri muta-</td><td></td></tr><tr><td>rique posse. neque id dicitis superstitiose atque aniliter</td><td></td></tr><tr><td>sed physica constantique ratione; materiam enim re-</td><td></td></tr><tr><td>rum, ex qua et in qua omnia sint, totam esse flexibilem</td><td></td></tr><tr><td>et commutabilem, ut nihil sit quod non ex ea quamvis</td><td>10</td></tr><tr><td>subito fingi convertique possit, eius autem universae</td><td></td></tr><tr><td>fictricem et moderatricem divinam esse providentiam;</td><td></td></tr><tr><td>haec igitur quocumque se moveat, efficere posse quic-</td><td></td></tr><tr><td>quid velit. Itaque aut nescit quid possit, aut neglegit</td><td></td></tr><tr><td>res humanas, aut quid sit optimum non potest iudicare.</td><td>15</td></tr><tr><td>&quot;Non curat singulos homines.&quot; Non mirum: ne civitates</td><td>93.1</td></tr><tr><td>quidem; non eas: ne nationes quidem et gentis. quod</td><td></td></tr><tr><td>si has etiam contemnet, quid mirum est omne ab ea</td><td></td></tr><tr><td>genus humanum esse contemptum? </td><td></td></tr>
        </table>