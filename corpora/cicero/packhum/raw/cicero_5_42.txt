<table>
          <script>targetHit=0;</script>
          <tr><td>  In sartis tectis vero quem ad modum se gesserit quid</td><td>2.1.127.16</td></tr><tr><td>ego dicam? Dixerunt qui senserunt; sunt alii qui dicant;</td><td></td></tr><tr><td>notae res ac manifestae prolatae sunt et proferentur. Dixit</td><td>128.1</td></tr><tr><td>Cn. Fannius, eques Romanus, frater germanus Q. Titini,</td><td></td></tr><tr><td>iudicis tui, tibi pecuniam se dedisse. <span class="caps">Recita. Cn. Fanni</span></td><td></td></tr><tr><td><span class="caps">testimonivm.</span> Nolite Cn. Fannio dicenti credere, noli,</td><td></td></tr><tr><td>inquam, tu, Q. Titini, Cn. Fannio, fratri tuo, credere; dicit</td><td>5</td></tr><tr><td>enim rem incredibilem; C. Verrem insimulat avaritiae et</td><td></td></tr><tr><td>audaciae, quae vitia videntur in quemvis potius quam in</td><td></td></tr><tr><td>istum convenire. Dixit Q. Tadius, homo familiarissimus</td><td></td></tr><tr><td>patris istius, non alienus a matris eius genere et nomine;</td><td></td></tr><tr><td>tabulas protulit, quibus pecuniam se dedisse ostendit.</td><td>10</td></tr><tr><td><span class="caps">Recita. nomina Q. Tadi. Recita. testimonivm Q.</span></td><td></td></tr><tr><td><span class="caps">Tadi</span>. Ne Tadi quidem tabulis nec testimonio credemus?</td><td></td></tr><tr><td>Quid igitur in iudiciis sequemur? Quid est aliud omnibus</td><td></td></tr><tr><td>omnia peccata et maleficia concedere nisi hoc, hominum</td><td></td></tr><tr><td>honestorum testimoniis et virorum bonorum tabulis non</td><td>15</td></tr><tr><td>credere? </td><td></td></tr><tr><td>  Nam quid ego de cotidiano sermone querimoniaque</td><td>129.1</td></tr><tr><td>populi Romani loquar, de istius impudentissimo furto seu</td><td></td></tr><tr><td>potius novo ac singulari latrocinio? ausum esse in aede</td><td></td></tr><tr><td>Castoris, celeberrimo clarissimoque monumento—quod</td><td></td></tr><tr><td>templum in oculis cotidianoque aspectu populi Romani</td><td>5</td></tr><tr><td>positum est, quo saepe numero senatus convocatur, quo</td><td></td></tr><tr><td>maximarum rerum frequentissimae cotidie advocationes </td><td></td></tr><tr><td>fiunt—in eo loco in sermone hominum audaciae suae monu-</td><td></td></tr><tr><td>mentum aeternum relinquere. Aedem Castoris, iudices,</td><td>130.1</td></tr><tr><td>P. Iunius habuit tuendam de L. Sulla Q. Metello consuli-</td><td></td></tr><tr><td>bus. Is mortuus est; reliquit pupillum parvum filium.</td><td></td></tr><tr><td>Cum L. Octavius C. Aurelius consules aedis sacras</td><td></td></tr><tr><td>locavissent neque potuissent omnia sarta tecta exigere,</td><td>5</td></tr><tr><td>neque ii praetores quibus erat negotium datum, C. Sacerdos</td><td></td></tr><tr><td>et M. Caesius, factum est senatus consultum, quibus de</td><td></td></tr><tr><td>sartis tectis cognitum et iudicatum non esset, uti C. Verres</td><td></td></tr><tr><td>P. Caelius praetores cognoscerent et iudicarent. Qua</td><td></td></tr><tr><td>potestate iste permissa sic abusus est ut ex Cn. Fannio</td><td>10</td></tr><tr><td>et ex Q. Tadio cognovistis, verum tamen cum esset omni-</td><td></td></tr><tr><td>bus in rebus apertissime impudentissimeque praedatus,</td><td></td></tr><tr><td>hoc voluit clarissimum relinquere indicium latrociniorum</td><td></td></tr><tr><td>suorum, de quo non audire aliquando sed videre cotidie</td><td></td></tr><tr><td>possemus. Quaesivit quis aedem Castoris sartam tectam</td><td>131.1</td></tr><tr><td>deberet tradere. Iunium ipsum mortuum esse sciebat;</td><td></td></tr><tr><td>scire volebat ad quem illa res pertineret. Audit pupillum</td><td></td></tr><tr><td>esse filium. Homo qui semper ita palam dictitasset,</td><td></td></tr><tr><td>pupillos et pupillas certissimam praedam esse praetoribus,</td><td>5</td></tr><tr><td>optatum negotium sibi in sinum delatum esse dicebat.</td><td></td></tr><tr><td>Monumentum illa amplitudine, illo opere, quamvis sartum</td><td></td></tr><tr><td>tectum integrumque esset, tamen aliquid se inventurum in</td><td></td></tr><tr><td>quo moliri praedarique posset arbitrabatur. L. Habonio</td><td>132.1</td></tr><tr><td>aedem Castoris tradi oportebat: is casu pupilli Iuni tutor</td><td></td></tr><tr><td>erat testamento patris: cum eo sine ullo intertrimento</td><td></td></tr><tr><td>convenerat iam quem ad modum traderetur. Iste ad se</td><td></td></tr><tr><td>Habonium vocat; quaerit ecquid sit quod a pupillo tradi-</td><td>5</td></tr><tr><td>tum non sit, quod exigi debeat. Cum ille, id quod erat,</td><td></td></tr><tr><td>diceret facilem pupillo traditionem esse, signa et dona com- </td><td></td></tr><tr><td>parere omnia, ipsum templum omni opere esse integrum,</td><td></td></tr><tr><td>indignum isti videri coepit ex tanta aede tantoque opere</td><td></td></tr><tr><td>se non opimum praeda, praesertim a pupillo, discedere.</td><td>10</td></tr><tr><td>Venit ipse in aedem Castoris, considerat templum; videt</td><td>133.1</td></tr><tr><td>undique tectum pulcherrime laqueatum, praeterea cetera</td><td></td></tr><tr><td>nova atque integra. Versat se; quaerit quid agat. Dicit</td><td></td></tr><tr><td>quidam ex illis canibus quos iste Liguri dixerat esse circa se</td><td></td></tr><tr><td>multos, 'Tu, Verres, hic quod moliare nihil habes, nisi</td><td>5</td></tr><tr><td>forte vis ad perpendiculum columnas exigere.' Homo</td><td></td></tr><tr><td>omnium rerum imperitus quaerit, quid sit 'ad perpendicu-</td><td></td></tr><tr><td>lum': dicunt ei fere nullam esse columnam quae ad</td><td></td></tr><tr><td>perpendiculum esse possit. 'Nam mehercule,' inquit, 'sic</td><td></td></tr><tr><td>agamus; columnae ad perpendiculum exigantur.' Habonius,</td><td>134.1</td></tr><tr><td>qui legem nosset—qua in lege numerus tantum columnarum</td><td></td></tr><tr><td>traditur, perpendiculi mentio fit nulla—et qui non putaret</td><td></td></tr><tr><td>sibi expedire ita accipere, ne eodem modo tradendum esset,</td><td></td></tr><tr><td>negat id sibi deberi, negat oportere exigi. Iste Habonium</td><td>5</td></tr><tr><td>quiescere iubet et simul ei non nullam spem societatis</td><td></td></tr><tr><td>ostendit; hominem modestum et minime pertinacem facile</td><td></td></tr><tr><td>coercet; columnas ita se exacturum esse confirmat. Nova</td><td>135.1</td></tr><tr><td>res atque improvisa pupilli calamitas nuntiatur statim</td><td></td></tr><tr><td>C. Mustio, vitrico pupilli, qui nuper est mortuus, M. Iunio</td><td></td></tr><tr><td>patruo, P. Titio tutori, homini frugalissimo; hi rem ad</td><td></td></tr><tr><td>virum primarium summo officio ac virtute praeditum,</td><td>5</td></tr><tr><td>M. Marcellum, qui erat pupilli tutor, deferunt. Venit ad</td><td></td></tr><tr><td>Verrem M. Marcellus; petit ab eo pro sua fide ac diligentia</td><td></td></tr><tr><td>pluribus verbis ne per summam iniuriam pupillum Iunium</td><td></td></tr><tr><td>fortunis patriis conetur evertere. Iste, qui iam spe atque</td><td></td></tr><tr><td>opinione praedam illam devorasset, neque ulla aequitate</td><td>10</td></tr><tr><td>orationis neque auctoritate M. Marcelli commotus est; </td><td></td></tr><tr><td>itaque quem ad modum ostendisset se id exacturum esse</td><td></td></tr><tr><td>respondit. Cum sibi omnis ad istum adlegationes difficilis,</td><td>136.1</td></tr><tr><td>omnis aditus arduos ac potius interclusos viderent—apud</td><td></td></tr><tr><td>quem non ius, non aequitas, non misericordia, non pro-</td><td></td></tr><tr><td>pinqui oratio, non amici voluntas, non cuiusquam auctoritas</td><td></td></tr><tr><td>[pro pretio], non gratia valeret—statuunt id sibi esse</td><td>5</td></tr><tr><td>optimum factu, quod cuivis venisset in mentem, petere</td><td></td></tr><tr><td>auxilium a Chelidone, quae isto praetore non modo in iure</td><td></td></tr><tr><td>civili privatorumque omnium controversiis populo Romano</td><td></td></tr><tr><td>praefuit, verum etiam in his sartis tectisque dominata est.</td><td></td></tr><tr><td>Venit ad Chelidonem C. Mustius, eques Romanus, publi-</td><td>137.1</td></tr><tr><td>canus, homo cum primis honestus; venit M. Iunius,</td><td></td></tr><tr><td>patruus pueri, frugalissimus homo et castissimus; venit</td><td></td></tr><tr><td>homo summo pudore, summo officio, spectatissimus ordinis</td><td></td></tr><tr><td>sui, P. Titius tutor. O multis acerbam, o miseram atque</td><td>5</td></tr><tr><td>indignam praeturam tuam! Vt omittam cetera, quo tandem</td><td></td></tr><tr><td>pudore talis viros, quo dolore meretricis domum venisse</td><td></td></tr><tr><td>arbitramini? qui numquam ulla condicione istam turpitu-</td><td></td></tr><tr><td>dinem subissent nisi offici necessitudinisque ratio coegisset.</td><td></td></tr><tr><td>Veniunt, ut dico, ad Chelidonem. Domus erat plena;</td><td>10</td></tr><tr><td>nova iura, nova decreta, nova iudicia petebantur. 'Mihi</td><td></td></tr><tr><td>det possessionem, mihi ne adimat, in me iudicium ne det,</td><td></td></tr><tr><td>mihi bona addicat.' Alii nummos numerabant, ab aliis</td><td></td></tr><tr><td>tabellae obsignabantur; domus erat non meretricio con-</td><td></td></tr><tr><td>ventu sed praetoria turba referta. Simul ac potestas primum</td><td>138.1</td></tr><tr><td>data est, adeunt hi quos dixi. Loquitur C. Mustius, rem</td><td></td></tr><tr><td>demonstrat, petit auxilium, pecuniam pollicetur. Respondit</td><td></td></tr><tr><td>illa ut meretrix non inhumaniter; libenter ait se factu- </td><td></td></tr><tr><td>ram, et se cum isto diligenter sermocinaturam; reverti</td><td>5</td></tr><tr><td>iubet. Tum discedunt: postridie revertuntur. Negat illa</td><td></td></tr><tr><td>posse hominem exorari; permagnam eum dicere ex illa re</td><td></td></tr><tr><td>pecuniam confici posse. </td><td></td></tr>
        </table>