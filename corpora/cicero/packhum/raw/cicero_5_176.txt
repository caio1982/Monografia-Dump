<table>
          <script>targetHit=0;</script>
          <tr><td>  Hoc loco, Q. Catule, te appello; loquor enim de tuo</td><td>2.4.69.1</td></tr><tr><td>clarissimo pulcherrimoque monumento. Non iudicis solum</td><td></td></tr><tr><td>severitatem in hoc crimine, sed prope inimici atque accusa-</td><td></td></tr><tr><td>toris vim suscipere debes. Tuus enim honos illo templo</td><td></td></tr><tr><td>senatus populique Romani beneficio, tui nominis aeterna</td><td>5</td></tr><tr><td>memoria simul cum templo illo consecratur; tibi haec cura</td><td></td></tr><tr><td>suscipienda, tibi haec opera sumenda est, ut Capitolium,</td><td></td></tr><tr><td>quem ad modum magnificentius est restitutum, sic copiosius</td><td></td></tr><tr><td>ornatum sit quam fuit, ut illa flamma divinitus exstitisse</td><td></td></tr><tr><td>videatur, non quae deleret Iovis Optimi Maximi templum,</td><td>10</td></tr><tr><td>sed quae praeclarius magnificentiusque deposceret. Audisti</td><td>70.1</td></tr><tr><td>Q. Minucium dicere domi suae deversatum esse Antiochum</td><td></td></tr><tr><td>regem Syracusis; se illud scire ad istum esse delatum, se</td><td></td></tr><tr><td>scire non redditum; audisti et audies omni e conventu</td><td></td></tr><tr><td>Syracusano qui ita dicant, sese audientibus illud Iovi</td><td>5</td></tr><tr><td>Optimo Maximo dicatum esse ab rege Antiocho et con-</td><td></td></tr><tr><td>secratum. Si iudex non esses et haec ad te delata res</td><td></td></tr><tr><td>esset, te potissimum hoc persequi, te petere, te agere opor-</td><td></td></tr><tr><td>teret. Quare non dubito quo animo iudex huius criminis</td><td></td></tr><tr><td>esse debeas, qui apud alium iudicem multo acrior quam ego</td><td>10</td></tr><tr><td>sum actor accusatorque esse deberes. </td><td></td></tr><tr><td>  Vobis autem, iudices, quid hoc indignius aut quid minus</td><td>71.1</td></tr><tr><td>ferendum videri potest? Verresne habebit domi suae cande-</td><td></td></tr><tr><td>labrum Iovis e gemmis auroque perfectum? cuius fulgore</td><td></td></tr><tr><td>conlucere atque inlustrari Iovis Optimi Maximi templum opor-</td><td></td></tr><tr><td>tebat, id apud istum in eius modi conviviis constituetur, </td><td>5</td></tr><tr><td>quae domesticis stupris flagitiisque flagrabunt? in istius</td><td></td></tr><tr><td>lenonis turpissimi domo simul cum ceteris Chelidonis here-</td><td></td></tr><tr><td>ditariis ornamentis Capitoli ornamenta ponentur? Quid</td><td></td></tr><tr><td>huic sacri umquam fore aut quid religiosi fuisse putatis qui</td><td></td></tr><tr><td>nunc tanto scelere se obstrictum esse non sentiat, qui in</td><td>10</td></tr><tr><td>iudicium veniat ubi ne precari quidem Iovem Optimum</td><td></td></tr><tr><td>Maximum atque ab eo auxilium petere more omnium</td><td></td></tr><tr><td>possit? a quo etiam di immortales sua repetunt in eo</td><td></td></tr><tr><td>iudicio quod hominibus ad suas res repetendas est con-</td><td></td></tr><tr><td>stitutum. Miramur Athenis Minervam, Deli Apollinem,</td><td>15</td></tr><tr><td>Iunonem Sami, Pergae Dianam, multos praeterea ab isto</td><td></td></tr><tr><td>deos tota Asia Graeciaque violatos, qui a Capitolio manus</td><td></td></tr><tr><td>abstinere non potuerit? Quod privati homines de suis</td><td></td></tr><tr><td>pecuniis ornant ornaturique sunt, id C. Verres ab regibus</td><td></td></tr><tr><td>ornari non passus est. </td><td>20</td></tr>
        </table>