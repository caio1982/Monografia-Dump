<table>
          <script>targetHit=0;</script>
          <tr><td>  Et quoniam plura de numerosa oratione diximus</td><td>226.13</td></tr><tr><td>quam quisquam ante nos, nunc de eius generis utilitate</td><td></td></tr><tr><td>dicemus. nihil enim est aliud, Brute, quod quidem tu</td><td>227.1</td></tr><tr><td>minime omnium ignoras, pulchre et oratorie dicere nisi </td><td></td></tr><tr><td>optumis sententiis verbisque lectissimis dicere: et nec</td><td></td></tr><tr><td>sententia ulla est, quae fructum oratori ferat, nisi</td><td></td></tr><tr><td>apte exposita atque absolute, nec verborum lumen</td><td>5</td></tr><tr><td>apparet nisi diligenter collocatorum. et horum utrum-</td><td></td></tr><tr><td>que numerus illustrat, numerus autem—saepe enim</td><td></td></tr><tr><td>hoc testandum est—non modo non poetice vinctus</td><td></td></tr><tr><td>verum etiam fugiens illum eique omnium dissimillimus.</td><td></td></tr><tr><td>non quin idem sint numeri non modo oratorum et</td><td>10</td></tr><tr><td>poetarum verum omnino loquentium, denique etiam</td><td></td></tr><tr><td>sonantium omnium quae metiri auribus possumus; sed</td><td></td></tr><tr><td>ordo pedum facit, ut id quod pronuntiatur aut ora-</td><td></td></tr><tr><td>tionis aut poematis simile videatur. hanc igitur, sive</td><td>228.1</td></tr><tr><td>compositionem sive perfectionem sive numerum vocari</td><td></td></tr><tr><td>placet, [et] adhibere necesse est, si ornate velis dicere,</td><td></td></tr><tr><td>non solum, quod ait Aristoteles et Theophrastus, ne</td><td></td></tr><tr><td>infinite feratur ut flumen oratio, quae non aut spiritu</td><td>5</td></tr><tr><td>pronuntiantis aut interductu librarii sed numero coacta</td><td></td></tr><tr><td>debet insistere, verum etiam quod multo maiorem</td><td></td></tr><tr><td>habent apta vim quam soluta. ut enim athletas nec</td><td></td></tr><tr><td>multo secus gladiatores videmus nihil nec vitando</td><td></td></tr><tr><td>facere caute nec petendo vehementer, in quo non</td><td>10</td></tr><tr><td>motus hic habeat palaestram quandam, ut quicquid</td><td></td></tr><tr><td>in his rebus fiat utiliter ad pugnam idem ad aspectum</td><td></td></tr><tr><td>etiam sit venustum, sic orator nec plagam gravem</td><td></td></tr><tr><td>facit, nisi petitio fuit apta, nec satis tecte declinat</td><td></td></tr><tr><td>impetum, nisi etiam in cedendo quid deceat intellegit.</td><td>15</td></tr><tr><td>itaque qualis eorum motus quos ἀπαλαίστρους Graeci</td><td>229.1</td></tr><tr><td>vocant, talis horum mihi videtur oratio qui non clau-</td><td></td></tr><tr><td>dunt numeris sententias, tantumque abest ut—quod</td><td></td></tr><tr><td>ii qui hoc aut magistrorum inopia aut ingenii tardi- </td><td></td></tr><tr><td>tate aut laboris fuga non sunt assecuti solent dicere</td><td>5</td></tr><tr><td>—enervetur oratio compositione verborum, ut aliter</td><td></td></tr><tr><td>in ea nec impetus ullus nec vis esse possit. sed</td><td></td></tr><tr><td>magnam exercitationem res flagitat, ne quid eorum</td><td></td></tr><tr><td>qui genus hoc secuti non tenuerunt simile faciamus:</td><td></td></tr><tr><td>ne aut verba traiciamus aperte, quo melius aut cadat</td><td>10</td></tr><tr><td>aut volvatur oratio. quod se L. Caelius Antipater in</td><td>230.1</td></tr><tr><td>prooemio belli Punici nisi necessario facturum negat:</td><td></td></tr><tr><td>o virum simplicem, qui nos nihil celet, sapientem,</td><td></td></tr><tr><td>qui serviundum necessitati putet! sed hic omnino</td><td></td></tr><tr><td>rudis; nobis autem in scribendo atque in dicendo</td><td>5</td></tr><tr><td>necessitatis excusatio non probatur; nihil est enim</td><td></td></tr><tr><td>necesse, et si quid esset, id necesse tamen non erat</td><td></td></tr><tr><td>confiteri. et hic quidem, qui hanc a L. Aelio, ad quem</td><td></td></tr><tr><td>scripsit, cui se purgat, veniam petit, et utitur ea tra-</td><td></td></tr><tr><td>iectione verborum et nihilo tamen aptius explet con-</td><td>10</td></tr><tr><td>cluditque sententias. apud alios autem et Asiaticos</td><td></td></tr><tr><td>maxume numero servientis inculcata reperias inania</td><td></td></tr><tr><td>quaedam verba quasi complementa numerorum. sunt</td><td></td></tr><tr><td>etiam qui illo vitio, quod ab Hegesia maxume fluxit,</td><td></td></tr><tr><td>infringendis concidendisque numeris in quoddam genus</td><td>15</td></tr><tr><td>abiectum incidant versiculorum simillimum. tertium</td><td>231.1</td></tr><tr><td>est, in quo fuerunt fratres illi Asiaticorum rhetorum</td><td></td></tr><tr><td>principes Hierocles et Menecles minime mea sententia</td><td></td></tr><tr><td>contemnendi. etsi enim a forma veritatis et ab Atti-</td><td></td></tr><tr><td>corum regula absunt, tamen hoc vitium compensant</td><td>5</td></tr><tr><td>vel facultate vel copia. sed apud eos varietas non</td><td></td></tr><tr><td>erat, quod omnia fere concludebantur uno modo. quae</td><td></td></tr><tr><td>vitia qui fugerit, ut neque verbum ita traiciat, ut id</td><td></td></tr><tr><td>de industria factum intellegatur, neque inferciens verba</td><td></td></tr><tr><td>quasi rimas expleat nec minutos numeros sequens</td><td>10</td></tr><tr><td>concidat delumbetque sententias nec sine ulla commu- </td><td></td></tr><tr><td>tatione in eodem semper versetur genere numerorum,</td><td></td></tr><tr><td>is omnia fere vitia vitaverit. nam de laudibus multa</td><td></td></tr><tr><td>diximus, quibus sunt talia perspicue vitia contraria. </td><td></td></tr>
        </table>