<table>
          <script>targetHit=0;</script>
          <tr><td>  Hoc modo dicere nemo unquam noluit nemoque po-</td><td>234.1</td></tr><tr><td>tuit quin dixerit; qui autem aliter dixerunt hoc asse-</td><td></td></tr><tr><td>qui non potuerunt. ita facti sunt repente Attici. quasi</td><td></td></tr><tr><td>vero Trallianus fuerit Demosthenes. cuius non tam</td><td></td></tr><tr><td>vibrarent fulmina illa, nisi numeris contorta ferrentur.</td><td>5</td></tr><tr><td>sed si quem magis delectant soluta, sequatur ea sane,</td><td></td></tr><tr><td>modo sic ut, si quis Phidiae clupeum dissolverit, collo-</td><td></td></tr><tr><td>cationis universam speciem sustulerit, non singulorum</td><td></td></tr><tr><td>operum venustatem; ut in Thucydide orbem modo ora-</td><td></td></tr><tr><td>tionis desidero, ornamenta comparent. isti autem cum</td><td>235.1</td></tr><tr><td>dissolvunt orationem in qua nec res nec verbum</td><td></td></tr><tr><td>ullum est nisi abiectum, non clupeum sed, ut in pro-</td><td></td></tr><tr><td>verbio est—etsi humilius dictum est tamen simile</td><td></td></tr><tr><td>est—scopas ut ita dicam mihi videntur dissolvere.</td><td>5</td></tr><tr><td>atque ut plane genus hoc quod ego laudo contemp-</td><td></td></tr><tr><td>sisse videantur, aut scribant aliquid vel Isocrateo</td><td></td></tr><tr><td>more vel quo Aeschines aut Demosthenes utitur: tum</td><td></td></tr><tr><td>illos existimabo non desperatione reformidavisse genus </td><td></td></tr><tr><td>hoc sed iudicio refugisse; aut reperiam ipse eadem</td><td>10</td></tr><tr><td>condicione qui uti velit, ut aut dicat aut scribat utra</td><td></td></tr><tr><td>voles lingua eo genere quo illi volunt; facilius est</td><td></td></tr><tr><td>enim apta dissolvere quam dissipata conectere. res</td><td>236.1</td></tr><tr><td>se autem sic habet, ut brevissime dicam quod sentio:</td><td></td></tr><tr><td>composite et apte sine sententiis dicere insania est,</td><td></td></tr><tr><td>sententiose autem sine verborum et ordine et modo</td><td></td></tr><tr><td>infantia sed eius modi tamen infantia, ut ea qui</td><td>5</td></tr><tr><td>utantur non stulti homines haberi possint, etiam</td><td></td></tr><tr><td>plerumque prudentes; quo qui est contentus utatur.</td><td></td></tr><tr><td>eloquens vero, qui non approbationes solum sed ad-</td><td></td></tr><tr><td>mirationes clamores plausus, si liceat, movere debet,</td><td></td></tr><tr><td>omnibus oportet ita rebus excellat, ut ei turpe sit</td><td>10</td></tr><tr><td>quicquam aut spectari aut audiri lubentius. </td><td></td></tr>
        </table>