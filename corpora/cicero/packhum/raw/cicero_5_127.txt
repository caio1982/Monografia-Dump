<table>
          <script>targetHit=0;</script>
          <tr><td>  Quid potuit elegantius facere praetor cupidus existimationis</td><td>2.3.140.7</td></tr><tr><td>bonae, qui ab se omnem suspicionem propulsare, qui se</td><td></td></tr><tr><td>eripere ex infamia cuperet? Adductus erat in sermonem,</td><td></td></tr><tr><td>invidiam, vituperationem; dictitarat homo improbus atque</td><td>10</td></tr><tr><td>impurus, Apronius, socium esse praetorem; venerat res in</td><td></td></tr><tr><td>iudicium atque discrimen; potestas erat isti homini integro</td><td></td></tr><tr><td>atque innocenti data, ut, in Apronium cum animum adver-</td><td></td></tr><tr><td>tisset, sese gravissima levaret infamia. Quid excogitat</td><td></td></tr><tr><td>poenae, quid animadversionis in Apronium? Cogit Scan-</td><td>15</td></tr><tr><td>dilium Apronio ob singularem improbitatem atque audaciam</td><td></td></tr><tr><td>praedicationemque nefariae societatis HS <span class="caps"><span class="ovl">v</span></span><span class="ovl"></span> mercedis ac</td><td></td></tr><tr><td>praemi nomine dare. Quid interfuit, homo audacissime,</td><td>141.1</td></tr><tr><td>utrum hoc decerneres, an id quod Apronius dictitabat tute</td><td></td></tr><tr><td>de te profiterere ac dictitares? Quem hominem, si qui pudor</td><td></td></tr><tr><td>in te atque adeo si qui metus fuisset, sine supplicio dimittere</td><td></td></tr><tr><td>non debuisti, hunc abs te sine praemio discedere noluisti?</td><td>5</td></tr><tr><td>Omnia simul intellegere potestis, iudices, ex hoc uno crimine</td><td></td></tr><tr><td>Scandiliano: primum hoc non esse Romae natum de socie-</td><td></td></tr><tr><td>tate decumarum, non ab accusatore fictum, non,—ut solemus</td><td></td></tr><tr><td>interdum in defensionibus dicere,—crimen domesticum</td><td></td></tr><tr><td>ac vernaculum, non ex tempore periculi tui constitutum,</td><td>10</td></tr><tr><td>sed vetus, agitatum iam et te praetore iactatum, et non ab </td><td></td></tr><tr><td>inimicis Romae compositum sed Romam ex provincia</td><td></td></tr><tr><td>deportatum. Simul illud intellegi potest istius in Apronium</td><td>142.1</td></tr><tr><td>studium, Aproni de isto non modo confessio verum etiam</td><td></td></tr><tr><td>commemoratio. Eodem accedit quod hoc quoque intel-</td><td></td></tr><tr><td>legere potestis, istum statuisse in provincia sua existimationis</td><td></td></tr><tr><td>suae iudicium extra cohortem suam committendum fuisse</td><td>5</td></tr><tr><td>nemini. </td><td></td></tr>
        </table>