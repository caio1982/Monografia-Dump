<table>
          <script>targetHit=0;</script>
          <tr><td>  Hoc loco Chrysippus aestuans falli sperat Chal-</td><td>15.1</td></tr><tr><td>daeos ceterosque divinos, neque eos usuros esse con-</td><td></td></tr><tr><td>iunctionibus, ut ita sua percepta pronuntient: 'Si quis</td><td></td></tr><tr><td>natus est oriente Canicula, is in mari non morietur',</td><td></td></tr><tr><td>sed potius ita dicant: 'Non et natus est quis oriente</td><td>5</td></tr><tr><td>Canicula, et is in mari morietur.' O licentiam iocu-</td><td></td></tr><tr><td>larem! ne ipse incidat in Diodorum, docet Chaldaeos,</td><td></td></tr><tr><td>quo pacto eos exponere percepta oporteat. Quaero</td><td></td></tr><tr><td>enim, si Chaldaei ita loquantur, ut negationes infini-</td><td></td></tr><tr><td>tarum coniunctionum potius quam infinita conexa po-</td><td>10</td></tr><tr><td>nant, cur idem medici, cur geometrae, cur reliqui fa-</td><td></td></tr><tr><td>cere non possint. Medicus in primis, quod erit ei</td><td></td></tr><tr><td>perspectum in arte, non ita proponet: 'Si cui venae</td><td></td></tr><tr><td>sic moventur, is habet febrim', sed potius illo modo:</td><td></td></tr><tr><td>'Non et venae sic &lt;cui&gt; moventur, et is febrim non</td><td>15</td></tr><tr><td>habet.' Itemque geometres non ita dicet: 'In sphaera </td><td></td></tr><tr><td>maximi orbes medii inter se dividuntur', sed potius</td><td></td></tr><tr><td>illo modo: 'Non et sunt in sphaera maximi orbes, et</td><td></td></tr><tr><td>ii non medii inter se dividuntur.' Quid est, quod non</td><td>16.1</td></tr><tr><td>possit isto modo ex conexo transferri ad coniunctio-</td><td></td></tr><tr><td>num negationem? Et quidem aliis modis easdem res</td><td></td></tr><tr><td>efferre possumus. Modo dixi: 'In sphaera maximi or-</td><td></td></tr><tr><td>bes medii inter se dividuntur'; possum dicere: 'Si</td><td>5</td></tr><tr><td>in sphaera maximi orbes erunt', possum dicere: 'Quia</td><td></td></tr><tr><td>in sphaera maximi orbes erunt'. Multa genera sunt</td><td></td></tr><tr><td>enuntiandi nec ullum distortius quam hoc, quo Chry-</td><td></td></tr><tr><td>sippus sperat Chaldaeos contentos Stoicorum causa fore. </td><td></td></tr><tr><td>  Illorum tamen nemo ita loquitur; maius est enim</td><td>17.1</td></tr><tr><td>has contortiones orationis quam signorum ortus obi-</td><td></td></tr><tr><td>tusque perdiscere. Sed ad illam Diodori contentionem,</td><td></td></tr><tr><td>quam περὶ δυνατῶν appellant, revertamur, in qua,</td><td></td></tr><tr><td>quid valeat id, quod fieri possit, anquiritur. Placet</td><td>5</td></tr><tr><td>igitur Diodoro id solum fieri posse, quod aut verum</td><td></td></tr><tr><td>sit aut verum futurum sit. Qui locus attingit hanc</td><td></td></tr><tr><td>quaestionem, nihil fieri, quod non necesse fuerit, et,</td><td></td></tr><tr><td>quicquid fieri possit, id aut esse iam aut futurum</td><td></td></tr><tr><td>esse, nec magis commutari ex veris in falsa posse ea,</td><td>10</td></tr><tr><td>quae futura, quam ea, quae facta sunt; sed in factis</td><td></td></tr><tr><td>inmutabilitatem apparere, in futuris quibusdam, quia</td><td></td></tr><tr><td>non apparet, ne inesse quidem videri, ut in eo, qui</td><td></td></tr><tr><td>mortifero morbo urgeatur, verum sit 'Hic morietur</td><td></td></tr><tr><td>hoc morbo', at hoc idem si vere dicatur in eo, in quo</td><td>15</td></tr><tr><td>vis morbi tanta non appareat, nihilo minus futurum sit.</td><td></td></tr><tr><td>Ita fit, ut commutatio ex vero in falsum ne in futuro</td><td></td></tr><tr><td>quidem ulla fieri possit. Nam 'Morietur Scipio' talem</td><td></td></tr><tr><td>vim habet, ut, quamquam de futuro dicitur, tamen ut id</td><td></td></tr><tr><td>non possit convertere in falsum; de homine enim dicitur,</td><td>20</td></tr><tr><td>cui necesse est mori. Sic si diceretur: 'Morietur noctu</td><td>18.1</td></tr><tr><td>in cubiculo suo vi oppressus Scipio', vere diceretur;</td><td></td></tr><tr><td>id enim fore diceretur, quod esset futurum; futurum</td><td></td></tr><tr><td>autem fuisse ex eo, quia factum est, intellegi debet.</td><td></td></tr><tr><td>Nec magis erat verum 'Morietur Scipio' quam 'Mo-</td><td>5</td></tr><tr><td>rietur illo modo', nec magis necesse mori Scipioni </td><td></td></tr><tr><td>quam illo modo mori, nec magis inmutabile ex vero</td><td></td></tr><tr><td>in falsum 'Necatus est Scipio' quam 'Necabitur</td><td></td></tr><tr><td>Scipio'; nec, cum haec ita sint, est causa, cur Epicu-</td><td></td></tr><tr><td>rus fatum extimescat et ab atomis petat praesidium</td><td>10</td></tr><tr><td>easque de via deducat et uno tempore suscipiat res</td><td></td></tr><tr><td>duas inenodabiles, unam, ut sine causa fiat aliquid,</td><td></td></tr><tr><td>ex quo existet, ut de nihilo quippiam fiat, quod nec</td><td></td></tr><tr><td>ipsi nec cuiquam physico placet, alteram, ut, cum duo</td><td></td></tr><tr><td>individua per inanitatem ferantur, alterum e regione</td><td>15</td></tr><tr><td>moveatur, alterum declinet. Licet enim Epicuro con-</td><td>19.1</td></tr><tr><td>cedenti omne enuntiatum aut verum aut falsum esse</td><td></td></tr><tr><td>non vereri, ne omnia fato fieri sit necesse; non enim</td><td></td></tr><tr><td>aeternis causis naturae necessitate manantibus verum</td><td></td></tr><tr><td>est id, quod ita enuntiatur: 'Descendit in Academiam</td><td>5</td></tr><tr><td>Carneades', nec tamen sine causis, sed interest inter</td><td></td></tr><tr><td>causas fortuito antegressas et inter causas cohibentis</td><td></td></tr><tr><td>in se efficientiam naturalem. Ita et semper verum</td><td></td></tr><tr><td>fuit 'Morietur Epicurus, cum duo et septuaginta an-</td><td></td></tr><tr><td>nos vixerit, archonte Pytharato', neque tamen erant</td><td>10</td></tr><tr><td>causae fatales, cur ita accideret, sed, quod ita cecidit,</td><td></td></tr><tr><td>&lt;serie&gt; certa causarum casurum, sicut cecidit, fuit. Nec</td><td>20.1</td></tr><tr><td>ii, qui dicunt inmutabilia esse, quae futura sint, nec</td><td></td></tr><tr><td>posse verum futurum convertere in falsum, fati ne-</td><td></td></tr><tr><td>cessitatem confirmant, sed verborum vim interpretan-</td><td></td></tr><tr><td>tur. At qui introducunt causarum seriem sempiter-</td><td>5</td></tr><tr><td>nam, ii mentem hominis voluntate libera spoliatam</td><td></td></tr><tr><td>necessitate fati devinciunt. </td><td></td></tr>
        </table>