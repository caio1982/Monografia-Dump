<table>
          <script>targetHit=0;</script>
          <tr class="title first  date"><td>med<span class="snum">.</span> Quint<span class="snum">.</span> <span class="snum">51</span> Deli</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Negotium magnum est navigare atque id mense Quintili.</td><td>5.12.1.1</td></tr><tr><td>sexto die Delum Athenis venimus. prid. Non. Quint. a Piraeo</td><td></td></tr><tr><td>ad Zostera vento molesto, qui nos ibidem Nonis tenuit.</td><td></td></tr><tr><td>a. d. <span class="caps">viii</span> Id. ad Ceo iucunde. inde Gyarum saevo vento, non</td><td></td></tr><tr><td>adverso. hinc Syrum, inde Delum, utroque citius quam</td><td>5</td></tr><tr><td>vellemus, cursum confecimus. iam nosti aphracta Rhodiorum: </td><td></td></tr><tr><td>nihil quod minus fluctum ferre possit. itaque erat in animo</td><td></td></tr><tr><td>nihil festinare, nec me Delo movere nisi omnia ἄκρα Γυρέων</td><td></td></tr><tr><td>pura vidissem. </td><td></td></tr><tr><td>  De Messalla autem statim ut audivi, de Gyaro dedi litteras</td><td>2.1</td></tr><tr><td>et ad ipsum &lt;et erat&gt; consilium nostrum etiam ad Horten-</td><td></td></tr><tr><td>sium, cui quidem valde συνηγωνίων; sed tuas de eius iudici ser-</td><td></td></tr><tr><td>monibus et mehercule omni de rei publicae statu litteras</td><td></td></tr><tr><td>exspecto, πολιτικώτερον quidem scriptas quoniam meos cum</td><td>5</td></tr><tr><td>†Thallumeto† nostro pervolutas libros, eius modi, inquam,</td><td></td></tr><tr><td>litteras ex quibus ego non quid fiat (nam id vel Helonius, vir</td><td></td></tr><tr><td>gravissimus, potest efficere, cliens tuus) sed quid futurum</td><td></td></tr><tr><td>sit sciam. cum haec leges, habebimus consules; omnia per-</td><td></td></tr><tr><td>spicere poteris, de Caesare, de Pompeio, de ipsis iudiciis. </td><td>10</td></tr><tr><td>  Nostra autem negotia, quoniam Romae commoraris, amabo</td><td>3.1</td></tr><tr><td>te, explica. cui rei fugerat me rescribere, de strue laterum,</td><td></td></tr><tr><td>plane rogo, de aqua si quid poterit fieri, eo sis animo quo</td><td></td></tr><tr><td>soles esse de aqua; quam ego cum mea sponte tum tuis</td><td></td></tr><tr><td>sermonibus aestimo plurimi. ergo tu id conficies. praeterea</td><td>5</td></tr><tr><td>si quid Philippus rogav&lt;er&gt;it, quod in tua re faceres, id velim</td><td></td></tr><tr><td>facias. </td><td></td></tr><tr><td>  Plura scribam ad te cum constitero; nunc eram plane in</td><td></td></tr><tr><td>medio mari. </td><td></td></tr>
        </table>