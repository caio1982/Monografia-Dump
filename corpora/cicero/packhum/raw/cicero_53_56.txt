<table>
          <script>targetHit=0;</script>
          <tr><td>  Restant duo divinandi genera, quae habere dicimur</td><td>2.100.1</td></tr><tr><td>a natura, non ab arte, vaticinandi et somniandi; de</td><td></td></tr><tr><td>quibus, Quinte, inquam, si placet, disseramus. Mihi</td><td></td></tr><tr><td>vero, inquit, placet; his enim, quae adhuc disputasti,</td><td></td></tr><tr><td>prorsus adsentior, et, vere ut loquar, quamquam tua</td><td>5</td></tr><tr><td>me oratio confirmavit, tamen etiam mea sponte nimis</td><td></td></tr><tr><td>superstitiosam de divinatione Stoicorum sententiam</td><td></td></tr><tr><td>iudicabam; haec me Peripateticorum ratio magis mo-</td><td></td></tr><tr><td>vebat et veteris Dicaearchi et eius, qui nunc floret,</td><td></td></tr><tr><td>Cratippi, qui censent esse in mentibus hominum tam-</td><td>10</td></tr><tr><td>quam oraclum aliquod, ex quo futura praesentiant, si</td><td></td></tr><tr><td>aut furore divino incitatus animus aut somno relaxa-</td><td></td></tr><tr><td>tus solute moveatur ac libere. His de generibus quid</td><td></td></tr><tr><td>sentias et quibus ea rationibus infirmes, audire sane</td><td></td></tr><tr><td>velim. </td><td>15</td></tr><tr><td>  Quae cum ille dixisset, tum ego rursus quasi ab</td><td>101.1</td></tr><tr><td>alio principio sum exorsus dicere: Non ignoro, inquam,</td><td></td></tr><tr><td>Quinte, te semper ita sensisse, ut de ceteris divinandi</td><td></td></tr><tr><td>generibus dubitares, ista duo, furoris et somnii, quae</td><td></td></tr><tr><td>a libera mente fluere viderentur, probares. Dicam igi-</td><td>5</td></tr><tr><td>tur, de istis ipsis duobus generibus mihi quid videa-</td><td></td></tr><tr><td>tur, si prius, et Stoicorum conclusio rationis et Cra-</td><td></td></tr><tr><td>tippi nostri quid valeat, videro. Dixisti enim et</td><td></td></tr><tr><td>Chrysippum et Diogenem et Antipatrum concludere </td><td></td></tr><tr><td>hoc modo: 'Si sunt di neque ante declarant ho-</td><td>10</td></tr><tr><td>minibus, quae futura sint, aut non diligunt</td><td></td></tr><tr><td>homines aut, quid eventurum sit, ignorant aut</td><td></td></tr><tr><td>existumant nihil interesse hominum scire, quid</td><td></td></tr><tr><td>sit futurum, aut non censent esse suae maiesta-</td><td></td></tr><tr><td>tis praesignificare hominibus, quae sunt futura,</td><td>15</td></tr><tr><td>aut ea ne ipsi quidem di significare possunt;</td><td></td></tr><tr><td>at neque non diligunt nos (sunt enim benefici</td><td>102.1</td></tr><tr><td>generique hominum amici) neque ignorant ea,</td><td></td></tr><tr><td>quae ab ipsis constituta et designata sunt;</td><td></td></tr><tr><td>neque nostra nihil interest scire ea, quae fu-</td><td></td></tr><tr><td>tura sunt, (erimus enim cautiores, si sciemus)</td><td>5</td></tr><tr><td>neque hoc alienum ducunt maiestate sua (nihil</td><td></td></tr><tr><td>est enim beneficentia praestantius) neque non</td><td></td></tr><tr><td>possunt futura praenoscere; non igitur di sunt</td><td></td></tr><tr><td>nec significant nobis futura; sunt autem di;</td><td></td></tr><tr><td>significant ergo; et non, si significant futura,</td><td>10</td></tr><tr><td>nullas dant vias nobis ad significationum</td><td></td></tr><tr><td>scientiam (frustra enim significarent) nec, si</td><td></td></tr><tr><td>dant vias, non est divinatio; est igitur divi-</td><td></td></tr><tr><td>natio.' O acutos homines! quam paucis verbis con-</td><td>103.1</td></tr><tr><td>fectum negotium putant! ea sumunt ad concludendum,</td><td></td></tr><tr><td>quorum iis nihil conceditur. Conclusio autem rationis</td><td></td></tr><tr><td>ea probanda est, in qua ex rebus non dubiis id, quod</td><td></td></tr><tr><td>dubitatur, efficitur. </td><td>5</td></tr>
        </table>