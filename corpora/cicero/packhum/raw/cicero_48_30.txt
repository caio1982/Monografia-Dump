<table>
          <script>targetHit=0;</script>
          <tr><td>  Noli enim mihi fingere asotos, ut soletis, qui in men-</td><td>2.23.9</td></tr><tr><td>sam vomant, et qui de conviviis auferantur crudique</td><td>10</td></tr><tr><td>postridie se rursus ingurgitent, qui solem, ut aiunt, nec</td><td></td></tr><tr><td>occidentem umquam viderint nec orientem, qui con-</td><td></td></tr><tr><td>sumptis patrimoniis egeant. nemo nostrum istius ge-</td><td></td></tr><tr><td>neris asotos iucunde putat vivere. mundos, elegantis,</td><td></td></tr><tr><td>optimis cocis, pistoribus, piscatu, aucupio, venatione,</td><td>15</td></tr><tr><td>his omnibus exquisitis, vitantes cruditatem, quibus vi-</td><td></td></tr><tr><td>num defusum e pleno sit chrysizon, ut ait Lucilius,</td><td></td></tr><tr><td>cui nihildum situlus et sacculus abstulerit, adhibentis</td><td></td></tr><tr><td>ludos et quae sequuntur, illa, quibus detractis clamat</td><td></td></tr><tr><td>Epicurus se nescire quid sit bonum; adsint etiam for-</td><td>20</td></tr><tr><td>mosi pueri, qui ministrent, respondeat his vestis, argen-</td><td></td></tr><tr><td>tum, Corinthium, locus ipse, aedificium—hos ergo</td><td></td></tr><tr><td>asotos bene quidem vivere aut beate numquam dixerim.</td><td></td></tr><tr><td>ex quo efficitur, non ut voluptas ne sit voluptas, sed</td><td>24.1</td></tr><tr><td>ut voluptas non sit summum bonum. Nec ille, qui Dio-</td><td></td></tr><tr><td>genem Stoicum adolescens, post autem Panaetium au-</td><td></td></tr><tr><td>dierat, Laelius, eo dictus est sapiens, quod non intel-</td><td></td></tr><tr><td>legeret quid suavissimum esset—nec enim sequitur,</td><td>5</td></tr><tr><td>ut, cui cor sapiat, ei non sapiat palatus—, sed quia</td><td></td></tr><tr><td>parvi id duceret. </td><td></td></tr><tr><td>    O lapathe, ut iactare, nec es satis cognitu' qui sis!</td><td></td></tr><tr><td>    In quo [cognitu] Laelius clamores σοφὸς ille so-</td><td></td></tr><tr><td>       lebat</td><td>10</td></tr><tr><td>    Edere compellans gumias ex ordine nostros.</td><td></td></tr><tr><td>praeclare Laelius, et recte σοφός, illudque vere:</td><td></td></tr><tr><td>    O Publi, o gurges, Galloni! es homo miser, inquit.</td><td></td></tr><tr><td>    Cenasti in vita numquam bene, cum omnia in ista</td><td></td></tr><tr><td>    Consumis squilla atque acupensere cum decimano.</td><td>15</td></tr><tr><td>is haec loquitur, qui in voluptate nihil ponens negat</td><td></td></tr><tr><td>eum bene cenare, qui omnia ponat in voluptate, et ta-</td><td></td></tr><tr><td>men non negat libenter cenasse umquam Gallonium—</td><td></td></tr><tr><td>mentiretur enim—, sed bene. ita graviter et severe</td><td></td></tr><tr><td>voluptatem secrevit a bono. ex quo illud efficitur, qui</td><td>20</td></tr><tr><td>bene cenent omnis libenter cenare, qui libenter, non</td><td></td></tr><tr><td>continuo bene. semper Laelius bene. quid bene? di-</td><td>25.1</td></tr><tr><td>cet Lucilius: 'cocto, condito', sed cedo caput cenae:</td><td></td></tr><tr><td>'sermone bono', quid ex eo? 'si quaeris, libenter'; venie-</td><td></td></tr><tr><td>bat enim ad cenam, ut animo quieto satiaret desideria</td><td></td></tr><tr><td>naturae. recte ergo is negat umquam bene cenasse</td><td>5</td></tr><tr><td>Gallonium, recte miserum, cum praesertim in eo omne</td><td></td></tr><tr><td>studium consumeret. quem libenter cenasse nemo negat.</td><td></td></tr><tr><td>cur igitur non bene? quia, quod bene, id recte, frugaliter,</td><td></td></tr><tr><td>honeste; ille porro [male] prave, nequiter, turpiter cena-</td><td></td></tr><tr><td>bat; non igitur &lt;bene.&gt; nec lapathi suavitatem acu-</td><td>10</td></tr><tr><td>penseri Galloni Laelius anteponebat, sed suavitatem</td><td></td></tr><tr><td>ipsam neglegebat; quod non faceret, si in voluptate</td><td></td></tr><tr><td>summum bonum poneret.  </td><td></td></tr>
        </table>