<table>
          <script>targetHit=0;</script>
          <tr><td>  Ut igitur et monere et moneri proprium est verae</td><td>91.1</td></tr><tr><td>amicitiae et alterum libere facere, non aspere, alterum</td><td></td></tr><tr><td>patienter accipere, non repugnanter, sic habendum est</td><td></td></tr><tr><td>nullam in amicitiis pestem esse maiorem quam adu-</td><td></td></tr><tr><td>lationem, blanditiam, adsentationem; quamvis enim</td><td>5</td></tr><tr><td>multis nominibus est hoc vitium notandum levium</td><td></td></tr><tr><td>hominum atque fallacium ad voluntatem loquentium</td><td></td></tr><tr><td>omnia, nihil ad veritatem. Cum autem omnium rerum</td><td>92.1</td></tr><tr><td>simulatio vitiosa est (tollit enim iudicium veri idque</td><td></td></tr><tr><td>adulterat), tum amicitiae repugnat maxime; delet enim</td><td></td></tr><tr><td>veritatem, sine qua nomen amicitiae valere non pot-</td><td></td></tr><tr><td>est. Nam cum amicitiae vis sit in eo, ut unus quasi</td><td>5</td></tr><tr><td>animus fiat ex pluribus, qui id fieri poterit, si ne in</td><td></td></tr><tr><td>uno quidem quoque unus animus erit idemque semper,</td><td></td></tr><tr><td>sed varius, commutabilis, multiplex? Quid enim potest</td><td>93.1</td></tr><tr><td>esse tam flexibile, tam devium quam animus eius, qui</td><td></td></tr><tr><td>ad alterius non modo sensum ac voluntatem, sed</td><td></td></tr><tr><td>etiam vultum atque nutum convertitur?</td><td></td></tr><tr><td>    Négat quis, nego; ait, áio; postremo ímperavi egomét mihi</td><td>5</td></tr><tr><td>    Ómnia adsentári,</td><td></td></tr><tr><td>ut ait idem Terentius, sed ille in Gnathonis persona,</td><td></td></tr><tr><td>quod amici genus adhibere omnino levitatis est. Multi</td><td>94.1</td></tr><tr><td>autem Gnathonum similes cum sint loco, fortuna, fama</td><td></td></tr><tr><td>superiores, horum est adsentatio molesta, cum ad va-</td><td></td></tr><tr><td>nitatem accessit auctoritas. Secerni autem blandus</td><td>95.1</td></tr><tr><td>amicus a vero et internosci tam potest adhibita dili-</td><td></td></tr><tr><td>gentia quam omnia fucata et simulata a sinceris atque</td><td></td></tr><tr><td>veris. Contio, quae ex imperitissimis constat, tamen</td><td></td></tr><tr><td>iudicare solet, quid intersit inter popularem, id est</td><td>5</td></tr><tr><td>adsentatorem et levem civem, et inter constantem, </td><td></td></tr><tr><td>severum et gravem. Quibus blanditiis C. Papirius nu-</td><td>96.1</td></tr><tr><td>per influebat in auris contionis, cum ferret legem de</td><td></td></tr><tr><td>tribunis plebis reficiendis! Dissuasimus nos; sed nihil</td><td></td></tr><tr><td>de me, de Scipione dicam lubentius. Quanta illa, di</td><td></td></tr><tr><td>inmortales, fuit gravitas, quanta in oratione maiestas!</td><td>5</td></tr><tr><td>ut facile ducem populi Romani, non comitem diceres.</td><td></td></tr><tr><td>Sed adfuistis, et est in manibus oratio. Itaque lex</td><td></td></tr><tr><td>popularis suffragiis populi repudiata est. Atque, ut</td><td></td></tr><tr><td>ad me redeam, meministis, Q. Maxumo, fratre Scipio-</td><td></td></tr><tr><td>nis, et L. Mancino consulibus quam popularis lex de</td><td>10</td></tr><tr><td>sacerdotiis C. Licini Crassi videbatur! cooptatio enim</td><td></td></tr><tr><td>collegiorum ad populi beneficium transferebatur; atque</td><td></td></tr><tr><td>is primus instituit in forum versus agere cum populo.</td><td></td></tr><tr><td>Tamen illius vendibilem orationem religio deorum in-</td><td></td></tr><tr><td>mortalium nobis defendentibus facile vincebat. Atque</td><td>15</td></tr><tr><td>id actum est praetore me quinquennio ante, quam</td><td></td></tr><tr><td>consul sum factus; ita re magis quam summa aucto-</td><td></td></tr><tr><td>ritate causa illa defensa est. </td><td></td></tr>
        </table>