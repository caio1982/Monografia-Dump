<table>
          <script>targetHit=0;</script>
          <tr><td>  Videamus nunc strictim, sicut cetera, quae post mortem</td><td>95.1</td></tr><tr><td>Sex. Rosci abs te, T. Rosci, facta sunt; quae ita aperta et</td><td></td></tr><tr><td>manifesta sunt ut medius fidius, iudices, invitus ea dicam.</td><td></td></tr><tr><td>Vereor enim, cuicuimodi es, T. Rosci, ne ita hunc videar</td><td></td></tr><tr><td>voluisse servare ut tibi omnino non pepercerim. Cum hoc</td><td>5</td></tr><tr><td>vereor et cupio tibi aliqua ex parte quod salva fide possim </td><td></td></tr><tr><td>parcere, rursus immuto voluntatem meam; venit enim mihi</td><td></td></tr><tr><td>in mentem oris tui. Tene, cum ceteri socii tui fugerent ac</td><td></td></tr><tr><td>se occultarent, ut hoc iudicium non de illorum praeda sed</td><td></td></tr><tr><td>de huius maleficio fieri videretur, potissimum tibi partis istas</td><td>10</td></tr><tr><td>depoposcisse ut in iudicio versarere et sederes cum accusa-</td><td></td></tr><tr><td>tore? Qua in re nihil aliud adsequeris nisi ut ab omnibus</td><td></td></tr><tr><td>mortalibus audacia tua cognoscatur et impudentia. Occiso</td><td>96.1</td></tr><tr><td>Sex. Roscio quis primus Ameriam nuntiat? Mallius Glaucia,</td><td></td></tr><tr><td>quem iam antea nominavi, tuus cliens et familiaris. Quid</td><td></td></tr><tr><td>attinuit eum potissimum nuntiare quod, si nullum iam ante</td><td></td></tr><tr><td>consilium de morte ac de bonis eius inieras nullamque socie-</td><td>5</td></tr><tr><td>tatem neque sceleris neque praemi cum homine ullo coieras,</td><td></td></tr><tr><td>ad te minime omnium pertinebat?—Sua sponte Mallius</td><td></td></tr><tr><td>nuntiat.—Quid, quaeso, eius intererat? An, cum Ameriam</td><td></td></tr><tr><td>non huiusce rei causa venisset, casu accidit ut id quod</td><td></td></tr><tr><td>Romae audierat primus nuntiaret? Cuius rei causa venerat</td><td>10</td></tr><tr><td>Ameriam? 'Non possum' inquit 'divinare.' Eo rem iam</td><td></td></tr><tr><td>adducam ut nihil divinatione opus sit. Qua ratione &lt;T.&gt;</td><td></td></tr><tr><td>Roscio Capitoni primo nuntiavit? Cum Ameriae Sex. Rosci</td><td></td></tr><tr><td>domus uxor liberique essent, cum tot propinqui cognatique</td><td></td></tr><tr><td>optime convenientes, qua ratione factum est ut iste tuus</td><td>15</td></tr><tr><td>cliens, sceleris tui nuntius, T. Roscio Capitoni potissimum</td><td></td></tr><tr><td>nuntiaret? Occisus est a cena rediens; nondum lucebat</td><td>97.1</td></tr><tr><td>cum Ameriae scitum est. Quid hic incredibilis cursus, quid</td><td></td></tr><tr><td>haec tanta celeritas festinatioque significat? Non quaero</td><td></td></tr><tr><td>quis percusserit; nihil est, Glaucia, quod metuas; non ex-</td><td></td></tr><tr><td>cutio te, si quid forte ferri habuisti, non scrutor; nihil ad</td><td>5</td></tr><tr><td>me arbitror pertinere; quoniam cuius consilio occisus sit</td><td></td></tr><tr><td>invenio, cuius manu sit percussus non laboro. Vnum hoc </td><td></td></tr><tr><td>sumo quod mihi apertum tuum scelus resque manifesta</td><td></td></tr><tr><td>dat: Vbi aut unde audivit Glaucia? qui tam cito scivit?</td><td></td></tr><tr><td>Fac audisse statim; quae res eum nocte una tantum itineris</td><td>10</td></tr><tr><td>contendere coegit? quae necessitas eum tanta premebat ut,</td><td></td></tr><tr><td>si sua sponte iter Ameriam faceret, id temporis Roma pro-</td><td></td></tr><tr><td>ficisceretur, nullam partem noctis requiesceret? </td><td></td></tr>
        </table>