<table>
          <script>targetHit=0;</script>
          <tr><td>  Item vitiosa expositio est, quae constat ex falsa</td><td>2.34.1</td></tr><tr><td>enumeratione, si aut, cum plura sunt, pauciora dica-</td><td></td></tr><tr><td>mus, hoc modo: </td><td></td></tr><tr><td>      'Duae res sunt, iudices, quae omnes ad maleficium</td><td></td></tr><tr><td>    inpellant, luxuries et avaritia.' </td><td>5</td></tr><tr><td>  'Quid amor?' inquiet quispiam, 'quid ambitio?</td><td></td></tr><tr><td>quid religio? quid metus mortis? quid imperii cupidi-</td><td></td></tr><tr><td>tas? quid denique alia permulta?' Item falsa enu-</td><td></td></tr><tr><td>meratio est, cum pauciora sunt et plura dicimus, hoc</td><td></td></tr><tr><td>modo:</td><td>10</td></tr><tr><td>      'Tres res sunt, quae omnes homines sollicitent,</td><td></td></tr><tr><td>    metus, cupiditas, aegritudo.' </td><td></td></tr><tr><td>  Satis enim fuerat dixisse metum, cupiditatem, quo-</td><td></td></tr><tr><td>niam aegritudinem cum utraque re coniunctam esse</td><td></td></tr><tr><td>necesse est. </td><td>15</td></tr><tr><td>  Item vitiosa expositio est, quae nimium longe repe-</td><td></td></tr><tr><td>titur, hoc modo:</td><td></td></tr><tr><td>      'Omnium malorum stultitia est mater atque ma-</td><td></td></tr><tr><td>    teries. Ea parit inmensas cupiditates. Inmensae porro</td><td></td></tr><tr><td>    cupiditates infinitae, inmoderatae sunt. Haec pariunt</td><td>20</td></tr><tr><td>    avaritiam. Avaritia porro hominem ad quod vis ma-</td><td></td></tr><tr><td>    leficium impellit. Ergo avaritia inducti adversarii</td><td></td></tr><tr><td>    nostri hoc in se facinus admiserunt.' </td><td></td></tr><tr><td>  Hic id, quod extremum dictum est, satis fuit ex-</td><td></td></tr><tr><td>ponere, ne Ennium et ceteros poëtas imitemur, quibus</td><td>25</td></tr><tr><td>hoc modo loqui concessum est:</td><td></td></tr><tr><td>    Utinam ne in nemore Pelio securibus </td><td></td></tr><tr><td>    Caesae accidissent abiegnae ad terram trabes,</td><td></td></tr><tr><td>    Neve inde navis inchoandi exordium</td><td></td></tr><tr><td>    Cepisset, quae nunc nominatur nomine</td><td>30</td></tr><tr><td>    Argo, qui&lt;a&gt; Argivi in ea delecti viri</td><td></td></tr><tr><td>    Vecti petebant pellem inauratam arietis</td><td></td></tr><tr><td>    Colchis, imperio regis Peliae, per dolum:</td><td></td></tr><tr><td>    Nam numquam era errans mea domo efferret pedem.</td><td></td></tr><tr><td>Nam hic satis erat dicere, si id modo, quod satis</td><td>35</td></tr><tr><td>esset, curarent poëtae:</td><td></td></tr><tr><td>    Utinam ne era errans mea domo efferret pedem.</td><td></td></tr><tr><td>    [Medea animo aegro, amore saevo saucia]</td><td></td></tr><tr><td>Ergo hac quoque ab ultimo repetitione in expositioni-</td><td></td></tr><tr><td>bus magnopere supersedendum est. Non enim †repre-</td><td>40</td></tr><tr><td>hensione, sed sicut aliae conplures, * * * sua sponte</td><td></td></tr><tr><td>vitiosa est. </td><td></td></tr>
        </table>