<table>
          <script>targetHit=0;</script>
          <tr class="title first  date"><td>med<span class="snum">.</span> vel ex<span class="snum">.</span> Dec<span class="snum">.</span> <span class="snum">62</span></td><td></td></tr><tr class="title last  "><td>M. CICERO S. D. P. SESTIO L. F. PRO Q.</td><td></td></tr><tr><td>Cum ad me Decius librarius venisset egissetque mecum ut</td><td>5.6.1.1</td></tr><tr><td>operam darem ne tibi hoc tempore succederetur, quamquam</td><td></td></tr><tr><td>illum hominem frugi et tibi amicum existimabam, tamen,</td><td></td></tr><tr><td>quod memoria tenebam cuius modi ad me litteras antea</td><td></td></tr><tr><td>misisses, non satis credidi homini prudenti tam valde esse</td><td>5</td></tr><tr><td>mutatam voluntatem tuam. sed postea quam et Cornelia tua</td><td></td></tr><tr><td>Terentiam convenit et ego cum Q. Cornelio locutus sum,</td><td></td></tr><tr><td>adhibui diligentiam, quotienscumque senatus fuit, ut</td><td></td></tr><tr><td>adessem, plurimumque in eo negoti habui ut Q. Fufium</td><td></td></tr><tr><td>tribunum pl. et ceteros ad quos tu scripseras cogerem mihi</td><td>10</td></tr><tr><td>potius credere quam tuis litteris. omnino res tota in mensem</td><td></td></tr><tr><td>Ianuarium reiecta erat, sed facile obtinebatur. </td><td></td></tr><tr><td>  Ego tua gratulatione commotus, quod ad me pridem</td><td>2.1</td></tr><tr><td>scripseras velle te bene &lt;e&gt;venire quod de Crasso domum</td><td></td></tr><tr><td>emissem, emi eam ipsam domum &lt;³⁰XXXV&gt;³⁰ aliquanto post</td><td></td></tr><tr><td>tuam gratulationem. itaque nunc me scito tantum habere</td><td></td></tr><tr><td>aeris alieni ut cupiam coniurare, si quisquam recipiat. sed</td><td>5</td></tr><tr><td>partim odio inducti me excludunt et aperte vindicem</td><td></td></tr><tr><td>coniurationis oderunt, partim non credunt et a me insidias</td><td></td></tr><tr><td>metuunt nec putant ei nummos deesse posse qui ex obsidione</td><td></td></tr><tr><td>feneratores exemerit. omni&lt;no&gt; semissibus magna copia est;</td><td></td></tr><tr><td>ego autem meis rebus gestis hoc sum adsecutus ut bonum</td><td>10</td></tr><tr><td>nomen existimer. </td><td></td></tr><tr><td>  Domum tuam atque aedificationem omnem perspexi et</td><td>3.1</td></tr><tr><td>vehementer probavi. </td><td></td></tr><tr><td>  Antonium, etsi eius in me officia omnes desiderant, tamen </td><td></td></tr><tr><td>in senatu gravissime ac diligentissime defendi senatumque</td><td></td></tr><tr><td>vehementer oratione mea atque auctoritate commovi. </td><td>5</td></tr><tr><td>  Tu ad me velim litteras crebrius mittas.</td><td></td></tr>
        </table>