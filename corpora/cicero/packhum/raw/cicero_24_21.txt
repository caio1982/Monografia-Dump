<table>
          <script>targetHit=0;</script>
          <tr><td>  Conservate igitur rei publicae, iudices, civem bonarum</td><td>77.7</td></tr><tr><td>artium, bonarum partium, bonorum virorum. Promitto hoc</td><td></td></tr><tr><td>vobis et rei publicae spondeo, si modo nos ipsi rei publicae</td><td></td></tr><tr><td>satis fecimus, numquam hunc a nostris rationibus seiunctum</td><td>10</td></tr><tr><td>fore. Quod cum fretus nostra familiaritate promitto, tum</td><td></td></tr><tr><td>quod durissimis se ipse legibus iam obligavit. Non enim</td><td>78.1</td></tr><tr><td>potest qui hominem consularem, cum ab eo rem publicam</td><td></td></tr><tr><td>violatam esse diceret, in iudicium vocarit ipse esse in re pu-</td><td></td></tr><tr><td>blica civis turbulentus; non potest qui ambitu ne absolutum</td><td></td></tr><tr><td>quidem patiatur esse absolutum ipse impune umquam esse </td><td>5</td></tr><tr><td>largitor. Habet a M. Caelio res publica, iudices, duas</td><td></td></tr><tr><td>accusationes vel obsides periculi vel pignora voluntatis.</td><td></td></tr><tr><td>Qua re oro obtestorque vos, iudices, ut qua in civitate paucis</td><td></td></tr><tr><td>his diebus Sex. Clodius absolutus est, quem vos per biennium</td><td></td></tr><tr><td>aut ministrum seditionis aut ducem vidistis, hominem sine</td><td>10</td></tr><tr><td>re, sine fide, sine spe, sine sede, sine fortunis, ore, lingua,</td><td></td></tr><tr><td>manu, vita omni inquinatum, qui aedis sacras, qui censum</td><td></td></tr><tr><td>populi Romani, qui memoriam publicam suis manibus</td><td></td></tr><tr><td>incendit, qui Catuli monumentum adflixit, meam domum</td><td></td></tr><tr><td>diruit, mei fratris incendit, qui in Palatio atque in urbis</td><td>15</td></tr><tr><td>oculis servitia ad caedem et ad inflammandam urbem inci-</td><td></td></tr><tr><td>tavit: in ea civitate ne patiamini illum absolutum muliebri</td><td></td></tr><tr><td>gratia, M. Caelium libidini muliebri condonatum, ne eadem</td><td></td></tr><tr><td>mulier cum suo coniuge et fratre et turpissimum latronem</td><td></td></tr><tr><td>eripuisse et honestissimum adulescentem oppressisse videa-</td><td>20</td></tr><tr><td>tur. Quod cum huius vobis adulescentiam proposueritis,</td><td>79.1</td></tr><tr><td>constituitote ante oculos etiam huius miseri senectutem qui</td><td></td></tr><tr><td>hoc unico filio nititur, in huius spe requiescit, huius unius</td><td></td></tr><tr><td>casum pertimescit; quem vos supplicem vestrae misericor-</td><td></td></tr><tr><td>diae, servum potestatis, abiectum non tam ad pedes quam</td><td>5</td></tr><tr><td>ad mores sensusque vestros, vel recordatione parentum</td><td></td></tr><tr><td>vestrorum vel liberorum iucunditate sustentate, ut in alterius</td><td></td></tr><tr><td>dolore vel pietati vel indulgentiae vestrae serviatis. Nolite,</td><td></td></tr><tr><td>iudices, aut hunc iam natura ipsa occidentem velle maturius</td><td></td></tr><tr><td>exstingui volnere vestro quam suo fato, aut hunc nunc</td><td>10</td></tr><tr><td>primum florescentem firmata iam stirpe virtutis tamquam</td><td></td></tr><tr><td>turbine aliquo aut subita tempestate pervertere. Conservate</td><td>80.1</td></tr><tr><td>parenti filium, parentem filio, ne aut senectutem iam prope</td><td></td></tr><tr><td>desperatam contempsisse aut adulescentiam plenam spei </td><td></td></tr><tr><td>maximae non modo non aluisse vos verum etiam perculisse</td><td></td></tr><tr><td>atque adflixisse videamini. Quem si nobis, si suis, si rei</td><td>5</td></tr><tr><td>publicae conservatis, addictum, deditum, obstrictum vobis</td><td></td></tr><tr><td>ac liberis vestris habebitis omniumque huius nervorum ac</td><td></td></tr><tr><td>laborum vos potissimum, iudices, fructus uberes diutur-</td><td></td></tr><tr><td>nosque capietis. </td><td></td></tr>
        </table>