<table>
          <script>targetHit=0;</script>
          <tr><td>  Obscenitatis vitandae causa, sic:</td><td>4.45.28</td></tr><tr><td>      'Cuius mater cottidianis nuptiis delectetur.' </td><td></td></tr><tr><td>  Augendi causa, sic:</td><td>30</td></tr><tr><td>      'Nullius maeror et calamitas istius explere inimi-</td><td></td></tr><tr><td>    citias et nefariam crudelitatem saturare potuit.' </td><td></td></tr><tr><td>  Minuendi causa, sic:</td><td></td></tr><tr><td>      'Magno se praedicat auxilio fuisse, quia paululum</td><td></td></tr><tr><td>    in rebus difficillimis aspiravit.' </td><td>35</td></tr><tr><td>  Ornandi causa, sic:</td><td></td></tr><tr><td>      'Aliquando rei p. rationes, quae malitia nocentium</td><td></td></tr><tr><td>    exaruerunt, virtute optimatium revirdescent.' </td><td></td></tr><tr><td>  Translationem pudentem dicunt esse oportere, ut</td><td></td></tr><tr><td>cum ratione in consimilem rem transeat, ne sine di-</td><td>40</td></tr><tr><td>lectu temere et cupide videatur in dissimilem trans-</td><td></td></tr><tr><td>currisse.  </td><td></td></tr><tr><td>  Permutatio est oratio aliud verbis aliud sen-</td><td>46.1</td></tr><tr><td>tentia demonstrans. Ea dividitur in tres partes: si-</td><td></td></tr><tr><td>militudinem, argumentum, contrarium. </td><td></td></tr><tr><td>  Per similitudinem sumitur, cum translationes</td><td></td></tr><tr><td>plures frequenter ponuntur a simili oratione ductae,</td><td>5</td></tr><tr><td>sic:</td><td></td></tr><tr><td>      'Nam cum canes funguntur officiis luporum, quo&lt;i&gt;-</td><td></td></tr><tr><td>    &lt;n&gt;am praesidio pecuaria credemus?' </td><td></td></tr><tr><td>  Per argumentum tractatur, cum a persona aut</td><td></td></tr><tr><td>loco aut re aliqua similitudo augendi aut minuendi</td><td>10</td></tr><tr><td>causa ducitur, ut si quis Drusum Graccum nito-</td><td></td></tr><tr><td>rem obsoletum dicat. </td><td></td></tr><tr><td>  Ex contrario ducitur sic, ut si quis hominem pro-</td><td></td></tr><tr><td>digum et luxuriosum inludens parcum et diligentem</td><td></td></tr><tr><td>appell&lt;et&gt;. </td><td>15</td></tr>
        </table>