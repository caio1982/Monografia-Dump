<table>
          <script>targetHit=0;</script>
          <tr><td>  Sin autem etiam libidinum intemperantia accessit,</td><td>1.123.9</td></tr><tr><td>duplex malum est, quod et ipsa senectus dedecus con-</td><td>10</td></tr><tr><td>cipit et facit adulescentium impudentiorem intempe-</td><td></td></tr><tr><td>rantiam. </td><td></td></tr><tr><td>  Ac ne illud quidem alienum est, de magistratuum,</td><td>124.1</td></tr><tr><td>de privatorum, de civium, de peregrinorum officiis di-</td><td></td></tr><tr><td>cere. Est igitur proprium munus magistratus intelle-</td><td></td></tr><tr><td>gere se gerere personam civitatis debereque eius di-</td><td></td></tr><tr><td>gnitatem et decus sustinere, servare leges, iura descri-</td><td>5</td></tr><tr><td>bere, ea fidei suae commissa meminisse. Privatum</td><td></td></tr><tr><td>autem oportet aequo et pari cum civibus iure vivere</td><td></td></tr><tr><td>neque summissum et abiectum neque se ecferentem,</td><td></td></tr><tr><td>tum in re publica ea velle, quae tranquilla et honesta</td><td></td></tr><tr><td>sint; talem enim solemus et sentire bonum civem et</td><td>10</td></tr><tr><td>dicere. Peregrini autem atque incolae officium est nihil</td><td>125.1</td></tr><tr><td>praeter suum negotium agere, nihil de alio anquirere </td><td></td></tr><tr><td>minimeque esse in aliena re publica curiosum.—Ita</td><td></td></tr><tr><td>fere officia reperientur, cum quaeretur quid deceat et</td><td></td></tr><tr><td>quid aptum sit personis, temporibus, aetatibus. Nihil</td><td>5</td></tr><tr><td>est autem quod tam deceat, quam in omni re gerenda</td><td></td></tr><tr><td>consilioque capiendo servare constantiam. </td><td></td></tr><tr><td>  Sed quoniam decorum illud in omnibus factis, dictis,</td><td>126.1</td></tr><tr><td>in corporis denique motu et statu cernitur idque positum</td><td></td></tr><tr><td>est in tribus rebus, formositate, ordine, ornatu ad</td><td></td></tr><tr><td>actionem apto, difficilibus ad eloquendum, sed satis</td><td></td></tr><tr><td>erit intellegi, in his autem tribus continetur cura etiam</td><td>5</td></tr><tr><td>illa, ut probemur iis, quibuscum apud quosque viva-</td><td></td></tr><tr><td>mus, his quoque de rebus pauca dicantur. Principio</td><td></td></tr><tr><td>corporis nostri magnam natura ipsa videatur habuisse</td><td></td></tr><tr><td>rationem, quae formam nostram reliquamque figuram,</td><td></td></tr><tr><td>in qua esset species honesta, eam posuit in promptu,</td><td>10</td></tr><tr><td>quae partes autem corporis ad naturae necessitatem</td><td></td></tr><tr><td>datae aspectum essent deformem habiturae [atque for-</td><td></td></tr><tr><td>mam], eas contexit atque abdidit. Hanc naturae tam</td><td>127.1</td></tr><tr><td>diligentem fabricam imitata est hominum verecundia.</td><td></td></tr><tr><td>Quae enim natura occultavit, eadem omnes, qui sana</td><td></td></tr><tr><td>mente sunt, removent ab oculis ipsique necessitati dant</td><td></td></tr><tr><td>operam ut quam occultissime pareant; quarumque </td><td>5</td></tr><tr><td>partium corporis usus sunt necessarii, eas neque par-</td><td></td></tr><tr><td>tes neque earum usus suis nominibus appellant, quod-</td><td></td></tr><tr><td>que facere non turpe est, modo occulte, id dicere ob-</td><td></td></tr><tr><td>scenum est. Itaque nec actio rerum illarum aperta pe-</td><td></td></tr><tr><td>tulantia vacat nec orationis obscenitas. Nec vero au-</td><td>128.1</td></tr><tr><td>diendi sunt Cynici aut se qui fuerunt Stoici paene</td><td></td></tr><tr><td>cynici qui reprehendunt et irrident, quod ea, quae re</td><td></td></tr><tr><td>turpia non sint, verbis flagitiosa ducamus, illa autem,</td><td></td></tr><tr><td>quae turpia sunt, nominibus appellemus suis. Latro-</td><td>5</td></tr><tr><td>cinari, fraudare, adulterare re turpe est, sed dicitur</td><td></td></tr><tr><td>non obscene; liberis dare operam re honestum est,</td><td></td></tr><tr><td>nomine obscenum; pluraque in eam sententiam ab</td><td></td></tr><tr><td>eisdem contra verecundiam disputantur. Nos autem</td><td></td></tr><tr><td>naturam sequamur et ab omni, quod abhorret ab ocu-</td><td>10</td></tr><tr><td>lorum auriumque approbatione fugiamus; status, in-</td><td></td></tr><tr><td>cessus, sessio, accubitio, vultus, oculi, manuum motus</td><td></td></tr><tr><td>teneat illud decorum. Quibus in rebus duo maxime</td><td>129.1</td></tr><tr><td>sunt fugienda, ne quid effeminatum aut molle et ne</td><td></td></tr><tr><td>quid durum aut rusticum sit. Nec vero histrionibus</td><td></td></tr><tr><td>oratoribusque concedendum est, ut is haec apta sint,</td><td></td></tr><tr><td>nobis dissoluta. Scaenicorum quidem mos tantam ha-</td><td>5</td></tr><tr><td>bet vetere disciplina verecundiam, ut in scaenam sine</td><td></td></tr><tr><td>subligaculo prodeat nemo; verentur enim, ne, si quo casu </td><td></td></tr><tr><td>evenerit, ut corporis partes quaedam aperiantur, aspi-</td><td></td></tr><tr><td>ciantur non decore. Nostro quidem more cum parenti-</td><td></td></tr><tr><td>bus puberes filii, cum soceris generi non lavantur.</td><td>10</td></tr><tr><td>Retinenda igitur est huius generis verecundia, prae-</td><td></td></tr><tr><td>sertim natura ipsa magistra et duce. Cum autem pul-</td><td>130.1</td></tr><tr><td>chritudinis duo genera sint, quorum in altero venustas</td><td></td></tr><tr><td>sit, in altero dignitas, venustatem muliebrem ducere</td><td></td></tr><tr><td>debemus, dignitatem virilem. Ergo et a forma remo-</td><td></td></tr><tr><td>veatur omnis viro non dignus ornatus, et huic simile</td><td>5</td></tr><tr><td>vitium in gestu motuque caveatur. Nam et palaestrici</td><td></td></tr><tr><td>motus sunt saepe odiosiores et histrionum nonnulli</td><td></td></tr><tr><td>gestus ineptiis non vacant, et in utroque genere quae</td><td></td></tr><tr><td>sunt recta et simplicia laudantur. Formae autem di-</td><td></td></tr><tr><td>gnitas coloris bonitate tuenda est, color exercitationi-</td><td>10</td></tr><tr><td>bus corporis. Adhibenda praeterea munditia est non</td><td></td></tr><tr><td>odiosa neque exquisita nimis, tantum quae fugiat</td><td></td></tr><tr><td>agrestem et inhumanam neglegentiam. Eadem ratio</td><td></td></tr><tr><td>est habenda vestitus, in quo, sicut in plerisque rebus,</td><td></td></tr><tr><td>mediocritas optima est. Cavendum autem est, ne aut</td><td>131.1</td></tr><tr><td>tarditatibus utamur &lt;in&gt; ingressu mollioribus, ut</td><td></td></tr><tr><td>pomparum ferculis similes esse videamur, aut in festi-</td><td></td></tr><tr><td>nationibus suscipiamus nimias celeritates, quae cum</td><td></td></tr><tr><td>fiunt, anhelitus moventur, vultus mutantur, ora tor-</td><td>5</td></tr><tr><td>quentur; ex quibus magna significatio fit non adesse</td><td></td></tr><tr><td>constantiam. Sed multo etiam magis elaborandum est,</td><td></td></tr><tr><td>ne animi motus a natura recedant, quod assequemur,</td><td></td></tr><tr><td>si cavebimus ne in perturbationes atque exanimatio- </td><td></td></tr><tr><td>nes incidamus et si attentos animos ad decoris conser-</td><td>10</td></tr><tr><td>vationem tenebimus. Motus autem animorum duplices</td><td>132.1</td></tr><tr><td>sunt; alteri cogitationis, alteri appetitus. Cogitatio in</td><td></td></tr><tr><td>vero exquirendo maxime versatur, appetitus impellit</td><td></td></tr><tr><td>ad agendum. Curandum est igitur, ut cogitatione ad</td><td></td></tr><tr><td>res quam optimas utamur, appetitum rationi oboedien-</td><td>5</td></tr><tr><td>tem praebeamus. </td><td></td></tr>
        </table>