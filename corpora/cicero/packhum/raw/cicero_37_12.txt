<table>
          <script>targetHit=0;</script>
          <tr><td>  Iam vero ipsa per sese quantum adferat eis, qui ei</td><td>1.198.1</td></tr><tr><td>praesunt, honoris, gratiae, dignitatis, quis ignorat? Itaque,</td><td></td></tr><tr><td>ut apud Graecos infimi homines mercedula adducti mini-</td><td></td></tr><tr><td>stros se praebent in iudiciis oratoribus, ei, qui apud illos</td><td></td></tr><tr><td>πραγματικοί vocantur, sic in nostra civitate contra amplissi-</td><td>5</td></tr><tr><td>mus quisque et clarissimus vir, ut ille, qui propter hanc</td><td></td></tr><tr><td>iuris civilis scientiam sic appellatus a summo poeta est:</td><td></td></tr><tr><td>    egregie cordatus homo, catus Aelius Sextus,</td><td></td></tr><tr><td>multique praeterea, qui, cum ingenio sibi auctore digni-</td><td></td></tr><tr><td>tatem peperissent, perfecerunt ut in respondendo iure</td><td>10</td></tr><tr><td>auctoritate plus etiam quam ipso ingenio valerent. Sene- </td><td>199.1</td></tr><tr><td>ctuti vero celebrandae et ornandae quod honestius potest</td><td></td></tr><tr><td>esse perfugium quam iuris interpretatio? Equidem mihi</td><td></td></tr><tr><td>hoc subsidium iam inde ab adulescentia comparavi, non</td><td></td></tr><tr><td>solum ad causarum usum forensem, sed etiam ad decus</td><td>5</td></tr><tr><td>atque ornamentum senectutis, ut, cum me vires, quod fere</td><td></td></tr><tr><td>iam tempus adventat, deficere coepissent, ista ab solitudine</td><td></td></tr><tr><td>domum meam vindicarem. Quid est enim praeclarius</td><td></td></tr><tr><td>quam honoribus et rei publicae muneribus perfunctum</td><td></td></tr><tr><td>senem posse suo iure dicere idem, quod apud Ennium dicat</td><td>10</td></tr><tr><td>ille Pythius Apollo, se esse eum, unde sibi, si non populi et</td><td></td></tr><tr><td>reges, at omnes sui cives consilium expetant,</td><td></td></tr><tr><td>    summarum rerum incerti: quos ego ope mea</td><td></td></tr><tr><td>    †ex incertis certos compotesque consili</td><td></td></tr><tr><td>    dimitto, ut ne res temere tractent turbidas:</td><td>15</td></tr><tr><td>est enim sine dubio domus iuris consulti totius oraculum</td><td>200.1</td></tr><tr><td>civitatis; testis est huiusce Q. Muci ianua et vestibulum,</td><td></td></tr><tr><td>quod in eius infirmissima valetudine adfectaque iam aetate</td><td></td></tr><tr><td>maxima cotidie frequentia civium ac summorum hominum</td><td></td></tr><tr><td>splendore celebratur. </td><td>5</td></tr>
        </table>