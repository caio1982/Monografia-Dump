<table>
          <script>targetHit=0;</script>
          <tr><td>  Quod si id vos suscipitis et eam ad rem operam vestram </td><td>153.1</td></tr><tr><td>profitemini, si idcirco sedetis ut ad vos adducantur eorum</td><td></td></tr><tr><td>liberi quorum bona venierunt, cavete, per deos immortalis!</td><td></td></tr><tr><td>iudices, ne nova et multo crudelior per vos proscriptio in-</td><td></td></tr><tr><td>staurata esse videatur. Illam priorem quae facta est in eos</td><td>5</td></tr><tr><td>qui arma capere potuerunt tamen senatus suscipere noluit,</td><td></td></tr><tr><td>ne quid acrius quam more maiorum comparatum &lt;est&gt; publico</td><td></td></tr><tr><td>consilio factum videretur, hanc vero quae ad eorum liberos</td><td></td></tr><tr><td>atque ad infantium puerorum incunabula pertinet nisi hoc</td><td></td></tr><tr><td>iudicio a vobis reicitis et aspernamini, videte, per deos im-</td><td>10</td></tr><tr><td>mortalis! quem in locum rem publicam perventuram putetis! </td><td></td></tr><tr><td>  Homines sapientes et ista auctoritate et potestate praeditos</td><td>154.1</td></tr><tr><td>qua vos estis ex quibus rebus maxime res publica laborat,</td><td></td></tr><tr><td>eis maxime mederi convenit. Vestrum nemo est quin intel-</td><td></td></tr><tr><td>legat populum Romanum qui quondam in hostis lenissimus</td><td></td></tr><tr><td>existimabatur hoc tempore domestica crudelitate laborare.</td><td>5</td></tr><tr><td>Hanc tollite ex civitate, iudices, hanc pati nolite diutius in</td><td></td></tr><tr><td>hac re publica versari; quae non modo id habet in se mali</td><td></td></tr><tr><td>quod tot civis atrocissime sustulit verum etiam hominibus</td><td></td></tr><tr><td>lenissimis ademit misericordiam consuetudine incommo-</td><td></td></tr><tr><td>dorum. Nam cum omnibus horis aliquid atrociter fieri</td><td>10</td></tr><tr><td>videmus aut audimus, etiam qui natura mitissimi sumus</td><td></td></tr><tr><td>adsiduitate molestiarum sensum omnem humanitatis ex</td><td></td></tr><tr><td>animis amittimus. </td><td></td></tr>
        </table>