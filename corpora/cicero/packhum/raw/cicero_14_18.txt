<table>
          <script>targetHit=0;</script>
          <tr><td>  Atque ad haec mala, iudices, quid accedat aliud non</td><td>81.1</td></tr><tr><td>videtis? Te, te appello, Cato; nonne prospicis tempe-</td><td></td></tr><tr><td>statem anni tui? Iam enim &lt;in&gt; hesterna contione intonuit</td><td></td></tr><tr><td>vox perniciosa designati tribuni, conlegae tui; contra quem</td><td></td></tr><tr><td>multum tua mens, multum omnes boni providerunt qui te</td><td>5</td></tr><tr><td>ad tribunatus petitionem vocaverunt. Omnia quae per hoc</td><td></td></tr><tr><td>triennium agitata sunt, iam ab eo tempore quo a L. Cati-</td><td></td></tr><tr><td>lina et Cn. Pisone initum consilium senatus interficiendi</td><td></td></tr><tr><td>scitis esse, in hos dies, in hos mensis, in hoc tempus erum-</td><td></td></tr><tr><td>punt. Qui locus est, iudices, quod tempus, qui dies, quae</td><td>82.1</td></tr><tr><td>nox cum ego non ex istorum insidiis ac mucronibus non</td><td></td></tr><tr><td>solum meo sed multo etiam magis divino consilio eripiar</td><td></td></tr><tr><td>atque evolem? Neque isti me meo nomine interfici sed</td><td></td></tr><tr><td>vigilantem consulem de rei publicae praesidio demoveri</td><td>5</td></tr><tr><td>volunt. Nec minus vellent, Cato, te quoque aliqua ratione,</td><td></td></tr><tr><td>si possent, tollere; id quod, mihi crede, et agunt et moli-</td><td></td></tr><tr><td>untur. Vident quantum in te sit animi, quantum ingeni,</td><td></td></tr><tr><td>quantum auctoritatis, quantum rei publicae praesidi; sed,</td><td></td></tr><tr><td>cum consulari auctoritate et auxilio spoliatam vim tribu-</td><td>10</td></tr><tr><td>niciam viderint, tum se facilius inermem et debilitatum te</td><td></td></tr><tr><td>oppressuros arbitrantur. Nam ne sufficiatur consul non</td><td></td></tr><tr><td>timent. Vident in tuorum potestate conlegarum fore; spe-</td><td></td></tr><tr><td>rant sibi &lt;D.&gt; Silanum, clarum virum, sine conlega, te sine</td><td></td></tr><tr><td>consule, rem publicam sine praesidio obici posse. His</td><td>83.1</td></tr><tr><td>tantis in rebus tantisque in periculis est tuum, M. Cato, qui </td><td></td></tr><tr><td>mihi non tibi, sed patriae natus esse &lt;videris&gt;, videre quid</td><td></td></tr><tr><td>agatur, retinere adiutorem, defensorem, socium in re pu-</td><td></td></tr><tr><td>blica, consulem non cupidum, consulem, quod maxime</td><td>5</td></tr><tr><td>tempus hoc postulat, fortuna constitutum ad amplexandum</td><td></td></tr><tr><td>otium, scientia ad bellum gerendum, animo et usu ad quod</td><td></td></tr><tr><td>velis negotium &lt;sustinendum&gt;. </td><td></td></tr>
        </table>