<table>
          <script>targetHit=0;</script>
          <tr class="title first  date"><td><span class="snum">44</span> vel <span class="snum">43</span></td><td></td></tr><tr class="title last  "><td>CICERO CORNIFICIO</td><td></td></tr><tr><td>C. Anicius, familiaris meus, vir omnibus rebus ornatus,</td><td>12.21.1.1</td></tr><tr><td>negotiorum suorum causa legatus est in Africam legatione</td><td></td></tr><tr><td>libera. eum velim rebus omnibus adiuves operamque des ut</td><td></td></tr><tr><td>quam commodissime sua negotia conficiat, in primisque,</td><td></td></tr><tr><td>quod ei carissimum est, dignitatem eius tibi commendo</td><td>5</td></tr><tr><td>idque a te peto, quod ipse in provincia facere sum solitus non</td><td></td></tr><tr><td>rogatus, ut omnibus senatoribus lictores darem; quod idem</td><td></td></tr><tr><td>acceperam et id cognoveram a summis viris factitatum.</td><td></td></tr><tr><td>hoc igitur, mi Cornifici, facies ceterisque rebus omnibus eius</td><td></td></tr><tr><td>dignitati reique, si me amas, consules. erit mihi gratissimum. </td><td>10</td></tr><tr><td>  Da operam ut valeas. </td><td></td></tr>
        </table>