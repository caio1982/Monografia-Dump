<table>
          <script>targetHit=0;</script>
          <tr class="title first  date"><td>vii Id<span class="snum">.</span> Iun<span class="snum">.</span> in portu Caietano</td><td></td></tr><tr class="title last  "><td>TULLIUS TERENTIAE SUAE S. P.</td><td></td></tr><tr><td>Omnis molestias et sollicitudines quibus et te miserrimam</td><td>14.7.1.1</td></tr><tr><td>habui, id quod mihi molestissimum est, et Tulliolam, quae</td><td></td></tr><tr><td>nobis nostra vita dulcior est, deposui et eieci. quid causae</td><td></td></tr><tr><td>autem fuerit postridie intellexi quam a vobis discessi. χολὴν</td><td></td></tr><tr><td>ἄκρατον noctu eieci. statim ita sum levatus ut mihi deus</td><td>5</td></tr><tr><td>aliquis medicinam fecisse videatur. cui quidem tu deo,</td><td></td></tr><tr><td>quem ad modum soles, pie et caste satis facies [id est</td><td></td></tr><tr><td>Apollini et Aesculapio]. </td><td></td></tr><tr><td>  Navem spero nos valde bonam habere. in eam simul atque</td><td>2.1</td></tr><tr><td>conscendi, haec scripsi. deinde conscribam ad nostros</td><td></td></tr><tr><td>familiaris multas epistulas, quibus te et Tulliolam nostram</td><td></td></tr><tr><td>diligentissime commendabo. cohortarer vos quo animo</td><td></td></tr><tr><td>fortiores essetis nisi vos fortiores cognossem quam quemquam</td><td>5</td></tr><tr><td>virum. et tamen eius modi spero negotia esse ut et vos istic</td><td></td></tr><tr><td>commodissime sperem esse et me aliquando cum similibus</td><td></td></tr><tr><td>nostri rem publicam defensuros. tu primum valetudinem </td><td>3.1</td></tr><tr><td>tuam velim cures; deinde, si tibi videbitur, villis iis utere quae</td><td></td></tr><tr><td>longissime aberunt a militibus. fundo Arpinati bene poteris</td><td></td></tr><tr><td>uti cum familia urbana si annona carior fuerit. </td><td></td></tr><tr><td>  Cicero bellissimus tibi salutem plurimam dicit. etiam</td><td>5</td></tr><tr><td>atque etiam vale.</td><td></td></tr><tr><td> D. VII Id. Iun.</td><td></td></tr>
        </table>