<table>
          <script>targetHit=0;</script>
          <tr class="title first  date"><td>ix Kal<span class="snum">.</span> Quint<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Valde me momorderunt [epistulae] tuae de Attica nostra;</td><td>13.12.1.1</td></tr><tr><td>eaedem [sane] tamen sanaverunt. quod enim te ipse conso-</td><td></td></tr><tr><td>labare eisdem litteris, id mihi erat satis firmum ad leniendam</td><td></td></tr><tr><td>aegritudinem. </td><td></td></tr><tr><td>  Ligarianam praeclare vendidisti. posthac quicquid scripsero,</td><td>2.1</td></tr><tr><td>tibi praeconium deferam. quod ad me de Varrone scribis, scis</td><td>3.1</td></tr><tr><td>me antea orationes aut aliquid id genus solitum scribere ut</td><td></td></tr><tr><td>Varronem nusquam possem intexere. postea autem quam haec</td><td></td></tr><tr><td>coepi φιλολογώτερα, iam Varro mihi denuntiaverat magnam</td><td></td></tr><tr><td>sane et gravem προσφώνησιν. biennium praeteriit cum ille</td><td>5</td></tr><tr><td>Καλλιππίδης adsiduo cursu cubitum nullum processerit. ego</td><td></td></tr><tr><td>autem me parabam ad id quod ille mihi misisset ut 'αὐτῷ τῷ</td><td></td></tr><tr><td>μέτρῳ καὶ λώϊον', si modo potuissem; nam hoc etiam Hesiodus</td><td></td></tr><tr><td>ascribit, 'αἴ κε δύνηαι'. nunc illam περὶ Τελῶν σύνταξιν sane</td><td></td></tr><tr><td>mihi probatam Bruto, ut tibi placuit, despondimus, idque tu</td><td>10</td></tr><tr><td>eum non nolle mihi scripsisti. ergo illam Ἀκαδημικήν, in qua</td><td></td></tr><tr><td>homines nobiles illi quidem sed nullo modo philologi nimis</td><td></td></tr><tr><td>acute loquuntur, ad Varronem transferamus. etenim sunt</td><td></td></tr><tr><td>Antiochia, quae iste valde probat. Catulo et Lucullo alibi </td><td></td></tr><tr><td>reponemus, ita tamen si tu hoc probas; deque eo mihi rescribas</td><td>15</td></tr><tr><td>velim. </td><td></td></tr><tr><td>  De Brinniana auctione accepi a Vestorio litteras. ait sine ulla</td><td>4.1</td></tr><tr><td>controversia rem ad me esse collatam. Romae videlicet aut in</td><td></td></tr><tr><td>Tusculano me fore putaverunt a. d. <span class="caps">viii</span> Kal. Quint. dices igitur</td><td></td></tr><tr><td>vel amico tuo Suettio, coheredi meo, vel Labeoni nostro</td><td></td></tr><tr><td>paulum proferant auctionem; me circiter Nonas in Tusculano</td><td>5</td></tr><tr><td>fore. &lt;tu&gt; cum Pisone; Erotem habes. de Scapulanis hortis</td><td></td></tr><tr><td>toto pectore cogitemus. dies adest.</td><td></td></tr>
        </table>