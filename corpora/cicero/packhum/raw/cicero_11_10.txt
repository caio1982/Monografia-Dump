<table>
          <script>targetHit=0;</script>
          <tr><td>  At videte hominis diligentiam, si aut Rullum &lt;illud&gt; cogi-</td><td>2.23.1</td></tr><tr><td>tasse aut si Rullo potuisse in mentem venire arbitramini.</td><td></td></tr><tr><td>Viderunt ei qui haec machinabantur, si vobis ex omni</td><td></td></tr><tr><td>populo deligendi potestas esset data, quaecumque res esset</td><td></td></tr><tr><td>in qua fides, integritas, virtus, auctoritas quaereretur, vos</td><td>5</td></tr><tr><td>eam sine dubitatione ad Cn. Pompeium principem dela-</td><td></td></tr><tr><td>turos. Etenim quem unum ex cunctis delegissetis ut eum</td><td></td></tr><tr><td>omnibus omnium gentium bellis terra et mari praeponeretis,</td><td></td></tr><tr><td>certe in <span class="caps">x</span>viris faciendis sive fides haberetur sive honos, et</td><td></td></tr><tr><td>committi huic optime et ornari hunc iustissime posse</td><td>10</td></tr><tr><td>intellegebant. Itaque excipitur hac lege non adulescentia,</td><td>24.1</td></tr><tr><td>non legitimum aliquod impedimentum, non potestas, non</td><td></td></tr><tr><td>magistratus ullus aliis negotiis ac legibus impeditus, reus </td><td></td></tr><tr><td>denique quo minus <span class="caps">x</span>vir fieri possit, non excipitur; Cn.</td><td></td></tr><tr><td>Pompeius excipitur, ne cum P. Rullo—taceo de ceteris</td><td>5</td></tr><tr><td>—<span class="caps">x</span>vir fieri possit. Praesentem enim profiteri iubet, quod</td><td></td></tr><tr><td>nulla alia in lege umquam fuit ne in eis quidem magistra-</td><td></td></tr><tr><td>tibus quorum certus ordo est, ne, si accepta lex esset,</td><td></td></tr><tr><td>illum sibi conlegam ascriberetis custodem ac vindicem</td><td></td></tr><tr><td>cupiditatum. Hic, quoniam video vos hominis dignitate</td><td>10</td></tr><tr><td>et contumelia legis esse commotos, renovabo illud quod</td><td></td></tr><tr><td>initio dixi, regnum comparari, libertatem vestram hac lege</td><td></td></tr><tr><td>funditus tolli. An vos aliter existimabatis? cum ad omnia</td><td>25.1</td></tr><tr><td>vestra pauci homines cupiditatis oculos adiecissent, non</td><td></td></tr><tr><td>eos in primis id acturos ut ex omni custodia vestrae</td><td></td></tr><tr><td>libertatis, ex omni potestate, curatione, patrocinio vestro-</td><td></td></tr><tr><td>rum commodorum Cn. Pompeius depelleretur? Viderunt</td><td>5</td></tr><tr><td>et vident, si per imprudentiam vestram, neglegentiam meam</td><td></td></tr><tr><td>legem incognitam acceperitis, fore uti postea cognitis in-</td><td></td></tr><tr><td>sidiis, cum <span class="caps">x</span>viros creetis, tum vitiis omnibus et sceleribus</td><td></td></tr><tr><td>legis Cn. Pompei praesidium opponendum putetis. Et hoc</td><td></td></tr><tr><td>parvum argumentum vobis erit, a certis hominibus domina-</td><td>10</td></tr><tr><td>tionem potestatemque omnium rerum quaeri, cum videatis</td><td></td></tr><tr><td>eum quem custodem vestrae libertatis fore videant expertem</td><td></td></tr><tr><td>fieri dignitatis? </td><td></td></tr>
        </table>