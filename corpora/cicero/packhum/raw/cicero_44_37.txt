<table>
          <script>targetHit=0;</script>
          <tr><td>  <span class="caps">Atticvs</span> Ain tandem? Etiam a Stoicis</td><td>3.14.1</td></tr><tr><td>ista tractata sunt? </td><td></td></tr><tr><td>  <span class="caps">Marcvs</span> Non sane, nisi ab eo quem modo nomi-</td><td></td></tr><tr><td>naui et postea a magno homine et in primis erudito,</td><td></td></tr><tr><td>Panaetio. Nam ueteres uerbo tenus acute illi quidem,</td><td>5</td></tr><tr><td>sed non ad hunc usum popularem atque ciuilem, de</td><td></td></tr><tr><td>re publica disserebant. Ab Ac&lt;ade&gt;mia magis ista</td><td></td></tr><tr><td>manarunt Platone principe. Post Aristoteles inlus-</td><td></td></tr><tr><td>trauit omnem hunc ciuilem in disputando locum</td><td></td></tr><tr><td>Heraclidesque Ponticus, profectus ab eodem Platone.</td><td>10</td></tr><tr><td>Theophrastus uero institutus ab Aristotele habitauit,</td><td></td></tr><tr><td>ut scitis, in eo genere rerum, ab eodemque Aristotele</td><td></td></tr><tr><td>doctus Dicaearchus huic rationi studioque non defuit.</td><td></td></tr><tr><td>Post a Theophrasto Phalereus ille Demetrius, de quo</td><td></td></tr><tr><td>feci supra mentionem, mirabiliter doctrinam ex</td><td>15</td></tr><tr><td>umbraculis eruditorum otioque non modo in solem</td><td></td></tr><tr><td>atque in puluerem, sed in ipsum discrimen aciemque</td><td></td></tr><tr><td>produxit. Nam et mediocriter doctos magnos in re</td><td></td></tr><tr><td>publica uiros, et doctissimos homines non nimis in re</td><td></td></tr><tr><td>publica uersatos, multos commemorare possumus: qui</td><td>20</td></tr><tr><td>uero utraque re excelleret, ut et doctrinae studiis et </td><td></td></tr><tr><td>regenda ciuitate princeps esset, quis facile praeter</td><td></td></tr><tr><td>hunc inueniri potest? </td><td></td></tr><tr><td>  <span class="caps">Atticvs</span> Puto posse, et quidem aliquem de tri-</td><td></td></tr><tr><td>bus nobis. Sed perge, ut coeperas. </td><td>25</td></tr><tr><td>  <span class="caps">Marcvs</span> Quaesitum igitur ab illis est,</td><td>15.1</td></tr><tr><td>placeret&lt;ne&gt; unum in ciuitate esse magistratum, cui</td><td></td></tr><tr><td>reliqui pa&lt;r&gt;erent. Quod exactis regibus intellego pla-</td><td></td></tr><tr><td>cuisse nostris maioribus. Sed quoniam regale ciui-</td><td></td></tr><tr><td>tatis genus, probatum quondam, postea non tam</td><td>5</td></tr><tr><td>regni quam regis uitiis repudiatum est, nomen tan-</td><td></td></tr><tr><td>tum uidebitur regis repudiatum, res manebit, si unus</td><td></td></tr><tr><td>omnibus reliquis magistratibus imperabit. </td><td></td></tr><tr><td>Quare</td><td>16.1</td></tr><tr><td>nec ephori Lacedaemone sine causa a Theopompo</td><td></td></tr><tr><td>oppositi regibus, nec apud nos consulibus tribuni.</td><td></td></tr><tr><td>Nam illud quidem ipsum, quod in iure positum est,</td><td></td></tr><tr><td>habet consul, ut ei reliqui magistratus omnes pareant,</td><td>5</td></tr><tr><td>excepto tribuno, qui post exstitit, ne id quod fuer&lt;a&gt;t,</td><td></td></tr><tr><td>esset. Hoc enim primum minuit consulare ius, quod</td><td></td></tr><tr><td>exstitit ipse qui eo non teneretur, deinde quod attulit</td><td></td></tr><tr><td>auxilium reliquis non modo magistratibus, sed etiam</td><td></td></tr><tr><td>priuatis consuli non parentibus. </td><td>10</td></tr>
        </table>