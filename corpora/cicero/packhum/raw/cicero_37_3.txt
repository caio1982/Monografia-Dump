<table>
          <script>targetHit=0;</script>
          <tr><td>  Cum igitur vehementius inveheretur in causam principum</td><td>1.24.1</td></tr><tr><td>consul Philippus Drusique tribunatus pro senatus auctori-</td><td></td></tr><tr><td>tate susceptus infringi iam debilitarique videretur, dici mihi</td><td></td></tr><tr><td>memini ludorum Romanorum diebus L. Crassum quasi</td><td></td></tr><tr><td>conligendi sui causa se in Tusculanum contulisse; venisse</td><td>5</td></tr><tr><td>eodem, socer eius qui fuerat, Q. Mucius dicebatur et M.</td><td></td></tr><tr><td>Antonius, homo et consiliorum in re publica socius et</td><td></td></tr><tr><td>summa cum Crasso familiaritate coniunctus. Exierant</td><td>25.1</td></tr><tr><td>autem cum ipso Crasso adulescentes et Drusi maxime</td><td></td></tr><tr><td>familiares et in quibus magnam tum spem maiores natu</td><td></td></tr><tr><td>dignitatis suae conlocarent, C. Cotta, qui [tum] tribunatum</td><td></td></tr><tr><td>plebis petebat, et P. Sulpicius, qui deinceps eum magi-</td><td>5</td></tr><tr><td>stratum petiturus putabatur. Hi primo die de temporibus</td><td>26.1</td></tr><tr><td>deque universa re publica, quam ob causam venerant,</td><td></td></tr><tr><td>multum inter se usque ad extremum tempus diei conlocuti</td><td></td></tr><tr><td>sunt; quo quidem sermone multa divinitus a tribus illis</td><td></td></tr><tr><td>consularibus Cotta deplorata et commemorata narrabat, ut</td><td>5</td></tr><tr><td>nihil incidisset postea civitati mali, quod non impendere</td><td></td></tr><tr><td>illi tanto ante vidissent. Eo autem omni sermone confecto,</td><td>27.1</td></tr><tr><td>tantam in Crasso humanitatem fuisse, ut, cum lauti accu-</td><td></td></tr><tr><td>buissent, tolleretur omnis illa superioris tristitia sermonis</td><td></td></tr><tr><td>eaque esset in homine iucunditas et tantus in loquendo </td><td></td></tr><tr><td>lepos, ut dies inter eos curiae fuisse videretur, convivium</td><td>5</td></tr><tr><td>Tusculani; postero autem die, cum illi maiores natu satis</td><td>28.1</td></tr><tr><td>quiessent et in ambulationem ventum esset, [dicebat] tum</td><td></td></tr><tr><td>Scaevolam duobus spatiis tribusve factis dixisse 'cur non</td><td></td></tr><tr><td>imitamur, Crasse, Socratem illum, qui est in Phaedro</td><td></td></tr><tr><td>Platonis? Nam me haec tua platanus admonuit, quae</td><td>5</td></tr><tr><td>non minus ad opacandum hunc locum patulis est diffusa</td><td></td></tr><tr><td>ramis, quam illa, cuius umbram secutus est Socrates, quae</td><td></td></tr><tr><td>mihi videtur non tam ipsa acula, quae describitur, quam</td><td></td></tr><tr><td>Platonis oratione crevisse, et quod ille durissimis pedibus</td><td></td></tr><tr><td>fecit, ut se abiceret in herba atque ita [illa], quae philosophi</td><td>10</td></tr><tr><td>divinitus ferunt esse dicta, loqueretur, id meis pedibus certe</td><td></td></tr><tr><td>concedi est aequius.' Tum Crassum 'immo vero commo-</td><td>29.1</td></tr><tr><td>dius etiam'; pulvinosque poposcisse et omnis in eis sedibus,</td><td></td></tr><tr><td>quae erant sub platano, consedisse dicebat. </td><td></td></tr>
        </table>