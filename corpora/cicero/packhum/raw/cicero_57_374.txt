<table>
          <script>targetHit=0;</script>
          <tr class="title first  date"><td>v Id<span class="snum">.</span> Apr<span class="snum">.</span> <span class="snum">44</span> in Tusculano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Tranquillae tuae quidem litterae. quod utinam diutius! nam</td><td>14.3.1.1</td></tr><tr><td>Matius posse negabat. ecce autem structores nostri ad frumen-</td><td></td></tr><tr><td>tum profecti, cum inanes redissent, rumorem adferunt magnum</td><td></td></tr><tr><td>Romae domum ad Antonium frumentum omne portari. </td><td></td></tr><tr><td>πανικὸν certe; scripsisses enim. Corumbus Balbi nullus adhuc.</td><td>5</td></tr><tr><td>est mihi notum nomen; bellus enim esse dicitur architectus. </td><td></td></tr><tr><td>  Ad obsignandum tu adhibitus non sine causa videris. volunt</td><td>2.1</td></tr><tr><td>enim nos ita putare; nescio cur non animo quoque sentiant. sed</td><td></td></tr><tr><td>quid haec ad nos? odorare tamen Antoni διάθεσιν; quem</td><td></td></tr><tr><td>quidem ego epularum magis arbitror rationem habere quam</td><td></td></tr><tr><td>quicquam mali cogitare. </td><td>5</td></tr><tr><td>  Tu si quid πραγματικὸν habes rescribe; sin minus, populi</td><td></td></tr><tr><td>ἐπισημασίαν et mimorum dicta perscribito. Piliae et Atticae</td><td></td></tr><tr><td>salutem.</td><td></td></tr>
        </table>