<table>
          <script>targetHit=0;</script>
          <tr><td>  Ac si volumus huius rei, quae vocatur eloquentia,</td><td>1.2.1</td></tr><tr><td>sive artis sive studii sive exercitationis cuiusdam sive</td><td></td></tr><tr><td>facultatis ab natura profectae considerare principium,</td><td></td></tr><tr><td>reperiemus id ex honestissimis causis natum atque</td><td></td></tr><tr><td>optimis rationibus profectum. nam fuit quoddam tem-</td><td>5</td></tr><tr><td>pus, cum in agris homines passim bestiarum modo</td><td></td></tr><tr><td>vagabantur et sibi victu fero vitam propagabant nec</td><td></td></tr><tr><td>ratione animi quicquam, sed pleraque viribus corporis</td><td></td></tr><tr><td>administrabant, nondum divinae religionis, non hu-</td><td></td></tr><tr><td>mani officii ratio colebatur, nemo nuptias viderat legi-</td><td>10</td></tr><tr><td>timas, non certos quisquam aspexerat liberos, non, ius</td><td></td></tr><tr><td>aequabile quid utilitatis haberet, acceperat. ita propter</td><td></td></tr><tr><td>errorem atque inscientiam caeca ac temeraria domi-</td><td></td></tr><tr><td>natrix animi cupiditas ad se explendam viribus cor-</td><td></td></tr><tr><td>poris abutebatur, perniciosissimis satellitibus. quo tem-</td><td>15</td></tr><tr><td>pore quidam magnus videlicet vir et sapiens cognovit,</td><td></td></tr><tr><td>quae materia esset et quanta ad maximas res opportu- </td><td></td></tr><tr><td>nitas in animis inesset hominum, si quis eam posset</td><td></td></tr><tr><td>elicere et praecipiendo meliorem reddere; qui dispersos</td><td></td></tr><tr><td>homines in agros et in tectis silvestribus abditos ratione</td><td>20</td></tr><tr><td>quadam conpulit unum in locum et congregavit et eos</td><td></td></tr><tr><td>in unam quamque rem inducens utilem atque honestam</td><td></td></tr><tr><td>primo propter insolentiam reclamantes, deinde propter</td><td></td></tr><tr><td>rationem atque orationem studiosius audientes ex feris</td><td></td></tr><tr><td>et inmanibus mites reddidit et mansuetos. ac mihi qui-</td><td>3.1</td></tr><tr><td>dem hoc nec tacita videtur nec inops dicendi sapientia</td><td></td></tr><tr><td>perficere potuisse, ut homines a consuetudine subito</td><td></td></tr><tr><td>converteret et ad diversas rationes vitae traduceret.</td><td></td></tr><tr><td>age vero urbibus constitutis, ut fidem colere et iusti-</td><td>5</td></tr><tr><td>tiam retinere discerent et aliis parere sua voluntate</td><td></td></tr><tr><td>consuescerent ac non modo labores excipiendos com-</td><td></td></tr><tr><td>munis commodi causa, sed etiam vitam amittendam</td><td></td></tr><tr><td>existimarent, qui tandem fieri potuit, nisi homines ea,</td><td></td></tr><tr><td>quae ratione invenissent, eloquentia persuadere po-</td><td>10</td></tr><tr><td>tuissent? profecto nemo nisi gravi ac suavi commotus</td><td></td></tr><tr><td>oratione, cum viribus plurimum posset, ad ius voluisset</td><td></td></tr><tr><td>sine vi descendere, ut inter quos posset excellere, cum</td><td></td></tr><tr><td>iis se pateretur aequari et sua voluntate a iucundissi-</td><td></td></tr><tr><td>ma consuetudine recederet, quae praesertim iam natu-</td><td>15</td></tr><tr><td>rae vim optineret propter vetustatem. ac primo quidem</td><td></td></tr><tr><td>sic et nata et progressa longius eloquentia videtur et</td><td></td></tr><tr><td>item postea maximis in rebus pacis et belli cum sum-</td><td></td></tr><tr><td>mis hominum utilitatibus esse versata; postquam vero</td><td></td></tr><tr><td>commoditas quaedam, prava virtutis imitatrix, sine ra-</td><td>20</td></tr><tr><td>tione officii dicendi copiam consecuta est, tum ingenio</td><td></td></tr><tr><td>freta malitia pervertere urbes et vitas hominum labe-</td><td></td></tr><tr><td>factare assuevit. </td><td></td></tr>
        </table>