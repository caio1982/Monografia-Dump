<table>
          <script>targetHit=0;</script>
          <tr class="title first  date"><td>med<span class="snum">.</span> Febr<span class="snum">.(?)</span> <span class="snum">50</span> Laodiceae</td><td></td></tr><tr class="title last  "><td>CICERO S. D. APPIO PULCHRO</td><td></td></tr><tr><td>Pluribus verbis ad te scribam cum plus oti nactus ero. haec</td><td>3.7.1.1</td></tr><tr><td>scripsi subito, cum Bruti pueri Laodiceae me convenissent et</td><td></td></tr><tr><td>se Romam properare dixissent. itaque nullas iis praeterquam</td><td></td></tr><tr><td>ad te et ad Brutum dedi litteras. </td><td></td></tr><tr><td>  Legati Appiani mihi volumen a te plenum querelae</td><td>2.1</td></tr><tr><td>iniquissimae reddiderunt, quod eorum aedificationem litteris</td><td></td></tr><tr><td>meis impedissem. eadem autem epistula petebas ut eos quam</td><td></td></tr><tr><td>primum, ne in hiemem inciderent, ad facultatem aedificandi</td><td></td></tr><tr><td>liberarem, et simul peracute querebare quod eos tributa</td><td>5</td></tr><tr><td>exigere vetarem prius quam ego re cognita permisissem. genus</td><td></td></tr><tr><td>enim quoddam fuisse impediendi, cum ego cognoscere non</td><td></td></tr><tr><td>&lt;possem&gt; nisi cum ad hiemem me ex Cilicia recepissem. </td><td></td></tr><tr><td>  Ad omnia accipe et cognosce aequitatem expostulationis</td><td>3.1</td></tr><tr><td>tuae. primum, cum ad me aditum esset ab iis qui dicerent</td><td></td></tr><tr><td>a se intolerabilia tributa exigi, quid habuit iniquitatis me</td><td></td></tr><tr><td>scribere ne facerent ante quam ego rem causamque cognos-</td><td></td></tr><tr><td>sem? non poteram, credo, ante hiemem; sic enim scribis.</td><td>5</td></tr><tr><td>quasi vero ad cognoscendum ego ad illos, non illi ad me</td><td></td></tr><tr><td>venire debuerint! 'tam longe?' inquis. quid? cum dabas iis</td><td></td></tr><tr><td>litteras per quas mecum agebas ne eos impedirem quo</td><td></td></tr><tr><td>minus ante hiemem aedificarent, non eos ad me venturos</td><td></td></tr><tr><td>arbitrabare? tametsi id quidem fecerunt ridicule; quas enim</td><td>10</td></tr><tr><td>litteras adferebant ut opus aestate facere possent, eas mihi</td><td></td></tr><tr><td>post brumam reddiderunt. sed scito et multo pluris esse qui</td><td></td></tr><tr><td>de tributis recusent quam qui exigi velint et me tamen quod</td><td></td></tr><tr><td>te velle existimem esse facturum. de Appianis hactenus. </td><td></td></tr><tr><td>  A Pausania, Lentuli liberto, accenso meo, audivi cum</td><td>4.1</td></tr><tr><td>diceret te secum esse questum quod tibi obviam non prodis- </td><td></td></tr><tr><td>sem. scilicet contempsi te, nec potest fieri me quicquam</td><td></td></tr><tr><td>superbius! cum puer tuus ad me secunda fere vigilia venisset</td><td></td></tr><tr><td>isque te ante lucem Iconium mihi venturum nuntiasset</td><td>5</td></tr><tr><td>incertumque utra via, cum essent duae, altera &lt;A.&gt; Varronem,</td><td></td></tr><tr><td>tuum familiarissimum, altera Q. Leptam, praefectum fabrum</td><td></td></tr><tr><td>meum, tibi obviam misi. mandavi utrique eorum ut a te ad</td><td></td></tr><tr><td>me recurrerent ut tibi obviam prodire possem. currens Lepta</td><td></td></tr><tr><td>venit mihique nuntiavit te iam castra praetergressum esse.</td><td>10</td></tr><tr><td>confestim Iconium veni. cetera iam tibi nota sunt. an ego</td><td></td></tr><tr><td>tibi obviam non prodirem, primum Ap. Claudio, deinde</td><td></td></tr><tr><td>imperatori, deinde more maiorum, deinde, quod caput est,</td><td></td></tr><tr><td>amico, qui in isto genere multo etiam ambitiosius facere</td><td></td></tr><tr><td>soleam quam honos meus et dignitas postulat? sed haec</td><td>5.1</td></tr><tr><td>hactenus. illud idem Pausania dicebat te dixisse: 'quidni?</td><td></td></tr><tr><td>Appius Lentulo, Lentulus Ampio processit obviam, Cicero</td><td></td></tr><tr><td>Appio noluit.' quaeso, etiamne tu has ineptias, homo mea</td><td></td></tr><tr><td>sententia summa prudentia, multa etiam doctrina, plurimo</td><td>5</td></tr><tr><td>rerum usu, addo urbanitatem, quae est virtus ut Stoici</td><td></td></tr><tr><td>rectissime putant? ullam Appietatem aut Lentulitatem</td><td></td></tr><tr><td>valere apud me plus quam ornamenta virtutis existimas? cum</td><td></td></tr><tr><td>ea consecutus nondum eram quae sunt hominum opinionibus</td><td></td></tr><tr><td>amplissima, tamen ista vestra nomina numquam sum admi-</td><td>10</td></tr><tr><td>ratus; viros eos qui ea vobis reliquissent magnos arbitrabar.</td><td></td></tr><tr><td>postea vero quam ita et cepi et gessi maxima imperia ut</td><td></td></tr><tr><td>mihi nihil neque ad honorem neque ad gloriam acquirendum</td><td></td></tr><tr><td>putarem, superiorem quidem numquam, sed parem vobis me</td><td></td></tr><tr><td>speravi esse factum. nec mehercule aliter vidi existimare vel</td><td>15</td></tr><tr><td>Cn. Pompeium, quem omnibus qui umquam fuerunt, vel</td><td></td></tr><tr><td>P. Lentulum, quem mihi ipsi antepono. tu si aliter existimas, </td><td></td></tr><tr><td>nihil errabis si paulo diligentius, ut quid sit εὐγένεια [quid</td><td></td></tr><tr><td>sit nobilitas] intellegas, Athenodorus, Sandonis filius, quid</td><td></td></tr><tr><td>de his rebus dicat attenderis. </td><td>20</td></tr><tr><td>  Sed ut ad rem redeam, me tibi non amicum modo verum</td><td>6.1</td></tr><tr><td>etiam amicissimum existimes velim. profecto omnibus meis</td><td></td></tr><tr><td>officiis efficiam ut ita esse vere possis iudicare. tu autem si id</td><td></td></tr><tr><td>agis ut minus mea causa, dum ego absim, debere videaris</td><td></td></tr><tr><td>quam ego tua laborarim, libero te ista cura:</td><td>5</td></tr><tr><td>    'πάρ’ ἔμοιγε καὶ ἄλλοι</td><td></td></tr><tr><td>    οἵ κέ με τιμήσουσι, μάλιστα δὲ μητίετα Ζεύς.'</td><td></td></tr><tr><td>si autem natura es φιλαίτιος, illud non perficies, quo minus</td><td></td></tr><tr><td>tua causa velim; hoc adsequere ut, quam in partem tu</td><td></td></tr><tr><td>accipias, minus laborem. </td><td>10</td></tr><tr><td>  Haec ad te scripsi liberius fretus conscientia offici mei</td><td></td></tr><tr><td>benevolentiaeque, quam a me certo iudicio susceptam,</td><td></td></tr><tr><td>quoad tu voles, conservabo.</td><td></td></tr>
        </table>