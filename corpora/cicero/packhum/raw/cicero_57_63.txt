<table>
          <script>targetHit=0;</script>
          <tr class="title first  date"><td>xvi Kal<span class="snum">.</span> Oct<span class="snum">.</span> <span class="snum">58</span> <span class="snum">(</span>§<span class="snum">3)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quoad eius modi mihi a vobis litterae adferebantur ut aliquid</td><td>3.19.1.1</td></tr><tr><td>ex iis esset exspectandum, spe et cupiditate Thessalonicae</td><td></td></tr><tr><td>retentus sum; postea quam omnis actio huius anni confecta</td><td></td></tr><tr><td>nobis videbatur, in Asiam ire nolui, quod et celebritas mihi</td><td></td></tr><tr><td>odio est et, si fieret aliquid a novis magistratibus, abesse longe</td><td>5</td></tr><tr><td>nolebam. itaque in Epirum ad te statui me conferre, non quo</td><td></td></tr><tr><td>mea interesset loci natura qui lucem omnino fugerem, sed et</td><td></td></tr><tr><td>ad salutem libentissime ex tuo portu proficiscar et, si ea praecisa</td><td></td></tr><tr><td>erit, nusquam facilius hanc miserrimam vitam vel sustentabo</td><td></td></tr><tr><td>vel, quod multo est melius, abiecero. &lt;ero&gt; cum paucis;</td><td>10</td></tr><tr><td>multitudinem dimittam. </td><td></td></tr><tr><td>  Me tuae litterae numquam in tantam spem adduxerunt</td><td>2.1</td></tr><tr><td>quantam aliorum; ac tamen mea spes etiam tenuior semper</td><td></td></tr><tr><td>fuit quam tuae litterae. sed tamen, quoniam coeptum est agi,</td><td></td></tr><tr><td>quoquo modo coeptum est et quacumque de causa, non</td><td></td></tr><tr><td>deseram neque optimi atque unici fratris miseras ac luctuosas</td><td>5</td></tr><tr><td>preces nec Sesti ceterorumque promissa nec spem aerumnosis-</td><td></td></tr><tr><td>simae mulieris Terentiae nec miserrimae [mulieris] Tulliolae</td><td></td></tr><tr><td>obsecrationem et fidelis litteras tuas. mihi Epirus aut iter ad</td><td></td></tr><tr><td>salutem dabit aut quod scripsi supra. </td><td></td></tr><tr><td>  Te oro et obsecro, T. Pomponi, si me omnibus amplissimis,</td><td>3.1</td></tr><tr><td>carissimis iucundissimisque rebus perfidia hominum spoliatum,</td><td></td></tr><tr><td>si me a meis consiliariis proditum et proiectum vides, si </td><td></td></tr><tr><td>intellegis me coactum ut ipse me et meos perderem, ut me tua</td><td></td></tr><tr><td>misericordia iuves et Quintum fratrem, qui potest esse salvus,</td><td>5</td></tr><tr><td>sustentes, Terentiam liberosque meos tueare, me, si putas te</td><td></td></tr><tr><td>istic visurum, exspectes, si minus, invisas si potes, mihique ex</td><td></td></tr><tr><td>agro tuo tantum adsignes quantum meo corpore occupari potest,</td><td></td></tr><tr><td>et pueros ad me cum litteris quam primum et quam saepissime</td><td></td></tr><tr><td>mittas. data <span class="caps">xvi</span> Kal. Oct.</td><td>10</td></tr>
        </table>