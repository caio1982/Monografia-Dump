<table>
          <script>targetHit=0;</script>
          <tr><td>  Affectio est quaedam ex tempore aut ex nego-</td><td>2.176.1</td></tr><tr><td>tiorum eventu aut administratione aut hominum stu- </td><td></td></tr><tr><td>dio commutatio rerum, ut non tales, quales ante ha-</td><td></td></tr><tr><td>bitae sint aut plerumque haberi soleant, habendae</td><td></td></tr><tr><td>videantur esse; ut ad hostes transire turpe videatur</td><td>5</td></tr><tr><td>esse, at non illo animo, quo Ulixes transiit; et pe-</td><td></td></tr><tr><td>cuniam in mare deicere inutile, at non eo consilio,</td><td></td></tr><tr><td>quo Aristippus fecit. sunt igitur res quaedam ex</td><td></td></tr><tr><td>tempore et ex consilio, non ex sua natura conside-</td><td></td></tr><tr><td>randae; quibus in omnibus, quid tempora petant, quid</td><td>10</td></tr><tr><td>personis dignum sit, considerandum est et non quid,</td><td></td></tr><tr><td>sed quo quidque animo, quicum, quo tempore, quam-</td><td></td></tr><tr><td>diu fiat, attendendum est. his ex partibus ad senten-</td><td></td></tr><tr><td>tiam dicendam locos sumi oportere arbitramur. </td><td></td></tr><tr><td>  Laudes autem et vituperationes ex iis locis sumentur,</td><td>177.1</td></tr><tr><td>qui loci personis sunt adtributi, de quibus ante dic-</td><td></td></tr><tr><td>tum est. sin distributius tractare qui volet, partiatur</td><td></td></tr><tr><td>in animum et corpus et extraneas res licebit. animi</td><td></td></tr><tr><td>[est] virtus, cuius de partibus paulo ante dictum est;</td><td>5</td></tr><tr><td>corporis valetudo, dignitas, vires, velocitas; extraneae</td><td></td></tr><tr><td>honos, pecunia, adfinitas, genus, amici, patria, poten-</td><td></td></tr><tr><td>tia, cetera, quae simili esse in genere intellegentur.</td><td></td></tr><tr><td>atque in his id, quod in omnia, valere oportebit; con-</td><td></td></tr><tr><td>traria quoque, quae et qualia sint, intellegentur. vi-</td><td>178.1</td></tr><tr><td>dere autem in laudando et in vituperando oportebit</td><td></td></tr><tr><td>non tam, quae in corpore aut in extraneis rebus ha-</td><td></td></tr><tr><td>buerit is, de quo agetur, quam quo pacto his rebus</td><td></td></tr><tr><td>usus sit. nam fortunam quidem et laudare stultitia </td><td>5</td></tr><tr><td>et vituperare superbia est, animi autem et laus ho-</td><td></td></tr><tr><td>nesta et vituperatio vehemens est. </td><td></td></tr>
        </table>