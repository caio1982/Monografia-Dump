<table>
          <script>targetHit=0;</script>
          <tr><td>  Et ille: sic prorsus, inquit, existumo atque istum de</td><td>125.5</td></tr><tr><td>superioribus paene solum lego. </td><td></td></tr><tr><td>  Immo plane, inquam, Brute, legas censeo. damnum</td><td></td></tr><tr><td>enim illius immaturo interitu res Romanae Latinaeque</td><td></td></tr><tr><td>litterae fecerunt. utinam non tam fratri pietatem quam</td><td>126.1</td></tr><tr><td>patriae praestare voluisset. quam ille facile tali ingenio,</td><td></td></tr><tr><td>diutius si vixisset, vel paternam esset vel avitam gloriam</td><td></td></tr><tr><td>consecutus! eloquentia quidem nescio an habuisset parem</td><td></td></tr><tr><td>neminem. grandis est verbis, sapiens sententiis, genere</td><td>5</td></tr><tr><td>toto gravis. manus extrema non accessit operibus eius:</td><td></td></tr><tr><td>praeclare inchoata multa, perfecta non plane. legendus,</td><td></td></tr><tr><td>inquam, est hic orator, Brute, si quisquam alius, iuven-</td><td></td></tr><tr><td>tuti; non enim solum acuere, sed etiam alere ingenium</td><td></td></tr><tr><td>potest. </td><td>10</td></tr><tr><td>  Huic successit aetati C. Galba, Servi illius eloquentissi-</td><td>127.1</td></tr><tr><td>mi viri filius, P. Crassi eloquentis et iuris periti gener. </td><td></td></tr><tr><td>laudabant hunc patres nostri, favebant etiam propter</td><td></td></tr><tr><td>patris memoriam, sed cecidit in cursu. nam rogatione</td><td></td></tr><tr><td>Mamilia Iugurthinae coniurationis invidia, cum pro sese</td><td>5</td></tr><tr><td>ipse dixisset, oppressus est. exstat eius peroratio, qui</td><td></td></tr><tr><td>epilogus dicitur; qui tanto in honore pueris nobis erat ut</td><td></td></tr><tr><td>eum etiam edisceremus. hic, qui in conlegio sacerdotum</td><td></td></tr><tr><td>esset, primus post Romam conditam iudicio publico est</td><td></td></tr><tr><td>condemnatus. P. Scipio, qui est in consulatu mortuus,</td><td>128.1</td></tr><tr><td>non multum ille quidem nec saepe dicebat, sed et Latine</td><td></td></tr><tr><td>loquendo cuivis erat par et omnis sale facetiisque supera-</td><td></td></tr><tr><td>bat. eius conlega L. Bestia bonis initiis orsus tribunatus—</td><td></td></tr><tr><td>nam P. Popillium vi C. Gracchi expulsum sua rogatione</td><td>5</td></tr><tr><td>restituit—, vir et acer et non indisertus, tristis exitus</td><td></td></tr><tr><td>habuit consulatus. nam invidiosa lege [Mamilia quaestio]</td><td></td></tr><tr><td>C. Galbam sacerdotem et quattuor consularis, L. Bestiam</td><td></td></tr><tr><td>C. Catonem Sp. Albinum civemque praestantissimum</td><td></td></tr><tr><td>L. Opimium, Gracchi interfectorem, a populo absolutum,</td><td>10</td></tr><tr><td>cum is contra populi studium stetisset, Gracchani iudices</td><td></td></tr><tr><td>sustulerunt. huius dissimilis in tribunatu reliquaque omni</td><td>129.1</td></tr><tr><td>vita civis improbus C. Licinius Nerva non indisertus fuit.</td><td></td></tr><tr><td>C. Fimbria temporibus isdem fere sed longius aetate pro-</td><td></td></tr><tr><td>vectus habitus est sane, ut ita dicam, luculentus patro-</td><td></td></tr><tr><td>nus: asper maledicus, genere toto paulo fervidior atque</td><td>5</td></tr><tr><td>commotior, diligentia tamen et virtute animi atque vita</td><td></td></tr><tr><td>bonus auctor in senatu; idem tolerabilis patronus nec</td><td></td></tr><tr><td>rudis in iure civili et cum virtute tum etiam ipso oratio-</td><td></td></tr><tr><td>nis genere liber; cuius orationes pueri legebamus, quas</td><td></td></tr><tr><td>iam reperire vix possumus. atque etiam ingenio et ser-</td><td>130.1</td></tr><tr><td>mone eleganti, valetudine incommoda C. Sextius Calvinus </td><td></td></tr><tr><td>fuit; qui etsi, cum remiserant dolores pedum, non de-</td><td></td></tr><tr><td>erat in causis, tamen id non saepe faciebat. itaque con-</td><td></td></tr><tr><td>silio eius, cum volebant, homines utebantur, patrocinio,</td><td>5</td></tr><tr><td>cum licebat. isdem temporibus M. Brutus, in quo ma-</td><td></td></tr><tr><td>gnum fuit, Brute, dedecus generi vestro, qui, cum tanto</td><td></td></tr><tr><td>nomine esset patremque optimum virum habuisset et</td><td></td></tr><tr><td>iuris peritissimum, accusationem factitaverit, ut Athenis</td><td></td></tr><tr><td>Lycurgus. is magistratus non petivit sed fuit accusator</td><td>10</td></tr><tr><td>vehemens et molestus, ut facile cerneres naturale quod-</td><td></td></tr><tr><td>dam stirpis bonum degeneravisse vitio depravatae volun-</td><td></td></tr><tr><td>tatis. atque eodem tempore accusator de plebe L. Caesu-</td><td>131.1</td></tr><tr><td>lenus fuit, quem ego audivi iam senem, cum ab L. Sabellio</td><td></td></tr><tr><td>multam lege Aquilia †de iustitia† petivisset. non fecissem</td><td></td></tr><tr><td>hominis paene infimi mentionem, nisi iudicarem qui suspi-</td><td></td></tr><tr><td>ciosius aut criminosius diceret audivisse me neminem.</td><td>5</td></tr><tr><td>doctus etiam Graecis T. Albucius vel potius paene Grae-</td><td></td></tr><tr><td>cus. loquor, ut opinor; sed licet ex orationibus iudicare.</td><td></td></tr><tr><td>fuit autem Athenis adulescens, perfectus Epicureus eva-</td><td></td></tr><tr><td>serat, minime aptum ad dicendum genus. </td><td></td></tr>
        </table>