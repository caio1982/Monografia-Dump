<table>
          <script>targetHit=0;</script>
          <tr><td>  Vides in hac tota disceptatione non illud dici &quot;quam-</td><td>3.53.6</td></tr><tr><td>vis hoc turpe sit, tamen, quoniam expedit, faciam&quot;, sed</td><td></td></tr><tr><td>ita expedire, ut turpe non sit, ex altera autem parte,</td><td></td></tr><tr><td>ea re, quia turpe sit, non esse faciendum. Vendat ae-</td><td>54.1</td></tr><tr><td>des vir bonus, propter aliqua vitia, quae ipse norit,</td><td></td></tr><tr><td>ceteri ignorent, pestilentes sint et habeantur salubres,</td><td></td></tr><tr><td>ignoretur in omnibus cubiculis apparere serpentes,</td><td></td></tr><tr><td>&lt;sint&gt; male materiatae et ruinosae, sed hoc praeter</td><td>5</td></tr><tr><td>dominum nemo sciat; quaero, si haec emptoribus ven-</td><td></td></tr><tr><td>ditor non dixerit aedesque vendiderit pluris multo.</td><td></td></tr><tr><td>quam se venditurum putarit, num id iniuste aut im-</td><td></td></tr><tr><td>probe fecerit? &quot;Ille vero&quot; inquit Antipater. &quot;Quid est</td><td></td></tr><tr><td>enim aliud erranti viam non monstrare, quod Athenis</td><td>10</td></tr><tr><td>execrationibus publicis sanctum est, si hoc non est,</td><td></td></tr><tr><td>emptorem pati ruere et per errorem in maximam frau-</td><td></td></tr><tr><td>dem incurrere. Plus etiam est quam viam non mon-</td><td></td></tr><tr><td>strare; nam est scientem in errorem alterum inducere.&quot;</td><td></td></tr><tr><td>Diogenes contra &quot;Num te emere coegit, qui ne horta-</td><td>55.1</td></tr><tr><td>tus quidem est? Ille, quod non placebat, proscripsit,</td><td></td></tr><tr><td>tu quod placebat, emisti. Quod si qui proscribunt vil-</td><td></td></tr><tr><td>lam bonam beneque aedificatam non existimantur fe- </td><td></td></tr><tr><td>fellisse, etiam si illa nec bona est nec aedificata ra-</td><td>5</td></tr><tr><td>tione, multo minus, qui domum non laudarunt. Ubi</td><td></td></tr><tr><td>enim iudicium emptoris est, ibi fraus venditoris quae</td><td></td></tr><tr><td>potest esse? Sin autem dictum non omne praestan-</td><td></td></tr><tr><td>dum est, quod dictum non est, id praestandum putas?</td><td></td></tr><tr><td>Quid vero est stultius quam venditorem eius rei, quam</td><td>10</td></tr><tr><td>vendat, vitia narrare? Quid autem tam absurdum</td><td></td></tr><tr><td>quam si domini iussu ita praeco praedicet: &quot;6domum</td><td></td></tr><tr><td>pestilentem vendo?&quot;6 Sic ergo in quibusdam causis</td><td>56.1</td></tr><tr><td>dubiis ex altera parte defenditur honestas, ex altera</td><td></td></tr><tr><td>ita de utilitate dicitur, ut id, quod utile videatur, non</td><td></td></tr><tr><td>modo facere honestum sit, sed etiam non facere turpe.</td><td></td></tr><tr><td>Haec est illa, quae videtur utilium fieri cum honestis</td><td>5</td></tr><tr><td>saepe dissensio. Quae diiudicanda sunt; non enim, ut</td><td></td></tr><tr><td>quaereremus, exposuimus, sed ut explicaremus. Non</td><td>57.1</td></tr><tr><td>igitur videtur nec frumentarius ille Rhodios nec hic</td><td></td></tr><tr><td>aedium venditor celare emptores debuisse. Neque</td><td></td></tr><tr><td>enim id est celare, quicquid reticeas, sed cum, quod</td><td></td></tr><tr><td>tu scias, id ignorare emolumenti tui causa velis eos,</td><td>5</td></tr><tr><td>quorum intersit id scire. Hoc autem celandi genus</td><td></td></tr><tr><td>quale sit et cuius hominis, quis non videt? Certe non</td><td></td></tr><tr><td>aperti, non simplicis, non ingenui, non iusti, non viri</td><td></td></tr><tr><td>boni, versuti potius obscuri, astuti, fallacis, malitiosi,</td><td></td></tr><tr><td>callidi, veteratoris, vafri. Haec tot et alia plura nonne</td><td>10</td></tr><tr><td>inutile est vitiorum subire nomina? </td><td></td></tr>
        </table>