<table>
          <script>targetHit=0;</script>
          <tr class="title first  date"><td>iii Non<span class="snum">.</span> Oct<span class="snum">.</span> <span class="snum">58</span> Thessalonicae</td><td></td></tr><tr class="title  "><td>TULLIUS S. D. TERENTIAE SUAE ET TULLIOLAE</td><td></td></tr><tr class="title last  "><td>ET CICERONI SUIS</td><td></td></tr><tr><td>Noli putare me ad quemquam longiores epistulas scribere,</td><td>14.2.1.1</td></tr><tr><td>nisi si quis ad me plura scripsit, cui puto rescribi oportere.</td><td></td></tr><tr><td>nec enim habeo quid scribam nec hoc tempore quicquam</td><td></td></tr><tr><td>difficilius facio. ad te vero et ad nostram Tulliolam non queo</td><td></td></tr><tr><td>sine plurimis lacrimis scribere. vos enim video esse miserrimas, </td><td>5</td></tr><tr><td>quas ego beatissimas semper esse volui idque praestare debui,</td><td></td></tr><tr><td>et, nisi tam timidi fuissemus, praestitissem. </td><td></td></tr><tr><td>  Pisonem nostrum merito eius amo plurimum. eum, ut</td><td>2.1</td></tr><tr><td>potui, per litteras cohortatus sum gratiasque egi, ut debui. in</td><td></td></tr><tr><td>novis tribunis pl. intellego spem te habere. id erit firmum, si</td><td></td></tr><tr><td>Pompei voluntas erit; sed Crassum tamen metuo. </td><td></td></tr><tr><td>  A te quidem omnia fieri fortissime et amantissime video,</td><td>5</td></tr><tr><td>nec miror, sed maereo casum eius modi ut tantis tuis</td><td></td></tr><tr><td>miseriis meae miseriae subleventur. nam ad me P. Valerius,</td><td></td></tr><tr><td>homo officiosus, scripsit, id quod ego maximo cum fletu legi,</td><td></td></tr><tr><td>quem ad modum a Vestae ad Tabulam Valeriam ducta</td><td></td></tr><tr><td>esses. hem, mea lux, meum desiderium, unde omnes opem</td><td>10</td></tr><tr><td>petere solebant, te nunc, mea Terentia, sic vexari, sic iacere</td><td></td></tr><tr><td>in lacrimis et sordibus, idque fieri mea culpa, qui ceteros</td><td></td></tr><tr><td>servavi ut nos periremus! </td><td></td></tr><tr><td>  Quod de domo scribis, hoc est de area, ego vero tum</td><td>3.1</td></tr><tr><td>denique mihi videbor restitutus si illa nobis erit restituta.</td><td></td></tr><tr><td>verum haec non sunt in nostra manu; illud doleo, quae</td><td></td></tr><tr><td>impensa facienda est, in eius partem te miseram et despo-</td><td></td></tr><tr><td>liatam venire. quod si conficitur negotium, omnia conseque-</td><td>5</td></tr><tr><td>mur; sin eadem nos fortuna premet, etiamne reliquias tuas</td><td></td></tr><tr><td>miseras proicies? obsecro te, mea vita, quod ad sumptum</td><td></td></tr><tr><td>attinet, sine alios, qui possunt si modo volunt, sustinere;</td><td></td></tr><tr><td>et valetudinem istam infirmam, si me amas, noli vexare.</td><td></td></tr><tr><td>nam mihi ante oculos dies noctesque versaris. omnis labores</td><td>10</td></tr><tr><td>te excipere video; timeo ut sustineas, sed video in te esse</td><td></td></tr><tr><td>omnia. quare, ut id quod speras et quod agis consequa-</td><td></td></tr><tr><td>mur, servi valetudini. </td><td></td></tr><tr><td>  Ego ad quos scribam nescio, nisi ad eos qui ad me scribunt</td><td>4.1</td></tr><tr><td>aut ad eos de quibus ad me vos aliquid scribitis. longius, </td><td></td></tr><tr><td>quoniam ita vobis placet, non discedam; sed velim quam</td><td></td></tr><tr><td>saepissime litteras mittatis, praesertim si quid est firmius quod</td><td></td></tr><tr><td>speremus. </td><td>5</td></tr><tr><td>  Valete, mea desideria, valete.</td><td></td></tr><tr><td> D. a. d. III Non. Oct. Thessalonica.</td><td></td></tr>
        </table>