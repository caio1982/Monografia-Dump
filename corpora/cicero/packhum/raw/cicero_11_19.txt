<table>
          <script>targetHit=0;</script>
          <tr><td>  Atque in hos agros qui hac lege empti sint colonias</td><td>2.73.1</td></tr><tr><td>ab his <span class="caps">x</span>viris deduci iubet. Quid? omnisne locus eius</td><td></td></tr><tr><td>modi est ut nihil intersit rei publicae, colonia deducatur</td><td></td></tr><tr><td>in eum locum necne, an est locus qui coloniam postulet,</td><td></td></tr><tr><td>est &lt;qui&gt; plane recuset? Quo in genere sicut in ceteris</td><td>5</td></tr><tr><td>rei publicae partibus est operae pretium diligentiam</td><td></td></tr><tr><td>maiorum recordari, qui colonias sic idoneis in locis contra</td><td></td></tr><tr><td>suspicionem periculi conlocarunt ut esse non oppida</td><td></td></tr><tr><td>Italiae, sed propugnacula imperi viderentur. Hi deducent</td><td></td></tr><tr><td>colonias in eos agros quos emerint; etiamne si rei</td><td>10</td></tr><tr><td>publicae non expediat? '<span class="caps">Et in qvae loca praeterea</span></td><td>74.1</td></tr><tr><td><span class="caps">videbitvr.</span>' Quid igitur est causae quin coloniam in</td><td></td></tr><tr><td>Ianiculum possint deducere et suum praesidium in capite</td><td></td></tr><tr><td>atque cervicibus nostris conlocare? Tu non definias quot</td><td></td></tr><tr><td>colonias, in quae loca, quo numero colonorum deduci</td><td>5</td></tr><tr><td>velis, tu occupes locum quem idoneum ad vim tuam</td><td></td></tr><tr><td>iudicaris, compleas numero, confirmes praesidio quo velis,</td><td></td></tr><tr><td>populi Romani vectigalibus atque omnibus copiis ipsum</td><td></td></tr><tr><td>populum Romanum coerceas, opprimas, redigas in istam</td><td></td></tr><tr><td><span class="caps">x</span>viralem dicionem ac potestatem? Vt vero totam Italiam suis</td><td>75.1</td></tr><tr><td>praesidiis obsidere atque occupare cogitet, quaeso, Quirites,</td><td></td></tr><tr><td>cognoscite. Permittit <span class="caps">x</span>viris ut in omnia municipia, in omnis</td><td></td></tr><tr><td>colonias totius Italiae colonos deducant quos velint, eisque</td><td></td></tr><tr><td>colonis agros dari iubet. Num obscure maiores opes quam</td><td>5</td></tr><tr><td>libertas vestra pati potest, et maiora praesidia quaeruntur,</td><td></td></tr><tr><td>num obscure regnum constituitur, num obscure libertas vestra</td><td></td></tr><tr><td>tollitur? Nam cum idem omnem pecuniam, maximam</td><td></td></tr><tr><td>multitudinem &lt;obtinebunt&gt;, idem totam Italiam suis opibus </td><td></td></tr><tr><td>obsidebunt, idem vestram libertatem suis praesidiis et</td><td>10</td></tr><tr><td>coloniis interclusam tenebunt, quae spes tandem, quae</td><td></td></tr><tr><td>facultas recuperandae vestrae libertatis relinquetur? </td><td></td></tr>
        </table>