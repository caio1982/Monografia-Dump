CONSOLATIO Plin .   Nat .  praef .   22 Crantorem sequor. Lactant .   Div .  Inst .   3.18.18 Sed nescio qui nos teneat error ac miserabilis ignoratio veri. Lactant .   Div .  Inst .   3.19.13 Non nasci longe optimum nec in hos scopulos incidere vitae, proximum autem, si natus sis, quam primum tamquam ex incendio fugere fortunae. Cic .   Tusc .   1.66 Animorum nulla in terris origo inveniri potest; nihil enim est in animis mixtum atque concretum, aut quod ex terra natum atque fictum esse videatur, nihil ne aut umidum qui- dem aut flabile aut igneum. His enim in naturis nihil inest, quod vim memoriae, mentis, cogitationis habeat, quod et praeterita teneat et futura provideat et complecti possit praesentia, quae sola divina sunt; nec invenietur umquam, unde ad hominem venire pos- sint nisi a deo. Singularis est igitur quaedam natura atque vis animi seiuncta ab his usitatis notisque na- turis. Ita, quicquid est illud, quod sentit, quod sapit, quod vivit, quod viget, caeleste et divinum ob eam- que rem aeternum sit necesse est. Nec vero deus ipse, qui intellegitur a nobis, alio modo intellegi potest nisi mens soluta quaedam et libera, segregata ab omni concretione mortali, omnia sentiens et movens ipsaque praedita motu sempiterno. Lactant .   Div .  Inst .   1.15.16 Cum vero et mares et feminas complures ex hominibus in deorum numero esse videamus et eorum in urbibus atque agris augustissima delubra veneremur, adsen- tiamur eorum sapientiae, quorum ingeniis et inventis omnem vitam legibus et institutis excultam constitu- tamque habemus. Quodsi ullum umquam animal con- secrandum fuit, illud profecto fuit. Si Cadmi pro- genies aut Amphi[try]onis aut Tyndari in caelum tollenda fama fuit, huic idem honos certe dicandus est; quod quidem faciam teque omnium optimam doc- tissimamque adprobantibus dis inmortalibus ipsis in eorum coetu locatam ad opinionem omnium morta- lium consecrabo. Lactant .   Div .  Inst .   3.19.3 Nec enim omnibus iidem illi sapientes arbitrati sunt eundem cursum in caelum patere; nam vitiis et scele- ribus contaminatos deprimi in tenebras atque in caeno iacere docuerunt, castos autem [animos], puros, inte- gros, incorruptos, bonis etiam studiis atque artibus expolitos leni quodam et facili lapsu ad deos, id est ad naturam sui similem, pervolare. Lactant .   Div .  Inst .   3.28.9 Cedo et manum tollo. Lact .   Stat .  Theb .   1.306 Hoc iter vitae tam confragosum putamus, tam ple- num iniuriarum ac miseriarum atque laborum.