<table>
          <script>targetHit=0;</script>
          <tr><td>  Tu quidem adhuc meam causam agis, sed hoc mox</td><td>2.26.1</td></tr><tr><td>videro; interea, unde isti versus? non enim adgnosco. </td><td></td></tr><tr><td>  Dicam hercle; etenim recte requiris. videsne abun-</td><td></td></tr><tr><td>dare me otio? </td><td></td></tr><tr><td>  Quid tum? </td><td>5</td></tr><tr><td>  Fuisti saepe, credo, cum Athenis esses, in scholis</td><td></td></tr><tr><td>philosophorum. </td><td></td></tr><tr><td>  Vero, ac libenter quidem. </td><td></td></tr><tr><td>  Animadvertebas igitur, etsi tum nemo erat admo-</td><td></td></tr><tr><td>dum copiosus, verum tamen versus ab is admisceri</td><td>10</td></tr><tr><td>orationi. </td><td></td></tr><tr><td>  Ac multos quidem a Dionysio Stoico. </td><td></td></tr><tr><td>  Probe dicis. sed is quasi dictata, nullo dilectu, nulla</td><td></td></tr><tr><td>elegantia: Philo et †proprium nrt et lecta poëmata et</td><td></td></tr><tr><td>loco adiungebat. itaque postquam adamavi hanc quasi</td><td>15</td></tr><tr><td>senilem declamationem, studiose equidem utor no-</td><td></td></tr><tr><td>stris poëtis; sed sicubi illi defecerunt—verti enim</td><td></td></tr><tr><td>multa de Graecis, ne quo ornamento in hoc genere</td><td></td></tr><tr><td>disputationis careret Latina oratio. </td><td></td></tr><tr><td>  Sed videsne, poëtae quid mali adferant? lamentantis</td><td>27.1</td></tr><tr><td>inducunt fortissimos viros, molliunt animos nostros,</td><td></td></tr><tr><td>ita sunt deinde dulces, ut non legantur modo, sed</td><td></td></tr><tr><td>etiam ediscantur. sic ad malam domesticam discipli-</td><td></td></tr><tr><td>nam vitamque umbratilem et delicatam cum acces-</td><td>5</td></tr><tr><td>serunt etiam poëtae, nervos omnis virtutis elidunt. </td><td></td></tr><tr><td>recte igitur a Platone eiciuntur ex ea civitate, quam</td><td></td></tr><tr><td>finxit ille, cum optimos mores et optimum rei p. sta-</td><td></td></tr><tr><td>tum exquireret. at vero nos, docti scilicet a Graecia,</td><td></td></tr><tr><td>haec [et] a pueritia legimus ediscimus, hanc eruditi-</td><td>10</td></tr><tr><td>onem liberalem et doctrinam putamus. </td><td></td></tr>
        </table>