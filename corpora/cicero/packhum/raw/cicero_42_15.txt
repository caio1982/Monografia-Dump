<table>
          <script>targetHit=0;</script>
          <tr><td>  Coniunctus huic causarum loco ille locus</td><td>67.1</td></tr><tr><td>est qui efficitur ex causis. Ut enim causa quid sit</td><td></td></tr><tr><td>effectum indicat, sic quod effectum est quae fuerit</td><td></td></tr><tr><td>causa demonstrat. Hic locus suppeditare solet</td><td></td></tr><tr><td>oratoribus et poetis, saepe etiam philosophis, sed</td><td>5</td></tr><tr><td>eis qui ornate et copiose loqui possunt, mirabilem</td><td></td></tr><tr><td>copiam dicendi, cum denuntiant quid ex quaque</td><td></td></tr><tr><td>re sit futurum. Causarum enim cognitio cogni-</td><td></td></tr><tr><td>tionem eventorum facit. </td><td></td></tr><tr><td>  Reliquus est comparationis locus, cuius genus et</td><td>68.1</td></tr><tr><td>exemplum supra positum est ut ceterorum; nunc</td><td></td></tr><tr><td>explicanda tractatio est. Comparantur igitur ea</td><td></td></tr><tr><td>quae aut maiora aut minora aut paria dicuntur;</td><td></td></tr><tr><td>in quibus spectantur haec: numerus, species, vis,</td><td>5</td></tr><tr><td>quaedam etiam ad res aliquas affectio.  </td><td></td></tr><tr><td>  Numero sic comparabuntur, plura bona ut pauci-</td><td>69.1</td></tr><tr><td>oribus bonis anteponantur, pauciora mala malis</td><td></td></tr><tr><td>pluribus, diuturniora bona brevioribus, longe et late</td><td></td></tr><tr><td>pervagata angustis, ex quibus plura bona propagentur</td><td></td></tr><tr><td>quaeque plures imitentur et faciant. </td><td>5</td></tr><tr><td>  Specie autem comparantur, ut anteponantur quae</td><td></td></tr><tr><td>propter se expetenda sunt eis quae propter aliud et</td><td></td></tr><tr><td>ut innata atque insita assumptis atque adventiciis,</td><td></td></tr><tr><td>integra contaminatis, iucunda minus iucundis, honesta</td><td></td></tr><tr><td>ipsis etiam utilibus, proclivia laboriosis, necessaria</td><td>10</td></tr><tr><td>non necessariis, sua alienis, rara vulgaribus, desidera-</td><td></td></tr><tr><td>bilia eis quibus facile carere possis, perfecta incohatis,</td><td></td></tr><tr><td>tota partibus, ratione utentia rationis expertibus,</td><td></td></tr><tr><td>voluntaria necessariis, animata inanimis, naturalia</td><td></td></tr><tr><td>non naturalibus, artificiosa non artificiosis. </td><td>15</td></tr>
        </table>