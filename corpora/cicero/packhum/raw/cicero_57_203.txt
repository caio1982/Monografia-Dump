<table>
          <script>targetHit=0;</script>
          <tr class="title first  date"><td>Kal<span class="snum">.</span> vel iv Non<span class="snum">.</span> Apr<span class="snum">.</span> <span class="snum">49</span> Arpini</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Ego meo Ciceroni, quoniam Roma caremus, Arpini potis-</td><td>9.19.1.1</td></tr><tr><td>simum togam puram dedi, idque municipibus nostris fuit</td><td></td></tr><tr><td>gratum. etsi omnis et illos et qua iter feci maestos adflictosque</td><td></td></tr><tr><td>vidi; tam tristis et tam atrox est ἀναθεώρησις huius ingentis</td><td></td></tr><tr><td>mali. dilectus habentur, in hiberna deducuntur. ea quae</td><td>5</td></tr><tr><td>etiam cum a bonis viris, cum iusto in bello, cum modeste</td><td></td></tr><tr><td>fiunt, tamen ipsa per se molesta sunt, quam censes acerba</td><td></td></tr><tr><td>nunc esse, cum a perditis in civili nefario bello petulantissime</td><td></td></tr><tr><td>fiant? cave autem putes quemquam hominem in Italia tur-</td><td></td></tr><tr><td>pem esse qui hinc absit. vidi ipse Formiis universos neque me-</td><td>10</td></tr><tr><td>hercule [numquam] homines putavi; et noram omnis, sed</td><td></td></tr><tr><td>numquam uno loco videram. </td><td></td></tr><tr><td>  Pergamus igitur quo placet et nostra omnia relinquamus.</td><td>2.1</td></tr><tr><td>proficiscamur ad eum cui gratior noster adventus erit quam si</td><td></td></tr><tr><td>una fu&lt;g&gt;issemus. tum enim eramus in maxima spe, nunc ego</td><td></td></tr><tr><td>quidem in nulla; nec praeter me quisquam Italia cessit nisi</td><td></td></tr><tr><td>qui hunc inimicum sibi putaret. nec mehercule hoc facio rei</td><td>5</td></tr><tr><td>publicae causa, quam funditus deletam puto, sed ne quis me</td><td></td></tr><tr><td>putet ingratum in eum qui me levavit iis incommodis quibus</td><td></td></tr><tr><td>idem adfecerat, et simul quod ea quae fiunt aut quae certe</td><td></td></tr><tr><td>futura sunt videre non possum. etiam equidem senatus con-</td><td></td></tr><tr><td>sulta facta quaedam iam puto, utinam in Vulcati sententiam!</td><td>10</td></tr><tr><td>sed quid refert? est enim una sententia omnium. sed erit</td><td></td></tr><tr><td>immitissimus Servius, qui filium misit ad effligendum Cn. </td><td></td></tr><tr><td>Pompeium aut certe capiendum cum Pontio Titiniano. etsi</td><td></td></tr><tr><td>hic quidem timoris causa, ille vero—sed stomachari desina-</td><td></td></tr><tr><td>mus et aliquando sentiamus nihil nobis nisi, id quod minime</td><td>15</td></tr><tr><td>vellem, spiritum reliquum esse. </td><td></td></tr><tr><td>  Nos, quoniam superum mare obsidetur, infero navigabimus</td><td>3.1</td></tr><tr><td>et, si Puteolis erit difficile, Crotonem petemus aut Thurios et</td><td></td></tr><tr><td>boni cives amantes patriae mare infestum habebimus. aliam</td><td></td></tr><tr><td>rationem huius belli gerendi nullam video. in Aegyptum</td><td></td></tr><tr><td>nos abdemus. exercitu pares esse non possumus. pacis fides</td><td>5</td></tr><tr><td>nulla est. sed haec satis deplorata sunt. </td><td></td></tr><tr><td>  Tu velim litteras Cephalioni des de omnibus rebus actis,</td><td>4.1</td></tr><tr><td>denique etiam de sermonibus hominum, nisi plane obmu-</td><td></td></tr><tr><td>tuerunt. ego tuis consiliis usus sum maximeque quod et</td><td></td></tr><tr><td>gravitatem in congressu nostro tenui quam debui et ut ad</td><td></td></tr><tr><td>urbem non accederem perseveravi. quod superest, scribe,</td><td>5</td></tr><tr><td>quaeso, quam accuratissime (iam enim extrema sunt) quid</td><td></td></tr><tr><td>placeat, quid censeas; etsi iam nulla dubitatio est. tamen si</td><td></td></tr><tr><td>quid vel potius quicquid veniet in mentem scribas velim.</td><td></td></tr>
        </table>