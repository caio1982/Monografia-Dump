<table>
          <script>targetHit=0;</script>
          <tr><td>  Ex aequo et bono ius constat, quod ad veritatem</td><td>2.20.6</td></tr><tr><td>et utilitatem communem videtur pertinere, quod ge-</td><td></td></tr><tr><td>nus ut maior annis LX et cui morbus causa est, co-</td><td></td></tr><tr><td>gnitorem det. Ex eo vel novum ius constitui convenit</td><td></td></tr><tr><td>ex tempore et ex hominis dignitate. </td><td>10</td></tr><tr><td>  Ex pacto ius est, si quid inter se pepigerunt, si</td><td></td></tr><tr><td>quid inter quos convenit. Pacta sunt, quae legibus </td><td></td></tr><tr><td>observanda sunt, hoc modo: Rem ubi pagunt, orat&lt;o&gt;;</td><td></td></tr><tr><td>ni pagunt, in comitio aut in foro ante meridiem cau-</td><td></td></tr><tr><td>sam c&lt;o&gt;icito. Sunt item pacta, quae sine legibus ob-</td><td>15</td></tr><tr><td>servantur ex convento quae iure praestare dicuntur.</td><td></td></tr><tr><td>His igitur partibus iniuriam demonstrari, ius confir-</td><td></td></tr><tr><td>mari convenit, id quod in absoluta iuridiciali fa-</td><td></td></tr><tr><td>ciundum videtur. </td><td></td></tr><tr><td>  Cum ex conparatione quaeretur, utrum satius</td><td>21.1</td></tr><tr><td>fuerit facere, id, quod reus dicat se fecisse, a&lt;n&gt; id, quod</td><td></td></tr><tr><td>accusator dicat oportuisse fieri, primum quaeri con-</td><td></td></tr><tr><td>veniet, utrum fuerit utilius ex contentione, hoc est,</td><td></td></tr><tr><td>utrum &lt;h&gt;on&lt;e&gt;stius, facilius, conducibilius. Deinde opor-</td><td>5</td></tr><tr><td>tebit quaeri, ipsumne oportuerit iudicare, utrum fuerit</td><td></td></tr><tr><td>utilius, an aliorum fuerit utilius statuendi potestas.</td><td></td></tr><tr><td>Deinde interponetur ab accusatore suspicio ex con- </td><td></td></tr><tr><td>stitutione coniecturali, qua re putetur non ea ra-</td><td></td></tr><tr><td>tione factum esse, quo melius deteriori anteponeretur,</td><td>10</td></tr><tr><td>sed in eo dolo malo negotium gestum de aliqua pro-</td><td></td></tr><tr><td>babili causa. Ab defensore contra referatur argu-</td><td></td></tr><tr><td>mentatio coniecturalis, de qua ante dictum est.</td><td></td></tr><tr><td>Deinde quaeretur, potueritne vitari, ne in eum locum</td><td></td></tr><tr><td>veniretur. His sic tractatis accusator utetur loco com-</td><td>15</td></tr><tr><td>muni in eum, qui inutile utili praeposuerit, cum sta-</td><td>22.1</td></tr><tr><td>tuendi non habuerit potestatem. </td><td></td></tr>
        </table>