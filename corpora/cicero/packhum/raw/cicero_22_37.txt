<table>
          <script>targetHit=0;</script>
          <tr><td>  Non sum tam ignarus, iudices, causarum, non tam in-</td><td>119.5</td></tr><tr><td>solens in dicendo, ut omni ex genere orationem aucuper</td><td></td></tr><tr><td>et omnis undique flosculos carpam atque delibem. Scio</td><td></td></tr><tr><td>quid gravitas vestra, quid haec advocatio, quid ille con-</td><td></td></tr><tr><td>ventus, quid dignitas P. Sesti, quid periculi magnitudo,</td><td></td></tr><tr><td>quid aetas, quid honos meus postulet. Sed mihi sumpsi</td><td>10</td></tr><tr><td>hoc loco doctrinam quandam iuventuti, qui essent optimates.</td><td></td></tr><tr><td>In ea explicanda demonstrandum est non esse popularis omnis</td><td></td></tr><tr><td>eos qui putentur. Id facillime consequar, si universi populi</td><td></td></tr><tr><td>iudicium verum et incorruptum et si intimos sensus civitatis</td><td></td></tr><tr><td>expressero. </td><td>15</td></tr><tr><td>  Quid fuit illud quod, recenti nuntio de illo senatus con-</td><td>120.1</td></tr><tr><td>sulto quod factum est in templo Virtutis ad ludos scaenam-</td><td></td></tr><tr><td>que perlato, consessu maximo summus artifex et me hercule</td><td></td></tr><tr><td>semper partium in re publica tam quam in scaena optimarum,</td><td></td></tr><tr><td>flens et recenti laetitia et mixto dolore ac desiderio mei, egit</td><td>5</td></tr><tr><td>apud populum Romanum multo gravioribus verbis meam</td><td></td></tr><tr><td>causam quam egomet de me agere potuissem? Summi enim</td><td></td></tr><tr><td>poetae ingenium non solum arte sua, sed etiam dolore ex-</td><td></td></tr><tr><td>primebat. Qua enim &lt;vi&gt;:</td><td></td></tr><tr><td>    quí rem publicám certo animo adiúverit,</td><td>10</td></tr><tr><td>    státuerit, steterít cum Achivis—</td><td></td></tr><tr><td>vobiscum me stetisse dicebat, vestros ordines demonstrabat! </td><td></td></tr><tr><td>revocabatur ab universis—</td><td></td></tr><tr><td>    ré dubia</td><td></td></tr><tr><td>    haút dubitarit vítam offerre néc capiti pepércerit.</td><td>15</td></tr><tr><td>Haec quantis ab illo clamoribus agebantur! Cum iam</td><td>121.1</td></tr><tr><td>omisso gestu verbis poetae et studio actoris et exspectationi</td><td></td></tr><tr><td>nostrae plauderetur:</td><td></td></tr><tr><td>    Súmmum amicum súmmo in bello—</td><td></td></tr><tr><td>nam illud ipse actor adiungebat amico animo et fortasse</td><td>5</td></tr><tr><td>homines propter aliquod desiderium adprobabant:</td><td></td></tr><tr><td>    súmmo ingenio praéditum. </td><td></td></tr>
        </table>