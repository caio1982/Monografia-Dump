<table>
          <script>targetHit=0;</script>
          <tr class="title first  date"><td>Sept<span class="snum">.</span> <span class="snum">46(?)</span></td><td></td></tr><tr class="title last  "><td>M. CICERO TREBIANO S.</td><td></td></tr><tr><td>Ego quanti te faciam semperque fecerim quantique me a te</td><td>6.10a.1.1</td></tr><tr><td>fieri intellexerim sum mihi ipse testis. nam et consilium tuum,</td><td></td></tr><tr><td>vel casus potius, diutius in armis civilibus commorandi</td><td></td></tr><tr><td>semper mihi magno dolori fuit et hic eventus, quod tardius</td><td></td></tr><tr><td>quam est aequum et quam ego vellem reciperas fortunam et</td><td>5</td></tr><tr><td>dignitatem tuam, mihi non minori curae est quam tibi</td><td></td></tr><tr><td>semper fuerunt casus mei. itaque et Postumuleno et Sestio et</td><td></td></tr><tr><td>saepissime Attico nostro proximeque Theudae, liberto tuo,</td><td></td></tr><tr><td>totum me patefeci et haec iis singulis saepe dixi, quacumque</td><td></td></tr><tr><td>re possem, me tibi et liberis tuis satis facere cupere; idque tu</td><td>10</td></tr><tr><td>ad tuos velim scribas, haec quidem certe quae in potestate</td><td></td></tr><tr><td>mea sunt, ut operam, consilium, rem, fidem meam sibi ad </td><td></td></tr><tr><td>omnis res paratam putent. si auctoritate et gratia tantum</td><td>2.1</td></tr><tr><td>possem quantum in ea re publica de qua ita meritus sum</td><td></td></tr><tr><td>posse deberem, tu quoque is esses qui fuisti, cum omni gradu</td><td></td></tr><tr><td>amplissimo dignissimus tum certe ordinis tui facile princeps.</td><td></td></tr><tr><td>sed quoniam eodem tempore eademque de causa nostrum</td><td>5</td></tr><tr><td>uterque cecidit, tibi et illa polliceor quae supra scripsi,</td><td></td></tr><tr><td>quae sunt adhuc mea, et ea quae praeterea videor mihi ex</td><td></td></tr><tr><td>aliqua parte retinere tamquam ex reliquiis pristinae digni-</td><td></td></tr><tr><td>tatis. neque enim ipse Caesar, ut multis rebus intellegere</td><td></td></tr><tr><td>potui, est alienus a nobis et omnes fere familiarissimi eius</td><td>10</td></tr><tr><td>casu devincti magnis meis veteribus officiis me diligenter</td><td></td></tr><tr><td>observant et colunt. itaque, si qui mihi erit aditus de tuis</td><td></td></tr><tr><td>fortunis, id est de tua incolumitate, in qua sunt omnia,</td><td></td></tr><tr><td>agendi, quod quidem cottidie magis ex eorum sermonibus</td><td></td></tr><tr><td>adducor ut sperem, agam per me ipse et moliar. </td><td>15</td></tr><tr><td>  Singula persequi non est necesse; universum studium</td><td>3.1</td></tr><tr><td>meum et benevolentiam ad te defero. sed magni [mea]</td><td></td></tr><tr><td>interest hoc tuos omnis scire, quod tuis litteris fieri potest ut</td><td></td></tr><tr><td>intellegant, omnia Ciceronis patere Trebiano. hoc eo pertinet</td><td></td></tr><tr><td>ut nihil existiment esse tam difficile quod non pro te mihi</td><td>5</td></tr><tr><td>susceptum iucundum sit futurum.</td><td></td></tr>
        </table>