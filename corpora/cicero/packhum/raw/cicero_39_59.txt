<table>
          <script>targetHit=0;</script>
          <tr><td>  Erat Hortensius in bello primo anno miles, altero tri-</td><td>304.1</td></tr><tr><td>bunus militum, Sulpicius legatus; aberat etiam M. An-</td><td></td></tr><tr><td>tonius; exercebatur una lege iudicium Varia, ceteris prop-</td><td></td></tr><tr><td>ter bellum intermissis; quoi frequens aderam, quamquam</td><td></td></tr><tr><td>pro se ipsi dicebant oratores non illi quidem principes,</td><td>5</td></tr><tr><td>L. Memmius et Q. Pompeius, sed oratores tamen teste</td><td></td></tr><tr><td>diserto uterque Philippo, cuius in testimonio contentio et</td><td></td></tr><tr><td>vim accusatoris habebat et copiam. </td><td></td></tr><tr><td>  Reliqui qui tum principes numerabantur in magistra-</td><td>305.1</td></tr><tr><td>tibus erant cotidieque fere a nobis in contionibus audie-</td><td></td></tr><tr><td>bantur. erat enim tribunus plebis tum C. Curio, quam-</td><td></td></tr><tr><td>quam is quidem silebat, ut erat semel a contione universa</td><td></td></tr><tr><td>relictus; Q. Metellus Celer non ille quidem orator sed</td><td>5</td></tr><tr><td>tamen non infans; diserti autem Q. Varius C. Carbo</td><td></td></tr><tr><td>Cn. Pomponius, et hi quidem habitabant in rostris; C.</td><td></td></tr><tr><td>etiam Iulius aedilis curulis cotidie fere accuratas contiones</td><td></td></tr><tr><td>habebat. sed me cupidissumum audiendi primus dolor</td><td></td></tr><tr><td>percussit, Cotta cum est expulsus. reliquos frequenter</td><td>10</td></tr><tr><td>audiens acerrumo studio tenebar cotidieque et scribens</td><td></td></tr><tr><td>et legens et commentans oratoriis tantum exercitationi-</td><td></td></tr><tr><td>bus contentus non eram. iam consequente anno Q. Varius</td><td></td></tr><tr><td>sua lege damnatus excesserat. ego autem iuris civilis </td><td>306.1</td></tr><tr><td>studio multum operae dabam Q. Scaevolae P. f., qui</td><td></td></tr><tr><td>quamquam nemini &lt;se&gt; ad docendum dabat, tamen con-</td><td></td></tr><tr><td>sulentibus respondendo studiosos audiendi docebat. atque</td><td></td></tr><tr><td>huic anno proxumus Sulla consule et Pompeio fuit. tum</td><td>5</td></tr><tr><td>P. Sulpici in tribunatu cotidie contionantis totum genus</td><td></td></tr><tr><td>dicendi penitus cognovimus; eodemque tempore, cum</td><td></td></tr><tr><td>princeps Academiae Philo cum Atheniensium optumati-</td><td></td></tr><tr><td>bus Mithridatico bello domo profugisset Romamque</td><td></td></tr><tr><td>venisset, totum ei me tradidi admirabili quodam ad philo-</td><td>10</td></tr><tr><td>sophiam studio concitatus; in quo hoc etiam commora-</td><td></td></tr><tr><td>bar adtentius—etsi rerum ipsarum varietas et magnitudo</td><td></td></tr><tr><td>summa me delectatione retinebat—, sed tamen sublata</td><td></td></tr><tr><td>iam esse in perpetuum ratio iudiciorum videbatur. occi-</td><td>307.1</td></tr><tr><td>derat Sulpicius illo anno tresque proxumo trium aetatum</td><td></td></tr><tr><td>oratores erant crudelissume interfecti, Q. Catulus M.</td><td></td></tr><tr><td>Antonius C. Iulius. eodem anno etiam Moloni Rhodio</td><td></td></tr><tr><td>Romae dedimus operam et actori summo causarum et</td><td>5</td></tr><tr><td>magistro. haec etsi videntur esse a proposita ratione di-</td><td></td></tr><tr><td>versa, tamen idcirco a me proferuntur, ut nostrum cur-</td><td></td></tr><tr><td>sum perspicere, quoniam voluisti, Brute, possis—nam</td><td></td></tr><tr><td>Attico haec nota sunt—et videre quem ad modum simus</td><td></td></tr><tr><td>in spatio Q. Hortensium ipsius vestigiis persecuti. trien-</td><td>308.1</td></tr><tr><td>nium fere fuit urbs sine armis; sed oratorum aut interitu</td><td></td></tr><tr><td>aut discessu aut fuga—nam aberant etiam adulescentes</td><td></td></tr><tr><td>M. Crassus et Lentuli duo—primas in causis agebat</td><td></td></tr><tr><td>Hortensius, magis magisque cotidie probabatur Anti-</td><td>5</td></tr><tr><td>stius, Piso saepe dicebat, minus saepe Pomponius, raro</td><td></td></tr><tr><td>Carbo, semel aut iterum Philippus. at vero ego hoc tem- </td><td></td></tr><tr><td>pore omni noctes et dies in omnium doctrinarum medi-</td><td></td></tr><tr><td>tatione versabar. eram cum Stoico Diodoto, qui cum</td><td>309.1</td></tr><tr><td>habitavisset apud me &lt;me&gt;cumque vixisset, nuper est</td><td></td></tr><tr><td>domi meae mortuus. a quo cum in aliis rebus tum stu-</td><td></td></tr><tr><td>diosissime in dialectica exercebar, quae quasi contracta</td><td></td></tr><tr><td>et astricta eloquentia putanda est; sine qua etiam tu,</td><td>5</td></tr><tr><td>Brute, iudicavisti te illam iustam eloquentiam, quam</td><td></td></tr><tr><td>dialecticam esse dilatatam putant, consequi non posse.</td><td></td></tr><tr><td>huic ego doctori et eius artibus variis atque multis ita</td><td></td></tr><tr><td>eram tamen deditus ut ab exercitationibus oratoriis nul-</td><td></td></tr><tr><td>lus dies vacuus esset. commentabar declamitans—sic</td><td>310.1</td></tr><tr><td>enim nunc loquuntur—saepe cum M. Pisone et cum Q.</td><td></td></tr><tr><td>Pompeio aut cum aliquo cotidie, idque faciebam multum</td><td></td></tr><tr><td>etiam Latine sed Graece saepius, vel quod Graeca oratio</td><td></td></tr><tr><td>plura ornamenta suppeditans consuetudinem similiter</td><td>5</td></tr><tr><td>Latine dicendi adferebat, vel quod a Graecis summis doc-</td><td></td></tr><tr><td>toribus, nisi Graece dicerem, neque corrigi possem neque</td><td></td></tr><tr><td>doceri. tumultus interim recuperanda re publica et cru-</td><td>311.1</td></tr><tr><td>delis interitus oratorum trium, Scaevolae Carbonis Antisti,</td><td></td></tr><tr><td>reditus Cottae Curionis Crassi Lentulorum Pompei; leges</td><td></td></tr><tr><td>et iudicia constituta, recuperata res publica; ex numero</td><td></td></tr><tr><td>autem oratorum Pomponius Censorinus Murena sublati.</td><td>5</td></tr><tr><td>tum primum nos ad causas et privatas et publicas adire</td><td></td></tr><tr><td>coepimus, non ut in foro disceremus, quod plerique fece-</td><td></td></tr><tr><td>runt, sed ut, quantum nos efficere potuissemus, docti in</td><td></td></tr><tr><td>forum veniremus. eodem tempore Moloni dedimus ope-</td><td>312.1</td></tr><tr><td>ram; dictatore enim Sulla legatus ad senatum de Rho-</td><td></td></tr><tr><td>diorum praemiis venerat. itaque prima causa publica pro</td><td></td></tr><tr><td>Sex. Roscio dicta tantum commendationis habuit, ut non</td><td></td></tr><tr><td>ulla esset quae non digna nostro patrocinio videretur. </td><td>5</td></tr><tr><td>deinceps inde multae, quas nos diligenter elaboratas et</td><td></td></tr><tr><td>tamquam elucubratas adferebamus. </td><td></td></tr>
        </table>