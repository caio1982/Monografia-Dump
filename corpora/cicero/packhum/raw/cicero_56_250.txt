<table>
          <script>targetHit=0;</script>
          <tr class="title first  date"><td>xiii Kal Oct<span class="snum">-</span>vi Non Oct <span class="snum">44</span> Romae</td><td></td></tr><tr class="title last  "><td>CICERO CASSIO S.</td><td></td></tr><tr><td>Vehementer laetor tibi probari sententiam et orationem</td><td>12.2.1.1</td></tr><tr><td>meam. qua si saepius uti liceret, nihil esset negoti libertatem</td><td></td></tr><tr><td>et rem publicam reciperare. sed homo amens et perditus</td><td></td></tr><tr><td>multoque nequior quam ille ipse quem tu nequissimum</td><td></td></tr><tr><td>occisum esse dixisti caedis initium quaerit nullamque aliam</td><td>5</td></tr><tr><td>ob causam me auctorem fuisse Caesaris interficiendi crimi-</td><td></td></tr><tr><td>natur nisi ut in me veterani incitentur; quod ego periculum</td><td></td></tr><tr><td>non extimesco, modo vestri facti gloriam cum mea laude</td><td></td></tr><tr><td>communicet. ita nec Pisoni, qui in eum primus invectus est</td><td></td></tr><tr><td>nullo adsentiente, nec mihi, qui idem tricensimo post die</td><td>10</td></tr><tr><td>feci, nec P. Servilio, qui me est consecutus, tuto in senatum</td><td></td></tr><tr><td>venire licet. caedem enim gladiator quaerit eiusque initium</td><td></td></tr><tr><td>a. d. XIII Kal. Oct. a me se facturum putavit; ad quem</td><td></td></tr><tr><td>paratus venerat, cum in villa Metelli compluris dies com-</td><td></td></tr><tr><td>mentatus esset. quae autem in lustris et in vino commentatio</td><td>15</td></tr><tr><td>potuit esse? itaque omnibus est visus, ut ad te antea scripsi,</td><td></td></tr><tr><td>vomere suo more, non dicere. </td><td></td></tr><tr><td>  Qua re, quod scribis te confidere auctoritate et eloquentia</td><td>2.1</td></tr><tr><td>nostra aliquid profici posse, non nihil ut in tantis malis est</td><td></td></tr><tr><td>profectum. intellegit enim populus Romanus tris esse con-</td><td></td></tr><tr><td>sularis qui, quia de re publica bene senserint, libere locuti</td><td></td></tr><tr><td>sint, tuto in senatum venire non possint. nec est praeterea</td><td>5</td></tr><tr><td>quod quicquam exspectes. tuus enim necessarius adfinitate</td><td></td></tr><tr><td>nova delectatur, itaque iam non est studiosus ludorum</td><td></td></tr><tr><td>infinitoque fratris tui plausu dirumpitur. alter item adfinis </td><td></td></tr><tr><td>novis commentariis Caesaris delenitus est. sed haec tolerabilia,</td><td></td></tr><tr><td>illud non ferendum, quod est qui vestro anno filium suum</td><td>10</td></tr><tr><td>consulem futurum putet ob eamque causam se huic latroni</td><td></td></tr><tr><td>deservire prae se ferat. nam L. Cotta, familiaris meus, fatali</td><td>3.1</td></tr><tr><td>quadam desperatione, ut ait, minus in senatum venit;</td><td></td></tr><tr><td>L. Caesar, optimus et fortissimus civis, valetudine impeditur;</td><td></td></tr><tr><td>Ser. Sulpicius, et summa auctoritate et optime sentiens, non</td><td></td></tr><tr><td>adest. reliquos exceptis designatis—ignosce mihi, sed non</td><td>5</td></tr><tr><td>numero consularis. habes auctores consili publici. qui</td><td></td></tr><tr><td>numerus etiam bonis rebus exiguus esset, quid censes</td><td></td></tr><tr><td>perditis? </td><td></td></tr><tr><td>  Qua re spes est omnis in vobis. qui si idcirco abestis ut sitis</td><td></td></tr><tr><td>in tuto, ne in vobis quidem; sin aliquid dignum vestra gloria</td><td>10</td></tr><tr><td>cogitatis, velim salvis nobis, sin id minus, res tamen publica</td><td></td></tr><tr><td>per vos brevi tempore ius suum reciperabit. </td><td></td></tr><tr><td>  Ego tuis neque desum neque deero. qui sive ad me referent</td><td></td></tr><tr><td>&lt;sive non referent&gt;, mea tamen tibi benevolentia fidesque</td><td></td></tr><tr><td>praestabitur. </td><td>15</td></tr><tr><td>  Vale.</td><td></td></tr>
        </table>