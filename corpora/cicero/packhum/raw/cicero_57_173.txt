<table>
          <script>targetHit=0;</script>
          <tr class="title first  date"><td>v Non<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>A. d. <span class="caps">v</span> Non. Mart. epistulas mihi tuas Aegypta reddidit,</td><td>8.15.1.1</td></tr><tr><td>unam veterem, <span class="caps">iiii</span> Kal. quam te scribis dedisse Pinario, quem</td><td></td></tr><tr><td>non vidimus; in qua &lt;ex&gt;spectas quidnam praemissus agat</td><td></td></tr><tr><td>Vibullius, qui omnino non est visus a Caesare (id altera</td><td></td></tr><tr><td>epistula video te scire ita esse), et quem ad modum re-</td><td>5</td></tr><tr><td>deuntem excipiam Caesarem, quem omnino vitare cogito,</td><td></td></tr><tr><td>et †aut hemonis† fugam intendis commutationemque vitae</td><td></td></tr><tr><td>tuae, quod tibi puto esse faciendum, et ignoras Domitius cum</td><td></td></tr><tr><td>fascibusne sit; quod cum scies, facies ut sciamus. habes ad</td><td></td></tr><tr><td>primam epistulam. </td><td>10</td></tr><tr><td>  Secutae sunt duae prid. Kal. ambae datae, quae me con-</td><td>2.1</td></tr><tr><td>vellerunt de pristino statu, iam tamen, ut ante ad te scripsi,</td><td></td></tr><tr><td>labantem. nec me movet quod scribis 'Iovi ipsi iniquum';</td><td></td></tr><tr><td>nam periculum in utriusque iracundia positum est, victoria </td><td></td></tr><tr><td>autem ita incerta ut deterior causa paratior mihi esse videa-</td><td>5</td></tr><tr><td>tur. nec me consules movent, qui ipsi pluma aut folio facilius</td><td></td></tr><tr><td>moventur. offici me deliberatio cruciat cruciavitque adhuc.</td><td></td></tr><tr><td>cautior certe est mansio, honestior existimatur traiectio; malo</td><td></td></tr><tr><td>interdum multi me non caute quam pauci non honeste fecisse</td><td></td></tr><tr><td>existiment. de Lepido et Tullo quod quaeris, illi vero non du-</td><td>10</td></tr><tr><td>bitant quin Caesari praesto futuri in senatumque venturi sint. </td><td></td></tr><tr><td>  Recentissima tua est epistula Kalendis data, in qua optas con-</td><td>3.1</td></tr><tr><td>gressum pacemque non desperas; sed ego cum haec scribebam</td><td></td></tr><tr><td>nec illos congressuros nec, si congressi essent, Pompeium ad</td><td></td></tr><tr><td>ullam condicionem accessurum putabam. quod videris non</td><td></td></tr><tr><td>dubitare, si consules transeant, quid nos facere oporteat, certe</td><td>5</td></tr><tr><td>transeunt vel, quo modo nunc est, transierunt. sed memento</td><td></td></tr><tr><td>praeter Appium neminem esse fere qui non ius habeat</td><td></td></tr><tr><td>transeundi; nam aut cum imperio sunt, ut Pompeius, ut</td><td></td></tr><tr><td>Scipio, Sufenas, Fannius, Voconius, Sestius, ipsi consules,</td><td></td></tr><tr><td>quibus more maiorum concessum est vel omnis adire pro-</td><td>10</td></tr><tr><td>vincias, aut legati sunt eorum. sed nihil differo; quid placeat</td><td></td></tr><tr><td>tibi et quid prope modum rectum sit intellego. </td><td></td></tr><tr><td>  Plura scriberem, si ipse possem; sed, ut mihi videor, potero</td><td></td></tr><tr><td>biduo. Balbi Corneli litterarum exemplum quas eodem die</td><td></td></tr><tr><td>accepi quo tuas misi ad te, ut meam vicem doleres, cum me</td><td>15</td></tr><tr><td>deri&lt;deri&gt; videres. </td><td></td></tr>
        </table>