<table>
          <script>targetHit=0;</script>
          <tr><td>  Quid agimus, Hortensi? quid de hac condicione dicimus?</td><td>45.1</td></tr><tr><td>Possumus aliquando depositis armis sine periculo fortuna-</td><td></td></tr><tr><td>rum de re pecuniaria disceptare? possumus ita rem nostram</td><td></td></tr><tr><td>persequi ut hominis propinqui caput incolume esse patia-</td><td></td></tr><tr><td>mur? possumus petitoris personam capere, accusatoris</td><td>5</td></tr><tr><td>deponere? 'Immo,' inquit, 'abs te satis accipiam; ego</td><td></td></tr><tr><td>autem tibi satis non dabo.' Quis tandem nobis ista iura</td><td></td></tr><tr><td>tam aequa discribit? quis hoc statuit, quod aequum sit in</td><td></td></tr><tr><td>Quinctium, id iniquum esse in Naevium? 'Quincti bona,'</td><td></td></tr><tr><td>inquit, 'ex edicto praetoris possessa sunt.' Ergo, id ut</td><td>10</td></tr><tr><td>confitear, postulas ut, quod numquam factum esse iudicio </td><td></td></tr><tr><td>defendimus, id, proinde quasi factum sit, nostro iudicio</td><td></td></tr><tr><td>confirmemus? Inveniri ratio, C. Aquili, non potest ut ad</td><td>46.1</td></tr><tr><td>suum quisque quam primum sine cuiusquam dedecore,</td><td></td></tr><tr><td>infamia pernicieque perveniat? Profecto, si quid debere-</td><td></td></tr><tr><td>tur, peteret; non omnia iudicia fieri mallet quam unum</td><td></td></tr><tr><td>illud unde haec omnia iudicia nascuntur. Qui inter tot</td><td>5</td></tr><tr><td>annos ne appellarit quidem Quinctium, cum potestas esset</td><td></td></tr><tr><td>agendi cotidie, qui, quo tempore primum agere coepit, in</td><td></td></tr><tr><td>vadimoniis differendis tempus omne consumpserit, qui</td><td></td></tr><tr><td>postea vadimonium quoque missum fecerit, hunc per</td><td></td></tr><tr><td>insidias vi de agro communi deiecerit, qui, cum de re</td><td>10</td></tr><tr><td>agendi nullo recusante potestas fuisset, sponsionem de</td><td></td></tr><tr><td>probro facere maluerit, qui, cum revocetur ad id iudicium</td><td></td></tr><tr><td>unde haec nata sunt omnia, condicionem aequissimam</td><td></td></tr><tr><td>repudiet, fateatur se non pecuniam sed vitam et sanguinem</td><td></td></tr><tr><td>petere, is non hoc palam dicit: 'mihi si quid deberetur,</td><td>15</td></tr><tr><td>peterem atque adeo iam pridem abstulissem; nihil hoc tanto</td><td>47.1</td></tr><tr><td>negotio, nihil tam invidioso iudicio, nihil tam copiosa advoca-</td><td></td></tr><tr><td>tione uterer, si petendum esset; extorquendum est invito</td><td></td></tr><tr><td>atque ingratis; quod non debet, eripiendum atque exprimen-</td><td></td></tr><tr><td>dum est; de fortunis omnibus P. Quinctius deturbandus est;</td><td>5</td></tr><tr><td>potentes, diserti, nobiles omnes advocandi sunt; adhibenda</td><td></td></tr><tr><td>vis est veritati, minae iactentur, pericula intendantur, formi-</td><td></td></tr><tr><td>dines opponantur, ut his rebus aliquando victus et perterritus</td><td></td></tr><tr><td>ipse se dedat?' Quae me hercule omnia, cum qui contra</td><td></td></tr><tr><td>pugnent video, et cum illum consessum considero, adesse</td><td>10</td></tr><tr><td>atque impendere videntur neque vitari ullo modo posse;</td><td></td></tr><tr><td>cum autem ad te, C. Aquili, oculos animumque rettuli, quo </td><td></td></tr><tr><td>maiore conatu studioque aguntur, eo leviora infirmioraque</td><td></td></tr><tr><td>existimo. Nihil igitur debuit, ut tu ipse praedicas. </td><td></td></tr>
        </table>