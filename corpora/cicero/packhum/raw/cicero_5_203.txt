<table>
          <script>targetHit=0;</script>
          <tr><td>  Quid hoc loco potes dicere, homo amentissime, nisi id</td><td>2.5.11.9</td></tr><tr><td>quod ego non quaero, quod denique in re tam nefaria,</td><td>10</td></tr><tr><td>tametsi dubitari non potest, tamen ne si dubitetur quidem</td><td></td></tr><tr><td>quaeri oporteat, quid aut quantum aut quo modo acceperis?</td><td></td></tr><tr><td>Remitto tibi hoc totum atque ista te cura libero; neque</td><td></td></tr><tr><td>enim metuo ne hoc cuiquam persuadeatur, ut, ad quod </td><td></td></tr><tr><td>facinus nemo praeter te ulla pecunia adduci potuerit, id tu</td><td>15</td></tr><tr><td>gratis suscipere conatus sis. Verum de ista furandi prae-</td><td></td></tr><tr><td>dandique ratione nihil dico, de hac imperatoria iam tua</td><td></td></tr><tr><td>laude disputo. Quid ais, bone custos defensorque pro-</td><td>12.1</td></tr><tr><td>vinciae? Tu quos servos arma capere et bellum facere in</td><td></td></tr><tr><td>Sicilia voluisse cognoras et de consili sententia iudicaras,</td><td></td></tr><tr><td>hos ad supplicium iam more maiorum traditos ex media</td><td></td></tr><tr><td>morte eripere ac liberare ausus es, ut, quam damnatis</td><td>5</td></tr><tr><td>crucem servis fixeras, hanc indemnatis videlicet civibus</td><td></td></tr><tr><td>Romanis reservares? Perditae civitates desperatis iam</td><td></td></tr><tr><td>omnibus rebus hos solent exitus exitialis habere, ut da-</td><td></td></tr><tr><td>mnati in integrum restituantur, vincti solvantur, exsules</td><td></td></tr><tr><td>reducantur, res iudicatae rescindantur. Quae cum accidunt,</td><td>10</td></tr><tr><td>nemo est quin intellegat ruere illam rem publicam haec ubi</td><td></td></tr><tr><td>eveniant; nemo est qui ullam spem salutis reliquam esse</td><td></td></tr><tr><td>arbitretur. Atque haec sicubi &lt;facta sunt&gt;, ita facta sunt ut</td><td>13.1</td></tr><tr><td>homines populares aut nobiles supplicio aut exsilio leva-</td><td></td></tr><tr><td>rentur, at non ab iis ipsis qui iudicassent, at non statim, at</td><td></td></tr><tr><td>non eorum facinorum damnati quae ad vitam et ad fortunas</td><td></td></tr><tr><td>omnium pertinerent. Hoc vero novum et eius modi est ut</td><td>5</td></tr><tr><td>magis propter reum quam propter rem ipsam credibile</td><td></td></tr><tr><td>videatur, ut homines servos, ut ipse qui iudicarat, ut statim</td><td></td></tr><tr><td>e medio supplicio dimiserit, ut eius facinoris damnatos</td><td></td></tr><tr><td>servos quod ad omnium liberorum caput et sanguinem</td><td></td></tr><tr><td>pertineret. O praeclarum imperatorem nec iam cum</td><td>14.1</td></tr><tr><td>M'. Aquilio, fortissimo viro, sed vero cum Paulis, Scipio-</td><td></td></tr><tr><td>nibus, Mariis conferendum! tantumne vidisse in metu</td><td></td></tr><tr><td>periculoque provinciae! Cum servitiorum animos in Sicilia</td><td></td></tr><tr><td>suspensos propter bellum Italiae fugitivorum videret, ne </td><td>5</td></tr><tr><td>quis se commovere auderet, quantum terroris iniecit! Com-</td><td></td></tr><tr><td>prendi iussit; quis non pertimescat? causam dicere do-</td><td></td></tr><tr><td>minos; quid servo tam formidolosum? <span class="caps">Fecisse videri</span></td><td></td></tr><tr><td>pronuntiat; exortam videtur flammam paucorum dolore</td><td></td></tr><tr><td>ac morte restinxisse. Quid deinde sequitur? Verbera</td><td>10</td></tr><tr><td>atque ignes et illa extrema ad supplicium damnatorum,</td><td></td></tr><tr><td>metum ceterorum, cruciatus et crux. Hisce omnibus sup-</td><td></td></tr><tr><td>pliciis sunt liberati. Quis dubitet quin servorum animos</td><td></td></tr><tr><td>summa formidine oppresserit, cum viderent ea facilitate</td><td></td></tr><tr><td>praetorem ut ab eo servorum sceleris coniurationisque</td><td>15</td></tr><tr><td>damnatorum vita vel ipso carnifice internuntio redimeretur? </td><td></td></tr>
        </table>