<table>
          <script>targetHit=0;</script>
          <tr><td>  Tum Cotta 'equidem,' inquit 'Crasse, non possum queri,</td><td>3.144.1</td></tr><tr><td>quod mihi videare aliud quiddam, id quod non susceperis,</td><td></td></tr><tr><td>disputasse; plus enim aliquanto attulisti, quam tibi erat</td><td></td></tr><tr><td>tributum a nobis ac denuntiatum; sed certe ut eae partes</td><td></td></tr><tr><td>fuerunt tuae, de inlustranda oratione ut diceres, et eras ipse</td><td>5</td></tr><tr><td>iam ingressus atque in quattuor partis omnem orationis </td><td></td></tr><tr><td>laudem discripseras, cum de duabus primis nobis quidem</td><td></td></tr><tr><td>satis, sed, ut ipse dicebas, celeriter exigueque dixisses, duas</td><td></td></tr><tr><td>tibi reliquas feceras, quem ad modum primum ornate, deinde</td><td></td></tr><tr><td>etiam apte diceremus: quo cum ingressus esses, repente te</td><td>145.1</td></tr><tr><td>quasi quidam aestus ingeni tui procul a terra abripuit</td><td></td></tr><tr><td>atque in altum a conspectu paene omnium abstraxit;</td><td></td></tr><tr><td>omnem enim rerum scientiam complexus non tu quidem</td><td></td></tr><tr><td>eam nobis tradidisti; neque enim fuit tam exigui temporis;</td><td>5</td></tr><tr><td>sed apud hos quid profeceris nescio, me quidem in Aca-</td><td></td></tr><tr><td>demiam totum compulisti. In qua velim sit illud, quod</td><td></td></tr><tr><td>saepe posuisti, ut non necesse sit consumere aetatem atque</td><td></td></tr><tr><td>ut possit is illa omnia cernere, qui tantum modo aspexerit;</td><td></td></tr><tr><td>sed etiam si est aliquando spissius aut si ego sum tardior,</td><td>10</td></tr><tr><td>profecto numquam conquiescam neque defatigabor ante,</td><td></td></tr><tr><td>quam illorum ancipitis vias rationesque et pro omnibus et</td><td></td></tr><tr><td>contra omnia disputandi percepero.' Tum Caesar 'unum'</td><td>146.1</td></tr><tr><td>inquit 'me ex tuo sermone maxime, Crasse, commovit,</td><td></td></tr><tr><td>quod eum negasti, qui non cito quid didicisset, umquam</td><td></td></tr><tr><td>omnino posse perdiscere; ut mihi non sit difficile periclitari</td><td></td></tr><tr><td>et aut statim percipere ista, quae tu verbis ad caelum ex-</td><td>5</td></tr><tr><td>tulisti, aut, si non potuerim, tempus non perdere, cum</td><td></td></tr><tr><td>tamen his nostris possim esse contentus.' Hic Sulpicius</td><td>147.1</td></tr><tr><td>'ego vero,' inquit 'Crasse, neque Aristotelem istum neque</td><td></td></tr><tr><td>Carneadem nec philosophorum quemquam desidero. Vel</td><td></td></tr><tr><td>me licet existimes desperare ista posse perdiscere vel, id</td><td></td></tr><tr><td>quod facio, contemnere; mihi rerum forensium et com-</td><td>5</td></tr><tr><td>munium vulgaris haec cognitio satis magna est ad eam,</td><td></td></tr><tr><td>quam specto, eloquentiam; ex qua ipsa tamen permulta</td><td></td></tr><tr><td>nescio; quae tum denique, cum causa aliqua, quae a me</td><td></td></tr><tr><td>dicenda est, desiderat, quaero. Quam ob rem, nisi forte es </td><td></td></tr><tr><td>iam defessus et si tibi non graves sumus, refer ad illa te,</td><td>10</td></tr><tr><td>quae ad ipsius orationis laudem splendoremque pertinent;</td><td></td></tr><tr><td>quae ego ex te audire volui, non ut desperarem me elo-</td><td></td></tr><tr><td>quentiam consequi posse, sed ut aliquid addiscerem.' Tum</td><td>148.1</td></tr><tr><td>Crassus 'pervulgatas res requiris' inquit 'et tibi non inco-</td><td></td></tr><tr><td>gnitas, Sulpici: quis enim de isto genere non docuit, non</td><td></td></tr><tr><td>instituit, non scriptum etiam reliquit? Sed geram morem</td><td></td></tr><tr><td>et ea dumtaxat, quae mihi nota sunt, breviter exponam tibi;</td><td>5</td></tr><tr><td>censebo tamen ad eos, qui auctores et inventores sunt</td><td></td></tr><tr><td>harum sane minutarum rerum, revertendum. </td><td></td></tr>
        </table>