<table>
          <script>targetHit=0;</script>
          <tr><td>  Nunc iam summatim exponam quibus criminibus Op-</td><td>19.1</td></tr><tr><td>pianicus damnatus sit ut et constantiam A. Cluenti et</td><td></td></tr><tr><td>rationem accusationis perspicere possitis. Ac primum causa</td><td></td></tr><tr><td>accusandi quae fuerit ostendam ut id ipsum A. Cluentium</td><td></td></tr><tr><td>vi ac necessitate coactum fecisse videatis. Cum manifesto</td><td>20.1</td></tr><tr><td>venenum deprehendisset quod vir matris Oppianicus ei</td><td></td></tr><tr><td>paravisset, et res non coniectura sed oculis et manibus</td><td></td></tr><tr><td>teneretur, neque in causa ulla dubitatio posset esse, accusavit</td><td></td></tr><tr><td>Oppianicum; quam constanter et quam diligenter postea</td><td>5</td></tr><tr><td>dicam; nunc hoc scire vos volui, nullam huic aliam accu-</td><td></td></tr><tr><td>sandi causam fuisse nisi uti propositum vitae periculum et</td><td></td></tr><tr><td>cotidianas capitis insidias hac una ratione vitaret. Atque</td><td></td></tr><tr><td>ut intellegatis eis accusatum esse criminibus Oppianicum ut</td><td></td></tr><tr><td>neque accusator timere neque reus sperare debuerit, pauca </td><td>10</td></tr><tr><td>vobis illius iudici crimina exponam; quibus cognitis nemo</td><td></td></tr><tr><td>vestrum mirabitur illum diffidentem rebus suis ad Staienum</td><td></td></tr><tr><td>atque ad pecuniam confugisse. </td><td></td></tr><tr><td>  Larinas quaedam fuit Dinaea, socrus Oppianici, quae</td><td>21.1</td></tr><tr><td>filios habuit M. et N. Aurios et Cn. Magium et filiam</td><td></td></tr><tr><td>Magiam nuptam Oppianico. M. Aurius adulescentulus</td><td></td></tr><tr><td>bello Italico captus apud Asculum in Q. Sergi senatoris,</td><td></td></tr><tr><td>eius qui inter sicarios damnatus est, manus incidit et apud</td><td>5</td></tr><tr><td>eum fuit in ergastulo. N. autem Aurius, frater eius, mor-</td><td></td></tr><tr><td>tuus est heredemque Cn. Magium fratrem reliquit. Postea</td><td></td></tr><tr><td>Magia, uxor Oppianici, mortua est. Postremo unus qui</td><td></td></tr><tr><td>reliquus erat Dinaeae filius Cn. Magius est mortuus. Is</td><td></td></tr><tr><td>heredem fecit illum adulescentulum Oppianicum, sororis</td><td>10</td></tr><tr><td>suae filium, eumque partiri cum Dinaea matre iussit. In-</td><td></td></tr><tr><td>terim venit index ad Dinaeam neque obscurus neque incer-</td><td></td></tr><tr><td>tus qui nuntiaret ei filium eius, M. Aurium, vivere et in</td><td></td></tr><tr><td>agro Gallico esse in servitute. Mulier amissis liberis, cum</td><td>22.1</td></tr><tr><td>unius reciperandi fili spes esset ostentata, omnis suos pro-</td><td></td></tr><tr><td>pinquos filique sui necessarios convocavit et ab eis flens</td><td></td></tr><tr><td>petivit ut negotium susciperent, adulescentem investigarent,</td><td></td></tr><tr><td>sibi restituerent eum filium quem tamen unum ex multis</td><td>5</td></tr><tr><td>fortuna reliquum esse voluisset. Haec cum agere insti-</td><td></td></tr><tr><td>tuisset, oppressa morbo est. Itaque testamentum fecit eius</td><td></td></tr><tr><td>modi ut illi filio HS <span class="caps">cccc</span> milia legaret, heredem institueret</td><td></td></tr><tr><td>eundem illum Oppianicum, nepotem suum; atque eis diebus</td><td></td></tr><tr><td>paucis est mortua. Propinqui tamen illi, quem ad modum</td><td>10</td></tr><tr><td>viva Dinaea instituerant, ita mortua illa ad investigandum </td><td></td></tr><tr><td>M. Aurium cum eodem illo indice in agrum Gallicum pro-</td><td></td></tr><tr><td>fecti sunt. Interim Oppianicus ut erat, sicuti multis ex</td><td>23.1</td></tr><tr><td>rebus reperietis, singulari scelere et audacia, per quendam</td><td></td></tr><tr><td>Gallicanum, familiarem suum, primum illum indicem pecunia</td><td></td></tr><tr><td>corrupit, deinde ipsum &lt;M.&gt; Aurium non magna iactura facta</td><td></td></tr><tr><td>tollendum interficiendumque curavit. Illi autem qui erant</td><td>5</td></tr><tr><td>ad propinquum investigandum et reciperandum profecti</td><td></td></tr><tr><td>litteras Larinum ad Aurios, illius adulescentis suosque ne-</td><td></td></tr><tr><td>cessarios, mittunt sibi difficilem esse investigandi rationem,</td><td></td></tr><tr><td>quod intellegerent indicem ab Oppianico esse corruptum.</td><td></td></tr><tr><td>Quas litteras A. Aurius, vir fortis et experiens et domi</td><td>10</td></tr><tr><td>nobilis et M. illius Auri perpropinquus, in foro palam multis</td><td></td></tr><tr><td>audientibus, cum adesset Oppianicus, recitat et clarissima</td><td></td></tr><tr><td>voce se nomen Oppianici, si interfectum M. Aurium esse</td><td></td></tr><tr><td>comperisset, delaturum esse testatur. Interim brevi tem-</td><td>24.1</td></tr><tr><td>pore illi qui erant in agrum Gallicum profecti Larinum</td><td></td></tr><tr><td>revertuntur; interfectum esse M. Aurium nuntiant. Animi</td><td></td></tr><tr><td>non solum propinquorum sed etiam omnium Larinatium</td><td></td></tr><tr><td>odio Oppianici et illius adulescentis misericordia commo-</td><td>5</td></tr><tr><td>ventur. Itaque cum A. Aurius is qui antea denuntiarat</td><td></td></tr><tr><td>clamore hominem ac minis insequi coepisset, Larino pro-</td><td></td></tr><tr><td>fugit et se in castra clarissimi viri, Q. Metelli, contulit.</td><td></td></tr><tr><td>Post illam autem fugam sceleris et conscientiae testem</td><td>25.1</td></tr><tr><td>numquam se iudiciis, numquam legibus, numquam inermem</td><td></td></tr><tr><td>inimicis committere ausus est sed per illam L. Sullae vim</td><td></td></tr><tr><td>atque victoriam Larinum in summo timore omnium cum </td><td></td></tr><tr><td>armatis advolavit; quattuorviros quos municipes fecerant</td><td>5</td></tr><tr><td>sustulit; se a Sulla et alios praeterea tris factos esse dixit</td><td></td></tr><tr><td>et ab eodem sibi esse imperatum ut &lt;A.&gt; Aurium illum qui</td><td></td></tr><tr><td>sibi delationem nominis et capitis periculum ostentarat, et</td><td></td></tr><tr><td>alterum &lt;A.&gt; Aurium et eius L. filium et Sex. Vibium quo</td><td></td></tr><tr><td>sequestre in illo indice corrumpendo dicebatur esse usus,</td><td>10</td></tr><tr><td>proscribendos interficiendosque curaret. Itaque illis crude-</td><td></td></tr><tr><td>lissime interfectis non mediocri ab eo ceteri proscriptionis</td><td></td></tr><tr><td>et mortis metu terrebantur. His rebus in causa iudicioque</td><td></td></tr><tr><td>patefactis quis est qui illum absolvi potuisse arbitretur?</td><td></td></tr><tr><td>Atque haec parva sunt; cognoscite reliqua ut non aliquando</td><td>15</td></tr><tr><td>condemnatum esse Oppianicum sed aliquam diu incolumem</td><td></td></tr><tr><td>fuisse miremini. </td><td></td></tr>
        </table>