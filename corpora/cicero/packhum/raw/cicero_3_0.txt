<table>
          <script>targetHit=0;</script>
          <tr class="title first  "><td>PRO Q. ROSCIO COMOEDO</td><td></td></tr><tr class="title last  "><td>ORATIO </td><td></td></tr><tr><td>  . . . . malitiam naturae crederetur. Is scilicet vir opti-</td><td>1.1</td></tr><tr><td>mus et singulari fide praeditus in suo iudicio suis tabulis</td><td></td></tr><tr><td>testibus uti conatur. Solent fere dicere qui per tabulas</td><td></td></tr><tr><td>hominis honesti pecuniam expensam tulerunt: 'egone</td><td></td></tr><tr><td>talem virum corrumpere potui, ut mea causa falsum in</td><td>5</td></tr><tr><td>codicem referret?' Exspecto quam mox Chaerea hac</td><td></td></tr><tr><td>oratione utatur: 'egone hanc manum plenam perfidiae et</td><td></td></tr><tr><td>hos digitos meos impellere potui ut falsum perscriberent</td><td></td></tr><tr><td>nomen?' Quod si ille suas proferet tabulas, proferet suas</td><td></td></tr><tr><td>quoque Roscius. Erit in illius tabulis hoc nomen, at &lt;in&gt;</td><td>10</td></tr><tr><td>huius non erit. Cur potius illius quam huius credetur?—</td><td>2.1</td></tr><tr><td>Scripsisset ille, si non iussu huius expensum tulisset?</td><td></td></tr><tr><td>—Non scripsisset hic quod sibi expensum ferre iussisset?</td><td></td></tr><tr><td>Nam quem ad modum turpe est scribere quod non</td><td></td></tr><tr><td>debeatur, sic improbum est non referre quod debeas.</td><td>5</td></tr><tr><td>Aeque enim tabulae condemnantur eius qui verum non</td><td></td></tr><tr><td>rettulit et eius qui falsum perscripsit. Sed ego copia et</td><td></td></tr><tr><td>facultate causae confisus vide quo progrediar. Si tabulas </td><td></td></tr><tr><td>C. Fannius accepti et expensi profert suas in suam rem suo</td><td></td></tr><tr><td>arbitratu scriptas, quo minus secundum illum iudicetis</td><td>10</td></tr><tr><td>non recuso. Quis hoc frater fratri, quis parens filio tribuit</td><td>3.1</td></tr><tr><td>ut, quodcumque rettulisset, id ratum haberet? Ratum</td><td></td></tr><tr><td>habebit Roscius; profer; quod tibi fuerit persuasum, huic</td><td></td></tr><tr><td>erit persuasum, quod tibi fuerit probatum, huic erit pro-</td><td></td></tr><tr><td>batum. Paulo ante M. Perpennae, P. Saturi tabulas</td><td>5</td></tr><tr><td>poscebamus, nunc tuas, C. Fanni Chaerea, solius flagitamus</td><td></td></tr><tr><td>et quo minus secundum eas lis detur non recusamus; quid</td><td></td></tr><tr><td>ita non profers? Non conficit tabulas? Immo diligentis-</td><td>4.1</td></tr><tr><td>sime. Non refert parva nomina in codices? Immo omnis</td><td></td></tr><tr><td>summas. Leve et tenue hoc nomen est? HS <span class="caps">ccci</span>ↄↄↄ</td><td></td></tr><tr><td>sunt. Quo modo tibi tanta pecunia extraordinaria iacet?</td><td></td></tr><tr><td>quo modo HS <span class="caps">ccci</span>ↄↄↄ in codice accepti et expensi non</td><td>5</td></tr><tr><td>sunt? Pro di immortales! essene quemquam tanta audacia</td><td></td></tr><tr><td>praeditum qui, quod nomen referre in tabulas timeat, id</td><td></td></tr><tr><td>petere audeat, quod in codicem iniuratus referre noluerit, id</td><td></td></tr><tr><td>iurare in litem non dubitet, quod sibi probare non possit,</td><td></td></tr><tr><td>id persuadere alteri conetur! </td><td>10</td></tr>
        </table>