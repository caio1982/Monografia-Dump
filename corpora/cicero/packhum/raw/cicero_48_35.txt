<table>
          <script>targetHit=0;</script>
          <tr><td>  Huius ego nunc auctoritatem sequens idem faciam.</td><td>2.39.1</td></tr><tr><td>quantum enim potero, minuam contentiones omnesque</td><td></td></tr><tr><td>simplices sententias eorum, in quibus nulla inest vir-</td><td></td></tr><tr><td>tutis adiunctio, omnino a philosophia semovendas pu-</td><td></td></tr><tr><td>tabo, primum Aristippi Cyrenaicorumque omnium, quos</td><td>5</td></tr><tr><td>non est veritum in ea voluptate, quae maxima dulce-</td><td></td></tr><tr><td>dine sensum moveret, summum bonum ponere con-</td><td></td></tr><tr><td>temnentis istam vacuitatem doloris. hi non viderunt,</td><td>40.1</td></tr><tr><td>ut ad cursum equum, ad arandum bovem, ad indagan-</td><td></td></tr><tr><td>dum canem, sic hominem ad duas res, ut ait Aristo-</td><td></td></tr><tr><td>teles, ad intellegendum et agendum, esse natum quasi</td><td></td></tr><tr><td>mortalem deum, contraque ut tardam aliquam et lan-</td><td>5</td></tr><tr><td>guidam pecudem ad pastum et ad procreandi volup-</td><td></td></tr><tr><td>tatem hoc divinum animal ortum esse voluerunt, quo</td><td></td></tr><tr><td>nihil mihi videtur absurdius. Atque haec contra Ari-</td><td>41.1</td></tr><tr><td>stippum, qui eam voluptatem non modo summam, sed</td><td></td></tr><tr><td>solam etiam ducit, quam omnes unam appellamus vo-</td><td></td></tr><tr><td>luptatem. aliter autem vobis placet. sed ille, ut dixi,</td><td></td></tr><tr><td>vitiose. nec enim figura corporis nec ratio excellens</td><td>5</td></tr><tr><td>ingenii humani significat ad unam hanc rem natum</td><td></td></tr><tr><td>hominem, ut frueretur voluptatibus. Nec vero audien- </td><td></td></tr><tr><td>dus Hieronymus, cui summum bonum est idem, quod</td><td></td></tr><tr><td>vos interdum vel potius nimium saepe dicitis, nihil do-</td><td></td></tr><tr><td>lere. non enim, si malum est dolor, carere eo malo</td><td>10</td></tr><tr><td>satis est ad bene vivendum. hoc dixerit potius Ennius:</td><td></td></tr><tr><td>'Nimium boni est, cui nihil est mali'. nos beatam vi-</td><td></td></tr><tr><td>tam non depulsione mali, sed adeptione boni iudice-</td><td></td></tr><tr><td>mus, nec eam cessando, sive gaudentem, ut Aristippus,</td><td></td></tr><tr><td>sive non dolentem, ut hic, sed agendo aliquid conside-</td><td>15</td></tr><tr><td>randove quaeramus. quae possunt eadem contra Car-</td><td>42.1</td></tr><tr><td>neadeum illud summum bonum dici, quod is non tam,</td><td></td></tr><tr><td>ut probaret, protulit, quam ut Stoicis, quibuscum bellum</td><td></td></tr><tr><td>gerebat, opponeret. id autem eius modi est, ut additum</td><td></td></tr><tr><td>ad virtutem auctoritatem videatur habiturum et exple-</td><td>5</td></tr><tr><td>turum cumulate vitam beatam, de quo omnis haec</td><td></td></tr><tr><td>quaestio est. nam qui ad virtutem adiungunt vel vo-</td><td></td></tr><tr><td>luptatem, quam unam virtus minimi facit, vel vacuita-</td><td></td></tr><tr><td>tem doloris, quae etiamsi malo caret, tamen non est</td><td></td></tr><tr><td>summum bonum, accessione utuntur non ita probabili,</td><td>10</td></tr><tr><td>nec tamen, cur id tam parce tamque restricte faciant,</td><td></td></tr><tr><td>intellego. quasi enim emendum eis sit, quod addant</td><td></td></tr><tr><td>ad virtutem, primum vilissimas res addunt, dein sin-</td><td></td></tr><tr><td>gulas potius, quam omnia, quae prima natura appro-</td><td></td></tr><tr><td>bavisset, ea cum honestate coniungerent. Quae quod</td><td>43.1</td></tr><tr><td>Aristoni et Pyrrhoni omnino visa sunt pro nihilo, ut</td><td></td></tr><tr><td>inter optime valere et gravissime aegrotare nihil pror-</td><td></td></tr><tr><td>sus dicerent interesse, recte iam pridem contra eos de-</td><td></td></tr><tr><td>situm est disputari. dum enim in una virtute sic om-</td><td>5</td></tr><tr><td>nia esse voluerunt, ut eam rerum selectione expoliarent</td><td></td></tr><tr><td>nec ei quicquam, aut unde oriretur, darent, aut ubi ni-</td><td></td></tr><tr><td>teretur, virtutem ipsam, quam amplexabantur, sustule- </td><td></td></tr><tr><td>runt. Erillus autem ad scientiam omnia revocans unum</td><td></td></tr><tr><td>quoddam bonum vidit, sed nec optimum nec quo vita</td><td>10</td></tr><tr><td>gubernari possit. itaque hic ipse iam pridem est reiec-</td><td></td></tr><tr><td>tus; post enim Chrysippum &lt;contra eum&gt; non sane est</td><td></td></tr><tr><td>disputatum. </td><td></td></tr>
        </table>