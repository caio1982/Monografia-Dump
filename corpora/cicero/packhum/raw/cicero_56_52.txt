<table>
          <script>targetHit=0;</script>
          <tr class="title first  date"><td>Dec<span class="snum">.</span> <span class="snum">46(?)</span></td><td></td></tr><tr class="title last  "><td>CICERO MARCELLO S.</td><td></td></tr><tr><td>Etsi nihil erat novi quod ad te scriberem magisque litteras</td><td>4.10.1.1</td></tr><tr><td>tuas iam exspectare incipiebam, vel te potius ipsum, tamen,</td><td></td></tr><tr><td>cum Theophilus proficisceretur, non potui nihil ei litterarum</td><td></td></tr><tr><td>dare. cura igitur ut quam primum venias. venies enim, mihi</td><td></td></tr><tr><td>crede, exspectatus, neque solum nobis, id est tuis, sed prorsus</td><td>5</td></tr><tr><td>omnibus. venit enim mihi in mentem subvereri interdum ne</td><td></td></tr><tr><td>te delectet tarda decessio. quod si nullum haberes sensum</td><td>2.1</td></tr><tr><td>nisi oculorum, prorsus tibi ignoscerem si quosdam nolles</td><td></td></tr><tr><td>videre; sed cum leviora non multo essent quae audirentur</td><td></td></tr><tr><td>quam quae viderentur, suspicarer autem multum interesse</td><td></td></tr><tr><td>rei familiaris tuae te quam primum venire idque in omnis</td><td>5</td></tr><tr><td>partis valeret, putavi ea de re te esse admonendum. sed</td><td></td></tr><tr><td>quoniam quid mihi placeret ostendi, reliqua tu pro tua</td><td></td></tr><tr><td>prudentia considerabis. me tamen velim quod ad tempus te</td><td></td></tr><tr><td>exspectemus certiorem facias.</td><td></td></tr>
        </table>