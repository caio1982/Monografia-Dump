<table>
          <script>targetHit=0;</script>
          <tr class="title first  "><td>LIBER SECVNDVS</td><td></td></tr><tr class="title last  "><td>DE PRAETVRA SICILIENSI </td><td></td></tr><tr><td>  Multa mihi necessario, iudices, praetermittenda sunt,</td><td>2.2.1.1</td></tr><tr><td>ut possim aliquo modo aliquando de his rebus quae meae</td><td></td></tr><tr><td>fidei commissae sunt dicere. Recepi enim causam Siciliae:</td><td></td></tr><tr><td>ea me ad hoc negotium provincia attraxit. Ego tamen hoc</td><td></td></tr><tr><td>onere suscepto et recepta causa Siciliensi amplexus animo</td><td>5</td></tr><tr><td>sum aliquanto amplius. Suscepi enim causam totius</td><td></td></tr><tr><td>ordinis, suscepi causam rei publicae, quod putabam tum</td><td></td></tr><tr><td>denique recte iudicari posse si non modo reus improbus</td><td></td></tr><tr><td>adduceretur, sed etiam diligens ac firmus accusator ad</td><td></td></tr><tr><td>iudicium veniret. Quo mihi maturius ad Siciliae causam</td><td>2.1</td></tr><tr><td>veniendum est relictis ceteris eius furtis atque flagitiis, ut</td><td></td></tr><tr><td>et viribus quam integerrimis agere et ad dicendum temporis</td><td></td></tr><tr><td>satis habere possim. </td><td></td></tr><tr><td>  Atque antequam de incommodis Siciliae dico, pauca mihi</td><td>5</td></tr><tr><td>videntur esse de provinciae dignitate, vetustate, utilitate</td><td></td></tr><tr><td>dicenda. Nam cum omnium sociorum provinciarumque</td><td></td></tr><tr><td>rationem diligenter habere debetis, tum praecipue Siciliae,</td><td></td></tr><tr><td>iudices, plurimis iustissimisque de causis, primum quod </td><td></td></tr><tr><td>omnium nationum exterarum princeps Sicilia se ad amici-</td><td>10</td></tr><tr><td>tiam fidemque populi Romani adplicavit. Prima omnium,</td><td></td></tr><tr><td>id quod ornamentum imperi est, provincia est appellata;</td><td></td></tr><tr><td>prima docuit maiores nostros quam praeclarum esset exteris</td><td></td></tr><tr><td>gentibus imperare; sola fuit ea fide benivolentiaque erga</td><td></td></tr><tr><td>populum Romanum ut civitates eius insulae, quae semel in</td><td>15</td></tr><tr><td>amicitiam nostram venissent, numquam postea deficerent,</td><td></td></tr><tr><td>pleraeque autem et maxime inlustres in amicitia perpetuo</td><td></td></tr><tr><td>manerent. Itaque maioribus nostris in Africam ex hac</td><td>3.1</td></tr><tr><td>provincia gradus imperi factus est; neque enim tam facile</td><td></td></tr><tr><td>opes Carthaginis tantae concidissent nisi illud et rei fru-</td><td></td></tr><tr><td>mentariae subsidium et receptaculum classibus nostris</td><td></td></tr><tr><td>pateret. Quare P. Africanus Carthagine deleta Siculorum</td><td>5</td></tr><tr><td>urbis signis monumentisque pulcherrimis exornavit, ut,</td><td></td></tr><tr><td>quos victoria populi Romani maxime laetari arbitrabatur,</td><td></td></tr><tr><td>apud eos monumenta victoriae plurima conlocaret. Denique</td><td>4.1</td></tr><tr><td>ille ipse M. Marcellus, cuius in Sicilia virtutem hostes,</td><td></td></tr><tr><td>misericordiam victi, fidem ceteri Siculi perspexerunt, non</td><td></td></tr><tr><td>solum sociis in eo bello consuluit, verum etiam superatis</td><td></td></tr><tr><td>hostibus temperavit. Vrbem pulcherrimam Syracusas,</td><td>5</td></tr><tr><td>—quae cum manu munitissima esset, tum loci natura terra</td><td></td></tr><tr><td>ac mari clauderetur,—cum vi consilioque cepisset, non solum</td><td></td></tr><tr><td>incolumem passus est esse, sed ita reliquit ornatam ut esset</td><td></td></tr><tr><td>idem monumentum victoriae, mansuetudinis, continentiae,</td><td></td></tr><tr><td>cum homines viderent et quid expugnasset et quibus</td><td>10</td></tr><tr><td>pepercisset et quae reliquisset: tantum ille honorem</td><td></td></tr><tr><td>habendum Siciliae putavit ut ne hostium quidem urbem ex</td><td></td></tr><tr><td>sociorum insula tollendam arbitraretur. Itaque ad omnis</td><td>5.1</td></tr><tr><td>res sic illa provincia semper usi sumus ut, quicquid ex sese</td><td></td></tr><tr><td>posset efferre, id non apud nos nasci, sed domi nostrae</td><td></td></tr><tr><td>conditum iam putaremus. Quando illa frumentum quod </td><td></td></tr><tr><td>deberet non ad diem dedit? quando id quod opus esse</td><td>5</td></tr><tr><td>putaret non ultro pollicita est? quando id quod imperaretur</td><td></td></tr><tr><td>recusavit? Itaque ille M. Cato Sapiens cellam penariam</td><td></td></tr><tr><td>rei publicae nostrae, nutricem plebis Romanae Siciliam</td><td></td></tr><tr><td>nominabat. Nos vero experti sumus Italico maximo</td><td></td></tr><tr><td>difficillimoque bello Siciliam nobis non pro penaria cella,</td><td>10</td></tr><tr><td>sed pro aerario illo maiorum vetere ac referto fuisse; nam</td><td></td></tr><tr><td>sine ullo sumptu nostro, coriis, tunicis, frumentoque suppedi-</td><td></td></tr><tr><td>tando, maximos exercitus nostros vestivit, aluit, armavit.</td><td></td></tr><tr><td>Quid? illa quae forsitan ne sentiamus quidem, iudices,</td><td>6.1</td></tr><tr><td>quanta sunt! quod multis locupletioribus civibus utimur,</td><td></td></tr><tr><td>quod habent propinquam fidelem fructuosamque pro-</td><td></td></tr><tr><td>vinciam, quo facile excurrant, ubi libenter negotium gerant;</td><td></td></tr><tr><td>quos illa partim mercibus suppeditandis cum quaestu</td><td>5</td></tr><tr><td>compendioque dimittit, partim retinet, ut arare, ut pascere,</td><td></td></tr><tr><td>ut negotiari libeat, ut denique sedes ac domicilium conlo-</td><td></td></tr><tr><td>care; quod commodum non mediocre rei publicae est,</td><td></td></tr><tr><td>tantum civium numerum tam prope a domo tam bonis</td><td></td></tr><tr><td>fructuosisque rebus detineri. Et quoniam quasi quaedam</td><td>7.1</td></tr><tr><td>praedia populi Romani sunt vectigalia nostra atque pro-</td><td></td></tr><tr><td>vinciae, quem ad modum vos propinquis vestris praediis</td><td></td></tr><tr><td>maxime delectamini, sic populo Romano iucunda suburba-</td><td></td></tr><tr><td>nitas est huiusce provinciae. Iam vero hominum ipsorum,</td><td>5</td></tr><tr><td>iudices, ea patientia virtus frugalitasque est ut proxime ad</td><td></td></tr><tr><td>nostram disciplinam illam veterem, non ad hanc quae</td><td></td></tr><tr><td>nunc increbruit videantur accedere: nihil ceterorum simile</td><td></td></tr><tr><td>Graecorum, nulla desidia, nulla luxuries, contra summus </td><td></td></tr><tr><td>labor in publicis privatisque rebus, summa parsimonia,</td><td>10</td></tr><tr><td>summa diligentia. Sic porro nostros homines diligunt</td><td></td></tr><tr><td>ut iis solis neque publicanus neque negotiator odio sit.</td><td></td></tr><tr><td>Magistratuum autem nostrorum iniurias ita multorum</td><td>8.1</td></tr><tr><td>tulerunt ut numquam ante hoc tempus ad aram legum</td><td></td></tr><tr><td>praesidiumque vestrum publico consilio confugerint, tametsi</td><td></td></tr><tr><td>et illum annum pertulerant qui sic eos adflixerat ut</td><td></td></tr><tr><td>salvi esse non possent, nisi C. Marcellus quasi aliquo fato</td><td>5</td></tr><tr><td>venisset, ut bis ex eadem familia salus Siciliae constitueretur,</td><td></td></tr><tr><td>et post M. Antoni infinitum illud imperium senserant. Sic</td><td></td></tr><tr><td>a maioribus suis acceperant, tanta populi Romani in Siculos</td><td></td></tr><tr><td>esse beneficia ut etiam iniurias nostrorum hominum per-</td><td></td></tr><tr><td>ferendas putarent. In neminem civitates ante hunc testi-</td><td>9.1</td></tr><tr><td>monium publice dixerunt; hunc denique ipsum pertulissent,</td><td></td></tr><tr><td>si humano modo, si usitato more, si denique uno aliquo in</td><td></td></tr><tr><td>genere peccasset. Sed cum perferre non possent luxu-</td><td></td></tr><tr><td>riem, crudelitatem, avaritiam, superbiam, cum omnia sua</td><td>5</td></tr><tr><td>commoda, iura, beneficia senatus populique Romani unius</td><td></td></tr><tr><td>scelere ac libidine perdidissent, hoc statuerunt, aut illius</td><td></td></tr><tr><td>iniurias per vos ulcisci ac persequi, aut, si vobis indigni</td><td></td></tr><tr><td>essent visi quibus opem auxiliumque ferretis, urbis ac</td><td></td></tr><tr><td>sedes suas relinquere, quandoquidem agros iam ante istius</td><td>10</td></tr><tr><td>iniuriis exagitati reliquissent. Hoc consilio ab L. Metello</td><td>10.1</td></tr><tr><td>legationes universae petiverunt ut quam primum isti succe-</td><td></td></tr><tr><td>deret, hoc animo totiens apud patronos de suis miseriis</td><td></td></tr><tr><td>deplorarunt, hoc commoti dolore postulata consulibus, quae</td><td></td></tr><tr><td>non postulata sed in istum crimina viderentur esse, edide-</td><td>5</td></tr><tr><td>runt. Fecerunt etiam ut me, cuius fidem continentiamque</td><td></td></tr><tr><td>cognorant, prope de vitae meae statu dolore ac lacrimis </td><td></td></tr><tr><td>suis deducerent ut ego istum accusarem, a quo mea</td><td></td></tr><tr><td>longissime ratio voluntasque abhorrebat; quamquam in</td><td></td></tr><tr><td>hac causa multo pluris partis mihi defensionis quam accusa-</td><td>10</td></tr><tr><td>tionis suscepisse videor. Postremo ex tota provincia</td><td>11.1</td></tr><tr><td>homines nobilissimi primique publice privatimque vene-</td><td></td></tr><tr><td>runt, gravissima atque amplissima quaeque civitas vehemen-</td><td></td></tr><tr><td>tissime suas iniurias persecuta est. </td><td></td></tr>
        </table>