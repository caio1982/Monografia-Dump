<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Iun<span class="snum">.</span> <span class="snum">43</span> Pergae</td><td></td></tr><tr class="title last  "><td>LENTULUS CICERONI SUO S. P. D.</td><td></td></tr><tr><td>Cum Brutum nostrum convenissem eumque tardius in</td><td>12.14.1.1</td></tr><tr><td>Asiam venturum animadverterem, in Asiam redii, ut</td><td></td></tr><tr><td>reliquias mei laboris colligerem et pecuniam quam primum</td><td></td></tr><tr><td>Romam mitterem. interim cognovi in Lycia esse classem</td><td></td></tr><tr><td>Dolabellae ampliusque centum navis onerarias, in quas</td><td>5</td></tr><tr><td>exercitus eius imponi posset, idque Dolabellam ea mente</td><td></td></tr><tr><td>comparasse ut, si Syriae spes eum frustrata esset, con-</td><td></td></tr><tr><td>scenderet in navis et Italiam peteret seque cum Antoniis et</td><td></td></tr><tr><td>reliquis latronibus coniungeret. </td><td></td></tr><tr><td>  Cuius rei tanto in timore fui ut omnibus rebus relictis cum</td><td>10</td></tr><tr><td>paucioribus et minoribus navibus ad illas ire conatus sim.</td><td></td></tr><tr><td>quae res, si a Rhodiis non essem interpellatus, fortasse tota</td><td>2.1</td></tr><tr><td>sublata esset, tamen magna ex parte profligata est, quoniam</td><td></td></tr><tr><td>quidem classis dissipata est adventus nostri timore; milites</td><td></td></tr><tr><td>ducesque effugerunt, onerariae omnes ad unam a nobis sunt</td><td></td></tr><tr><td>exceptae. certe, quod maxime timui, videor esse consecutus</td><td>5</td></tr><tr><td>ut non possit Dolabella in Italiam pervenire nec suis sociis</td><td></td></tr><tr><td>firmatis durius vobis efficere negotium. </td><td></td></tr><tr><td>  Rhodii nos et rem publicam quam valde spreverint ex</td><td>3.1</td></tr><tr><td>litteris quas publice misi cognosces. et quidem multo parcius</td><td></td></tr><tr><td>scripsi quam re vera furere eos inveni. quod vero aliquid de</td><td></td></tr><tr><td>iis scripsi mirari noli; mira est eorum amentia. nec me meae</td><td></td></tr><tr><td>ullae privatim iniuriae umquam &lt;moverunt&gt;; malus animus </td><td>5</td></tr><tr><td>eorum in nostra&lt;m&gt; salute&lt;m&gt;, cupiditas partium aliarum,</td><td></td></tr><tr><td>perseverantia in contemptione optimi cuiusque ferenda mihi</td><td></td></tr><tr><td>non fuit. nec tamen omnis perditos esse puto. sed idem illi</td><td></td></tr><tr><td>qui tum fugientem patrem meum, qui L. Lentulum, qui</td><td></td></tr><tr><td>Pompeium, qui ceteros viros clarissimos non receperunt, idem</td><td>10</td></tr><tr><td>tamquam aliquo fato et nunc aut magistratum gerunt aut</td><td></td></tr><tr><td>eos qui sunt in magistratu in sua habent potestate. itaque</td><td></td></tr><tr><td>eadem superbia in pravitate utuntur. quorum improbitatem</td><td></td></tr><tr><td>aliquando retundi et non pati impunitate augeri non solum</td><td></td></tr><tr><td>utile est rei publicae nostrae sed etiam necessarium. </td><td>15</td></tr><tr><td>  De nostra dignitate velim tibi, ut semper, curae sit et,</td><td>4.1</td></tr><tr><td>quocumque tempore occasionem habueris, et in senatu et</td><td></td></tr><tr><td>ceteris rebus laudi nostrae suffragere. quoniam consulibus</td><td></td></tr><tr><td>decreta est Asia et permissum est iis ut, dum ipsi venirent,</td><td></td></tr><tr><td>darent negotium qui Asiam obtinea[n]t, rogo te petas ab iis</td><td>5</td></tr><tr><td>ut hanc dignitatem potissimum nobis tribuant et mihi dent</td><td></td></tr><tr><td>negotium ut Asiam obtineam dum ipsorum alter uter venit;</td><td></td></tr><tr><td>nam quod hoc properent in magistratu venire aut exercitum</td><td></td></tr><tr><td>mittere causam non habent. Dolabella enim in Syria est, et,</td><td></td></tr><tr><td>ut tu divina tua mente prospexisti et praedicasti, dum isti</td><td>10</td></tr><tr><td>veniunt, Cassius eum opprimet. exclusus enim ab Antiochea</td><td></td></tr><tr><td>Dolabella et in oppugnando male acceptus, nulla alia</td><td></td></tr><tr><td>confisus urbe, Laodiceam, quae est in Syria ad mare, se</td><td></td></tr><tr><td>contulit. ibi spero celeriter eum poenas daturum. nam neque</td><td></td></tr><tr><td>quo refugiat habet neque diutius ibi poterit tantum exercitum</td><td>15</td></tr><tr><td>Cassi sustinere. spero etiam confectum esse iam et oppressum</td><td></td></tr><tr><td>Dolabellam. </td><td></td></tr><tr><td>  Qua re non puto Pansam et Hirtium in consulatu propera-</td><td>5.1</td></tr><tr><td>turos in provincias exire sed Romae acturos consulatum.</td><td></td></tr><tr><td>itaque, si ab iis petieris ut interea nobis procurationem Asiae</td><td></td></tr><tr><td>dent, spero te posse impetrare. praeterea mihi promiserunt </td><td></td></tr><tr><td>Pansa et Hirtius coram et absenti mihi scripserunt, Verrioque</td><td>5</td></tr><tr><td>nostro Pansa adfirmavit se daturum operam ne in suo con-</td><td></td></tr><tr><td>sulatu mihi succedatur. ego porro non me dius fidius cupidi-</td><td></td></tr><tr><td>tate provinciae produci longius spatium mihi volo; nam mihi</td><td></td></tr><tr><td>fuit ista provincia plena laboris, periculi, detrimenti. quae</td><td></td></tr><tr><td>ego ne frustra subierim nive, prius quam reliquias meae</td><td>10</td></tr><tr><td>diligentiae consequar, decedere cogar valde laboro. nam si</td><td></td></tr><tr><td>potuissem quam exegeram pecuniam universam mittere,</td><td></td></tr><tr><td>postularem ut mihi succederetur. nunc, quod Cassio dedi,</td><td></td></tr><tr><td>quod Treboni morte amisimus, quod etiam crudelitate</td><td></td></tr><tr><td>Dolabellae aut perfidia eorum qui fidem mihi reique publicae</td><td>15</td></tr><tr><td>non praestiterunt, id consequi et reficere volo. quod aliter</td><td></td></tr><tr><td>non potest fieri nisi spatium habuero. id ut per te consequar</td><td></td></tr><tr><td>velim, ut solet, tibi curae sit. </td><td></td></tr><tr><td>  Ego me de re publica puto esse meritum ut non provinciae</td><td>6.1</td></tr><tr><td>istius beneficium exspectare debeam sed tantum quantum</td><td></td></tr><tr><td>Cassius et Bruti, non solum illius facti periculique societate</td><td></td></tr><tr><td>sed etiam huius temporis studio et virtute. primus enim ego</td><td></td></tr><tr><td>leges Antonias fregi, primus equitatum Dolabellae ad rem</td><td>5</td></tr><tr><td>publicam traduxi Cassioque tradidi, primus dilectus habui</td><td></td></tr><tr><td>pro salute omnium contra coniurationem sceleratissimam,</td><td></td></tr><tr><td>solus Cassio et rei publicae Syriam exercitusque qui ibi erant</td><td></td></tr><tr><td>coniunxi; nam nisi ego tantam pecuniam tantaque praesidia</td><td></td></tr><tr><td>et tam celeriter Cassio dedissem, ne ausus quidem esset ire</td><td>10</td></tr><tr><td>in Syriam, et nunc non minora pericula rei publicae a Dola-</td><td></td></tr><tr><td>bella instarent quam ab Antonio. atque haec omnia is feci</td><td>7.1</td></tr><tr><td>qui sodalis et familiarissimus Dolabellae eram, coniunctissi-</td><td></td></tr><tr><td>mus sanguine Antoniis, provinciam quoque illorum beneficio</td><td></td></tr><tr><td>habebam; sed 'πατρίδα ἐμὴν μᾶλλον φιλῶν' omnibus meis</td><td></td></tr><tr><td>bellum primus indixi. haec etsi adhuc non magno opere</td><td>5</td></tr><tr><td>mihi tulisse fructum animadverto, tamen non despero nec</td><td></td></tr><tr><td>defatigabor permanere non solum in studio libertatis sed </td><td></td></tr><tr><td>etiam in labore et periculis. ac tamen, si etiam aliqua gloria</td><td></td></tr><tr><td>iusta et merita provocabimur senatus et optimi cuiusque</td><td></td></tr><tr><td>officiis, maiore cum auctoritate apud ceteros erimus et eo</td><td>10</td></tr><tr><td>plus prodesse rei publicae poterimus. </td><td></td></tr><tr><td>  Filium tuum, ad Brutum cum veni, videre non potui ideo</td><td>8.1</td></tr><tr><td>quod iam in hiberna cum equitibus erat profectus, sed me</td><td></td></tr><tr><td>dius fidius ea esse eum opinione et tua et ipsius et in primis</td><td></td></tr><tr><td>mea causa gaudeo. fratris enim loco mihi est qui ex te natus</td><td></td></tr><tr><td>teque dignus est. </td><td>5</td></tr><tr><td>  Vale.</td><td></td></tr><tr><td> D. IIII Kal. Iun. Pergae.</td><td></td></tr>
        </table>