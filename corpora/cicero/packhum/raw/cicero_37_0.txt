<table>
          <script>targetHit=0;</script>
          <tr class="title first  "><td>DE ORATORE</td><td></td></tr><tr class="title  "><td>AD QVINTVM FRATREM LIBRI TRES</td><td></td></tr><tr class="title last  "><td>LIBER PRIMVS </td><td></td></tr><tr><td>  Cogitanti mihi saepe numero et memoria vetera repe-</td><td>1.1.1</td></tr><tr><td>tenti perbeati fuisse, Quinte frater, illi videri solent, qui in</td><td></td></tr><tr><td>optima re publica, cum et honoribus et rerum gestarum</td><td></td></tr><tr><td>gloria florerent, eum vitae cursum tenere potuerunt, ut vel in</td><td></td></tr><tr><td>negotio sine periculo vel in otio cum dignitate esse possent;</td><td>5</td></tr><tr><td>ac fuit cum mihi quoque initium requiescendi atque ani-</td><td></td></tr><tr><td>mum ad utriusque nostrum praeclara studia referendi</td><td></td></tr><tr><td>fore iustum et prope ab omnibus concessum arbitrarer, si</td><td></td></tr><tr><td>infinitus forensium rerum labor et ambitionis occupatio</td><td></td></tr><tr><td>decursu honorum, etiam aetatis flexu constitisset. Quam</td><td>2.1</td></tr><tr><td>spem cogitationum et consiliorum meorum cum graves</td><td></td></tr><tr><td>communium temporum tum varii nostri casus fefellerunt;</td><td></td></tr><tr><td>nam qui locus quietis et tranquillitatis plenissimus fore</td><td></td></tr><tr><td>videbatur, in eo maximae moles molestiarum et turbulen-</td><td>5</td></tr><tr><td>tissimae tempestates exstiterunt; neque vero nobis cupien-</td><td></td></tr><tr><td>tibus atque exoptantibus fructus oti datus est ad eas artis,</td><td></td></tr><tr><td>quibus a pueris dediti fuimus, celebrandas inter nosque</td><td></td></tr><tr><td>recolendas. Nam prima aetate incidimus in ipsam per-</td><td>3.1</td></tr><tr><td>turbationem disciplinae veteris, et consulatu devenimus in </td><td></td></tr><tr><td>medium rerum omnium certamen atque discrimen, et hoc</td><td></td></tr><tr><td>tempus omne post consulatum obiecimus eis fluctibus, qui</td><td></td></tr><tr><td>per nos a communi peste depulsi in nosmet ipsos redunda-</td><td>5</td></tr><tr><td>rent. Sed tamen in his vel asperitatibus rerum vel angustiis</td><td></td></tr><tr><td>temporis obsequar studiis nostris et quantum mihi vel fraus</td><td></td></tr><tr><td>inimicorum vel causae amicorum vel res publica tribuet</td><td></td></tr><tr><td>oti, ad scribendum potissimum conferam; tibi vero, frater,</td><td>4.1</td></tr><tr><td>neque hortanti deero neque roganti, nam neque auctoritate</td><td></td></tr><tr><td>quisquam apud me plus valere te potest neque voluntate.</td><td></td></tr><tr><td>Ac mihi repetenda est veteris cuiusdam memoriae non sane</td><td></td></tr><tr><td>satis explicata recordatio, sed, ut arbitror, apta ad id, quod</td><td>5</td></tr><tr><td>requiris, ut cognoscas quae viri omnium eloquentissimi</td><td></td></tr><tr><td>clarissimique senserint de omni ratione dicendi. Vis enim,</td><td>5.1</td></tr><tr><td>ut mihi saepe dixisti, quoniam, quae pueris aut adulescen-</td><td></td></tr><tr><td>tulis nobis ex commentariolis nostris incohata ac rudia</td><td></td></tr><tr><td>exciderunt, vix &lt;sunt&gt; hac aetate digna et hoc usu, quem ex</td><td></td></tr><tr><td>causis, quas diximus, tot tantisque consecuti sumus, aliquid</td><td>5</td></tr><tr><td>eisdem de rebus politius a nobis perfectiusque proferri;</td><td></td></tr><tr><td>solesque non numquam hac de re a me in disputationibus</td><td></td></tr><tr><td>nostris dissentire, quod ego eruditissimorum hominum</td><td></td></tr><tr><td>artibus eloquentiam contineri statuam, tu autem illam ab</td><td></td></tr><tr><td>elegantia doctrinae segregandam putes et in quodam ingeni</td><td>10</td></tr><tr><td>atque exercitationis genere ponendam. </td><td></td></tr>
        </table>