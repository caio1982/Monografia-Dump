<table>
          <script>targetHit=0;</script>
          <tr class="title first  date"><td>iii Kal<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quod me magno animi motu perturbatum putas, sum</td><td>8.11.1.1</td></tr><tr><td>equidem, sed non tam magno quam tibi fortasse videor;</td><td></td></tr><tr><td>levatur enim omnis cura cum aut constitit consilium aut</td><td></td></tr><tr><td>cogitando nihil explicatur. lamentari autem licet illud quidem</td><td></td></tr><tr><td>totos dies; sed vereor ne, nihil cum proficiam, etiam dedecori</td><td>5</td></tr><tr><td>sim studiis ac litteris nostris. consumo igitur omne tempus</td><td></td></tr><tr><td>considerans quanta vis sit illius viri quem nostris &lt;libris&gt;</td><td></td></tr><tr><td>satis diligenter, ut tibi quidem videmur, expressimus. tenesne</td><td></td></tr><tr><td>igitur moderatorem illum rei publicae quo referre velimus</td><td></td></tr><tr><td>omnia? nam sic quinto, ut opinor, in libro loquitur Scipio:</td><td>10</td></tr><tr><td>'ut enim gubernatori cursus secundus, medico salus, imperatori</td><td></td></tr><tr><td>victoria, sic huic moderatori rei publicae beata civium vita</td><td></td></tr><tr><td>proposita est, ut opibus firma, copiis locuples, gloria ampla,</td><td></td></tr><tr><td>virtute honesta sit; huius enim operis maximi inter homines </td><td></td></tr><tr><td>atque optimi illum esse perfectorem volo'. hoc Gnaeus</td><td>2.1</td></tr><tr><td>noster cum antea numquam tum in hac causa minime</td><td></td></tr><tr><td>cogitavit. dominatio quaesita ab utroque est, non id actum,</td><td></td></tr><tr><td>beata et honesta civitas ut esset. nec vero ille urbem reliquit</td><td></td></tr><tr><td>quod eam tueri non posset nec Italiam quod ea pelleretur,</td><td>5</td></tr><tr><td>sed hoc a primo cogitavit, omnis terras, omnia maria movere,</td><td></td></tr><tr><td>reges barbaros incitare, gentis feras in Italiam armatas</td><td></td></tr><tr><td>adducere, exercitus conficere maximos. genus illud Sullani</td><td></td></tr><tr><td>regni iam pridem appetitur, multis qui una sunt cupientibus.</td><td></td></tr><tr><td>an censes nihil inter eos convenire, nullam pactionem fieri</td><td>10</td></tr><tr><td>potuisse? hodie potest. sed neutri σκοπὸς est ille, ut nos</td><td></td></tr><tr><td>beati simus; uterque regnare vult. </td><td></td></tr><tr><td>  Haec a te invitatus breviter exposui; voluisti enim me</td><td>3.1</td></tr><tr><td>quid de his malis sentirem ostendere. προθεσπίζω igitur,</td><td></td></tr><tr><td>noster Attice, non hariolans, ut illa cui nemo credidit, sed</td><td></td></tr><tr><td>coniectura prospiciens: 'iamque mari magno . . . '; non</td><td></td></tr><tr><td>multo, inquam, secus possum vaticinari; tanta malorum im-</td><td>5</td></tr><tr><td>pendet Ἰλιάς. atque hoc nostra gravior est causa qui domi</td><td></td></tr><tr><td>sumus quam illorum qui una transierunt, quod illi [qui]</td><td></td></tr><tr><td>alterum metuunt, nos utrumque. cur igitur, inquis, re-</td><td>4.1</td></tr><tr><td>mansimus? vel tibi paruimus vel non occurrimus vel hoc</td><td></td></tr><tr><td>fuit rectius. conculcari, inquam, miseram Italiam videbis</td><td></td></tr><tr><td>proxima aestate &lt;aut alterius&gt; aut utriusque [in] mancipiis</td><td></td></tr><tr><td>ex omni genere collectis, nec tam &lt;singulorum proscr&gt;iptio</td><td>5</td></tr><tr><td>pertimescenda, quae Luceriae multis sermonibus denuntiata</td><td></td></tr><tr><td>esse dicitur, quam universae interitus; tantas in confligendo </td><td></td></tr><tr><td>utriusque viris video futuras. habes coniecturam meam. tu</td><td></td></tr><tr><td>autem consolationis fortasse aliquid exspectasti. nihil invenio;</td><td></td></tr><tr><td>nihil fieri potest miserius, nihil perditius, nihil foedius. </td><td>10</td></tr><tr><td>  Quod quaeris quid Caesar ad me scrips&lt;er&gt;it, quod saepe,</td><td>5.1</td></tr><tr><td>gratissimum sibi esse quod quierim, oratque in eo ut per-</td><td></td></tr><tr><td>severem. Balbus minor haec eadem mandata. iter autem erat</td><td></td></tr><tr><td>eius ad Lentulum consulem cum litteris Caesaris prae-</td><td></td></tr><tr><td>miorumque promissis si Romam revertisset. verum cum</td><td>5</td></tr><tr><td>habeo rationem dierum, ante puto tramissurum quam</td><td></td></tr><tr><td>potuerit conveniri. </td><td></td></tr><tr><td>  Epistularum Pompei duarum quas ad me misit negle-</td><td>6.1</td></tr><tr><td>gentiam meamque in rescribendo diligentiam volui tibi</td><td></td></tr><tr><td>notam esse. earum exempla ad te misi. </td><td></td></tr><tr><td>  Caesaris hic per Apuliam ad Brundisium cursus quid efficiat</td><td>7.1</td></tr><tr><td>exspecto. utinam aliquid simile Parthicis rebus! simul aliquid</td><td></td></tr><tr><td>audiero, scribam ad te. tu ad me velim bonorum sermones;</td><td></td></tr><tr><td>Romae frequentes esse dicuntur. scio equidem te in publicum</td><td></td></tr><tr><td>non prodire, sed tamen audire te multa necesse est. </td><td>5</td></tr><tr><td>  Memini librum tibi adferri a Demetrio Magnete ad te</td><td></td></tr><tr><td>missum περὶ ὁμονοίας. eum mihi velim mittas. vides quam</td><td></td></tr><tr><td>causam mediter.</td><td></td></tr>
        </table>