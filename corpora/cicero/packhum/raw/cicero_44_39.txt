<table>
          <script>targetHit=0;</script>
          <tr><td>  <span class="caps">Qvintvs</span> At mehercule ego, frater, quaero, de</td><td>3.19.7</td></tr><tr><td>ista potestate quid sentias. Nam mihi quidem pesti-</td><td></td></tr><tr><td>fera uidetur, quippe quae in seditione et ad seditionem</td><td></td></tr><tr><td>nata sit. Cuius primum ortum, si recordari uolumus,</td><td>10</td></tr><tr><td>inter arma ciuium et occupatis et obsessis Vrbis locis</td><td></td></tr><tr><td>procreatum uidemus. Deinde, quom esset cito &lt;n&gt;ecatus</td><td></td></tr><tr><td>tamquam ex XII tabulis insignis ad deformitatem</td><td></td></tr><tr><td>puer, breui tempore nescio quo pacto recreatus mul-</td><td></td></tr><tr><td>toque taetrior et foedior &lt;re&gt;natus est. </td><td>15</td></tr><tr><td>  Qu&lt;id&gt; enim ille non edidit? Qui primum, ut</td><td></td></tr><tr><td>impio dignum fuit, patribus omnem honorem eripuit,</td><td></td></tr><tr><td>omnia infima summis paria fecit, turbauit, miscuit.</td><td></td></tr><tr><td>Cum adflixisset principum grauitatem, numquam</td><td></td></tr><tr><td>tamen conquieuit. </td><td>20</td></tr><tr><td>&lt;N&gt;a&lt;m&gt;que, ut C. Flaminium</td><td>20.1</td></tr><tr><td>atque ea, quae iam prisca uidentur propter uetusta-</td><td></td></tr><tr><td>tem, relinquam, quid iuris bonis uiris &lt;T&gt;iberi Gracchi</td><td></td></tr><tr><td>tribunatus reliquit? Etsi quinquennio ante Decimum</td><td></td></tr><tr><td>Brutum et P. Scipionem consules—quos et quantos </td><td>5</td></tr><tr><td>uiros!—homo omnium infimus et sordidissimus</td><td></td></tr><tr><td>tribunus plebis C. Curiatius in uincula coniecit, quod</td><td></td></tr><tr><td>ante factum non erat. C. uero Gracchi &lt;t&gt;ri&lt;bunatus&gt; sicis</td><td></td></tr><tr><td>quas ipse se proiecisse in forum dixit, quibus digla-</td><td></td></tr><tr><td>diarentur inter se ciues, nonne omnem rei publicae</td><td>10</td></tr><tr><td>statum perturbauit? Quid iam de Saturnino, Sulpicio,</td><td></td></tr><tr><td>reliquis dicam? Quos ne depellere quidem a se sine</td><td></td></tr><tr><td>ferro potuit res publica. </td><td></td></tr><tr><td>Cur autem aut uetera aut</td><td>21.1</td></tr><tr><td>aliena proferam potius quam et nostra et recentia?</td><td></td></tr><tr><td>Quis, &lt;in&gt;quam, tam audax, tam nobis inimicus fuisset,</td><td></td></tr><tr><td>ut cogitaret umquam de statu nostro labefactando,</td><td></td></tr><tr><td>nisi mucronem aliquem tribunicium exacuisset in</td><td>5</td></tr><tr><td>nos? Quem quom homines scelerati ac perditi non</td><td></td></tr><tr><td>modo ulla in domo, sed nulla in gente reperirent,</td><td></td></tr><tr><td>gentes sibi in tenebris rei publicae perturbandas puta-</td><td></td></tr><tr><td>uerunt. Quod nobis quidem egregium et ad inmorta-</td><td></td></tr><tr><td>litatem memoriae gloriosum, neminem in nos mercede</td><td>10</td></tr><tr><td>ulla tribunum potuisse reperiri, nisi cui nec esse qui-</td><td></td></tr><tr><td>dem licuisset tribuno. </td><td></td></tr><tr><td>Sed ille quas strages edidit!</td><td>22.1</td></tr><tr><td>Eas uidelicet quas sine ratione ac sine ulla spe bona</td><td></td></tr><tr><td>fu&lt;ror&gt; edere potuit impurae beluae, multorum inflam-</td><td></td></tr><tr><td>matus furoribus. Quam ob rem in ista quidem re</td><td></td></tr><tr><td>uehementer Sullam probo, qui tribunis plebis sua</td><td>5</td></tr><tr><td>lege iniuriae faciendae potestatem ademerit, auxilii </td><td></td></tr><tr><td>ferendi reliquerit, Pompeiumque nostrum ceteris</td><td></td></tr><tr><td>rebus omnibus semper amplissimis summisque effero</td><td></td></tr><tr><td>laudibus, de tribunicia potestate taceo. Nec enim</td><td></td></tr><tr><td>reprehendere libet, nec laudare possum. </td><td>10</td></tr>
        </table>