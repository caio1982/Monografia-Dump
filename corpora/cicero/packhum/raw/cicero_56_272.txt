<table>
          <script>targetHit=0;</script>
          <tr class="title first  date"><td>c<span class="snum">.</span> vi Id<span class="snum">.</span> Oct<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO CORNIFICIO S.&gt;</td><td></td></tr><tr><td>Omnem condicionem imperi tui statumque provinciae mihi</td><td>12.23.1.1</td></tr><tr><td>demonstravit Tratorius. o multa intolerabilia locis omnibus!</td><td></td></tr><tr><td>sed quo tua maior dignitas eo quae tibi acciderunt minus</td><td></td></tr><tr><td>ferenda. neque enim quae tu propter magnitudinem et</td><td></td></tr><tr><td>animi &lt;et&gt; ingeni moderate fers tibi ea non ulciscenda sunt,</td><td>5</td></tr><tr><td>etiam si non sunt dolenda. sed haec posterius. </td><td></td></tr><tr><td>  Rerum urbanarum acta tibi mitti certo scio. quod ni ita</td><td>2.1</td></tr><tr><td>putarem, ipse perscriberem, in primisque Caesaris Octaviani</td><td></td></tr><tr><td>conatum. de quo multitudini fictum ab Antonio crimen</td><td></td></tr><tr><td>videtur, ut in pecuniam adulescentis impetum faceret;</td><td></td></tr><tr><td>prudentes autem et boni viri et credunt factum et probant.</td><td>5</td></tr><tr><td>quid quaeris? magna spes est in eo; nihil est quod non existi-</td><td></td></tr><tr><td>metur laudis et gloriae causa facturus. Antonius autem,</td><td></td></tr><tr><td>noster familiaris, tanto se odio esse intellegit ut cum inter-</td><td></td></tr><tr><td>fectores suos domi comprenderit rem proferre non audeat.</td><td></td></tr><tr><td>itaque a. d. VII Id. Oct. Brundisium erat profectus obviam </td><td>10</td></tr><tr><td>legionibus Macedonicis quattuor, quas sibi conciliare</td><td></td></tr><tr><td>pecunia cogitabat easque ad urbem adducere et in cervicibus</td><td></td></tr><tr><td>nostris collocare. </td><td></td></tr><tr><td>  Habes formam rei publicae, si in castris potest esse res</td><td>3.1</td></tr><tr><td>publica. in quo tuam vicem saepe doleo, quod nullam partem</td><td></td></tr><tr><td>per aetatem sanae et salvae rei publicae gustare potuisti.</td><td></td></tr><tr><td>atque antehac quidem sperare saltem licebat; nunc etiam id</td><td></td></tr><tr><td>ereptum est. quae enim est spes, cum in contione dicere</td><td>5</td></tr><tr><td>ausus sit Antonius Cannutium apud eos locum sibi quaerere</td><td></td></tr><tr><td>quibus se salvo locus in civitate esse non posset? </td><td></td></tr><tr><td>  Equidem et haec et omnia quae homini accidere possunt</td><td>4.1</td></tr><tr><td>sic fero ut philosophiae magnam habeam gratiam, quae me</td><td></td></tr><tr><td>non modo ab sollicitudine abducit sed etiam contra omnis</td><td></td></tr><tr><td>fortunae impetus armat, tibique idem censeo faciendum nec</td><td></td></tr><tr><td>a quo culpa absit quicquam in malis numerandum. sed haec</td><td>5</td></tr><tr><td>tu melius. </td><td></td></tr><tr><td>  Tratorium nostrum cum semper probassem, tum maxime</td><td></td></tr><tr><td>in tuis rebus summam eius fidem, diligentiam prudentiamque</td><td></td></tr><tr><td>cognovi. </td><td></td></tr><tr><td>  Da operam ut valeas. hoc mihi gratius facere nihil potes.</td><td>10</td></tr>
        </table>