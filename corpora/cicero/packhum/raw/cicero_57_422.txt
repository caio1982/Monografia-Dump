<table>
          <script>targetHit=0;</script>
          <tr class="title first  date"><td>x aut ix Kal<span class="snum">.</span> Quint<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Gratulor nobis Quintum filium exisse; molestus non erit.</td><td>15.22.1.1</td></tr><tr><td>Pansam bene loqui credo. semper enim coniunctum esse cum</td><td></td></tr><tr><td>Hirtio scio; amicissimum Bruto et Cassio puto, si expediet (sed </td><td></td></tr><tr><td>quando illos videbit?), inimicum Antonio quando aut cur?</td><td></td></tr><tr><td>quousque ludemur? ego autem scripsi Sextum adventare, non</td><td>5</td></tr><tr><td>quo iam adesset, sed quia certe id ageret ab armisque nullus</td><td></td></tr><tr><td>discederet. certe, si pergit, bellum paratum est. hic autem noster</td><td></td></tr><tr><td>Cytherius nisi victorem neminem victurum. quid ad haec</td><td></td></tr><tr><td>Pansa? utro [erit], si bellum erit? quod videtur fore. sed et haec</td><td></td></tr><tr><td>et alia coram, hodie quidem, ut scribis, aut cras.</td><td>10</td></tr>
        </table>