<table>
          <script>targetHit=0;</script>
          <tr class="title first  date"><td>xii<span class="snum">(?)</span> Kal<span class="snum">.</span> Ian<span class="snum">.</span> <span class="snum">50</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>'Dionysius, vir optimus, ut mihi quoque est perspectus, et</td><td>7.7.1.1</td></tr><tr><td>doctissimus tuique amantissimus, Romam venit <span class="caps">xv</span> Kal. Ian.</td><td></td></tr><tr><td>et litteras a te mihi reddidit.' tot enim verba sunt de Dionysio</td><td></td></tr><tr><td>in epistula tua; illud putato non adscribis, 'et tibi gratias egit'.</td><td></td></tr><tr><td>atqui certe ille agere debuit et, si esset factum, quae tua est</td><td>5</td></tr><tr><td>humanitas, adscripsisses. mihi autem nulla de eo παλινῳδία</td><td></td></tr><tr><td>datur propter superioris epistulae testimonium. sit igitur sane</td><td></td></tr><tr><td>bonus vir; hoc enim ipsum bene fecit, quod mihi sui cogno-</td><td></td></tr><tr><td>scendi penitus etiam istam facultatem dedit. </td><td></td></tr><tr><td>  Philogenes recte ad te scripsit; curavit enim quod debuit.</td><td>2.1</td></tr><tr><td>eum ego uti ea pecunia volui quoad liceret; itaque usus est</td><td></td></tr><tr><td>menses <span class="caps">xiiii</span>. </td><td></td></tr><tr><td>  Pomptinum cupio valere et, quod scribis in urbem introisse,</td><td>3.1</td></tr><tr><td>vereor quid sit; nam id nisi gravi de causa non fecisset. ego,</td><td></td></tr><tr><td>quoniam <span class="caps">iiii</span> Non. Ian. compitalicius dies est, nolo eo die in</td><td></td></tr><tr><td>Albanum venire, ne molestus sim familiae; veniam <span class="caps">iii</span> Non.</td><td></td></tr><tr><td>Ian. igitur, inde ad urbem prid. Non. tua λῆψις quem in diem</td><td>5</td></tr><tr><td>incurrat nescio, sed prorsus te commoveri incommodo valetu-</td><td></td></tr><tr><td>dinis tuae nolo. </td><td></td></tr><tr><td>  De honore nostro, nisi quid occulte Caesar per suos tribunos</td><td>4.1</td></tr><tr><td>molitus erit, cetera videntur esse tranquilla; tranquillissimus</td><td></td></tr><tr><td>autem animus meus, qui totum istuc aequi boni facit, et eo</td><td></td></tr><tr><td>magis quod iam a multis audio constitutum esse Pompeio et</td><td></td></tr><tr><td>eius consilio in Siciliam me mittere quod imperium habeam. </td><td>5</td></tr><tr><td>id est Ἀβδηριτικόν; nec enim senatus decrevit nec populus</td><td></td></tr><tr><td>iussit me imperium in Sicilia habere; sin hoc res publica ad</td><td></td></tr><tr><td>Pompeium refert, qui me magis quam privatum aliquem</td><td></td></tr><tr><td>mittit? itaque si hoc imperium mihi molestum erit, utar ea</td><td></td></tr><tr><td>porta quam primam videro. </td><td>10</td></tr><tr><td>  Nam quod scribis mirificam exspectationem esse mei neque</td><td>5.1</td></tr><tr><td>tamen quemquam bonorum aut satis bonorum dubitare quid</td><td></td></tr><tr><td>facturus sim, ego quos tu bonos esse dicas non intellego. ipse</td><td></td></tr><tr><td>nullos novi, sed ita, si ordines bonorum quaerimus. nam</td><td></td></tr><tr><td>singulares sunt boni viri; verum in dissensionibus ordines</td><td>5</td></tr><tr><td>bonorum et genera quaerenda sunt. senatum bonum putas,</td><td></td></tr><tr><td>per quem sine imperio provinciae sunt (numquam enim Curio</td><td></td></tr><tr><td>sustinuisset, si cum eo agi coeptum esset; quam sententiam</td><td></td></tr><tr><td>senatus sequi noluit, ex quo factum est ut Caesari non succede-</td><td></td></tr><tr><td>retur), an publicanos, qui numquam firmi sed nunc Caesari</td><td>10</td></tr><tr><td>sunt amicissimi, an faeneratores, an agricolas, quibus optatissi-</td><td></td></tr><tr><td>mum est otium? nisi eos timere putas ne sub regno sint qui id</td><td></td></tr><tr><td>numquam, dum modo otiosi essent, recusarunt. </td><td></td></tr><tr><td>  Quid ergo? exercitum retinentis cum legis dies transierit</td><td>6.1</td></tr><tr><td>rationem haberi placet? mihi vero ne absentis quidem; sed cum</td><td></td></tr><tr><td>id datum est, illud una datum est. annorum autem decem</td><td></td></tr><tr><td>imperium et ita latum &lt;placet&gt;? placet igitur etiam me expul-</td><td></td></tr><tr><td>sum et agrum Campanum perisse et adoptatum patricium a</td><td>5</td></tr><tr><td>plebeio, Gaditanum a Mytilenaeo, et Labieni divitiae et</td><td></td></tr><tr><td>Mamurrae placent et Balbi horti et Tusculanum. sed horum</td><td></td></tr><tr><td>omnium fons unus est. imbecillo resistendum fuit, et id erat </td><td></td></tr><tr><td>facile; nunc legiones <span class="caps">xi</span>, equitatus tantus quantum volet,</td><td></td></tr><tr><td>Transpadani, plebes urbana, tot tribuni pl., tam perdita iuven-</td><td>10</td></tr><tr><td>tus, tanta auctoritate dux, tanta audacia. cum hoc aut depug-</td><td></td></tr><tr><td>nandum est aut habenda e lege ratio. 'depugna' inquis 'potius</td><td>7.1</td></tr><tr><td>quam servias.' ut quid? si victus eris, proscribare, si viceris,</td><td></td></tr><tr><td>tamen servias? 'quid ergo' inquis 'acturus es?' idem quod pe-</td><td></td></tr><tr><td>cudes, quae dispulsae sui generis sequuntur greges; ut bos</td><td></td></tr><tr><td>armenta, sic ego bonos viros aut eos quicumque dicentur boni</td><td>5</td></tr><tr><td>sequar, etiam si ruent. quid sit optimum male contractis rebus</td><td></td></tr><tr><td>plane video; nemini est enim exploratum cum ad arma ventum</td><td></td></tr><tr><td>sit quid futurum sit, at illud omnibus, si boni victi sint, nec in</td><td></td></tr><tr><td>caede principum clementiorem hunc fore quam Cinna fuerit</td><td></td></tr><tr><td>nec moderatiorem quam Sulla in pecuniis locupletum. ἐμπο-</td><td>10</td></tr><tr><td>λιτεύομαί σοι iam dudum, et facerem diutius nisi me lucerna</td><td></td></tr><tr><td>desereret. ad summam, 'dic M. Tulli'. 'adsentior Cn. Pompeio',</td><td></td></tr><tr><td>id est T. Pomponio. </td><td></td></tr><tr><td>  Alexim, humanissimum puerum (nisi forte, dum ego absum,</td><td></td></tr><tr><td>adulescens factus est; id enim agere videbatur), salvere iubeas</td><td>15</td></tr><tr><td>velim.</td><td></td></tr>
        </table>