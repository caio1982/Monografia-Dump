<table>
          <script>targetHit=0;</script>
          <tr><td>  Sed in his omnibus officiis tribuendis videndum erit,</td><td>1.59.1</td></tr><tr><td>quid cuique maxime necesse sit et quid quisque vel</td><td></td></tr><tr><td>sine nobis aut possit consequi aut non possit. Ita non</td><td></td></tr><tr><td>idem erunt necessitudinum gradus qui temporum,</td><td></td></tr><tr><td>suntque officia, quae aliis magis quam aliis debeantur,</td><td>5</td></tr><tr><td>ut vicinum citius adiuveris in fructibus percipiendis</td><td></td></tr><tr><td>quam aut fratrem aut familiarem, at, si lis in iudicio</td><td></td></tr><tr><td>sit, propinquum potius et amicum quam vicinum de-</td><td></td></tr><tr><td>fenderis. [¹⁷Haec igitur et talia circumspicienda sunt in</td><td></td></tr><tr><td>omni officio et consuetudo exercitatioque capienda, ut</td><td>10</td></tr><tr><td>boni ratiocinatores officiorum esse possimus et ad-</td><td></td></tr><tr><td>dendo deducendoque videre, quae reliqui summa fiat,</td><td></td></tr><tr><td>ex quo quantum cuique debeatur intellegas.]¹⁷ Sed ut</td><td>60.1</td></tr><tr><td>nec medici nec imperatores nec oratores quamvis artis</td><td></td></tr><tr><td>praecepta perceperint, quicquam magna laude dignum</td><td></td></tr><tr><td>sine usu et exercitatione consequi possunt, sic officii</td><td></td></tr><tr><td>conservandi praecepta traduntur illa quidem, ut faci-</td><td>5</td></tr><tr><td>mus ipsi, sed rei magnitudo usum quoque exercitatio-</td><td></td></tr><tr><td>nemque desiderat. Atque ab iis rebus, quae sunt in</td><td></td></tr><tr><td>iure societatis humanae, quemadmodum ducatur ho-</td><td></td></tr><tr><td>nestum, ex quo aptum est officium, satis fere diximus. </td><td></td></tr><tr><td>  Intellegendum autem est, cum proposita sint genera </td><td>61.1</td></tr><tr><td>quattuor, e quibus honestas officiumque manaret,</td><td></td></tr><tr><td>splendidissimum videri, quod animo magno elatoque</td><td></td></tr><tr><td>humanasque res despiciente factum sit. Itaque in pro-</td><td></td></tr><tr><td>bris maxime in promptu est, si quid tale dici potest:</td><td>5</td></tr><tr><td>    'Vos enim iuvenes animum geritis muliebrem, illa</td><td></td></tr><tr><td>       virgo viri'</td><td></td></tr><tr><td>et si quid eiusmodi:</td><td></td></tr><tr><td>    'Salmacida spolia sine sudore et sanguine.'</td><td></td></tr><tr><td>Contraque in laudibus, quae magno animo et fortiter</td><td>10</td></tr><tr><td>excellenterque gesta sunt, ea nescio quomodo quasi</td><td></td></tr><tr><td>pleniore ore laudamus. Hinc rhetorum campus de</td><td></td></tr><tr><td>Marathone, Salamine, Plataeis, Thermopylis, Leuctris,</td><td></td></tr><tr><td>&lt;hinc no&gt;ster Cocles, hinc Decii, hinc Cn. et P. Scipiones,</td><td></td></tr><tr><td>hinc M. Marcellus, innumerabiles alii, maximeque ipse</td><td>15</td></tr><tr><td>populus Romanus animi magnitudine excellit. Decla-</td><td></td></tr><tr><td>ratur autem studium bellicae gloriae, quod statuas</td><td></td></tr><tr><td>quoque videmus ornatu fere militari. </td><td></td></tr>
        </table>