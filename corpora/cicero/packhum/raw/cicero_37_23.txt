<table>
          <script>targetHit=0;</script>
          <tr><td>  Haec cum Antonius dixisset, sane dubitare visus est</td><td>1.262.6</td></tr><tr><td>Sulpicius et Cotta, utrius oratio propius ad veritatem vide-</td><td></td></tr><tr><td>retur accedere. Tum Crassus 'operarium nobis quendam,</td><td>263.1</td></tr><tr><td>Antoni, oratorem facis atque haud scio an aliter sentias et</td><td></td></tr><tr><td>utare tua illa mirifica ad refellendum consuetudine, qua tibi</td><td></td></tr><tr><td>nemo umquam praestitit; cuius quidem ipsius facultatis</td><td></td></tr><tr><td>exercitatio oratorum propria est, sed iam in philosophorum</td><td>5</td></tr><tr><td>consuetudine versatur maximeque eorum, qui de omni re</td><td></td></tr><tr><td>proposita in utramque partem solent copiosissime dicere.</td><td></td></tr><tr><td>Verum ego non solum arbitrabar, his praesertim audientibus,</td><td>264.1</td></tr><tr><td>a me informari oportere, qualis esse posset is, qui habitaret</td><td></td></tr><tr><td>in subselliis neque quicquam amplius adferret, quam quod</td><td></td></tr><tr><td>causarum necessitas postularet, sed maius quiddam vide-</td><td></td></tr><tr><td>bam, cum censebam oratorem, praesertim in nostra re</td><td>5</td></tr><tr><td>publica, nullius ornamenti expertem esse oportere. Tu</td><td></td></tr><tr><td>autem, quoniam exiguis quibusdam finibus totum oratoris</td><td></td></tr><tr><td>munus circumdedisti, hoc facilius nobis expones ea, quae</td><td></td></tr><tr><td>abs te de officiis praeceptisque oratoris quaesita sunt; sed</td><td></td></tr><tr><td>opinor secundum hunc diem; satis enim multa a nobis</td><td>10</td></tr><tr><td>hodie dicta sunt. Nunc et Scaevola, quoniam in Tuscu-</td><td>265.1</td></tr><tr><td>lanum ire constituit, paulum requiescet, dum se calor frangat; </td><td></td></tr><tr><td>et nos ipsi, quoniam id temporis est, valetudini demus</td><td></td></tr><tr><td>operam.' Placuit sic omnibus. Tum Scaevola 'sane'</td><td></td></tr><tr><td>inquit 'vellem non constituissem [in Tusculanum] me hodie</td><td>5</td></tr><tr><td>venturum esse L. Aelio; libenter audirem Antonium'; et,</td><td></td></tr><tr><td>cum exsurgeret, simul adridens 'neque enim' inquit 'tam</td><td></td></tr><tr><td>mihi molestus fuit, quod ius nostrum civile pervellit, quam</td><td></td></tr><tr><td>iucundus, quod se id nescire confessus est.' </td><td></td></tr>
        </table>