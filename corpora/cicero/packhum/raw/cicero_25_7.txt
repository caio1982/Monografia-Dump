<table>
          <script>targetHit=0;</script>
          <tr><td>  At ego idem nunc in provinciis decernendis, qui illas</td><td>29.1</td></tr><tr><td>omnis res egi silentio, interpellor, cum in superioribus causis</td><td></td></tr><tr><td>hominis ornamenta &lt;adiumento&gt; fuerint, in hac me nihil aliud</td><td></td></tr><tr><td>nisi ratio belli, nisi summa utilitas rei publicae moveat. Nam</td><td></td></tr><tr><td>ipse Caesar quid est cur in provincia commorari velit, nisi</td><td>5</td></tr><tr><td>ut ea quae per eum adfecta sunt perfecta rei publicae tradat?</td><td></td></tr><tr><td>Amoenitas eum, credo, locorum, urbium pulchritudo, homi-</td><td></td></tr><tr><td>num nationumque illarum humanitas et lepos, victoriae</td><td></td></tr><tr><td>cupiditas, finium imperi propagatio retinet. Quid illis</td><td></td></tr><tr><td>terris asperius, quid incultius oppidis, quid nationibus im-</td><td>10</td></tr><tr><td>manius, quid porro tot victoriis praestabilius, quid Oceano </td><td></td></tr><tr><td>longius inveniri potest? An reditus in patriam habet ali-</td><td></td></tr><tr><td>quam offensionem? utrum apud populum a quo missus, an</td><td></td></tr><tr><td>apud senatum a quo ornatus est? An dies auget eius de-</td><td></td></tr><tr><td>siderium, an magis oblivionem, ac laurea illa magnis peri-</td><td>15</td></tr><tr><td>culis parta amittit longo intervallo viriditatem? Qua re, si</td><td></td></tr><tr><td>qui hominem non diligunt, nihil est quod eum de pro-</td><td></td></tr><tr><td>vincia devocent: ad gloriam devocant, ad triumphum, ad</td><td></td></tr><tr><td>gratulationem, ad summum honorem senatus, equestris or-</td><td></td></tr><tr><td>dinis gratiam, populi caritatem. Sed si ille hac tam eximia</td><td>30.1</td></tr><tr><td>fortuna propter utilitatem rei publicae frui non properat,</td><td></td></tr><tr><td>ut omnia illa conficiat, quid ego senator facere debeo,</td><td></td></tr><tr><td>quem, etiam si ille aliud vellet, rei publicae consulere opor-</td><td></td></tr><tr><td>teret? </td><td>5</td></tr><tr><td>  Ego vero sic intellego, patres conscripti, nos hoc tempore</td><td></td></tr><tr><td>in provinciis decernendis perpetuae pacis habere oportere</td><td></td></tr><tr><td>rationem. Nam quis hoc non sentit, omnia alia esse nobis</td><td></td></tr><tr><td>vacua ab omni periculo atque etiam suspicione belli? Iam</td><td>31.1</td></tr><tr><td>diu mare videmus illud immensum, cuius fervore non solum</td><td></td></tr><tr><td>maritimi cursus sed urbes etiam et viae militares iam tene-</td><td></td></tr><tr><td>bantur, virtute Cn. Pompei sic a populo Romano ab Oceano</td><td></td></tr><tr><td>usque ad ultimum Pontum tamquam unum aliquem portum</td><td>5</td></tr><tr><td>tutum et clausum teneri; nationes eas, quae numero homi-</td><td></td></tr><tr><td>num ac multitudine ipsa poterant in provincias nostras re-</td><td></td></tr><tr><td>dundare, ita ab eodem esse partim recisas, partim repressas,</td><td></td></tr><tr><td>ut Asia, quae imperium antea nostrum terminabat, nunc</td><td></td></tr><tr><td>tribus novis provinciis ipsa cingatur. Possum de omni</td><td>10</td></tr><tr><td>regione, de omni genere hostium dicere: nulla gens est quae</td><td></td></tr><tr><td>non aut ita sublata sit ut vix exstet, aut ita domita ut quie-</td><td></td></tr><tr><td>scat, aut ita pacata ut victoria nostra imperioque laetetur.</td><td></td></tr><tr><td>Bellum Gallicum, patres conscripti, C. Caesare imperatore</td><td>32.1</td></tr><tr><td>gestum est, antea tantum modo repulsum. Semper illas </td><td></td></tr><tr><td>nationes nostri imperatores refutandas potius bello quam</td><td></td></tr><tr><td>lacessendas putaverunt. Ipse ille C. Marius, cuius divina</td><td></td></tr><tr><td>atque eximia virtus magnis populi Romani luctibus funeri-</td><td>5</td></tr><tr><td>busque subvenit, influentis in Italiam Gallorum maximas</td><td></td></tr><tr><td>copias repressit, non ipse ad eorum urbis sedisque penetra-</td><td></td></tr><tr><td>vit. Modo ille meorum laborum periculorum consiliorum</td><td></td></tr><tr><td>socius, C. Pomptinus, fortissimus vir, ortum repente bellum</td><td></td></tr><tr><td>Allobrogum atque hac scelerata coniuratione excitatum</td><td>10</td></tr><tr><td>proeliis fregit eosque domuit qui lacessierant, et ea victoria</td><td></td></tr><tr><td>contentus re publica metu liberata quievit. C. Caesaris</td><td></td></tr><tr><td>longe aliam video fuisse rationem; non enim sibi solum cum</td><td></td></tr><tr><td>iis quos iam armatos contra populum Romanum videbat</td><td></td></tr><tr><td>bellandum esse duxit, sed totam Galliam in nostram dicionem</td><td>15</td></tr><tr><td>esse redigendam. Itaque cum acerrimis nationibus et maxi-</td><td>33.1</td></tr><tr><td>mis Germanorum et Helvetiorum proeliis felicissime decer-</td><td></td></tr><tr><td>tavit, ceteras conterruit, compulit, domuit, imperio populi</td><td></td></tr><tr><td>Romani parere adsuefecit, et quas regiones quasque gentis</td><td></td></tr><tr><td>nullae nobis antea litterae, nulla vox, nulla fama notas fecerat,</td><td>5</td></tr><tr><td>has noster imperator nosterque exercitus et populi Romani</td><td></td></tr><tr><td>arma peragrarunt. Semitam tantum Galliae tenebamus</td><td></td></tr><tr><td>antea, patres conscripti; ceterae partes a gentibus aut inimi-</td><td></td></tr><tr><td>cis huic imperio aut infidis aut incognitis aut certe immanibus</td><td></td></tr><tr><td>et barbaris et bellicosis tenebantur; quas nationes nemo</td><td>10</td></tr><tr><td>umquam fuit quin frangi domarique cuperet. Nemo sapien-</td><td></td></tr><tr><td>ter de re publica nostra cogitavit, iam inde a principio huius</td><td></td></tr><tr><td>imperi, quin Galliam maxime timendam huic imperio putaret;</td><td></td></tr><tr><td>sed propter vim ac multitudinem gentium illarum numquam</td><td></td></tr><tr><td>est antea cum omnibus dimicatum. Restitimus semper</td><td>15</td></tr><tr><td>lacessiti: nunc denique est perfectum ut imperi nostri terra- </td><td></td></tr><tr><td>rumque illarum idem esset extremum. Alpibus Italiam</td><td>34.1</td></tr><tr><td>munierat antea natura non sine aliquo divino numine; nam</td><td></td></tr><tr><td>si ille aditus Gallorum immanitati multitudinique patuisset,</td><td></td></tr><tr><td>numquam haec urbs summo imperio domicilium ac sedem</td><td></td></tr><tr><td>praebuisset. Quae iam licet considant! nihil est enim ultra</td><td>5</td></tr><tr><td>illam altitudinem montium usque ad Oceanum quod sit</td><td></td></tr><tr><td>Italiae pertimescendum. Sed tamen una atque altera aestas</td><td></td></tr><tr><td>vel metu vel spe vel poena vel praemiis vel armis vel legibus</td><td></td></tr><tr><td>potest totam Galliam sempiternis vinculis adstringere: im-</td><td></td></tr><tr><td>politae vero res et acerbae si erunt relictae, quamquam sunt</td><td>10</td></tr><tr><td>accisae, tamen efferent se aliquando et ad renovandum bellum</td><td></td></tr><tr><td>revirescent. Qua re sit in eius tutela Gallia cuius fidei vir-</td><td>35.1</td></tr><tr><td>tuti felicitati commendata est. Qui si Fortunae muneribus</td><td></td></tr><tr><td>amplissimis ornatus saepius eius deae periculum facere nollet,</td><td></td></tr><tr><td>si in patriam, si ad deos penatis, si ad eam dignitatem quam</td><td></td></tr><tr><td>in civitate sibi propositam videt, si ad iucundissimos liberos,</td><td>5</td></tr><tr><td>si ad clarissimum generum redire properaret, si in Capito-</td><td></td></tr><tr><td>lium invehi victor cum illa insigni laurea gestiret, si denique</td><td></td></tr><tr><td>timeret casum aliquem, qui illi tantum addere iam non potest</td><td></td></tr><tr><td>quantum auferre, nos tamen oporteret ab eodem illa omnia</td><td></td></tr><tr><td>a quo profligata sunt confici velle: cum vero ille suae gloriae</td><td>10</td></tr><tr><td>iam pridem rei publicae nondum satis fecerit, et malit tamen</td><td></td></tr><tr><td>tardius ad suorum laborum fructus pervenire quam non ex-</td><td></td></tr><tr><td>plere susceptum rei publicae munus, nec imperatorem incen-</td><td></td></tr><tr><td>sum ad rem publicam bene gerendam revocare nec totam</td><td></td></tr><tr><td>Gallici belli rationem prope iam explicatam perturbare atque</td><td>15</td></tr><tr><td>impedire debemus. </td><td></td></tr>
        </table>