<table>
          <script>targetHit=0;</script>
          <tr><td>  Quid ego illorum dierum epulas, quid laetitiam et gratu-</td><td>22.1</td></tr><tr><td>lationem tuam, quid cum tuis sordidissimis gregibus intem-</td><td></td></tr><tr><td>perantissimas perpotationes praedicem? Quis te illis diebus</td><td></td></tr><tr><td>sobrium, quis agentem aliquid quod esset libero dignum,</td><td></td></tr><tr><td>quis denique in publico vidit? cum conlegae tui domus</td><td>5</td></tr><tr><td>cantu et cymbalis personaret, cumque ipse nudus in convivio </td><td></td></tr><tr><td>saltaret; in quo cum illum saltatorium versaret orbem, ne</td><td></td></tr><tr><td>tum quidem fortunae rotam pertimescebat. Hic autem</td><td></td></tr><tr><td>non tam concinnus helluo nec tam musicus iacebat in</td><td></td></tr><tr><td>suorum Graecorum foetore et caeno; quod quidem istius</td><td>10</td></tr><tr><td>in illis rei publicae luctibus quasi aliquod Lapitharum aut</td><td></td></tr><tr><td>Centaurorum convivium ferebatur; in quo nemo potest</td><td></td></tr><tr><td>dicere utrum iste plus biberit an vomuerit an effuderit.</td><td></td></tr><tr><td>Tune etiam mentionem facies consulatus aut te fuisse</td><td>23.1</td></tr><tr><td>Romae consulem dicere audebis? Quid? tu in lictoribus</td><td></td></tr><tr><td>et in toga praetexta esse consulatum putas? quae ornamenta</td><td></td></tr><tr><td>etiam in Sex. Clodio te consule esse voluisti, his tu, Clodiane</td><td></td></tr><tr><td>canis, insignibus consulatum declarari putas? Animo con-</td><td>5</td></tr><tr><td>sulem esse oportet, consilio, fide, gravitate, vigilantia, cura,</td><td></td></tr><tr><td>toto denique munere consulatus omni officio tuendo, maxi-</td><td></td></tr><tr><td>meque, id quod vis nominis ipsa praescribit, rei publicae</td><td></td></tr><tr><td>consulendo. An ego consulem esse putem qui senatum</td><td></td></tr><tr><td>esse in re publica non putavit, et sine eo consilio consulem</td><td>10</td></tr><tr><td>numerem, sine quo Romae ne reges quidem esse potuerunt?</td><td></td></tr><tr><td>Etenim illa iam omitto. Cum servorum dilectus haberetur</td><td></td></tr><tr><td>in foro, arma in templum Castoris luce et palam comporta-</td><td></td></tr><tr><td>rentur, id autem templum sublato aditu revolsis gradibus</td><td></td></tr><tr><td>a coniuratorum reliquiis atque a Catilinae praevaricatore</td><td>15</td></tr><tr><td>quondam, tum ultore, armis teneretur, cum equites Romani</td><td></td></tr><tr><td>relegarentur, viri boni lapidibus e foro pellerentur, senatui</td><td></td></tr><tr><td>non solum iuvare rem publicam sed ne lugere quidem</td><td></td></tr><tr><td>liceret, cum civis is quem hic ordo adsentiente Italia cunctis- </td><td></td></tr><tr><td>que gentibus conservatorem patriae iudicarat nullo iudicio,</td><td>20</td></tr><tr><td>nulla lege, nullo more servitio atque armis pelleretur, non</td><td></td></tr><tr><td>dicam auxilio vestro, quod vere licet dicere, sed certe silen-</td><td></td></tr><tr><td>tio: tum Romae fuisse consules quisquam existimabit?</td><td></td></tr><tr><td>Qui latrones igitur, si quidem vos consules, qui praedones,</td><td>24.1</td></tr><tr><td>qui hostes, qui proditores, qui tyranni nominabuntur?</td><td></td></tr><tr><td>Magnum nomen est, magna species, magna dignitas, magna</td><td></td></tr><tr><td>maiestas consulis; non capiunt angustiae pectoris tui, non</td><td></td></tr><tr><td>recipit levitas ista, non egestas animi; non infirmitas ingeni</td><td>5</td></tr><tr><td>sustinet, non insolentia rerum secundarum tantam personam,</td><td></td></tr><tr><td>tam gravem, tam severam. Seplasia me hercule, ut dici</td><td></td></tr><tr><td>audiebam, te ut primum aspexit, Campanum consulem</td><td></td></tr><tr><td>repudiavit. Audierat Decios Magios et de Taurea illo</td><td></td></tr><tr><td>Vibellio aliquid acceperat; in quibus si moderatio illa</td><td>10</td></tr><tr><td>quae in nostris solet esse consulibus non fuit, at fuit pompa,</td><td></td></tr><tr><td>fuit species, fuit incessus saltem Seplasia dignus et Capua.</td><td></td></tr><tr><td>Gabinium denique si vidissent duumvirum vestri illi unguen-</td><td>25.1</td></tr><tr><td>tarii, citius agnovissent. Erant illi compti capilli et ma-</td><td></td></tr><tr><td>dentes cincinnorum fimbriae et fluentes purpurissataeque</td><td></td></tr><tr><td>buccae, dignae Capua, sed illa vetere; nam haec quidem</td><td></td></tr><tr><td>quae nunc est splendidissimorum hominum, fortissimorum</td><td>5</td></tr><tr><td>virorum, optimorum civium mihique amicissimorum multi-</td><td></td></tr><tr><td>tudine redundat. Quorum Capuae te praetextatum nemo</td><td></td></tr><tr><td>aspexit qui non gemeret desiderio mei, cuius consilio cum</td><td></td></tr><tr><td>universam rem publicam, tum illam ipsam urbem memine-</td><td></td></tr><tr><td>rant esse servatam. Me inaurata statua donarant, me</td><td>10</td></tr><tr><td>patronum unum asciverant, a me se habere vitam, fortu-</td><td></td></tr><tr><td>nas, liberos arbitrabantur, me et praesentem contra latro-</td><td></td></tr><tr><td>cinium tuum suis decretis legatisque defenderant et absentem </td><td></td></tr><tr><td>principe Cn. Pompeio referente et de corpore rei publicae</td><td></td></tr><tr><td>tuorum scelerum tela revellente revocarant. An tum eras</td><td>26.1</td></tr><tr><td>consul cum in Palatio mea domus ardebat non casu aliquo</td><td></td></tr><tr><td>sed ignibus iniectis instigante te? Ecquod in hac urbe</td><td></td></tr><tr><td>maius umquam incendium fuit cui non consul subvenerit?</td><td></td></tr><tr><td>At tu illo ipso tempore apud socrum tuam prope a meis</td><td>5</td></tr><tr><td>aedibus, cuius domum ad meam domum exhauriendam</td><td></td></tr><tr><td>patefeceras, sedebas non exstinctor sed auctor incendi et</td><td></td></tr><tr><td>ardentis faces furiis Clodianis paene ipse consul ministrabas.</td><td></td></tr><tr><td>An vero reliquo tempore consulem te quisquam duxit,</td><td></td></tr><tr><td>quisquam tibi paruit, quisquam in curiam venienti adsur-</td><td>10</td></tr><tr><td>rexit, quisquam consulenti respondendum putavit? Nume-</td><td></td></tr><tr><td>randus est ille annus denique in re publica, cum obmu-</td><td></td></tr><tr><td>tuisset senatus, iudicia conticuissent, maererent boni, vis</td><td></td></tr><tr><td>latrocini vestri tota urbe volitaret neque civis unus ex</td><td></td></tr><tr><td>civitate sed ipsa civitas tuo et Gabini sceleri furorique</td><td>15</td></tr><tr><td>cessisset? </td><td></td></tr>
        </table>