<table>
          <script>targetHit=0;</script>
          <tr><td>  Quid est, Verres? ne illam quidem tibi defensionem</td><td>2.3.175.9</td></tr><tr><td>reliquam fecisti, mancipes in istis rebus esse versatos, man- </td><td>10</td></tr><tr><td>cipes frumentum improbasse, mancipes pretio cum civitati-</td><td></td></tr><tr><td>bus decidisse, et eosdem abs te illarum civitatum nomine</td><td></td></tr><tr><td>pecunias abstulisse, deinde ipsos sibi frumentum coemisse,</td><td></td></tr><tr><td>nihil haec ad te pertinere? Mala mehercule ac misera defen-</td><td></td></tr><tr><td>sio praetorem hoc dicere: 'Ego frumentum neque attigi neque</td><td>15</td></tr><tr><td>aspexi, mancipibus potestatem probandi improbandique</td><td></td></tr><tr><td>permisi; mancipes a civitatibus pecunias extorserunt, ego</td><td></td></tr><tr><td>autem, quam pecuniam populis dare debui, mancipibus</td><td></td></tr><tr><td>dedi!' Mala est haec quidem, ut dixi, ac potius per-</td><td>176.1</td></tr><tr><td>dita maximorum peccatorum, huius autem iniquitatis et</td><td></td></tr><tr><td>inertiae confessio, non defensio criminis; sed tamen hac</td><td></td></tr><tr><td>ipsa tibi, si uti cupias, non licet; vetat te Volcatius, tuae</td><td></td></tr><tr><td>tuorumque deliciae, mentionem mancipis facere; Timar-</td><td>5</td></tr><tr><td>chides autem, columen familiae vestrae, premit fauces</td><td></td></tr><tr><td>defensionis tuae, cui simul et Volcatio pecunia a civitate</td><td></td></tr><tr><td>numerata est; iam vero scriba tuus anulo aureo suo, quem</td><td></td></tr><tr><td>ex his rebus invenit, ista te ratione uti non sinet. Quid</td><td></td></tr><tr><td>igitur est reliquum nisi uti fateare te Romam frumentum</td><td>10</td></tr><tr><td>emptum Siculorum pecunia misisse publicam pecuniam</td><td></td></tr><tr><td>domum tuam convertisse? </td><td></td></tr><tr><td>  O consuetudo peccandi, quantam habes iucunditatem</td><td></td></tr><tr><td>improbis et audacibus, cum poena afuit et licentia con-</td><td></td></tr><tr><td>secuta est! Iste in hoc genere peculatus non nunc primum</td><td>177.1</td></tr><tr><td>invenitur, sed nunc demum tenetur. Vidimus huic ab</td><td></td></tr><tr><td>aerario pecuniam numerari quaestori ad sumptum exercitus</td><td></td></tr><tr><td>consularis, vidimus paucis post mensibus et exercitum et con-</td><td></td></tr><tr><td>sulem spoliatum; illa omnis pecunia latuit in illa caligine ac</td><td>5</td></tr><tr><td>tenebris quae totam rem publicam tum occuparant. Iterum </td><td></td></tr><tr><td>gessit hereditariam quaesturam, cum a Dolabella magnam</td><td></td></tr><tr><td>pecuniam avertit, sed eius rationem cum damnatione Dola-</td><td></td></tr><tr><td>bellae permiscuit. Commissa est pecunia tanta praetori;</td><td></td></tr><tr><td>non reperietis hominem timide nec leviter haec impro-</td><td>10</td></tr><tr><td>bissima lucra ligurrientem; devorare omnem pecuniam pu-</td><td></td></tr><tr><td>blicam non dubitavit. Ita serpit illud insitum in natura</td><td></td></tr><tr><td>malum consuetudine peccandi libera, finem ut audaciae</td><td></td></tr><tr><td>statuere ipse non possit. Tenetur igitur aliquando, et in</td><td>178.1</td></tr><tr><td>rebus cum maximis tum manifestis tenetur; atque in eam</td><td></td></tr><tr><td>fraudem mihi videtur divinitus incidisse, non solum ut eas</td><td></td></tr><tr><td>poenas quas proxime meruisset solveret, sed ut illa etiam</td><td></td></tr><tr><td>scelera eius in Carbonem et in Dolabellam vindicarentur. </td><td>5</td></tr>
        </table>