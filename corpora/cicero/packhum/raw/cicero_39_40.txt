<table>
          <script>targetHit=0;</script>
          <tr><td>  Erant tamen, quibus videretur illius aetatis tertius</td><td>210.1</td></tr><tr><td>Curio, quia splendidioribus fortasse verbis utebatur et</td><td></td></tr><tr><td>quia Latine non pessume loquebatur usu credo aliquo</td><td></td></tr><tr><td>domestico. nam litterarum admodum nihil sciebat; sed</td><td></td></tr><tr><td>magni interest quos quisque audiat cotidie domi, quibus-</td><td>5</td></tr><tr><td>cum loquatur a puero, quem ad modum patres paedagogi</td><td></td></tr><tr><td>matres etiam loquantur. legimus epistulas Corneliae ma-</td><td>211.1</td></tr><tr><td>tris Gracchorum: apparet filios non tam in gremio edu-</td><td></td></tr><tr><td>catos quam in sermone matris. auditus est nobis Laeliae</td><td></td></tr><tr><td>C. f. saepe sermo: ergo illam patris elegantia tinctam</td><td></td></tr><tr><td>vidimus et filias eius Mucias ambas. quarum sermo mihi</td><td>5</td></tr><tr><td>fuit notus, et neptes Licinias, quas nos quidem ambas,</td><td></td></tr><tr><td>hanc vero Scipionis etiam tu, Brute, credo, aliquando</td><td></td></tr><tr><td>audisti loquentem.  </td><td></td></tr><tr><td>  Ego vero ac lubenter quidem, inquit Brutus; et eo</td><td></td></tr><tr><td>lubentius, quod L. Crassi erat filia. </td><td>10</td></tr><tr><td>  Quid Crassum, inquam, illum censes istius Liciniae</td><td>212.1</td></tr><tr><td>filium, Crassi testamento qui fuit adoptatus? </td><td></td></tr><tr><td>  Summo iste quidem dicitur ingenio fuisse, inquit; et</td><td></td></tr><tr><td>vero hic Scipio conlega meus mihi sane bene et loqui vide-</td><td></td></tr><tr><td>tur et dicere. </td><td>5</td></tr><tr><td>  Recte, inquam, iudicas, Brute. etenim istius genus est</td><td></td></tr><tr><td>ex ipsius sapientiae stirpe generatum. nam et de duobus</td><td></td></tr><tr><td>avis iam diximus, Scipione et Crasso, et de tribus proavis,</td><td></td></tr><tr><td>Q. Metello, cuius quattuor filii, P. Scipione, qui ex domi-</td><td></td></tr><tr><td>natu Ti. Gracchi privatus in libertatem rem publicam</td><td>10</td></tr><tr><td>vindicavit, Q. Scaevola augure, qui peritissimus iuris</td><td></td></tr><tr><td>idemque percomis est habitus. iam duorum abavorum</td><td>213.1</td></tr><tr><td>quam est inlustre nomen, P. Scipionis qui bis consul fuit,</td><td></td></tr><tr><td>qui est Corculum dictus, alterius omnium sapientissimi,</td><td></td></tr><tr><td>C. Laeli! </td><td></td></tr>
        </table>