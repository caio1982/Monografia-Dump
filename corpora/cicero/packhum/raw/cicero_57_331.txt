<table>
          <script>targetHit=0;</script>
          <tr class="title first  date"><td>vii Kal<span class="snum">.</span> Quint<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Illud etiam atque etiam consideres velim, placeatne tibi mitti ad</td><td>13.14(+15).1.1</td></tr><tr><td>Varronem quod scripsimus. etsi etiam ad te aliquid pertinet;</td><td></td></tr><tr><td>nam scito te ei dialogo adiunctum esse tertium. opinor igitur</td><td></td></tr><tr><td>consideremus. etsi nomina iam facta sunt; sed vel induci vel</td><td></td></tr><tr><td>mutari possunt. </td><td>5</td></tr><tr><td>  Quid agit, obsecro te, Attica nostra? nam triduo abs te</td><td>2.1</td></tr><tr><td>nullas acceperam, nec mirum; nemo enim venerat, nec for-</td><td></td></tr><tr><td>tasse causa fuerat. itaque ipse quid scriberem non habebam. </td><td></td></tr><tr><td>quo autem die has Valerio dabam exspectabam aliquem</td><td></td></tr><tr><td>meorum. qui si venisset et a te quid attulisset, videbam non</td><td>5</td></tr><tr><td>defuturum quid scriberem.</td><td></td></tr>
        </table>