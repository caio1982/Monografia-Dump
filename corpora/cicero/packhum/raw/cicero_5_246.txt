<table>
          <script>targetHit=0;</script>
          <tr><td>  Sed mehercule vestra reique publicae causa, iudices, nolo</td><td>2.5.173.17</td></tr><tr><td>in hoc delecto consilio tantum flagiti esse commissum,</td><td></td></tr><tr><td>nolo eos iudices quos ego probarim atque delegerim sic</td><td></td></tr><tr><td>in hac urbe notatos isto absoluto ambulare ut non cera</td><td>20</td></tr><tr><td>sed caeno obliti esse videantur. Quam ob rem te quoque,</td><td>174.1</td></tr><tr><td>Hortensi, si qui monendi locus ex hoc loco est, moneo</td><td></td></tr><tr><td>videas etiam atque etiam et consideres quid agas, quo</td><td></td></tr><tr><td>progrediare, quem hominem et qua ratione defendas.</td><td></td></tr><tr><td>Neque de illo tibi quicquam praefinio quo minus ingenio</td><td>5</td></tr><tr><td>mecum atque omni dicendi facultate contendas; cetera si</td><td></td></tr><tr><td>qua putas te occultius extra iudicium quae ad iudicium</td><td></td></tr><tr><td>pertineant facere posse, si quid artificio consilio potentia</td><td></td></tr><tr><td>gratia, copiis istius moliri cogitas, magno opere censeo</td><td></td></tr><tr><td>desistas, et illa quae temptata iam et coepta sunt ab isto,</td><td>10</td></tr><tr><td>a me autem pervestigata et cognita, moneo ut exstinguas</td><td></td></tr><tr><td>et longius progredi ne sinas. Magno tuo periculo pecca-</td><td></td></tr><tr><td>bitur in hoc iudicio, maiore quam putas. Quod enim te</td><td>175.1</td></tr><tr><td>liberatum iam existimationis metu, defunctum honoribus</td><td></td></tr><tr><td>designatum consulem cogites, mihi crede, ornamenta ista</td><td></td></tr><tr><td>et beneficia populi Romani non minore negotio retinentur</td><td></td></tr><tr><td>quam comparantur. Tulit haec civitas quoad potuit, quoad</td><td>5</td></tr><tr><td>necesse fuit, regiam istam vestram dominationem in iudiciis</td><td></td></tr><tr><td>et in omni re publica, tulit; sed quo die populo Romano</td><td></td></tr><tr><td>tribuni plebi restituti sunt, omnia ista vobis, si forte non-</td><td></td></tr><tr><td>dum intellegitis, adempta atque erepta sunt. Omnium </td><td></td></tr><tr><td>nunc oculi coniecti sunt hoc ipso tempore in unum quem-</td><td>10</td></tr><tr><td>que nostrum, qua fide ego accusem, qua religione hi iudi-</td><td></td></tr><tr><td>cent, qua tu ratione defendas. De omnibus nobis, si qui</td><td>176.1</td></tr><tr><td>tantulum de recta regione deflexerit, non illa tacita existi-</td><td></td></tr><tr><td>matio quam antea contemnere solebatis, sed vehemens ac</td><td></td></tr><tr><td>liberum populi Romani iudicium consequetur. Nulla tibi,</td><td></td></tr><tr><td>Quinte, cum isto cognatio, nulla necessitudo; quibus excu-</td><td>5</td></tr><tr><td>sationibus antea nimium in aliquo iudicio studium tuum</td><td></td></tr><tr><td>defendere solebas, earum habere in hoc homine nullam</td><td></td></tr><tr><td>potes. Quae iste in provincia palam dictitabat, cum ea</td><td></td></tr><tr><td>quae faciebat tua se fiducia facere dicebat, ea ne vera</td><td></td></tr><tr><td>putentur tibi maxime est providendum. Ego mei rationem</td><td>177.1</td></tr><tr><td>iam offici confido esse omnibus iniquissimis meis persolu-</td><td></td></tr><tr><td>tam; nam istum paucis horis primae actionis omnium</td><td></td></tr><tr><td>mortalium sententiis condemnavi. Reliquum iudicium</td><td></td></tr><tr><td>iam non de mea fide, quae perspecta est, nec de istius</td><td>5</td></tr><tr><td>vita, quae damnata est, sed de iudicibus et, vere ut dicam,</td><td></td></tr><tr><td>de te futurum est. </td><td></td></tr>
        </table>