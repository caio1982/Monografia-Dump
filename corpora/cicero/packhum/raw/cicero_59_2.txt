<table>
          <script>targetHit=0;</script>
          <tr class="title first  date"><td>Kal<span class="snum">.</span> Apr<span class="snum">.</span> <span class="snum">43</span> Dyrrachii</td><td></td></tr><tr class="title last  "><td>BRUTUS CICERONI SALUTEM</td><td></td></tr><tr><td>Litteras tuas valde exspecto, quas scripsisti post nuntios</td><td>3.1.1</td></tr><tr><td>nostrarum rerum et de morte Treboni. non enim dubito quin</td><td></td></tr><tr><td>mihi consilium tuum explices. indigno scelere et civem opti-</td><td></td></tr><tr><td>mum amisimus et provinciae possessione pulsi sumus, quam</td><td></td></tr><tr><td>&lt;neque&gt; reciperare facile est neque minus turpe aut flagitio-</td><td>5</td></tr><tr><td>sum erit &lt;si&gt; potest reciperari. </td><td></td></tr><tr><td>  Antonius adhuc est nobiscum, sed me dius fidius et moveor</td><td>2.1</td></tr><tr><td>hominis precibus et timeo ne illum aliquorum furor excipiat.</td><td></td></tr><tr><td>plane aestuo. quod si scirem quid tibi placeret, sine sollici-</td><td></td></tr><tr><td>tudine essem; id enim optimum esse persuasum esset mihi.</td><td></td></tr><tr><td>qua re quam primum fac me certiorem quid tibi placeat.  </td><td>5</td></tr><tr><td>  Cassius noster Syriam, legiones Syriacas habet, ultro</td><td>3.1</td></tr><tr><td>quidem a Murco et a Marcio et ab exercitu ipso accersitus.</td><td></td></tr><tr><td>ego scripsi ad Tertiam sororem et matrem ne prius ederent</td><td></td></tr><tr><td>hoc quod optime ac felicissime gessit Cassius quam tuum</td><td></td></tr><tr><td>consilium cognovissent tibique visum esset. </td><td>5</td></tr><tr><td>  Legi orationes duas tuas, quarum altera Kal. Ian. usus es,</td><td>4.1</td></tr><tr><td>altera de litteris meis, quae habita est abs te contra Calenum.</td><td></td></tr><tr><td>non scilicet hoc exspectas, dum eas laudem. nescio animi an</td><td></td></tr><tr><td>ingeni tui maior in his libellis laus contineatur. iam concedo</td><td></td></tr><tr><td>ut vel Philippici vocentur, quod tu quadam epistula iocans</td><td>5</td></tr><tr><td>scripsisti. </td><td></td></tr><tr><td>  Duabus rebus egemus, Cicero, pecunia et supplemento.</td><td>5.1</td></tr><tr><td>quarum altera potest abs te expediri, ut aliqua pars militum</td><td></td></tr><tr><td>istinc mittatur nobis vel secreto consilio adversus Pansam</td><td></td></tr><tr><td>vel actione in senatu; altera quo magis est necessaria, neque</td><td></td></tr><tr><td>meo exercitui magis quam reliquorum, hoc magis doleo</td><td>5</td></tr><tr><td>Asiam nos amisisse; quam sic vexari a Dolabella audio ut</td><td></td></tr><tr><td>iam non videatur crudelissimum eius facinus interfectio</td><td></td></tr><tr><td>Treboni. Vetus Antistius me tamen pecunia sublevavit. </td><td></td></tr><tr><td>  Cicero, filius tuus, sic mihi se probat industria, patientia,</td><td>6.1</td></tr><tr><td>labore, animi magnitudine, omni denique officio ut prorsus</td><td></td></tr><tr><td>numquam dimittere videatur cogitationem cuius sit filius.</td><td></td></tr><tr><td>qua re, quoniam efficere non possum ut pluris facias eum qui</td><td></td></tr><tr><td>tibi est carissimus, illud tribue iudicio meo ut tibi persuadeas</td><td>5</td></tr><tr><td>non fore illi abutendum gloria tua ut adipiscatur honores</td><td></td></tr><tr><td>paternos.</td><td></td></tr><tr><td> Kal. Apr. Dyrrachio. </td><td></td></tr>
        </table>