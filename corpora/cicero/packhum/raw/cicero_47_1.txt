<table>
          <script>targetHit=0;</script>
          <tr class="title first  "><td>PARADOXON I.</td><td></td></tr><tr class="title last  "><td>Ὅτι μόνον τὸ καλὸν ἀγαθόν. </td><td></td></tr><tr><td>  Vereor, ne cui vestrum ex Socraticorum hominum</td><td>1.6.1</td></tr><tr><td>disputationibus, non ex meo sensu deprompta haec</td><td></td></tr><tr><td>videatur oratio, dicam, quod sentio, tamen, et dicam</td><td></td></tr><tr><td>brevius, quam res tanta dici potest. Numquam her-</td><td></td></tr><tr><td>cule ego neque pecunias istorum neque tecta magni-</td><td>5</td></tr><tr><td>fica neque opes neque imperia neque eas, quibus</td><td></td></tr><tr><td>maxume astricti sunt, voluptates in bonis rebus aut</td><td></td></tr><tr><td>expetendis esse duxi, quippe cum viderem rebus his</td><td></td></tr><tr><td>circumfluentis ea tamen desiderare maxime, quibus</td><td></td></tr><tr><td>abundarent. Neque enim umquam expletur nec satia-</td><td>10</td></tr><tr><td>tur cupiditatis sitis, neque solum ea qui habent libi-</td><td></td></tr><tr><td>dine augendi cruciantur, sed etiam amittendi metu.</td><td></td></tr><tr><td>In quo equidem continentissimorum hominum, maio-</td><td>7.1</td></tr><tr><td>rum nostrorum, saepe requiro prudentiam, qui haec</td><td></td></tr><tr><td>inbecilla et commutabilia [pecuniae membra] verbo</td><td></td></tr><tr><td>bona putaverunt appellanda, cum re ac factis longe</td><td></td></tr><tr><td>aliter iudicavissent. Potestne bonum cuiquam malo</td><td>5</td></tr><tr><td>esse, aut potest quisquam in abundantia bonorum ipse</td><td></td></tr><tr><td>esse non bonus? Atqui ista omnia talia videmus, ut</td><td></td></tr><tr><td>et inprobi habeant et absint probis. Quam ob rem</td><td>8.1</td></tr><tr><td>licet inrideat, si qui vult, plus apud me tamen vera</td><td></td></tr><tr><td>ratio valebit quam vulgi opinio; neque ego umquam</td><td></td></tr><tr><td>bona perdidisse dicam, si quis pecus aut supellectilem</td><td></td></tr><tr><td>amiserit, nec non saepe laudabo sapientem illum,</td><td>5</td></tr><tr><td>Biantem, ut opinor, qui numeratur in septem; cuius</td><td></td></tr><tr><td>quom patriam Prienam cepisset hostis ceterique ita</td><td></td></tr><tr><td>fugerent, ut multa de suis rebus asportarent, cum</td><td></td></tr><tr><td>esset admonitus a quodam, ut idem ipse faceret, 'Ego</td><td></td></tr><tr><td>vero', inquit, 'facio; nam omnia mecum porto</td><td>10</td></tr><tr><td>mea.' Ille haec ludibria fortunae ne sua quidem</td><td>9.1</td></tr><tr><td>putavit, quae nos appellamus etiam bona. Quid est</td><td></td></tr><tr><td>igitur, quaeret aliquis, bonum? Si, quod recte fit et</td><td></td></tr><tr><td>honeste et cum virtute, id bene fieri vere dicitur,</td><td></td></tr><tr><td>quod rectum et honestum et cum virtute est, id solum </td><td>5</td></tr><tr><td>opinor bonum. Sed haec videri possunt odiosiora,</td><td>10.1</td></tr><tr><td>cum lentius disputantur; vita atque factis inlustrata</td><td></td></tr><tr><td>sunt summorum virorum haec, quae verbis subtilius,</td><td></td></tr><tr><td>quam satis est, disputari videntur. Quaero enim a</td><td></td></tr><tr><td>vobis, num ullam cogitationem habuisse videantur ii,</td><td>5</td></tr><tr><td>qui hanc rem publicam tam praeclare fundatam nobis</td><td></td></tr><tr><td>reliquerunt, aut argenti ad avaritiam aut amoenitatum</td><td></td></tr><tr><td>ad delectationem aut supellectilis ad delicias aut epu-</td><td></td></tr><tr><td>larum ad voluptates. Ponite ante oculos unum quem-</td><td>11.1</td></tr><tr><td>que veterum. Voltis a Romulo? voltis post liberam</td><td></td></tr><tr><td>civitatem ab iis ipsis, qui liberaverunt? Quibus tan-</td><td></td></tr><tr><td>dem gradibus Romulus escendit in caelum? iisne,</td><td></td></tr><tr><td>quae isti bona appellant, an rebus gestis atque vir-</td><td>5</td></tr><tr><td>tutibus? Quid? a Numa Pompilio minusne gratas</td><td></td></tr><tr><td>dis inmortalibus capudines ac fictiles urnulas fuisse</td><td></td></tr><tr><td>quam felicatas Saliorum pateras arbitramur? Omitto</td><td></td></tr><tr><td>reliquos; sunt enim omnes pares inter se praeter</td><td></td></tr><tr><td>Superbum. Brutum si qui roget, quid egerit in patria</td><td>12.1</td></tr><tr><td>liberanda, si quis item reliquos eiusdem consilii socios,</td><td></td></tr><tr><td>quid spectaverint, quid secuti sint, num quis existat,</td><td></td></tr><tr><td>cui voluptas, cui divitiae, cui denique praeter officium</td><td></td></tr><tr><td>fortis et magni viri quicquam aliud propositum fuisse</td><td>5</td></tr><tr><td>videatur? Quae res ad necem Porsennae C. Mucium</td><td></td></tr><tr><td>inpulit sine ulla spe salutis suae? quae vis Coclitem</td><td></td></tr><tr><td>contra omnes hostium copias tenuit in ponte solum?</td><td></td></tr><tr><td>quae patrem Decium, quae filium devota vita inmisit</td><td></td></tr><tr><td>in armatas hostium copias? quid continentia C. Fa-</td><td>10</td></tr><tr><td>brici, quid tenuitas victus M'. Curi sequebatur? quid?</td><td></td></tr><tr><td>duo propugnacula belli Punici, Cn. et P. Scipiones,</td><td></td></tr><tr><td>qui Carthaginiensium adventum corporibus suis inter-</td><td></td></tr><tr><td>cludendum putaverunt, quid? Africanus maior, &lt;quid?</td><td></td></tr><tr><td>minor,&gt; quid? inter horum aetates interiectus Cato,</td><td>15</td></tr><tr><td>quid? innumerabiles alii (nam domesticis exemplis</td><td></td></tr><tr><td>abundamus) cogitassene quicquam in vita sibi esse</td><td></td></tr><tr><td>expetendum, nisi quod laudabile esset et praeclarum,</td><td></td></tr><tr><td>videntur? Veniant igitur isti inrisores huius orationis</td><td>13.1</td></tr><tr><td>ac sententiae et iam vel ipsi iudicent, utrum se ho- </td><td></td></tr><tr><td>rum alicuius, qui marmoreis tectis ebore et auro ful-</td><td></td></tr><tr><td>gentibus, qui signis, qui tabulis, qui caelato auro et</td><td></td></tr><tr><td>argento, qui Corinthiis operibus abundant, an C. Fa-</td><td>5</td></tr><tr><td>brici, qui nihil habuit eorum, nihil habere voluit,</td><td></td></tr><tr><td>similes malint. Atque haec quidem, quae modo huc,</td><td>14.1</td></tr><tr><td>modo illuc transferuntur, facile adduci solent ut in</td><td></td></tr><tr><td>bonis rebus esse negent, illud arte tenent accurateque</td><td></td></tr><tr><td>defendunt, voluptatem esse summum bonum; quae</td><td></td></tr><tr><td>quidem mihi vox pecudum videtur esse, non hominum.</td><td>5</td></tr><tr><td>Tu, cum tibi sive deus sive mater, ut ita dicam, rerum</td><td></td></tr><tr><td>omnium natura dederit animum, quo nihil est prae-</td><td></td></tr><tr><td>stantius neque divinius, sic te ipse abicies atque pro-</td><td></td></tr><tr><td>sternes, ut nihil inter te atque inter quadripedem ali-</td><td></td></tr><tr><td>quam putes interesse? Quicquam bonum est, quod</td><td>10</td></tr><tr><td>non eum, qui id possidet, meliorem facit? Ut enim</td><td>15.1</td></tr><tr><td>est quisque maxime boni particeps, ita est lauda-</td><td></td></tr><tr><td>bilis maxime; neque est ullum bonum, de quo non</td><td></td></tr><tr><td>is, qui id habeat, honeste possit gloriari. Quid autem</td><td></td></tr><tr><td>est horum in voluptate? melioremne efficit aut lauda-</td><td>5</td></tr><tr><td>biliorem virum? an quisquam in potiendis voluptati-</td><td></td></tr><tr><td>bus gloriando se et praedicatione ecfert? Atqui si</td><td></td></tr><tr><td>voluptas, quae plurimorum patrociniis defenditur, in</td><td></td></tr><tr><td>rebus bonis habenda non est, eaque quo est maior, eo</td><td></td></tr><tr><td>magis mentem ex sua sede et statu demovet, profecto</td><td>10</td></tr><tr><td>nihil est aliud bene et beate vivere nisi honeste et</td><td></td></tr><tr><td>recte vivere.</td><td></td></tr>
        </table>