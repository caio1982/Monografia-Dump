<table>
          <script>targetHit=0;</script>
          <tr class="title first  date"><td>ex<span class="snum">.</span> Nov<span class="snum">.</span> <span class="snum">54</span></td><td></td></tr><tr class="title last  "><td>M. CICERO S. D. TREBATIO</td><td></td></tr><tr><td>In 'Equo Troiano' scis esse in extremo 'sero sapiunt'. tu</td><td>7.16.1.1</td></tr><tr><td>tamen, mi vetule, non sero. primas illas rabiosulas sat fatuas</td><td></td></tr><tr><td>dedisti. deinde quod in Britannia non nimis φιλοθέωρον te</td><td></td></tr><tr><td>praebuisti, plane non reprehendo. nunc vero in hibernis</td><td></td></tr><tr><td>[in]tectus mihi videris; itaque te commovere non curas.</td><td>5</td></tr><tr><td>    'usquequaque sapere oportet; id erit telum acerrimum.' </td><td></td></tr><tr><td>  Ego, si foris cenitarem, Cn. Octavio, familiari tuo, non</td><td>2.1</td></tr><tr><td>defuissem. cui tamen dixi, cum me aliquotiens invitaret, 'oro</td><td></td></tr><tr><td>te, quis tu es?' sed mehercules, extra iocum, homo bellus est;</td><td></td></tr><tr><td>vellem eum tecum abduxisses. </td><td></td></tr><tr><td>  Quid agatis et ecquid in Italiam venturi sitis hac hieme,</td><td>3.1</td></tr><tr><td>fac plane sciam. Balbus mihi confirmavit te divitem futurum.</td><td></td></tr><tr><td>id utrum Romano more locutus sit, bene nummatum te</td><td></td></tr><tr><td>futurum, an quo modo Stoici dicunt omnis esse divites qui</td><td></td></tr><tr><td>caelo et terra frui possint, postea videro. qui istinc veniunt</td><td>5</td></tr><tr><td>superbiam tuam accusant quod negent te percontantibus</td><td></td></tr><tr><td>respondere. sed tamen est quod gaudeas; constat enim inter</td><td></td></tr><tr><td>omnis neminem te uno Samarobrivae iuris peritiorem esse.</td><td></td></tr>
        </table>