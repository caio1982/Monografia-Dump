<table>
          <script>targetHit=0;</script>
          <tr><td>  Itaque inter omnis omnium gentium summa constat;</td><td>2.12.11</td></tr><tr><td>omnibus enim innatum est et in animo quasi insculptum</td><td></td></tr><tr><td>esse deos. quales sint varium est, esse nemo negat.</td><td>13.1</td></tr><tr><td>Cleanthes quidem noster quattuor de causis dixit in</td><td></td></tr><tr><td>animis hominum informatas deorum esse notiones. pri-</td><td></td></tr><tr><td>mam posuit eam de qua modo dixi, quae orta esset ex</td><td></td></tr><tr><td>praesensione rerum futurarum; alteram quam ceperi-</td><td>5</td></tr><tr><td>mus ex magnitudine commodorum, quae percipiuntur</td><td></td></tr><tr><td>caeli temperatione fecunditate terrarum aliarumque</td><td></td></tr><tr><td>commoditatum complurium copia; tertiam quae terre-</td><td>14.1</td></tr><tr><td>ret animos fulminibus tempestatibus nimbis nivibus</td><td></td></tr><tr><td>grandinibus vastitate pestilentia terrae motibus et</td><td></td></tr><tr><td>saepe fremitibus lapideisque imbribus et guttis im-</td><td></td></tr><tr><td>brium quasi cruentis, tum labibus aut repentinis terra-</td><td>5</td></tr><tr><td>rum hiatibus tum praeter naturam hominum pecudum-</td><td></td></tr><tr><td>que portentis, tum facibus visis caelestibus tum stellis</td><td></td></tr><tr><td>is quas Graeci κομήτας nostri cincinnatas vocant, quae</td><td></td></tr><tr><td>nuper bello Octaviano magnarum fuerunt calamitatum</td><td></td></tr><tr><td>praenuntiae, tum sole geminato, quod ut e patre audivi</td><td>10</td></tr><tr><td>Tuditano et Aquilio consulibus evenerat, quo quidem</td><td></td></tr><tr><td>anno P. Africanus sol alter extinctus est, quibus ex-</td><td></td></tr><tr><td>territi homines vim quandam esse caelestem et divi-</td><td></td></tr><tr><td>nam suspicati sunt; quartam causam esse eamque vel</td><td>15.1</td></tr><tr><td>maximam aequabilitatem motus &lt;constantissimamque&gt;</td><td></td></tr><tr><td>conversionem caeli, solis lunae siderumque omnium</td><td></td></tr><tr><td>distinctionem utilitatem pulchritudinem ordinem, qua-</td><td></td></tr><tr><td>rum rerum aspectus ipse satis indicaret non esse ea</td><td>5</td></tr><tr><td>fortuita: ut, si quis in domum aliquam aut in gymna- </td><td></td></tr><tr><td>sium aut in forum venerit, cum videat omnium rerum</td><td></td></tr><tr><td>rationem modum disciplinam, non possit ea sine causa</td><td></td></tr><tr><td>fieri iudicare, sed esse aliquem intellegat qui praesit et</td><td></td></tr><tr><td>cui pareatur, multo magis in tantis motionibus tantis-</td><td>10</td></tr><tr><td>que vicissitudinibus, tam multarum rerum atque tan-</td><td></td></tr><tr><td>tarum ordinibus, in quibus nihil umquam inmensa et</td><td></td></tr><tr><td>infinita vetustas mentita sit, statuat necesse est ab ali-</td><td></td></tr><tr><td>qua mente tantos naturae motus gubernari. Chrysippus</td><td>16.1</td></tr><tr><td>quidem, quamquam est acerrimo ingenio, tamen ea</td><td></td></tr><tr><td>dicit ut ab ipsa natura didicisse, non ut ipse reppe-</td><td></td></tr><tr><td>risse videatur. &quot;Si enim&quot; inquit &quot;est aliquid in rerum na-</td><td></td></tr><tr><td>tura quod hominis mens quod ratio quod vis quod po-</td><td>5</td></tr><tr><td>testas humana efficere non possit, est certe id quod illud</td><td></td></tr><tr><td>efficit homine melius; atqui res caelestes omnesque eae</td><td></td></tr><tr><td>quarum est ordo sempiternus ab homine confici non</td><td></td></tr><tr><td>possunt; est igitur id quo illa conficiuntur homine me-</td><td></td></tr><tr><td>lius. id autem quid potius dixeris quam deum? Etenim</td><td>10</td></tr><tr><td>si di non sunt, quid esse potest in rerum natura homine</td><td></td></tr><tr><td>melius; in eo enim solo est ratio, qua nihil potest esse</td><td></td></tr><tr><td>praestantius; esse autem hominem qui nihil in omni</td><td></td></tr><tr><td>mundo melius esse quam se putet desipientis adrogan-</td><td></td></tr><tr><td>tiae est; ergo est aliquid melius. est igitur profecto</td><td>15</td></tr><tr><td>deus.&quot; An vero, si domum magnam pulchramque vi-</td><td>17.1</td></tr><tr><td>deris, non possis adduci ut, etiam si dominum non vi-</td><td></td></tr><tr><td>deas, muribus illam et mustelis aedificatam putes—:</td><td></td></tr><tr><td>tantum ergo ornatum mundi, tantam varietatem pul-</td><td></td></tr><tr><td>chritudinemque rerum caelestium, tantam vim et mag-</td><td>5</td></tr><tr><td>nitudinem maris atque terrarum si tuum ac non de-</td><td></td></tr><tr><td>orum inmortalium domicilium putes, nonne plane de-</td><td></td></tr><tr><td>sipere videare? An ne hoc quidem intellegimus, omnia</td><td></td></tr><tr><td>supera esse meliora, terram autem esse infimam, quam</td><td></td></tr><tr><td>crassissimus circumfundat aer: ut ob eam ipsam cau- </td><td>10</td></tr><tr><td>sam, quod etiam quibusdam regionibus atque urbibus</td><td></td></tr><tr><td>contingere videmus, hebetiora ut sint hominum ingenia</td><td></td></tr><tr><td>propter caeli pleniorem naturam, hoc idem generi hu-</td><td></td></tr><tr><td>mano evenerit, quod in terra hoc est in crassissima re-</td><td></td></tr><tr><td>gione mundi conlocati sint. Et tamen ex ipsa hominum</td><td>18.1</td></tr><tr><td>sollertia esse aliquam mentem et eam quidem acrio-</td><td></td></tr><tr><td>rem et divinam existimare debemus. unde enim hanc</td><td></td></tr><tr><td>homo &quot;arripuit&quot;, ut ait apud Xenophontem Socrates.</td><td></td></tr><tr><td>quin et umorem et calorem, qui est fusus in corpore,</td><td>5</td></tr><tr><td>et terrenam ipsam viscerum soliditatem, animum de-</td><td></td></tr><tr><td>nique illum spirabilem si quis quaerat unde habeamus,</td><td></td></tr><tr><td>apparet; quorum aliud a terra sumpsimus aliud ab</td><td></td></tr><tr><td>umore aliud ab igni aliud ab aere eo quem spiritum</td><td></td></tr><tr><td>dicimus. illud autem quod vincit haec omnia, rationem</td><td>10</td></tr><tr><td>dico et, si placet pluribus verbis, mentem consilium</td><td></td></tr><tr><td>cogitationem prudentiam, ubi invenimus unde sustuli-</td><td></td></tr><tr><td>mus? An cetera mundus habebit omnia, hoc unum</td><td></td></tr><tr><td>quod plurimi est non habebit? atqui certe nihil omnium</td><td></td></tr><tr><td>rerum melius est mundo nihil praestabilius nihil pul-</td><td>15</td></tr><tr><td>chrius, nec solum nihil est sed ne cogitari quidem quic-</td><td></td></tr><tr><td>quam melius potest. et si ratione et sapientia nihil est</td><td></td></tr><tr><td>melius, necesse est haec inesse in eo quod optimum</td><td></td></tr><tr><td>esse concedimus. Quid vero tanta rerum consentiens</td><td>19.1</td></tr><tr><td>conspirans, continuata cognatio quem non coget ea quae</td><td></td></tr><tr><td>dicuntur a me conprobare? possetne uno tempore flo-</td><td></td></tr><tr><td>rere, dein vicissim horrere terra, aut tot rebus ipsis se</td><td></td></tr><tr><td>inmutantibus solis accessus discessusque solstitiis bru-</td><td>5</td></tr><tr><td>misque cognosci, aut aestus maritimi fretorumque an-</td><td></td></tr><tr><td>gustiae ortu aut obitu lunae commoveri, aut una totius </td><td></td></tr><tr><td>caeli conversione cursus astrorum dispares conservari?</td><td></td></tr><tr><td>haec ita fieri omnibus inter se concinentibus mundi</td><td></td></tr><tr><td>partibus profecto non possent, nisi ea uno divino et</td><td>10</td></tr><tr><td>continuato spiritu continerentur. </td><td></td></tr>
        </table>