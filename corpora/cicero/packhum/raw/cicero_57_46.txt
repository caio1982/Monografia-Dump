<table>
          <script>targetHit=0;</script>
          <tr class="title first  date"><td>vi Kal<span class="snum">.</span> Apr<span class="snum">.</span> <span class="snum">58</span> Naribus Lucanis</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Itineris nostri causa fuit quod non habebam locum ubi pro meo</td><td>3.2.1.1</td></tr><tr><td>iure diutius esse possem quam fundum Siccae, praesertim non-</td><td></td></tr><tr><td>dum rogatione correcta; et simul intellegebam ex eo loco, si te</td><td></td></tr><tr><td>haberem, posse me Brundisium referre, sine te autem non esse</td><td></td></tr><tr><td>nobis illas partes tenendas propter Autronium. nunc, ut ad te</td><td>5</td></tr><tr><td>antea scripsi, si ad nos veneris, consilium totius rei capiemus.</td><td></td></tr><tr><td>iter esse molestum scio, sed tota calamitas omnis molestias</td><td></td></tr><tr><td>habet. plura scribere non possum; ita sum animo perculso et</td><td></td></tr><tr><td>abiecto. cura ut valeas. data <span class="caps">vi</span> Kal. Apr. Narib. Luc.</td><td></td></tr>
        </table>