<table>
          <script>targetHit=0;</script>
          <tr><td>  'Cedo quí vestram rem públicam tantam ámisistis</td><td>20.7</td></tr><tr><td>tám cito?' sic enim percontantibus in Naevi poetae</td><td></td></tr><tr><td>Ludo respondentur et alia et hoc in primis: 'provénie-</td><td></td></tr><tr><td>bant orátores noví, stulti adulescéntuli.' temeritas est</td><td>10</td></tr><tr><td>videlicet florentis aetatis, prudentia senescentis. </td><td></td></tr><tr><td>  At memoria minuitur. credo, nisi eam exerceas, aut</td><td>21.1</td></tr><tr><td>etiam si sis natura tardior. Themistocles omnium ci-</td><td></td></tr><tr><td>vium perceperat nomina; num igitur censetis eum, cum</td><td></td></tr><tr><td>aetate processisset, qui Aristides esset, Lysimachum</td><td></td></tr><tr><td>salutare solitum? equidem non modo eos novi qui</td><td>5</td></tr><tr><td>sunt, sed eorum patres etiam et avos nec sepulcra le-</td><td></td></tr><tr><td>gens vereor quod aiunt, ne memoriam perdam; his</td><td></td></tr><tr><td>enim ipsis legendis in memoriam redeo mortuorum.</td><td></td></tr><tr><td>nec vero quemquam senem audivi oblitum quo loco</td><td></td></tr><tr><td>thesaurum obruisset; omnia quae curant meminerunt,</td><td>10</td></tr><tr><td>vadimonia constituta, qui sibi, cui ipsi debeant. quid?</td><td>22.1</td></tr><tr><td>iuris consulti, quid? pontifices, quid? augures, quid? </td><td></td></tr><tr><td>philosophi senes quam multa meminerunt! manent in-</td><td></td></tr><tr><td>genia senibus, modo permaneat studium et industria,</td><td></td></tr><tr><td>neque ea solum in claris et honoratis viris, sed in vita</td><td>5</td></tr><tr><td>etiam privata et quieta. Sophocles ad summam se-</td><td></td></tr><tr><td>nectutem tragoedias fecit; quod propter studium cum</td><td></td></tr><tr><td>rem neglegere familiarem videretur, a filiis in iudi-</td><td></td></tr><tr><td>cium vocatus est, ut quem ad modum nostro more male</td><td></td></tr><tr><td>rem gerentibus patribus bonis interdici solet, sic illum</td><td>10</td></tr><tr><td>quasi desipientem a re familiari removerent iudices.</td><td></td></tr><tr><td>tum senex dicitur eam fabulam quam in manibus habe-</td><td></td></tr><tr><td>bat et proxime scripserat, Oedipum Coloneum, recitasse</td><td></td></tr><tr><td>iudicibus quaesisseque num illud carmen desipientis</td><td></td></tr><tr><td>videretur. quo recitato sententiis iudicum est liberatus.</td><td>15</td></tr><tr><td>num igitur hunc, num Homerum Hesiodum Simoni-</td><td>23.1</td></tr><tr><td>dem Stesichorum, num quos ante dixi, Isocraten Gor-</td><td></td></tr><tr><td>gian, num philosophorum principes, Pythagoram De-</td><td></td></tr><tr><td>mocritum, num Platonem, num Xenocraten, num postea</td><td></td></tr><tr><td>Zenonem Cleanthem aut eum quem vos etiam vidistis</td><td>5</td></tr><tr><td>Romae, Diogenem Stoicum, coegit in suis studiis ob-</td><td></td></tr><tr><td>mutescere senectus? an in omnibus his studiorum agi-</td><td></td></tr><tr><td>tatio vitae aequalis fuit? age ut ista divina studia</td><td></td></tr><tr><td>omittamus, possum nominare ex agro Sabino rusticos</td><td></td></tr><tr><td>Romanos vicinos et familiares meos; quibus absenti-</td><td>24.1</td></tr><tr><td>bus numquam fere ulla in agro maiora opera fiunt,</td><td></td></tr><tr><td>non serendis, non percipiendis, non condendis fructi-</td><td></td></tr><tr><td>bus. quamquam in aliis minus hoc mirum est; nemo</td><td></td></tr><tr><td>enim est tam senex qui se annum non putet posse vi- </td><td>5</td></tr><tr><td>vere; sed idem in eis elaborant quae sciunt nihil ad se</td><td></td></tr><tr><td>omnino pertinere: 'serit arbores, quae alteri saeculo</td><td></td></tr><tr><td>prosint', ut ait Statius noster in Synephebis. nec vero</td><td>25.1</td></tr><tr><td>dubitat agricola, quamvis sit senex, quaerenti cui serat,</td><td></td></tr><tr><td>respondere: 'dis inmortalibus, qui me non accipere mo-</td><td></td></tr><tr><td>do haec a maioribus voluerunt, sed etiam posteris pro-</td><td></td></tr><tr><td>dere.' et melius Caecilius de sene alteri saeculo pro-</td><td>5</td></tr><tr><td>spiciente quam illud idem:</td><td></td></tr><tr><td>    'Edepól senectus, sí nil quicquam aliúd viti</td><td></td></tr><tr><td>    adpórtes tecum, cum ádvenis, unum íd sat est,</td><td></td></tr><tr><td>    quod díu vivendo múlta quae non vólt, videt.'</td><td></td></tr><tr><td>et multa fortasse quae volt! atque in ea quae non volt,</td><td>10</td></tr><tr><td>saepe etiam adulescentia incurrit. Illud vero idem Cae-</td><td></td></tr><tr><td>cilius vitiosius:</td><td></td></tr><tr><td>    'Tum equidem ín senecta hoc députo misérrimum,</td><td></td></tr><tr><td>    sentíre ea aetate éumpse esse odiosum álteri.'</td><td></td></tr><tr><td>iucundum potius quam odiosum. ut enim adulescen-</td><td>26.1</td></tr><tr><td>tibus bona indole praeditis sapientes senes delectantur</td><td></td></tr><tr><td>leviorque fit senectus eorum qui a iuventute coluntur</td><td></td></tr><tr><td>et diliguntur, sic adulescentes senum praeceptis gau-</td><td></td></tr><tr><td>dent quibus ad virtutum studia ducuntur; nec minus</td><td>5</td></tr><tr><td>intellego me vobis quam mihi vos esse iucundos. sed</td><td></td></tr><tr><td>videtis ut senectus non modo languida atque iners non</td><td></td></tr><tr><td>sit, verum etiam sit operosa et semper agens aliquid</td><td></td></tr><tr><td>et moliens, tale scilicet quale cuiusque studium in su-</td><td></td></tr><tr><td>periore vita fuit. quid? qui etiam addiscunt aliquid?</td><td>10</td></tr><tr><td>ut et Solonem versibus gloriantem videmus qui se co- </td><td></td></tr><tr><td>tidie aliquid addiscentem dicit senem fieri, et ego feci,</td><td></td></tr><tr><td>qui litteras Graecas senex didici; quas quidem sic avide</td><td></td></tr><tr><td>arripui, quasi diuturnam sitim explere cupiens, ut ea</td><td></td></tr><tr><td>ipsa mihi nota essent quibus me nunc exemplis uti</td><td>15</td></tr><tr><td>videtis. quod cum fecisse Socratem in fidibus audirem,</td><td></td></tr><tr><td>vellem equidem etiam illud (discebant enim fidibus</td><td></td></tr><tr><td>antiqui), sed in litteris certe elaboravi. </td><td></td></tr>
        </table>