<table>
          <script>targetHit=0;</script>
          <tr class="title first  date"><td>vel Cumano c<span class="snum">.</span> v Kal<span class="snum">.</span> Nov<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Dolabella, vir optimus, etsi, cum haec scribebam secunda mensa</td><td>15.13a.1.1</td></tr><tr><td>apposita, venisse eum ad Baias audiebam, tamen ad me ex</td><td></td></tr><tr><td>Formiano scripsit, quas litteras cum e balineo exissem accepi,</td><td></td></tr><tr><td>sese de attributione omnia summa fecisse. Vettienum accusat</td><td></td></tr><tr><td>(tricatur scilicet ut monetalis), sed ait totum negotium Sestium </td><td>5</td></tr><tr><td>nostrum suscepisse, optimum quidem illum virum nostrique</td><td></td></tr><tr><td>amantissimum. quaero autem quid tandem Sestius in hac re</td><td></td></tr><tr><td>facere possit quod non qui&lt;vi&gt;s nostrum. sed si quid praeter</td><td></td></tr><tr><td>spem erit, facies ut sciam; sin est, ut arbitror, negotium perdi-</td><td></td></tr><tr><td>tum, scribes tamen, neque ista res commovebit. </td><td>10</td></tr><tr><td>  Nos hic φιλοσοφοῦμεν (quid enim aliud?) et τὰ περὶ τοῦ</td><td>2.1</td></tr><tr><td>καθ&lt;ήκ&gt;οντος magnifice explicamus προσφωνοῦμενque Cice-</td><td></td></tr><tr><td>roni. qua de re enim potius pater filio? deinde alia. quid quaeris?</td><td></td></tr><tr><td>exstabit opera peregrinationis huius. Varronem hodie aut cras</td><td></td></tr><tr><td>venturum putabant. ego autem in Pompeianum properabam,</td><td>5</td></tr><tr><td>non quo hoc loco quicquam pulchrius, sed interpellatores illic</td><td></td></tr><tr><td>minus molesti. sed perscribe, quaeso, quae causa sit Myrtilo</td><td></td></tr><tr><td>(poenas quidem illum pependisse audivi) et satisne pateat unde</td><td></td></tr><tr><td>corruptus. </td><td></td></tr><tr><td>  Haec cum scriberem, tantum quod existimabam ad te</td><td>3.1</td></tr><tr><td>orationem esse perlatam. hui, quam timeo quid existimes! etsi</td><td></td></tr><tr><td>quid ad me? quae non sit foras proditura nisi re publica</td><td></td></tr><tr><td>recuperata; de quo quid sperem non audeo scribere.</td><td></td></tr>
        </table>