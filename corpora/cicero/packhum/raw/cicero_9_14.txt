<table>
          <script>targetHit=0;</script>
          <tr><td>  Qua re videant ne sit periniquum et non ferendum illorum</td><td>63.5</td></tr><tr><td>auctoritatem de Cn. Pompei dignitate a vobis comprobatam</td><td></td></tr><tr><td>semper esse, vestrum ab illis de eodem homine iudicium</td><td></td></tr><tr><td>populique Romani auctoritatem improbari, praesertim cum</td><td></td></tr><tr><td>iam suo iure populus Romanus in hoc homine suam auctori-</td><td></td></tr><tr><td>tatem vel contra omnis qui dissentiunt possit defendere,</td><td>10</td></tr><tr><td>propterea quod isdem istis reclamantibus vos unum illum</td><td></td></tr><tr><td>ex omnibus delegistis quem bello praedonum praeponeretis.</td><td></td></tr><tr><td>Hoc si vos temere fecistis et rei publicae parum consu-</td><td>64.1</td></tr><tr><td>luistis, recte isti studia vestra suis consiliis regere conantur.</td><td></td></tr><tr><td>Sin autem vos plus tum in re publica vidistis, vos eis</td><td></td></tr><tr><td>repugnantibus per vosmet ipsos dignitatem huic imperio,</td><td></td></tr><tr><td>salutem orbi terrarum attulistis, aliquando isti principes et</td><td>5</td></tr><tr><td>sibi et ceteris populi Romani universi auctoritati parendum</td><td></td></tr><tr><td>esse fateantur. Atque in hoc bello Asiatico et regio,</td><td></td></tr><tr><td>Quirites, non solum militaris illa virtus quae est in Cn. Pom-</td><td></td></tr><tr><td>peio singularis sed aliae quoque animi virtutes magnae et</td><td></td></tr><tr><td>multae requiruntur. Difficile est in Asia, Cilicia, Syria</td><td>10</td></tr><tr><td>regnisque interiorum nationum ita versari nostrum impera-</td><td></td></tr><tr><td>torem ut nihil aliud nisi de hoste ac de laude cogitet.</td><td></td></tr><tr><td>Deinde, etiam si qui sunt pudore ac temperantia modera-</td><td></td></tr><tr><td>tiores, tamen eos esse talis propter multitudinem cupidorum </td><td></td></tr><tr><td>hominum nemo arbitratur. Difficile est dictu, Quirites,</td><td>65.1</td></tr><tr><td>quanto in odio simus apud exteras nationes propter eorum</td><td></td></tr><tr><td>quos ad eas per hos annos cum imperio misimus libidines</td><td></td></tr><tr><td>et iniurias. Quod enim fanum putatis in illis terris nostris</td><td></td></tr><tr><td>magistratibus religiosum, quam civitatem sanctam, quam</td><td>5</td></tr><tr><td>domum satis clausam ac munitam fuisse? Vrbes iam</td><td></td></tr><tr><td>locupletes et copiosae requiruntur quibus causa belli propter</td><td></td></tr><tr><td>diripiendi facultatem inferatur. Libenter haec coram cum</td><td>66.1</td></tr><tr><td>Q. Catulo et Q. Hortensio, summis et clarissimis viris,</td><td></td></tr><tr><td>disputarem; norunt enim sociorum volnera, vident eorum</td><td></td></tr><tr><td>calamitates, querimonias audiunt. Pro sociis vos contra</td><td></td></tr><tr><td>hostis exercitus mittere putatis an hostium simulatione</td><td>5</td></tr><tr><td>contra socios atque amicos? Quae civitas est in Asia quae</td><td></td></tr><tr><td>non modo imperatoris aut legati sed unius tribuni militum</td><td></td></tr><tr><td>animos ac spiritus capere possit? Qua re, etiam si quem</td><td></td></tr><tr><td>habetis qui conlatis signis exercitus regios superare posse</td><td></td></tr><tr><td>videatur, tamen, nisi erit idem qui a pecuniis sociorum, qui</td><td>10</td></tr><tr><td>ab eorum coniugibus ac liberis, qui ab ornamentis fanorum</td><td></td></tr><tr><td>atque oppidorum, qui ab auro gazaque regia manus, oculos,</td><td></td></tr><tr><td>animum cohibere possit, non erit idoneus qui ad bellum</td><td></td></tr><tr><td>Asiaticum regiumque mittatur. Ecquam putatis civitatem</td><td>67.1</td></tr><tr><td>pacatam fuisse quae locuples sit, ecquam esse locupletem</td><td></td></tr><tr><td>quae istis pacata esse videatur? Ora maritima, Quirites,</td><td></td></tr><tr><td>Cn. Pompeium non solum propter rei militaris gloriam sed</td><td></td></tr><tr><td>etiam propter animi continentiam requisivit. Videbat enim</td><td>5</td></tr><tr><td>praetores locupletari quotannis pecunia publica praeter</td><td></td></tr><tr><td>paucos, neque nos quicquam aliud adsequi classium nomine </td><td></td></tr><tr><td>nisi ut detrimentis accipiendis maiore adfici turpitudine</td><td></td></tr><tr><td>videremur. Nunc qua cupiditate homines in provincias,</td><td></td></tr><tr><td>quibus iacturis quibusque condicionibus proficiscantur</td><td>10</td></tr><tr><td>ignorant videlicet isti qui ad unum deferenda omnia esse</td><td></td></tr><tr><td>non arbitrantur. Quasi vero Cn. Pompeium non cum suis</td><td></td></tr><tr><td>virtutibus tum etiam alienis vitiis magnum esse videamus.</td><td></td></tr><tr><td>Qua re nolite dubitare quin huic uni credatis omnia qui inter</td><td>68.1</td></tr><tr><td>tot annos unus inventus est quem socii in urbis suas cum</td><td></td></tr><tr><td>exercitu venisse gauderent. </td><td></td></tr>
        </table>