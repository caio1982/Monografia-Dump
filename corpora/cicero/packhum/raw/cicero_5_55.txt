<table>
          <script>targetHit=0;</script>
          <tr><td>  Siculi hoc iure sunt ut, quod civis cum cive agat, domi</td><td>2.2.32.4</td></tr><tr><td>certet suis legibus, quod Siculus cum Siculo non eiusdem</td><td>5</td></tr><tr><td>civitatis, ut de eo praetor iudices ex P. Rupili decreto, quod</td><td></td></tr><tr><td>is de decem legatorum sententia statuit, quam illi legem</td><td></td></tr><tr><td>Rupiliam vocant, sortiatur. Quod privatus a populo petit</td><td></td></tr><tr><td>aut populus a privato, senatus ex aliqua civitate qui</td><td></td></tr><tr><td>iudicet datur, cum alternae civitates reiectae sunt; quod</td><td>10</td></tr><tr><td>civis Romanus a Siculo petit, Siculus iudex, quod Siculus</td><td></td></tr><tr><td>a civi Romano, civis Romanus datur; ceterarum rerum </td><td></td></tr><tr><td>selecti iudices ex conventu civium Romanorum proponi</td><td></td></tr><tr><td>solent. Inter aratores et decumanos lege frumentaria,</td><td></td></tr><tr><td>quam Hieronicam appellant, iudicia fiunt. Haec omnia</td><td>33.1</td></tr><tr><td>isto praetore non modo perturbata, sed plane et Siculis et</td><td></td></tr><tr><td>civibus Romanis erepta sunt. Primum suae leges: quod</td><td></td></tr><tr><td>civis cum civi ageret, aut eum iudicem quem commodum</td><td></td></tr><tr><td>erat,—praeconem, haruspicem, medicum suum,—dabat, aut</td><td>5</td></tr><tr><td>si legibus erat iudicium constitutum et ad civem suum</td><td></td></tr><tr><td>iudicem venerant, libere civi iudicare non licebat. Edictum</td><td></td></tr><tr><td>enim hominis cognoscite, quo edicto omnia iudicia rede-</td><td></td></tr><tr><td>gerat in suam potestatem, <span class="caps">Si qvi perperam ivdicasset, se</span></td><td></td></tr><tr><td><span class="caps">cognitvrvm; cvm cognosset, animadversvrvm</span>. Idque</td><td>10</td></tr><tr><td>cum faciebat, nemo dubitabat quin, cum iudex alium de</td><td></td></tr><tr><td>suo iudicio putaret iudicaturum seque in eo capitis peri-</td><td></td></tr><tr><td>culum aditurum, voluntatem spectaret eius quem statim de</td><td></td></tr><tr><td>capite suo putaret iudicaturum. Selecti ex conventu aut</td><td>34.1</td></tr><tr><td>propositi ex negotiatoribus iudices nulli: haec copia, quam</td><td></td></tr><tr><td>dico, iudicum cohors non Q. Scaevolae, qui tamen de</td><td></td></tr><tr><td>cohorte sua dare non solebat, sed C. Verris. Cuius modi</td><td></td></tr><tr><td>cohortem putatis hoc principe fuisse? Sicubi videtis edi-</td><td>5</td></tr><tr><td>ctum, <span class="caps">Si qvi perperam ivdicarit senatvs</span>, eum quoque</td><td></td></tr><tr><td>ostendam, si quando sit datus, coactu istius quod non</td><td></td></tr><tr><td>senserit iudicasse. Ex lege Rupilia sortitio nulla, nisi cum</td><td></td></tr><tr><td>nihil intererat istius; lege Hieronica iudicia plurimarum</td><td></td></tr><tr><td>controversiarum sublata uno nomine omnia; de conventu</td><td>10</td></tr><tr><td>ac negotiatoribus nulli iudices. Quantam potestatem habue-</td><td></td></tr><tr><td>rit videtis, quas res gesserit cognoscite. </td><td></td></tr>
        </table>