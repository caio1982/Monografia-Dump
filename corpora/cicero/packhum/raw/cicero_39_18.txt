<table>
          <script>targetHit=0;</script>
          <tr><td>  Vester etiam D. Brutus M. filius, ut ex familiari eius</td><td>107.1</td></tr><tr><td>L. Accio poeta sum audire solitus, et dicere non inculte</td><td></td></tr><tr><td>solebat et erat cum litteris Latinis tum etiam Graecis, ut</td><td></td></tr><tr><td>temporibus illis, eruditus. quae tribuebat idem Accius</td><td></td></tr><tr><td>etiam Q. Maxumo L. Pauli nepoti; et vero ante Maxu-</td><td>5</td></tr><tr><td>mum illum Scipionem, quo duce privato Ti. Gracchus</td><td></td></tr><tr><td>occisus esset, cum omnibus in rebus vementem tum acrem</td><td></td></tr><tr><td>aiebat in dicendo fuisse. tum etiam P. Lentulus ille prin-</td><td>108.1</td></tr><tr><td>ceps ad rem publicam dumtaxat quod opus esset satis</td><td></td></tr><tr><td>habuisse eloquentiae dicitur; isdemque temporibus L.</td><td></td></tr><tr><td>Furius Philus perbene Latine loqui putabatur litteratius-</td><td></td></tr><tr><td>que quam ceteri; P. Scaevola valde prudenter et acute;</td><td>5</td></tr><tr><td>paulo etiam copiosius nec multo minus prudenter M'.</td><td></td></tr><tr><td>Manilius. Appi Claudi volubilis sed paulo fervidior oratio.</td><td></td></tr><tr><td>erat in aliquo numero etiam M. Fulvius Flaccus et C. Cato</td><td></td></tr><tr><td>Africani sororis filius, mediocres oratores; etsi Flacci</td><td></td></tr><tr><td>scripta sunt, sed ut studiosi litterarum. Flacci autem</td><td>10</td></tr><tr><td>aemulus P. Decius fuit, non infans ille quidem sed ut</td><td></td></tr><tr><td>vita sic oratione etiam turbulentus. M. Drusus C. f., qui </td><td>109.1</td></tr><tr><td>in tribunatu C. Gracchum conlegam iterum tribunum</td><td></td></tr><tr><td>fregit, vir et oratione gravis et auctoritate, eique proxime</td><td></td></tr><tr><td>adiunctus C. Drusus frater fuit. tuus etiam gentilis, Brute,</td><td></td></tr><tr><td>M. Pennus facete agitavit in tribunatu C. Gracchum pau-</td><td>5</td></tr><tr><td>lum aetate antecedens. fuit enim M. Lepido et L. Oreste</td><td></td></tr><tr><td>consulibus quaestor Gracchus, tribunus Pennus illius</td><td></td></tr><tr><td>Marci filius, qui cum Q. Aelio consul fuit; sed is omnia</td><td></td></tr><tr><td>summa sperans aedilicius est mortuus. nam de T. Flami-</td><td></td></tr><tr><td>nino, quem ipse vidi, nihil accepi nisi Latine diligenter</td><td>10</td></tr><tr><td>locutum. </td><td></td></tr>
        </table>