<table>
          <script>targetHit=0;</script>
          <tr><td>  Sed quoniam de iis omnibus quae haruspices commissa</td><td>40.1</td></tr><tr><td>esse dicunt satis est dictum, videamus quid idem haruspices</td><td></td></tr><tr><td>a dis iam immortalibus dicant moneri. Monent <span class="caps">Ne per</span></td><td></td></tr><tr><td><span class="caps">optimativm discordiam dissensionemqve patribvs prin-</span></td><td></td></tr><tr><td><span class="caps">cipibvsqve caedes pericvlaqve creentvr avxilioqve</span></td><td>5</td></tr><tr><td><span class="caps">divini nvminis deficiantvr, </span>†<span class="caps">qva re ad vnvm imperivm</span></td><td></td></tr><tr><td><span class="caps">pecvniae redeant exercitvsqve apvlsvs deminvtioqve</span></td><td></td></tr><tr><td><span class="caps">accedat</span>. Haruspicum verba sunt haec omnia: nihil addo</td><td></td></tr><tr><td>de meo. Quis igitur optimatium discordiam molitur? Idem</td><td></td></tr><tr><td>iste, nec ulla vi ingeni aut consili sui, sed quodam errore</td><td>10</td></tr><tr><td>nostro; quem quidem ille, quod obscurus non erat, facile</td><td></td></tr><tr><td>perspexit. Hoc enim etiam turpius adflictatur res publica</td><td></td></tr><tr><td>quod ne ab eo quidem vexatur, ut tamquam fortis in pugna</td><td></td></tr><tr><td>vir acceptis a forti adversario vulneribus adversis honeste</td><td></td></tr><tr><td>cadere videatur. Ti. Gracchus convellit statum civitatis, qua</td><td>41.1</td></tr><tr><td>gravitate vir, qua eloquentia, qua dignitate! nihil ut a patris</td><td></td></tr><tr><td>avique Africani praestabili insignique virtute, praeterquam</td><td></td></tr><tr><td>quod a senatu desciverat, deflexisset. Secutus est C. Grac-</td><td></td></tr><tr><td>chus, quo ingenio, qua eloquentia, quanta vi, quanta gravi-</td><td>5</td></tr><tr><td>tate dicendi! ut dolerent boni non illa tanta ornamenta ad</td><td></td></tr><tr><td>meliorem mentem voluntatemque esse conversa. Ipse Satur-</td><td></td></tr><tr><td>ninus ita fuit effrenatus et paene demens ut actor esset egre- </td><td></td></tr><tr><td>gius et ad animos imperitorum excitandos inflammandosque</td><td></td></tr><tr><td>perfectus. Nam quid ego de Sulpicio loquar? cuius tanta</td><td>10</td></tr><tr><td>in dicendo gravitas, tanta iucunditas, tanta brevitas fuit, ut</td><td></td></tr><tr><td>posset vel ut prudentes errarent, vel ut boni minus bene</td><td></td></tr><tr><td>sentirent perficere dicendo. Cum his conflictari et pro</td><td></td></tr><tr><td>salute patriae cotidie dimicare erat omnino illis qui tum rem</td><td></td></tr><tr><td>publicam gubernabant molestum; sed habebat ea molestia</td><td>15</td></tr><tr><td>quandam tamen dignitatem. Hic vero de quo ego ipse tam</td><td>42.1</td></tr><tr><td>multa nunc dico, pro di immortales! quid est, quid valet,</td><td></td></tr><tr><td>quid adfert, ut tanta civitas, si cadet,—quod di omen ob-</td><td></td></tr><tr><td>ruant!—a viro tamen confecta videatur? qui post patris</td><td></td></tr><tr><td>mortem primam illam aetatulam suam ad scurrarum locuple-</td><td>5</td></tr><tr><td>tium libidines detulit, quorum intemperantia expleta in</td><td></td></tr><tr><td>domesticis est germanitatis stupris volutatus; deinde iam</td><td></td></tr><tr><td>robustus provinciae se ac rei militari dedit, atque ibi pira-</td><td></td></tr><tr><td>tarum contumelias perpessus etiam Cilicum libidines barba-</td><td></td></tr><tr><td>rorumque satiavit; post exercitu L. Luculli sollicitato per ne-</td><td>10</td></tr><tr><td>fandum scelus fugit illim, Romaeque recenti adventu suo cum</td><td></td></tr><tr><td>propinquis suis decidit ne reos faceret, a Catilina pecuniam</td><td></td></tr><tr><td>accepit ut turpissime praevaricaretur. Inde cum Murena se</td><td></td></tr><tr><td>in Galliam contulit, in qua provincia mortuorum testamenta</td><td></td></tr><tr><td>conscripsit, pupillos necavit, nefarias cum multis scelerum</td><td>15</td></tr><tr><td>pactiones societatesque conflavit; unde ut rediit, quaestum</td><td></td></tr><tr><td>illum maxime fecundum uberemque campestrem totum ad</td><td></td></tr><tr><td>se ita redegit ut homo popularis fraudaret improbissime</td><td></td></tr><tr><td>populum, idemque vir clemens divisores omnium tribuum</td><td></td></tr><tr><td>domi ipse suae crudelissima morte mactaret. Exorta est illa rei</td><td>43.1</td></tr><tr><td>publicae, sacris, religionibus, auctoritati vestrae, iudiciis pu-</td><td></td></tr><tr><td>blicis funesta quaestura, in qua idem iste deos hominesque,</td><td></td></tr><tr><td>pudorem, pudicitiam, senatus auctoritatem, ius, fas, leges,</td><td></td></tr><tr><td>iudicia violavit. Atque hic ei gradus—o misera tempora </td><td>5</td></tr><tr><td>stultasque nostras discordias!—P. Clodio gradus ad rem</td><td></td></tr><tr><td>publicam hic primus &lt;fuit&gt; et aditus ad popularem iactationem</td><td></td></tr><tr><td>atque adscensus. Nam Ti. Graccho invidia Numantini foe-</td><td></td></tr><tr><td>deris, cui feriendo, quaestor C. Mancini consulis cum esset,</td><td></td></tr><tr><td>interfuerat, et in eo foedere improbando senatus severitas</td><td>10</td></tr><tr><td>dolori et timori fuit, eaque res illum fortem et clarum virum</td><td></td></tr><tr><td>a gravitate patrum desciscere coegit; C. autem Gracchum</td><td></td></tr><tr><td>mors fraterna, pietas, dolor, magnitudo animi ad expetendas</td><td></td></tr><tr><td>domestici sanguinis poenas excitavit; Saturninum, quod in</td><td></td></tr><tr><td>annonae caritate quaestorem a sua frumentaria procuratione</td><td>15</td></tr><tr><td>senatus amovit eique rei M. Scaurum praefecit, scimus dolore</td><td></td></tr><tr><td>factum esse popularem; Sulpicium ab optima causa profe-</td><td></td></tr><tr><td>ctum Gaioque Iulio consulatum contra leges petenti resisten-</td><td></td></tr><tr><td>tem longius quam voluit popularis aura provexit. Fuit in</td><td>44.1</td></tr><tr><td>his omnibus etsi non iusta,—nulla enim potest cuiquam male</td><td></td></tr><tr><td>de re publica merendi iusta esse causa,—gravis tamen et cum</td><td></td></tr><tr><td>aliquo animi virilis dolore coniuncta: P. Clodius a crocota,</td><td></td></tr><tr><td>a mitra, a muliebribus soleis purpureisque fasceolis, a strophio,</td><td>5</td></tr><tr><td>a psalterio, a flagitio, a stupro est factus repente popularis.</td><td></td></tr><tr><td>Nisi eum mulieres exornatum ita deprendissent, nisi ex eo</td><td></td></tr><tr><td>loco quo eum adire fas non fuerat ancillarum beneficio</td><td></td></tr><tr><td>emissus esset, populari homine populus Romanus, res publica</td><td></td></tr><tr><td>cive tali careret. Hanc ob amentiam in discordiis nostris,</td><td>10</td></tr><tr><td>de quibus ipsis his prodigiis recentibus a dis immortalibus</td><td></td></tr><tr><td>admonemur, arreptus est unus ex patriciis cui tribuno plebis</td><td></td></tr><tr><td>fieri non liceret. Quod anno ante frater Metellus et concors</td><td>45.1</td></tr><tr><td>etiam tum senatus, senatus principe Cn. Pompeio sententiam </td><td></td></tr><tr><td>dicente, excluserat acerrimeque una voce ac mente restiterat,</td><td></td></tr><tr><td>id post discidium optimatium, de quo ipso nunc monemur,</td><td></td></tr><tr><td>ita perturbatum itaque permutatum est ut, quod frater con-</td><td>5</td></tr><tr><td>sul ne fieret obstiterat, quod adfinis et sodalis clarissimus</td><td></td></tr><tr><td>vir, qui illum reum non laudarat, excluserat, id is consul</td><td></td></tr><tr><td>efficeret in discordiis principum qui illi unus inimicissimus</td><td></td></tr><tr><td>esse debuerat, eo fecisse auctore se diceret cuius auctoritatis</td><td></td></tr><tr><td>neminem posset paenitere. Iniecta fax est foeda ac luctuosa</td><td>10</td></tr><tr><td>rei publicae; petita est auctoritas vestra, gravitas amplissi-</td><td></td></tr><tr><td>morum ordinum, consensio bonorum omnium, totus denique</td><td></td></tr><tr><td>civitatis status. Haec enim certe petebantur, cum in me</td><td></td></tr><tr><td>cognitorem harum omnium rerum illa flamma illorum tem-</td><td></td></tr><tr><td>porum coniciebatur. Excepi et pro patria solus exarsi, sic</td><td>15</td></tr><tr><td>tamen ut vos isdem ignibus circumsaepti me primum ictum</td><td></td></tr><tr><td>pro vobis et fumantem videretis. Non sedabantur discor-</td><td>46.1</td></tr><tr><td>diae, sed etiam crescebat in eos odium a quibus nos defendi</td><td></td></tr><tr><td>putabamur. Ecce isdem auctoribus, Pompeio principe, qui</td><td></td></tr><tr><td>cupientem Italiam, flagitantis vos, populum Romanum</td><td></td></tr><tr><td>desiderantem non auctoritate sua solum, sed etiam precibus</td><td>5</td></tr><tr><td>ad meam salutem excitavit, restituti sumus. Sit discordia-</td><td></td></tr><tr><td>rum finis aliquando, a diuturnis dissensionibus conquiesca-</td><td></td></tr><tr><td>mus. Non sinit eadem ista labes; eas habet contiones, ea</td><td></td></tr><tr><td>miscet ac turbat ut modo &lt;se his, modo&gt; vendat illis, nec tamen</td><td></td></tr><tr><td>ita ut se quisquam, si ab isto laudatus sit, laudatiorem putet,</td><td>10</td></tr><tr><td>sed ut eos quos non amant ab eodem gaudeant vituperari.</td><td></td></tr><tr><td>Atque ego hunc non miror—quid enim faciat aliud?—: illos</td><td></td></tr><tr><td>homines sapientissimos gravissimosque miror, primum quod</td><td></td></tr><tr><td>quemquam clarum hominem atque optime de re publica</td><td></td></tr><tr><td>saepe meritum impurissimi voce hominis violari facile patiun-</td><td>15</td></tr><tr><td>tur, deinde si existimant perditi hominis profligatique male-</td><td></td></tr><tr><td>dictis posse, id quod minime conducit ipsis, cuiusquam</td><td></td></tr><tr><td>gloriam dignitatemque violari, postremo quod non sentiunt, </td><td></td></tr><tr><td>id quod tamen mihi iam suspicari videntur, illius furentis ac</td><td></td></tr><tr><td>volaticos impetus in se ipsos posse converti. Atque ex hac</td><td>47.1</td></tr><tr><td>nimia non nullorum alienatione a quibusdam haerent ea tela</td><td></td></tr><tr><td>in re publica quae, quam diu haerebant in uno me, graviter</td><td></td></tr><tr><td>equidem sed aliquanto levius ferebam. An iste nisi primo</td><td></td></tr><tr><td>se dedisset iis quorum animos a vestra auctoritate seiunctos</td><td>5</td></tr><tr><td>esse arbitrabatur, nisi eos in caelum suis laudibus praeclarus</td><td></td></tr><tr><td>auctor extolleret, nisi exercitum C. Caesaris—in quo fallebat,</td><td></td></tr><tr><td>sed eum nemo redarguebat—nisi eum, inquam, exercitum</td><td></td></tr><tr><td>signis infestis in curiam se inmissurum minitaretur, nisi se</td><td></td></tr><tr><td>Cn. Pompeio adiutore, M. Crasso auctore, quae faciebat</td><td>10</td></tr><tr><td>facere clamaret, nisi consules causam coniunxisse secum, in</td><td></td></tr><tr><td>quo uno non mentiebatur, confirmaret, tam crudelis mei,</td><td></td></tr><tr><td>tam sceleratus rei publicae vexator esse potuisset? Idem</td><td>48.1</td></tr><tr><td>postea quam respirare vos a metu caedis, emergere auctori-</td><td></td></tr><tr><td>tatem vestram e fluctibus illis servitutis, reviviscere memo-</td><td></td></tr><tr><td>riam ac desiderium mei vidit, vobis se coepit subito fallacis-</td><td></td></tr><tr><td>sime venditare; tum leges Iulias contra auspicia latas et hic</td><td>5</td></tr><tr><td>et in contionibus dicere, in quibus legibus inerat curiata illa</td><td></td></tr><tr><td>lex quae totum eius tribunatum continebat, quam caecus</td><td></td></tr><tr><td>amentia non videbat. Producebat fortissimum virum, M.</td><td></td></tr><tr><td>Bibulum; quaerebat ex eo, C. Caesare leges ferente de caelo</td><td></td></tr><tr><td>semperne servasset; semper se ille servasse dicebat. Au-</td><td>10</td></tr><tr><td>gures interrogabat, quae ita lata essent rectene lata essent;</td><td></td></tr><tr><td>illi vitio lata esse dicebant. Ferebant in oculis hominem</td><td></td></tr><tr><td>quidam boni viri et de me optime meriti, sed illius, ut ego</td><td></td></tr><tr><td>arbitror, furoris ignari. Longius processit; in ipsum Cn.</td><td></td></tr><tr><td>Pompeium, auctorem, ut praedicare est solitus, consiliorum</td><td>15</td></tr><tr><td>suorum, invehi coepit; inibat gratiam a non nullis. Tum</td><td>49.1</td></tr><tr><td>vero elatus &lt;est&gt; spe posse se, quoniam togatum domestici belli </td><td></td></tr><tr><td>exstinctorem nefario scelere foedasset, illum etiam, illum</td><td></td></tr><tr><td>externorum bellorum hostiumque victorem adfligere; tum</td><td></td></tr><tr><td>est illa in templo Castoris scelerata et paene deletrix huius</td><td>5</td></tr><tr><td>imperi sica deprensa; tum ille cui nulla hostium diutius urbs</td><td></td></tr><tr><td>umquam fuit clausa, qui omnis angustias, omnis altitudines</td><td></td></tr><tr><td>moenium obiectas semper vi ac virtute perfregit, obsessus</td><td></td></tr><tr><td>ipse est domi meque non nulla imperitorum vituperatione</td><td></td></tr><tr><td>timiditatis meae consilio et facto suo liberavit. Nam si Cn.</td><td>10</td></tr><tr><td>Pompeio, viro uni omnium fortissimo quicumque nati sunt,</td><td></td></tr><tr><td>miserum magis fuit quam turpe, quam diu ille tribunus plebis</td><td></td></tr><tr><td>fuit, lucem non aspicere, carere publico, minas eius perferre,</td><td></td></tr><tr><td>cum in contionibus diceret velle se in Carinis aedificare</td><td></td></tr><tr><td>alteram porticum, quae Palatio responderet, certe mihi exire</td><td>15</td></tr><tr><td>domo mea ad privatum dolorem fuit luctuosum, ad rationem</td><td></td></tr><tr><td>rei publicae gloriosum. Videtis igitur hominem per se ipsum</td><td>50.1</td></tr><tr><td>iam pridem adflictum ac iacentem perniciosis optimatium</td><td></td></tr><tr><td>discordiis excitari, cuius initia furoris dissensionibus eorum</td><td></td></tr><tr><td>qui tum a vobis seiuncti videbantur sustentata sunt. Reliqua</td><td></td></tr><tr><td>iam praecipitantis tribunatus etiam post tribunatum obtre-</td><td>5</td></tr><tr><td>ctatores eorum atque adversarii defenderunt; ne a re publica</td><td></td></tr><tr><td>rei publicae pestis removeretur restiterunt, etiam ne causam</td><td></td></tr><tr><td>diceret, etiam ne privatus esset. Etiamne in sinu atque in</td><td></td></tr><tr><td>deliciis quidam optimi viri viperam illam venenatam ac pesti-</td><td></td></tr><tr><td>feram habere potuerunt? quo tandem decepti munere?</td><td>10</td></tr><tr><td>'Volo,' inquiunt, 'esse qui in contione detrahat de Pompeio.'</td><td></td></tr><tr><td>Detrahat ille vituperando? Velim sic hoc vir summus atque</td><td></td></tr><tr><td>optime de mea salute meritus accipiat ut a me dicitur; dicam</td><td></td></tr><tr><td>quidem certe quod sentio. Mihi me dius fidius tum de illius</td><td></td></tr><tr><td>amplissima dignitate detrahere cum illum maximis laudibus</td><td>15</td></tr><tr><td>ecferebat videbatur. Vtrum tandem C. Marius splendidior </td><td>51.1</td></tr><tr><td>cum eum C. Glaucia laudabat, an cum eundem iratus postea</td><td></td></tr><tr><td>vituperabat? An ille demens et iam pridem ad poenam</td><td></td></tr><tr><td>exitiumque praeceps foedior aut inquinatior in Cn. Pompeio</td><td></td></tr><tr><td>accusando quam in universo senatu vituperando fuit? quod</td><td>5</td></tr><tr><td>quidem miror, cum alterum gratum sit iratis, alterum esse</td><td></td></tr><tr><td>tam bonis civibus non acerbum. Sed ne id viros optimos</td><td></td></tr><tr><td>diutius delectet, legant hanc eius contionem de qua loquor;</td><td></td></tr><tr><td>in qua Pompeium ornat,—an potius deformat? certe laudat,</td><td></td></tr><tr><td>et unum esse in hac civitate dignum huius imperi gloria</td><td>10</td></tr><tr><td>dicit, et significat se illi esse amicissimum et reconciliationem</td><td></td></tr><tr><td>esse gratiae factam. Quod ego quamquam quid sit nescio,</td><td>52.1</td></tr><tr><td>tamen hoc statuo, hunc, si amicus esset Pompeio, laudaturum</td><td></td></tr><tr><td>illum non fuisse. Quid enim, si illi inimicissimus esset,</td><td></td></tr><tr><td>amplius ad eius laudem minuendam facere potuisset? Videant</td><td></td></tr><tr><td>ii qui illum Pompeio inimicum esse gaudebant, ob eamque</td><td>5</td></tr><tr><td>causam in tot tantisque sceleribus conivebant, et non num-</td><td></td></tr><tr><td>quam eius indomitos atque ecfrenatos furores plausu etiam</td><td></td></tr><tr><td>suo prosequebantur, quam se cito inverterit. Nunc enim</td><td></td></tr><tr><td>iam laudat illum: in eos invehitur quibus se antea vendita-</td><td></td></tr><tr><td>bat. Quid existimatis eum, si reditus ei gratiae patuerit,</td><td>10</td></tr><tr><td>esse facturum, qui tam libenter in opinionem gratiae inrepat?</td><td></td></tr><tr><td>Quas ego alias optimatium discordias a dis immortalibus de-</td><td>53.1</td></tr><tr><td>finiri putem? nam hoc quidem verbo neque P. Clodius neque</td><td></td></tr><tr><td>quisquam de gregalibus eius aut de consiliariis designatur.</td><td></td></tr><tr><td>Habent Etrusci libri certa nomina quae in id genus civium</td><td></td></tr><tr><td>cadere possint: <span class="caps">Deteriores, repvlsos</span>, quod iam audietis,</td><td>5</td></tr><tr><td>hos appellant quorum et mentes et res sunt perditae longe-</td><td></td></tr><tr><td>que a communi salute diiunctae. Qua re cum di immortales</td><td></td></tr><tr><td>monent de optimatium discordia, de clarissimorum et optime</td><td></td></tr><tr><td>meritorum civium dissensione praedicunt; cum principibus</td><td></td></tr><tr><td>periculum caedemque portendunt, in tuto conlocant Clodium, </td><td>10</td></tr><tr><td>qui tantum abest a principibus quantum a puris, quantum</td><td></td></tr><tr><td>ab religiosis. Vobis, o carissimi atque optimi cives, et</td><td>54.1</td></tr><tr><td>vestrae saluti consulendum et prospiciendum vident. Caedes</td><td></td></tr><tr><td>principum ostenditur; id quod interitum optimatium sequi</td><td></td></tr><tr><td>necesse est adiungitur; ne in unius imperium res recidat</td><td></td></tr><tr><td>admonemur. Ad quem metum si deorum monitis non</td><td>5</td></tr><tr><td>duceremur, tamen ipsi nostro sensu coniecturaque rapere-</td><td></td></tr><tr><td>mur; neque enim ullus alius discordiarum solet esse exitus</td><td></td></tr><tr><td>inter claros et potentis viros nisi aut universus interitus aut</td><td></td></tr><tr><td>victoris dominatus ac regnum. Dissensit cum Mario, claris-</td><td></td></tr><tr><td>simo civi, consul nobilissimus et fortissimus, L. Sulla;</td><td>10</td></tr><tr><td>horum uterque ita cecidit victus ut victor idem regnaverit.</td><td></td></tr><tr><td>Cum Octavio conlega Cinna dissedit; utrique horum secunda</td><td></td></tr><tr><td>fortuna regnum est largita, adversa mortem. Idem iterum</td><td></td></tr><tr><td>Sulla superavit; tum sine dubio habuit regalem potestatem,</td><td></td></tr><tr><td>quamquam rem publicam reciperarat. Inest hoc tempore</td><td>55.1</td></tr><tr><td>haud obscurum odium, atque id insitum penitus et inustum</td><td></td></tr><tr><td>animis hominum amplissimorum; dissident principes; cap-</td><td></td></tr><tr><td>tatur occasio. Qui non tantum opibus valent nescio quam</td><td></td></tr><tr><td>fortunam tamen ac tempus exspectant: qui sine controversia</td><td>5</td></tr><tr><td>plus possunt, ii fortasse non numquam consilia ac sententias</td><td></td></tr><tr><td>inimicorum suorum extimescunt. Tollatur haec e civitate</td><td></td></tr><tr><td>discordia: iam omnes isti qui portenduntur metus exstin-</td><td></td></tr><tr><td>guentur, iam ista serpens, quae tum hic delitiscit, tum se</td><td></td></tr><tr><td>emergit et fertur illuc, compressa atque inlisa morietur.</td><td>10</td></tr><tr><td>Monent enim eidem <span class="caps">Ne occvltis consiliis res pvblica</span></td><td></td></tr><tr><td><span class="caps">laedatvr</span>. Quae sunt occultiora quam eius qui in contione</td><td></td></tr><tr><td>ausus est dicere iustitium edici oportere, iuris dictionem</td><td></td></tr><tr><td>intermitti, claudi aerarium, iudicia tolli? nisi forte existi-</td><td></td></tr><tr><td>matis hanc tantam conluvionem illi tantamque eversionem</td><td>15</td></tr><tr><td>civitatis in mentem subito in rostris cogitanti venire potuisse. </td><td></td></tr><tr><td>Est quidem ille plenus vini stupri somni, plenusque incon-</td><td></td></tr><tr><td>sideratissimae ac dementissimae temeritatis; verum tamen</td><td></td></tr><tr><td>nocturnis vigiliis, etiam coitione hominum, iustitium illud</td><td></td></tr><tr><td>concoctum atque meditatum est. Mementote, patres con-</td><td>20</td></tr><tr><td>scripti, verbo illo nefario temptatas auris nostras et perni-</td><td></td></tr><tr><td>ciosam viam audiendi consuetudine esse munitam. </td><td></td></tr>
        </table>