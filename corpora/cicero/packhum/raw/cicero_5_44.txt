<table>
          <script>targetHit=0;</script>
          <tr><td>  At ut videatur tamen res agi et non eripi pupillo:</td><td>2.1.146.1</td></tr><tr><td><span class="caps">Si qvid operis cavsa rescideris, reficito</span>. Quid</td><td></td></tr><tr><td>erat quod rescinderet, cum suo quemque loco lapidem</td><td></td></tr><tr><td>reponeret? <span class="caps">Qvi redemerit satis det damni infecti ei</span></td><td></td></tr><tr><td><span class="caps">qvi a vetere redemptore accepit.</span> Deridet, cum sibi</td><td>5</td></tr><tr><td>ipsum iubet satis dare Habonium. <span class="caps">Pecvnia praesens</span></td><td></td></tr><tr><td><span class="caps">solvetvr.</span> Quibus de bonis? Eius qui, quod tu HS <span class="caps">dlx</span></td><td></td></tr><tr><td>milibus locasti, se HS <span class="caps">cci</span>ↄↄ <span class="caps">cci</span>ↄↄ <span class="caps">cci</span>ↄↄ <span class="caps">cci</span>ↄↄ effecturum</td><td></td></tr><tr><td>esse clamavit. Quibus de bonis? Pupilli, cuius aetatem</td><td></td></tr><tr><td>et solitudinem, etiamsi tutores non essent, defendere</td><td>10</td></tr><tr><td>praetor debuit. Tutoribus defendentibus non modo patrias</td><td></td></tr><tr><td>eius fortunas, sed etiam bona tutorum ademisti. <span class="caps">Hoc opvs</span></td><td></td></tr><tr><td><span class="caps">bonvm svo cviqve facito</span>. Quid est 'suo cuique'? Lapis</td><td>147.1</td></tr><tr><td>aliqui caedendus et adportandus fuit machina sua; nam</td><td></td></tr><tr><td>illo non saxum, non materies ulla advecta est; tantum</td><td></td></tr><tr><td>operis in ista locatione fuit quantum paucae operae fabrorum</td><td></td></tr><tr><td>mercedis tulerunt, et manuspretium machinae. Vtrum ex-</td><td>5</td></tr><tr><td>istimatis minus operis esse unam columnam efficere ab</td><td></td></tr><tr><td>integro novam nullo lapide redivivo an quattuor illas </td><td></td></tr><tr><td>reponere? Nemo dubitat quin multo maius sit novam</td><td></td></tr><tr><td>facere. Ostendam in aedibus privatis longa difficilique</td><td></td></tr><tr><td>vectura columnas singulas ad impluvium HS <span class="caps">cci</span>ↄↄ <span class="caps">cci</span>ↄↄ</td><td>10</td></tr><tr><td>non minus magnas locatas. Sed ineptum est de tam per-</td><td>148.1</td></tr><tr><td>spicua eius impudentia pluribus verbis disputare, praesertim</td><td></td></tr><tr><td>cum iste aperte tota lege omnium sermonem atque existi-</td><td></td></tr><tr><td>mationem contempserit, qui etiam ad extremum adscripserit:</td><td></td></tr><tr><td><span class="caps">Rediviva sibi habeto</span>; quasi quicquam redivivi ex opere</td><td>5</td></tr><tr><td>illo tolleretur ac non totum opus ex redivivis constitueretur.</td><td></td></tr><tr><td>At enim si pupillo redimi non licebat non necesse erat rem</td><td></td></tr><tr><td>ad ipsum pervenire; poterat aliquis ad id negotium de</td><td></td></tr><tr><td>populo accedere. Omnes exclusi sunt non minus aperte</td><td></td></tr><tr><td>quam pupillus. Diem praestituit operi faciundo Kalendas</td><td>10</td></tr><tr><td>Decembris, locat circiter Idus Septembris; angustiis tem-</td><td></td></tr><tr><td>poris excluduntur omnes. Quid ergo? Habonius istam</td><td>149.1</td></tr><tr><td>diem quo modo adsequitur? Nemo Habonio molestus est</td><td></td></tr><tr><td>neque Kalendis Decembribus neque Nonis neque Idibus;</td><td></td></tr><tr><td>denique aliquanto ante in provinciam iste proficiscitur quam</td><td></td></tr><tr><td>opus effectum est. Posteaquam reus factus est, primo</td><td>5</td></tr><tr><td>negabat se opus in acceptum referre posse; cum instaret</td><td></td></tr><tr><td>Habonius, in me causam conferebat, quod eum codicem</td><td></td></tr><tr><td>obsignassem. Petit a me Habonius et amicos adlegat:</td><td></td></tr><tr><td>facile impetrat. Iste, quid ageret, nesciebat; si in acceptum</td><td></td></tr><tr><td>non rettulisset, putabat se aliquid defensionis habiturum;</td><td>10</td></tr><tr><td>Habonium porro intellegebat rem totam esse patefacturum,—</td><td></td></tr><tr><td>tametsi quid poterat esse apertius quam nunc est?—ut</td><td></td></tr><tr><td>uno minus teste &lt;ag&gt;eret, Habonio opus in acceptum rettulit</td><td></td></tr><tr><td>quadriennio post quam diem operi dixerat. Hac condicione,</td><td>150.1</td></tr><tr><td>si quis de populo redemptor accessisset, non esset usus;</td><td></td></tr><tr><td>cum die ceteros redemptores exclusisset, tum in eius arbi-</td><td></td></tr><tr><td>trium ac potestatem venire nolebant qui sibi ereptam </td><td></td></tr><tr><td>praedam arbitraretur. Nunc ne argumentemur, quo ista</td><td>5</td></tr><tr><td>pecunia pervenerit facit ipse indicium. Primum cum vehe-</td><td></td></tr><tr><td>mentius cum eo D. Brutus contenderet, qui de sua pecunia</td><td></td></tr><tr><td>HS <span class="caps">dlx</span> milia numeravit, quod iam iste ferre non poterat,</td><td></td></tr><tr><td>opere addicto, praedibus acceptis de HS <span class="caps">dlx</span> milibus</td><td></td></tr><tr><td>remisit D. Bruto HS <span class="caps">cx</span> milia. Hoc, si aliena res esset,</td><td>10</td></tr><tr><td>certe facere non potuisset. Deinde nummi numerati sunt</td><td></td></tr><tr><td>Cornificio, quem scribam suum fuisse negare non potest.</td><td></td></tr><tr><td>Postremo ipsius Haboni tabulae praedam illam istius fuisse</td><td></td></tr><tr><td>clamant. Recita. <span class="caps">Nomina Haboni.</span> </td><td></td></tr>
        </table>