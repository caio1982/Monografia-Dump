<table>
          <script>targetHit=0;</script>
          <tr><td>  Quod volent denique homines existiment: nemini ego</td><td>24.1</td></tr><tr><td>possum esse bene merenti de re publica non amicus. Etenim</td><td></td></tr><tr><td>si iis qui haec omnia flamma ac ferro delere voluerunt non</td><td></td></tr><tr><td>inimicitias solum sed etiam bellum indixi atque intuli, cum</td><td></td></tr><tr><td>partim mihi illorum familiares, partim etiam me defendente</td><td>5</td></tr><tr><td>capitis iudiciis essent liberati, cur eadem res publica quae</td><td></td></tr><tr><td>me in amicos inflammare potuit inimicis placare non possit?</td><td></td></tr><tr><td>Quod mihi odium cum P. Clodio fuit, nisi quod perniciosum</td><td></td></tr><tr><td>patriae civem fore putabam qui turpissima libidine incensus</td><td></td></tr><tr><td>duas res sanctissimas, religionem et pudicitiam, uno scelere</td><td>10</td></tr><tr><td>violasset? Num est igitur dubium ex iis rebus quas is egit</td><td></td></tr><tr><td>agitque cotidie quin ego in illo oppugnando rei publicae</td><td></td></tr><tr><td>plus quam otio meo, non nulli in eodem defendendo suo </td><td></td></tr><tr><td>plus otio quam communi prospexerint? Ego me a C. Cae-</td><td>25.1</td></tr><tr><td>sare in re publica dissensisse fateor et sensisse vobiscum;</td><td></td></tr><tr><td>sed nunc isdem vobis adsentior cum quibus antea sentiebam.</td><td></td></tr><tr><td>Vos enim, ad quos litteras L. Piso de suis rebus non audet</td><td></td></tr><tr><td>mittere, qui Gabini litteras insigni quadam nota atque igno-</td><td>5</td></tr><tr><td>minia nova condemnastis, C. Caesari supplicationes decre-</td><td></td></tr><tr><td>vistis numero ut nemini uno ex bello, honore ut omnino</td><td></td></tr><tr><td>nemini. Cur igitur exspectem hominem aliquem qui me</td><td></td></tr><tr><td>cum illo in gratiam reducat? Reduxit ordo amplissimus,</td><td></td></tr><tr><td>et ordo is qui est et publici consili et meorum omnium con-</td><td>10</td></tr><tr><td>siliorum auctor et princeps. Vos sequor, patres conscripti,</td><td></td></tr><tr><td>vobis obtempero, vobis adsentior, qui, quam diu C. Caesaris</td><td></td></tr><tr><td>consilia in re publica non maxime diligebatis, me quoque</td><td></td></tr><tr><td>cum illo minus coniunctum videbatis: postea quam rebus</td><td></td></tr><tr><td>gestis mentis vestras voluntatesque mutastis, me non solum</td><td>15</td></tr><tr><td>comitem esse sententiae vestrae sed etiam laudatorem</td><td></td></tr><tr><td>vidistis. </td><td></td></tr>
        </table>