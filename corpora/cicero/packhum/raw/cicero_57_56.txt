<table>
          <script>targetHit=0;</script>
          <tr class="title first  date"><td>xvi Kal<span class="snum">.</span> Sext<span class="snum">.</span> <span class="snum">58</span> <span class="snum">(</span>§<span class="snum">3)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Tu quidem sedulo argumentaris quid sit sperandum et maxime</td><td>3.12.1.1</td></tr><tr><td>per senatum, idemque caput rogationis proponi scribis qua re </td><td></td></tr><tr><td>in senatu dici nihil liceat. itaque siletur. hic tu me accusas quod</td><td></td></tr><tr><td>me adflictem, cum ita sim adflictus ut nemo umquam, quod</td><td></td></tr><tr><td>tute intellegis. spem ostendis secundum comitia. quae ista est</td><td>5</td></tr><tr><td>eodem tribuno plebis et inimico consule designato? percussisti</td><td>2.1</td></tr><tr><td>autem me etiam de oratione prolata. cui vulneri, ut scribis,</td><td></td></tr><tr><td>medere, si quid potes. scripsi equidem olim iratus quod ille</td><td></td></tr><tr><td>prior scripserat, sed ita compresseram ut numquam emana-</td><td></td></tr><tr><td>turam putarem. quo modo exciderit nescio. sed quia num-</td><td>5</td></tr><tr><td>quam accidit ut cum eo verbo uno concertarem et quia scripta</td><td></td></tr><tr><td>mihi videtur neglegentius quam ceterae puto ex se &lt;posse&gt;</td><td></td></tr><tr><td>probari non esse meam. id, si putas me posse sanari, cures velim;</td><td></td></tr><tr><td>sin plane perii, minus laboro. </td><td></td></tr><tr><td>  Ego etiam nunc eodem in loco iaceo sine sermone ullo, sine</td><td>3.1</td></tr><tr><td>cogitatione ulla. licet tibi, ut scribis, significarim ut ad me</td><td></td></tr><tr><td>venires, id dono tamen et intellego te istic prodesse, hic ne</td><td></td></tr><tr><td>verbo quidem levare me posse. non queo plura scribere nec est</td><td></td></tr><tr><td>quod scribam; vestra magis exspecto. data <span class="caps">xvi</span> Kal. Sext.</td><td>5</td></tr><tr><td>Thessalonicae.</td><td></td></tr>
        </table>