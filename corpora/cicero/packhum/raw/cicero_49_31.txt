<table>
          <script>targetHit=0;</script>
          <tr><td>  Ego autem tibi quidem, quod satis esset, paucis</td><td>1.111.10</td></tr><tr><td>verbis, ut mihi videbar, responderam—concesseras</td><td></td></tr><tr><td>enim nullo in malo mortuos esse—; sed ob eam cau-</td><td></td></tr><tr><td>sam contendi ut plura dicerem, quod in desiderio</td><td></td></tr><tr><td>et luctu haec est consolatio maxima. nostrum enim</td><td></td></tr><tr><td>et nostra causa susceptum dolorem modice ferre de-</td><td>15</td></tr><tr><td>bemus, ne nosmet ipsos amare videamur; illa su-</td><td></td></tr><tr><td>spicio intolerabili dolore cruciat, si opinamur eos</td><td></td></tr><tr><td>quibus orbati sumus esse cum aliquo sensu in is ma-</td><td></td></tr><tr><td>lis quibus volgo opinantur. hanc excutere opinionem</td><td></td></tr><tr><td>mihimet volui radicitus, eoque fui fortasse longior. </td><td>20</td></tr><tr><td>  Tu longior? non mihi quidem. prior enim pars ora-</td><td>112.1</td></tr><tr><td>tionis tuae faciebat, ut mori cuperem, posterior, ut</td><td></td></tr><tr><td>modo non nollem, modo non laborarem; omni autem</td><td></td></tr><tr><td>oratione illud certe perfectum est, ut mortem non</td><td></td></tr><tr><td>ducerem in malis. </td><td>5</td></tr><tr><td>  Num igitur etiam rhetorum epilogum desideramus?</td><td></td></tr><tr><td>an hanc iam artem plane relinquimus? </td><td></td></tr><tr><td>  Tu vero istam ne reliqueris, quam semper ornasti,</td><td></td></tr><tr><td>et quidem iure; illa enim te, verum si loqui volumus, </td><td></td></tr><tr><td>ornaverat. sed quinam est iste epilogus? aveo enim</td><td>10</td></tr><tr><td>audire, quicquid est. </td><td></td></tr><tr><td>  Deorum inmortalium iudicia solent in scholis pro-</td><td>113.1</td></tr><tr><td>ferre de morte, nec vero ea fingere ipsi, sed Herodoto</td><td></td></tr><tr><td>auctore aliisque pluribus. primum Argiae sacerdotis</td><td></td></tr><tr><td>Cleobis et Bito filii praedicantur. nota fabula est.</td><td></td></tr><tr><td>cum enim illam ad sollemne et statu[tu]m sacrificium</td><td>5</td></tr><tr><td>curru vehi ius esset satis longe ab oppido ad fanum</td><td></td></tr><tr><td>morarenturque iumenta, tum iuvenes i quos modo</td><td></td></tr><tr><td>nominavi veste posita corpora oleo perunxerunt, ad</td><td></td></tr><tr><td>iugum accesserunt. ita sacerdos advecta in fanum,</td><td></td></tr><tr><td>cum currus esset ductus a filiis, precata a dea dicitur,</td><td>10</td></tr><tr><td>ut id illis praemii daret pro pietate, quod maxumum</td><td></td></tr><tr><td>homini dari posset a deo; post epulatos cum matre</td><td></td></tr><tr><td>adulescentis somno se dedisse, mane inventos esse</td><td></td></tr><tr><td>mortuos. simili precatione Trophonius et Agamedes</td><td>114.1</td></tr><tr><td>usi dicuntur; qui cum Apollini Delphis templum exae-</td><td></td></tr><tr><td>dificavissent, venerantes deum petiverunt mercedem</td><td></td></tr><tr><td>non parvam quidem operis et laboris sui: nihil certi,</td><td></td></tr><tr><td>sed quod esset optimum homini. quibus Apollo se</td><td>5</td></tr><tr><td>id daturum ostendit post eius diei diem tertium; qui</td><td></td></tr><tr><td>ut inluxit, mortui sunt reperti. iudicavisse deum di-</td><td></td></tr><tr><td>cunt, et eum quidem deum, cui reliqui dii concessis-</td><td></td></tr><tr><td>sent, ut praeter ceteros divinaret. adfertur etiam de</td><td></td></tr><tr><td>Sileno fabella quaedam; qui cum a Mida captus es-</td><td>10</td></tr><tr><td>set, hoc ei muneris pro sua missione dedisse scri-</td><td></td></tr><tr><td>bitur: docuisse regem non nasci homini longe opti- </td><td></td></tr><tr><td>mum esse, proximum autem quam primum mori. qua</td><td>115.1</td></tr><tr><td>est sententia in Cresphonte usus Euripides:</td><td></td></tr><tr><td>    'Nam nós decebat coétus celebrantís domum</td><td></td></tr><tr><td>    Lugére, ubi esset áliquis in lucem éditus,</td><td></td></tr><tr><td>    Humánae vitae vária reputantís mala;</td><td>5</td></tr><tr><td>    At, quí labores mórte finissét gravis,</td><td></td></tr><tr><td>    Hunc ómni amicos laúde et laetitia éxsequi.'</td><td></td></tr><tr><td>simile quiddam est in Consolatione Crantoris: ait enim</td><td></td></tr><tr><td>Terinaeum quendam Elysium, cum graviter filii mor-</td><td></td></tr><tr><td>tem maereret, venisse in psychomantium quaerentem,</td><td>10</td></tr><tr><td>quae fuisset tantae calamitatis causa; huic in tabellis</td><td></td></tr><tr><td>tris huius modi versiculos datos:</td><td></td></tr><tr><td>    'Ignaris homines in vita mentibus errant:</td><td></td></tr><tr><td>    Euthynous potitur fatorum numine leto.</td><td></td></tr><tr><td>    Sic fuit utilius finiri ipsique tibique.'</td><td>15</td></tr><tr><td>his et talibus auctoribus usi confirmant causam rebus</td><td>116.1</td></tr><tr><td>a diis inmortalibus iudicatam. Alcidamas quidem,</td><td></td></tr><tr><td>rhetor antiquus in primis nobilis, scripsit etiam lau-</td><td></td></tr><tr><td>dationem mortis, quae constat ex enumeratione hu-</td><td></td></tr><tr><td>manorum malorum; cui rationes eae quae exquisitius</td><td>5</td></tr><tr><td>a philosophis colliguntur defuerunt, ubertas orationis</td><td></td></tr><tr><td>non defuit. Clarae vero mortes pro patria oppetitae</td><td></td></tr><tr><td>non solum gloriosae rhetoribus, sed etiam beatae vi-</td><td></td></tr><tr><td>deri solent. repetunt ab Erechtheo, cuius etiam filiae</td><td></td></tr><tr><td>cupide mortem expetiverunt pro vita civium; &lt;com-</td><td>10</td></tr><tr><td>memorant&gt; Codrum, qui se in medios inmisit hostis</td><td></td></tr><tr><td>veste famulari, ne posset adgnosci, si esset ornatu </td><td></td></tr><tr><td>regio, quod oraculum erat datum, si rex interfectus</td><td></td></tr><tr><td>esset, victrices Athenas fore; Menoeceus non praeter-</td><td></td></tr><tr><td>mittitur, qui item oraculo edito largitus est patriae</td><td>15</td></tr><tr><td>suum sanguinem; &lt;nam&gt; Iphigenia Aulide duci se</td><td></td></tr><tr><td>immolandam iubet, ut hostium eliciatur suo. veni-</td><td></td></tr><tr><td>unt inde ad propiora: Harmodius in ore &lt;est&gt; et Ari-</td><td></td></tr><tr><td>stogiton; Lacedaemonius Leonidas, Thebanus Epa-</td><td></td></tr><tr><td>minondas viget. nostros non norunt, quos enumerare</td><td>20</td></tr><tr><td>magnum est: ita sunt multi, quibus videmus optabilis</td><td></td></tr><tr><td>mortes fuisse cum gloria. </td><td></td></tr>
        </table>