<table>
          <script>targetHit=0;</script>
          <tr class="title first  date"><td>vi Kal<span class="snum">.</span> Mai<span class="snum">.</span> <span class="snum">44</span> in Puteolano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Septimo denique die litterae mihi redditae sunt quae erant a te</td><td>14.13.1.1</td></tr><tr><td><span class="caps">xiii</span> Kal. datae; quibus quaeris, idque etiam me ipsum nescire</td><td></td></tr><tr><td>arbitraris, utrum magis tumulis prospectuque an ambulatione</td><td></td></tr><tr><td>ἁλιτενεῖ delecter. est mehercule, ut dicis, utriusque loci tanta</td><td></td></tr><tr><td>amoenitas ut dubitem utra anteponenda sit.</td><td>5</td></tr><tr><td>      'ἀλλ’ οὐ δαιτὸς ἐπηράτου ἔργα μέμηλεν,</td><td></td></tr><tr><td>    ἀλλὰ λίην μέγα πῆμα, διοτρεφές, εἰσορόωντες</td><td></td></tr><tr><td>    δείδιμεν· ἐν δοιῇ δὲ σαωσέμεν ἢ ἀπολέσθαι.'</td><td></td></tr><tr><td>Quamvis enim tu magna et mihi iucunda scripseris de D. Bruti</td><td>2.1</td></tr><tr><td>adventu ad suas legiones, in quo spem maximam video, tamen,</td><td></td></tr><tr><td>si est bellum civile futurum (quod certe erit si Sextus in armis</td><td></td></tr><tr><td>permanebit, quem permansurum esse certo scio), quid nobis</td><td></td></tr><tr><td>faciendum sit ignoro. neque enim iam licebit, quod Caesaris</td><td>5</td></tr><tr><td>bello licuit, neque huc neque illuc. quemcumque enim haec</td><td></td></tr><tr><td>pars perditorum laetatum Caesaris morte putavit (laetitiam</td><td></td></tr><tr><td>autem apertissime tulimus omnes), hunc in hostium numero</td><td></td></tr><tr><td>habebit; quae res ad caedem maximam spectat. restat ut in</td><td></td></tr><tr><td>castra Sexti aut, si forte, Bruti nos conferamus, res odiosa et</td><td>10</td></tr><tr><td>aliena nostris aetatibus, incerto exitu belli—et nescio quo pacto</td><td></td></tr><tr><td>tibi ego possim, mihi tu dicere</td><td></td></tr><tr><td>    'τέκνον ἐμόν, οὔ τοι δέδοται πολεμήια ἔργα,</td><td></td></tr><tr><td>    ἀλλὰ σύ γ’ ἱμερόεντα μετέρχεο ἔργα λόγοιο'.</td><td></td></tr><tr><td>Sed haec fors viderit, ea quae talibus in rebus plus quam ratio</td><td>3.1</td></tr><tr><td>potest. nos autem id videamus quod in nobis ipsis esse debet, ut </td><td></td></tr><tr><td>quicquid acciderit fortiter et sapienter feramus et accidisse</td><td></td></tr><tr><td>hominibus meminerimus, nosque cum multum litterae tum</td><td></td></tr><tr><td>non minimum Idus quoque Martiae consolentur. </td><td>5</td></tr><tr><td>  Suscipe nunc meam deliberationem qua sollicitor; ita multa</td><td>4.1</td></tr><tr><td>veniunt in mentem in utramque partem. &lt;si&gt; proficiscor, ut</td><td></td></tr><tr><td>constitueram, legatus in Graeciam, caedis impendentis peri-</td><td></td></tr><tr><td>culum non nihil vitare videor, sed casurus in aliquam vitu-</td><td></td></tr><tr><td>perationem quod rei publicae defuerim tam gravi tempore. sin</td><td>5</td></tr><tr><td>autem mansero, fore me quidem video in discrimine, sed</td><td></td></tr><tr><td>accidere posse suspicor ut prodesse possim rei publicae. iam illa</td><td></td></tr><tr><td>consilia privata sunt, quod sentio valde esse utile ad confirma-</td><td></td></tr><tr><td>tionem Ciceronis me illuc venire; nec alia causa profectionis</td><td></td></tr><tr><td>mihi ulla fuit tum cum consilium cepi legari a Caesare. tota</td><td>10</td></tr><tr><td>igitur hac de re, ut soles si quid ad me pertinere putas, cogitabis. </td><td></td></tr><tr><td>  Redeo nunc ad epistulam tuam. scribis enim esse rumores me</td><td>5.1</td></tr><tr><td>ad lacum quod habeo venditurum, minusculam vero villam</td><td></td></tr><tr><td>utique Quinto traditurum vel impenso pretio, quo introducatur,</td><td></td></tr><tr><td>ut tibi Quintus filius dixerit, dotata Aquilia. ego vero de</td><td></td></tr><tr><td>venditione nihil cogito, nisi quid quod magis me delectet</td><td>5</td></tr><tr><td>invenero. Quintus autem de emendo nihil curat hoc tempore;</td><td></td></tr><tr><td>satis enim torquetur debitione dotis, in qua mirificas Egnatio</td><td></td></tr><tr><td>gratias agit. a ducenda autem uxore sic abhorret ut libero</td><td></td></tr><tr><td>lectulo neget esse quicquam iucundius. sed haec quoque</td><td>6.1</td></tr><tr><td>hactenus. </td><td></td></tr><tr><td>  Redeo enim ad miseram seu nullam potius rem publicam.</td><td></td></tr><tr><td>M. Antonius ad me scripsit de restitutione Sex. Cloeli; quam</td><td></td></tr><tr><td>honorifice, quod ad me attinet, ex ipsius litteris cognosces (misi</td><td>5</td></tr><tr><td>enim tibi exemplum); quam dissolute, quam turpiter quamque </td><td></td></tr><tr><td>ita perniciose ut non numquam Caesar desiderandus esse</td><td></td></tr><tr><td>videatur, facile existimabis. quae enim Caesar numquam neque</td><td></td></tr><tr><td>fecit neque fecisset neque passus esset, ea nunc ex falsis eius</td><td></td></tr><tr><td>commentariis proferuntur. ego autem Antonio facillimum me</td><td>10</td></tr><tr><td>praebui. etenim ille, quoniam semel induxit animum sibi licere</td><td></td></tr><tr><td>quod vellet, fecisset nihilo minus me invito. itaque mearum</td><td></td></tr><tr><td>quoque litterarum misi tibi exemplum.</td><td></td></tr>
        </table>