<table>
          <script>targetHit=0;</script>
          <tr class="title first  date"><td>c<span class="snum">.</span> Kal<span class="snum">.</span> Quint<span class="snum">.</span> <span class="snum">43</span></td><td></td></tr><tr class="title last  "><td>CICERO CASSIO S.</td><td></td></tr><tr><td>Lepidus, tuus adfinis, meus familiaris, prid. Kal. Quint.</td><td>12.10.1.1</td></tr><tr><td>sententiis omnibus hostis a senatu iudicatus est ceterique qui</td><td></td></tr><tr><td>una cum illo a re publica defecerunt; quibus tamen ad</td><td></td></tr><tr><td>sanitatem redeundi ante Kal. Sept. potestas facta est. fortis</td><td></td></tr><tr><td>sane senatus, sed maxime spe subsidi tui. bellum quidem cum</td><td>5</td></tr><tr><td>haec scribebam sane magnum erat scelere et levitate Lepidi. </td><td></td></tr><tr><td>  Nos de Dolabella cottidie quae volumus audimus, sed</td><td></td></tr><tr><td>adhuc sine capite, sine auctore, rumore nuntio. quod cum</td><td>2.1</td></tr><tr><td>ita esset, tamen litteris tuis quas Non. Mai. ex castris datas</td><td></td></tr><tr><td>acceperamus, ita persuasum erat civitati ut illum iam</td><td></td></tr><tr><td>oppressum omnes arbitrarentur, te autem in Italiam venire</td><td></td></tr><tr><td>cum exercitu, ut, si haec ex sententia confecta essent,</td><td>5</td></tr><tr><td>consilio atque auctoritate tua, sin quid forte titubatum, ut</td><td></td></tr><tr><td>fit in bello, exercitu tuo niteremur. quem quidem ego</td><td></td></tr><tr><td>exercitum quibuscumque potuero rebus ornabo. cuius rei</td><td></td></tr><tr><td>tum tempus erit cum quid opis rei publicae laturus is</td><td></td></tr><tr><td>exercitus sit aut quid iam tulerit notum esse coeperit. nam</td><td>10</td></tr><tr><td>adhuc tantum conatus audiuntur, optimi illi quidem et</td><td></td></tr><tr><td>praeclarissimi; sed gesta res exspectatur, quam quidem aut</td><td></td></tr><tr><td>iam esse aliquam aut appropinquare confido. tua virtute</td><td>3.1</td></tr><tr><td>magnitudine animi nihil est nobilius. itaque optamus ut</td><td></td></tr><tr><td>quam primum te in Italia videamus. rem publicam nos</td><td></td></tr><tr><td>habere arbitrabimur si vos habebimus.  </td><td></td></tr><tr><td>  Praeclare viceramus nisi spoliatum, inermem, fugientem</td><td>5</td></tr><tr><td>Lepidus recepisset Antonium. itaque numquam tanto odio</td><td></td></tr><tr><td>civitati Antonius fuit quanto est Lepidus. ille enim ex</td><td></td></tr><tr><td>turbulenta re publica, hic ex pace et victoria bellum excitavit.</td><td></td></tr><tr><td>huic oppositos consules designatos habemus, in quibus est</td><td></td></tr><tr><td>magna illa quidem spes sed anceps cura propter incertos</td><td>10</td></tr><tr><td>exitus proeliorum. </td><td></td></tr><tr><td>  Persuade tibi igitur in te et in Bruto tuo esse omnia, vos</td><td>4.1</td></tr><tr><td>exspectari, Brutum quidem iam iamque. quod si, ut spero,</td><td></td></tr><tr><td>victis hostibus nostris veneritis, tamen auctoritate vestra res</td><td></td></tr><tr><td>publica exsurget et in aliquo statu tolerabili consistet. sunt</td><td></td></tr><tr><td>enim permulta quibus erit medendum, etiam si res publica</td><td>5</td></tr><tr><td>satis esse videbitur sceleribus hostium liberata. </td><td></td></tr><tr><td>  Vale.</td><td></td></tr>
        </table>