<table>
          <script>targetHit=0;</script>
          <tr><td>  Ac licet non ad singula respondentem de universo </td><td>207.1</td></tr><tr><td>genere sic dicere ut etiam singulis satis responsum</td><td></td></tr><tr><td>esse videatur. remotis igitur reliquis generibus unum</td><td></td></tr><tr><td>selegimus hoc quod in causis foroque versatur, de quo</td><td></td></tr><tr><td>diceremus. ergo in aliis, id est in historia et in eo</td><td>5</td></tr><tr><td>quod appellamus ἐπιδεικτικόν, placet omnia dici Iso-</td><td></td></tr><tr><td>crateo Theopompeoque more illa circumscriptione am-</td><td></td></tr><tr><td>bituque, ut tanquam in orbe inclusa currat oratio,</td><td></td></tr><tr><td>quoad insistat in singulis perfectis absolutisque sen-</td><td></td></tr><tr><td>tentiis. itaque posteaquam est nata haec vel circum-</td><td>208.1</td></tr><tr><td>scriptio vel comprehensio vel continuatio vel ambitus,</td><td></td></tr><tr><td>si ita licet dicere, nemo, qui aliquo esset in numero,</td><td></td></tr><tr><td>scripsit orationem generis eius quod esset ad delecta-</td><td></td></tr><tr><td>tionem comparatum remotumque a iudiciis forensique</td><td>5</td></tr><tr><td>certamine, quin redigeret omnis fere in quadrum nu-</td><td></td></tr><tr><td>merumque sententias. nam cum is est auditor qui</td><td></td></tr><tr><td>non vereatur, ne compositae orationis insidiis sua fides</td><td></td></tr><tr><td>adtemptetur, gratiam quoque habet oratori voluptati</td><td></td></tr><tr><td>aurium servienti. genus autem hoc orationis neque</td><td>209.1</td></tr><tr><td>totum adsumendum est ad causas forensis neque om-</td><td></td></tr><tr><td>nino repudiandum; si enim semper utare, cum satie-</td><td></td></tr><tr><td>tatem affert tum quale sit etiam ab imperitis agno-</td><td></td></tr><tr><td>scitur; detrahit praeterea actionis dolorem, aufert hu-</td><td>5</td></tr><tr><td>manum sensum auditoris, tollit funditus veritatem et</td><td></td></tr><tr><td>fidem. </td><td></td></tr>
        </table>