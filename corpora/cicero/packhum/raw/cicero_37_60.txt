<table>
          <script>targetHit=0;</script>
          <tr><td>  Ergo haec et agenda sunt ab oratore, quae explicavit</td><td>3.37.6</td></tr><tr><td>Antonius, et dicenda quodam modo. Quinam igitur di-</td><td></td></tr><tr><td>cendi est modus melior, nam de actione post videro, quam</td><td></td></tr><tr><td>ut Latine, ut plane, ut ornate, ut ad id, quodcumque agetur,</td><td></td></tr><tr><td>apte congruenterque dicamus? Atque eorum quidem, quae</td><td>38.1</td></tr><tr><td>duo prima dixi, rationem non arbitror exspectari a me puri</td><td></td></tr><tr><td>dilucidique sermonis, neque enim conamur docere eum</td><td></td></tr><tr><td>dicere, qui loqui nesciat; nec sperare, qui Latine non</td><td></td></tr><tr><td>possit, hunc ornate esse dicturum; neque vero, qui non</td><td>5</td></tr><tr><td>dicat quod intellegamus, hunc posse quod admiremur dicere.</td><td></td></tr><tr><td>Linquamus igitur haec, quae cognitionem habent facilem, </td><td></td></tr><tr><td>usum necessarium. Nam alterum traditur litteris doctrina-</td><td></td></tr><tr><td>que puerili, alterum adhibetur ob eam causam, ut intelle-</td><td></td></tr><tr><td>gatur quid quisque dicat, quod videmus ita esse neces-</td><td>10</td></tr><tr><td>sarium, ut tamen eo minus nihil esse possit. Sed omnis</td><td>39.1</td></tr><tr><td>loquendi elegantia, quamquam expolitur scientia litterarum,</td><td></td></tr><tr><td>tamen augetur legendis oratoribus et poetis; sunt enim illi</td><td></td></tr><tr><td>veteres, qui ornare nondum poterant ea, quae dicebant,</td><td></td></tr><tr><td>omnes prope praeclare locuti; quorum sermone adsuefacti</td><td>5</td></tr><tr><td>qui erunt, ne cupientes quidem poterunt loqui nisi Latine.</td><td></td></tr><tr><td>Neque tamen erit utendum verbis eis, quibus iam con-</td><td></td></tr><tr><td>suetudo nostra non utitur, nisi quando ornandi causa parce,</td><td></td></tr><tr><td>quod ostendam; sed usitatis ita poterit uti, lectissimis ut</td><td></td></tr><tr><td>utatur, is, qui in veteribus erit scriptis studiose et multum</td><td>10</td></tr><tr><td>volutatus. Atque, ut Latine loquamur, non solum viden-</td><td>40.1</td></tr><tr><td>dum est, ut et verba efferamus ea, quae nemo iure repre-</td><td></td></tr><tr><td>hendat, et ea sic et casibus et temporibus et genere et</td><td></td></tr><tr><td>numero conservemus, ut ne quid perturbatum ac discrepans</td><td></td></tr><tr><td>aut praeposterum sit, sed etiam lingua et spiritus et vocis</td><td>5</td></tr><tr><td>sonus est ipse moderandus. Nolo exprimi litteras putidius,</td><td>41.1</td></tr><tr><td>nolo obscurari neglegentius; nolo verba exiliter exanimata</td><td></td></tr><tr><td>exire, nolo inflata et quasi anhelata gravius. Nam de voce</td><td></td></tr><tr><td>nondum ea dico, quae sunt actionis, sed hoc, quod mihi</td><td></td></tr><tr><td>cum sermone quasi coniunctum videtur: sunt enim certa</td><td>5</td></tr><tr><td>vitia, quae nemo est quin effugere cupiat; mollis vox aut</td><td></td></tr><tr><td>muliebris aut quasi extra modum absona atque absurda.</td><td></td></tr><tr><td>Est autem vitium, quod non nulli de industria consectantur:</td><td>42.1</td></tr><tr><td>rustica vox et agrestis quosdam delectat, quo magis antiqui-</td><td></td></tr><tr><td>tatem, si ita sonet, eorum sermo retinere videatur; ut tuus,</td><td></td></tr><tr><td>Catule, sodalis, L. Cotta, gaudere mihi videtur gravitate</td><td></td></tr><tr><td>linguae sonoque vocis agresti et illud, quod loquitur, pri-</td><td>5</td></tr><tr><td>scum visum iri putat, si plane fuerit rusticanum. Me autem</td><td></td></tr><tr><td>tuus sonus et subtilitas ista delectat, omitto verborum,</td><td></td></tr><tr><td>quamquam est caput; verum id adfert ratio, docent litterae, </td><td></td></tr><tr><td>confirmat consuetudo et legendi et loquendi; sed hanc dico</td><td></td></tr><tr><td>suavitatem, quae exit ex ore; quae quidem ut apud Graecos</td><td>10</td></tr><tr><td>Atticorum, sic in Latino sermone huius est urbis maxime</td><td></td></tr><tr><td>propria. Athenis iam diu doctrina ipsorum Atheniensium</td><td>43.1</td></tr><tr><td>interiit, domicilium tantum in illa urbe remanet studiorum,</td><td></td></tr><tr><td>quibus vacant cives, peregrini fruuntur capti quodam modo</td><td></td></tr><tr><td>nomine urbis et auctoritate; tamen eruditissimos homines</td><td></td></tr><tr><td>Asiaticos quivis Atheniensis indoctus non verbis, sed sono</td><td>5</td></tr><tr><td>vocis nec tam bene quam suaviter loquendo facile supera-</td><td></td></tr><tr><td>bit. Nostri minus student litteris quam Latini; tamen ex</td><td></td></tr><tr><td>istis, quos nostis, urbanis, in quibus minimum est litterarum,</td><td></td></tr><tr><td>nemo est quin litteratissimum togatorum omnium, Q. Vale-</td><td></td></tr><tr><td>rium Soranum, lenitate vocis atque ipso oris pressu et sono</td><td>10</td></tr><tr><td>facile vincat. Qua re cum sit quaedam certa vox Romani</td><td>44.1</td></tr><tr><td>generis urbisque propria, in qua nihil offendi, nihil dis-</td><td></td></tr><tr><td>plicere, nihil animadverti possit, nihil sonare aut olere pere-</td><td></td></tr><tr><td>grinum, hanc sequamur neque solum rusticam asperitatem,</td><td></td></tr><tr><td>sed etiam peregrinam insolentiam fugere discamus. Equi-</td><td>45.1</td></tr><tr><td>dem cum audio socrum meam Laeliam—facilius enim</td><td></td></tr><tr><td>mulieres incorruptam antiquitatem conservant, quod mul-</td><td></td></tr><tr><td>torum sermonis expertes ea tenent semper, quae prima</td><td></td></tr><tr><td>didicerunt—sed eam sic audio, ut Plautum mihi aut Nae-</td><td>5</td></tr><tr><td>vium videar audire, sono ipso vocis ita recto et simplici est,</td><td></td></tr><tr><td>ut nihil ostentationis aut imitationis adferre videatur; ex</td><td></td></tr><tr><td>quo sic locutum esse eius patrem iudico, sic maiores; non</td><td></td></tr><tr><td>aspere ut ille, quem dixi, non vaste, non rustice, non hiulce,</td><td></td></tr><tr><td>sed presse et aequabiliter et leniter. Qua re Cotta noster,</td><td>46.1</td></tr><tr><td>cuius tu illa lata, Sulpici, non numquam imitaris, ut Iota</td><td></td></tr><tr><td>litteram tollas et E plenissimum dicas, non mihi oratores</td><td></td></tr><tr><td>antiquos, sed messores videtur imitari.' Hic cum adrisisset</td><td></td></tr><tr><td>ipse Sulpicius, 'sic agam vobiscum' inquit Crassus 'ut</td><td>5</td></tr><tr><td>quoniam me loqui voluistis, aliquid de vestris vitiis audiatis.' </td><td></td></tr><tr><td>'Utinam quidem!' inquit ille 'id enim ipsum volumus,</td><td></td></tr><tr><td>idque si feceris, multa, ut arbitror, hic hodie vitia ponemus.'</td><td></td></tr><tr><td>'At enim non sine meo periculo' Crassus inquit 'possum,</td><td>47.1</td></tr><tr><td>Sulpici, te reprehendere, quoniam Antonius mihi te similli-</td><td></td></tr><tr><td>mum dixit sibi videri.' Tum ille 'tu vero, quod monuit</td><td></td></tr><tr><td>idem, ut ea, quae in quoque maxima essent, imitaremur;</td><td></td></tr><tr><td>ex quo vereor ne nihil sim tui nisi supplosionem pedis</td><td>5</td></tr><tr><td>imitatus et pauca quaedam verba et aliquem, si forte,</td><td></td></tr><tr><td>motum.' 'Ergo ista,' inquit Crassus 'quae habes a me,</td><td></td></tr><tr><td>non reprehendo, ne me ipsum inrideam—sunt autem ea</td><td></td></tr><tr><td>multo et plura et maiora, quam dicis—quae autem sunt tua</td><td></td></tr><tr><td>plane aut imitatione ex aliquo expressa, de his te, si qui me</td><td>10</td></tr><tr><td>forte locus admonuerit, commonebo. Praetereamus igitur</td><td>48.1</td></tr><tr><td>praecepta Latine loquendi quae puerilis doctrina tradit et</td><td></td></tr><tr><td>subtilior cognitio ac ratio litterarum alit aut consuetudo</td><td></td></tr><tr><td>sermonis cotidiani ac domestici, libri confirmant et lectio</td><td></td></tr><tr><td>veterum oratorum et poetarum; neque vero in illo altero</td><td>5</td></tr><tr><td>diutius commoremur, ut disputemus, quibus rebus adsequi</td><td></td></tr><tr><td>possimus, ut ea, quae dicamus, intellegantur: Latine scilicet</td><td>49.1</td></tr><tr><td>dicendo, verbis usitatis ac proprie demonstrantibus ea, quae</td><td></td></tr><tr><td>significari ac declarari volemus, sine ambiguo verbo aut</td><td></td></tr><tr><td>sermone, non nimis longa continuatione verborum, non</td><td></td></tr><tr><td>valde productis eis, quae similitudinis causa ex aliis rebus</td><td>5</td></tr><tr><td>transferuntur, non discerptis sententiis, non praeposteris</td><td></td></tr><tr><td>temporibus, non confusis personis, non perturbato ordine.</td><td></td></tr><tr><td>Quid multa? Tam facilis est tota res, ut mihi permirum</td><td></td></tr><tr><td>saepe videatur, cum difficilius intellegatur, quid patronus</td><td></td></tr><tr><td>velit dicere, quam si ipse ille, qui patronum adhibet, de re</td><td>10</td></tr><tr><td>sua diceret. Isti enim, qui ad nos causas deferunt, ita nos</td><td>50.1</td></tr><tr><td>plerumque ipsi docent, ut non desideres planius dici;</td><td></td></tr><tr><td>easdem res autem simul ac Fufius aut vester aequalis Pom-</td><td></td></tr><tr><td>ponius agere coepit, non aeque quid dicant, nisi admodum </td><td></td></tr><tr><td>attendi, intellego; ita confusa est oratio, ita perturbata,</td><td>5</td></tr><tr><td>nihil ut sit primum, nihil ut secundum, tantaque insolentia</td><td></td></tr><tr><td>ac turba verborum, ut oratio, quae lumen adhibere rebus</td><td></td></tr><tr><td>debet, ea obscuritatem et tenebras adferat atque ut quodam</td><td></td></tr><tr><td>modo ipsi sibi in dicendo obstrepere videantur. Verum, si</td><td>51.1</td></tr><tr><td>placet, quoniam haec satis spero vobis quidem certe maiori-</td><td></td></tr><tr><td>bus molesta et putida videri, ad reliqua aliquanto odiosiora</td><td></td></tr><tr><td>pergamus.' 'Atqui vides' inquit Antonius 'quam alias res</td><td></td></tr><tr><td>agamus [quam te inviti audiamus], qui adduci possimus—</td><td>5</td></tr><tr><td>de me enim conicio—relictis ut rebus omnibus te sectemur;</td><td></td></tr><tr><td>[te audiamus] ita de horridis rebus nitida, de ieiunis plena,</td><td></td></tr><tr><td>de pervulgatis nova quaedam est oratio tua.' 'Faciles enim,'</td><td>52.1</td></tr><tr><td>inquit 'Antoni, partes eae fuerunt duae, quas modo per-</td><td></td></tr><tr><td>cucurri vel potius paene praeterii, Latine loquendi planeque</td><td></td></tr><tr><td>dicendi; reliquae sunt magnae, implicatae, variae, graves,</td><td></td></tr><tr><td>quibus omnis admiratio ingeni, omnis laus eloquentiae con-</td><td>5</td></tr><tr><td>tinetur; nemo enim umquam est oratorem, quod Latine</td><td></td></tr><tr><td>loqueretur, admiratus; si est aliter, inrident, neque eum ora-</td><td></td></tr><tr><td>torem tantum modo, sed hominem non putant; nemo extulit</td><td></td></tr><tr><td>eum verbis, qui ita dixisset, ut, qui adessent, intellegerent quid</td><td></td></tr><tr><td>diceret, sed contempsit eum, qui minus id facere potuisset.</td><td>10</td></tr><tr><td>In quo igitur homines exhorrescunt? Quem stupefacti</td><td>53.1</td></tr><tr><td>dicentem intuentur? In quo exclamant? Quem deum,</td><td></td></tr><tr><td>ut ita dicam, inter homines putant? Qui distincte, qui</td><td></td></tr><tr><td>explicate, qui abundanter, qui inluminate et rebus et verbis</td><td></td></tr><tr><td>dicunt et in ipsa oratione quasi quendam numerum versum-</td><td>5</td></tr><tr><td>que conficiunt, id est, quod dico, ornate. Qui idem ita</td><td></td></tr><tr><td>moderantur, ut rerum, ut personarum dignitates ferunt, ei</td><td></td></tr><tr><td>sunt in eo genere laudandi laudis, quod ego aptum et con-</td><td></td></tr><tr><td>gruens nomino. Qui ita dicerent, eos negavit adhuc se</td><td>54.1</td></tr><tr><td>vidisse Antonius et eis hoc nomen dixit eloquentiae solis </td><td></td></tr><tr><td>esse tribuendum. Qua re omnis istos me auctore deridete</td><td></td></tr><tr><td>atque contemnite, qui se horum, qui nunc ita appellantur,</td><td></td></tr><tr><td>rhetorum praeceptis omnem oratoriam vim complexos esse</td><td>5</td></tr><tr><td>arbitrantur neque adhuc quam personam teneant aut quid</td><td></td></tr><tr><td>profiteantur intellegere potuerunt. Vero enim oratori, quae</td><td></td></tr><tr><td>sunt in hominum vita, quandoquidem in ea versatur orator</td><td></td></tr><tr><td>atque ea est ei subiecta materies, omnia quaesita, audita,</td><td></td></tr><tr><td>lecta, disputata, tractata, agitata esse debent. Est enim</td><td>55.1</td></tr><tr><td>eloquentia una quaedam de summis virtutibus; quamquam</td><td></td></tr><tr><td>sunt omnes virtutes aequales et pares, sed tamen est specie</td><td></td></tr><tr><td>alia magis alia formosa et inlustris, sicut haec vis, quae</td><td></td></tr><tr><td>scientiam complexa rerum sensa mentis et consilia sic verbis</td><td>5</td></tr><tr><td>explicat, ut eos, qui audiant, quocumque incubuerit, possit</td><td></td></tr><tr><td>impellere; quae quo maior est vis, hoc est magis probitate</td><td></td></tr><tr><td>iungenda summaque prudentia; quarum virtutum exper-</td><td></td></tr><tr><td>tibus si dicendi copiam tradiderimus, non eos quidem ora-</td><td></td></tr><tr><td>tores effecerimus, sed furentibus quaedam arma dederimus.</td><td>10</td></tr><tr><td>Hanc, inquam, cogitandi pronuntiandique rationem vimque</td><td>56.1</td></tr><tr><td>dicendi veteres Graeci sapientiam nominabant; hinc illi</td><td></td></tr><tr><td>Lycurgi, hinc Pittaci, hinc Solones atque ab hac similitudine</td><td></td></tr><tr><td>Coruncanii nostri, Fabricii, Catones, Scipiones fuerunt, non</td><td></td></tr><tr><td>tam fortasse docti, sed impetu mentis simili et voluntate.</td><td>5</td></tr><tr><td>Eadem autem alii prudentia, sed consilio ad vitae studia</td><td></td></tr><tr><td>dispari quietem atque otium secuti, ut Pythagoras, Demo-</td><td></td></tr><tr><td>critus, Anaxagoras, a regendis civitatibus totos se ad cogni-</td><td></td></tr><tr><td>tionem rerum transtulerunt; quae vita propter tranquilli-</td><td></td></tr><tr><td>tatem et propter ipsius scientiae suavitatem, qua nihil est</td><td>10</td></tr><tr><td>hominibus iucundius, pluris, quam utile fuit rebus publicis,</td><td></td></tr><tr><td>delectavit. Itaque, ut ei studio se excellentissimis ingeniis</td><td>57.1</td></tr><tr><td>homines dediderunt, ex ea summa facultate vacui ac liberi</td><td></td></tr><tr><td>temporis multo plura, quam erat necesse, doctissimi homines</td><td></td></tr><tr><td>otio nimio et ingeniis uberrimis adfluentes curanda sibi esse </td><td></td></tr><tr><td>ac quaerenda et investiganda duxerunt. Nam vetus quidem</td><td>5</td></tr><tr><td>illa doctrina eadem videtur et recte faciendi et bene dicendi</td><td></td></tr><tr><td>magistra; neque disiuncti doctores, sed eidem erant vivendi</td><td></td></tr><tr><td>praeceptores atque dicendi, ut ille apud Homerum Phoenix,</td><td></td></tr><tr><td>qui se a Peleo patre Achilli iuveni comitem esse datum</td><td></td></tr><tr><td>dicit ad bellum, ut efficeret oratorem verborum actoremque</td><td>10</td></tr><tr><td>rerum. Sed ut homines labore adsiduo et cotidiano ad-</td><td>58.1</td></tr><tr><td>sueti, cum tempestatis causa opere prohibentur, ad pilam se</td><td></td></tr><tr><td>aut ad talos aut ad tesseras conferunt aut etiam novum</td><td></td></tr><tr><td>sibi ipsi aliquem excogitant in otio ludum, sic illi a negotiis</td><td></td></tr><tr><td>publicis tamquam ab opere aut temporibus exclusi aut</td><td>5</td></tr><tr><td>voluntate sua feriati totos se alii ad poetas, alii ad geo-</td><td></td></tr><tr><td>metras, alii ad musicos contulerunt, alii etiam, ut dialectici,</td><td></td></tr><tr><td>novum sibi ipsi studium ludumque pepererunt atque in eis</td><td></td></tr><tr><td>artibus, quae repertae sunt, ut puerorum mentes ad humani-</td><td></td></tr><tr><td>tatem fingerentur atque virtutem, omne tempus atque aetates</td><td>10</td></tr><tr><td>suas consumpserunt. Sed quod erant quidam eique multi,</td><td>59.1</td></tr><tr><td>qui aut in re publica propter ancipitem, quae non potest</td><td></td></tr><tr><td>esse seiuncta, faciendi dicendique sapientiam florerent, ut</td><td></td></tr><tr><td>Themistocles, ut Pericles, ut Theramenes, aut, qui minus</td><td></td></tr><tr><td>ipsi in re publica versarentur, sed huius tamen eiusdem</td><td>5</td></tr><tr><td>sapientiae doctores essent, ut Gorgias, Thrasymachus,</td><td></td></tr><tr><td>Isocrates, inventi sunt, qui, cum ipsi doctrina et ingeniis</td><td></td></tr><tr><td>abundarent, a re autem civili et a negotiis animi quodam</td><td></td></tr><tr><td>iudicio abhorrerent, hanc dicendi exercitationem exagitarent</td><td></td></tr><tr><td>atque contemnerent; quorum princeps Socrates fuit, is qui</td><td>60.1</td></tr><tr><td>omnium eruditorum testimonio totiusque iudicio Graeciae</td><td></td></tr><tr><td>cum prudentia et acumine et venustate et subtilitate tum</td><td></td></tr><tr><td>vero eloquentia, varietate, copia, quam se cumque in partem</td><td></td></tr><tr><td>dedisset omnium fuit facile princeps, eis&lt;que&gt;, qui haec, quae</td><td>5</td></tr><tr><td>nunc nos quaerimus, tractarent, agerent, docerent, cum</td><td></td></tr><tr><td>nomine appellarentur uno, quod omnis rerum optimarum </td><td></td></tr><tr><td>cognitio atque in eis exercitatio philosophia nominaretur,</td><td></td></tr><tr><td>hoc commune nomen eripuit sapienterque sentiendi et</td><td></td></tr><tr><td>ornate dicendi scientiam re cohaerentis disputationibus suis</td><td>10</td></tr><tr><td>separavit; cuius ingenium variosque sermones immortalitati</td><td></td></tr><tr><td>scriptis suis Plato tradidit, cum ipse litteram Socrates nul-</td><td></td></tr><tr><td>lam reliquisset. Hinc discidium illud exstitit quasi linguae</td><td>61.1</td></tr><tr><td>atque cordis, absurdum sane et inutile et reprehendendum,</td><td></td></tr><tr><td>ut alii nos sapere, alii dicere docerent. Nam cum essent</td><td></td></tr><tr><td>plures orti fere a Socrate, quod ex illius variis et diversis et</td><td></td></tr><tr><td>in omnem partem diffusis disputationibus alius aliud appre-</td><td>5</td></tr><tr><td>henderat, proseminatae sunt quasi familiae dissentientes</td><td></td></tr><tr><td>inter se et multum disiunctae et dispares, cum tamen omnes</td><td></td></tr><tr><td>se philosophi Socraticos et dici vellent et esse arbitrarentur.</td><td></td></tr><tr><td>Ac primo ab ipso Platone Aristoteles et Xenocrates, quorum</td><td>62.1</td></tr><tr><td>alter Peripateticorum, alter Academiae nomen obtinuit,</td><td></td></tr><tr><td>deinde ab Antisthene, qui patientiam et duritiam in Socra-</td><td></td></tr><tr><td>tico sermone maxime adamarat, Cynici primum, deinde</td><td></td></tr><tr><td>Stoici, tum ab Aristippo, quem illae magis voluptariae dis-</td><td>5</td></tr><tr><td>putationes delectarant, Cyrenaica philosophia manavit, quam</td><td></td></tr><tr><td>ille et eius posteri simpliciter defenderunt, hi, qui nunc</td><td></td></tr><tr><td>voluptate omnia metiuntur, dum verecundius id agunt, nec</td><td></td></tr><tr><td>dignitati satis faciunt, quam non aspernantur, nec volu-</td><td></td></tr><tr><td>ptatem tuentur, quam amplexari volunt. Fuerunt etiam alia</td><td>10</td></tr><tr><td>genera philosophorum, qui se omnes fere Socraticos esse</td><td></td></tr><tr><td>dicebant, Eretricorum, Erilliorum, Megaricorum, Pyrrhoneo-</td><td></td></tr><tr><td>rum; sed ea horum vi et disputationibus sunt iam diu</td><td></td></tr><tr><td>fracta et exstincta. Ex illis autem quae remanent, ea philo-</td><td>63.1</td></tr><tr><td>sophia, quae suscepit patrocinium voluptatis, etsi cui vera</td><td></td></tr><tr><td>videatur, procul abest tamen ab eo viro, quem quaerimus et</td><td></td></tr><tr><td>quem auctorem publici consili et regendae civitatis ducem</td><td></td></tr><tr><td>et sententiae atque eloquentiae principem in senatu, in</td><td>5</td></tr><tr><td>populo, in causis publicis esse volumus. Nec ulla tamen ei </td><td></td></tr><tr><td>philosophiae fiet iniuria a nobis; non enim repelletur inde,</td><td></td></tr><tr><td>quo adgredi cupiet, sed in hortulis quiescet suis, ubi vult,</td><td></td></tr><tr><td>ubi etiam recubans molliter et delicate nos avocat a Rostris,</td><td></td></tr><tr><td>a iudiciis, a curia, fortasse sapienter, hac praesertim re</td><td>10</td></tr><tr><td>publica. Verum ego non quaero nunc, quae sit philosophia</td><td>64.1</td></tr><tr><td>verissima, sed quae oratori coniuncta maxime; qua re istos</td><td></td></tr><tr><td>sine ulla contumelia dimittamus; sunt enim et boni viri et,</td><td></td></tr><tr><td>quoniam sibi ita videntur, beati; tantumque eos admone-</td><td></td></tr><tr><td>amus, ut illud, etiam si est verissimum, tacitum tamen tam-</td><td>5</td></tr><tr><td>quam mysterium teneant, quod negant versari in re publica</td><td></td></tr><tr><td>esse sapientis; nam si hoc nobis atque optimo cuique per-</td><td></td></tr><tr><td>suaserint, non poterunt ipsi esse, id quod maxime cupiunt,</td><td></td></tr><tr><td>otiosi. Stoicos autem, quos minime improbo, dimitto tamen</td><td>65.1</td></tr><tr><td>nec eos iratos vereor, quoniam omnino irasci nesciunt;</td><td></td></tr><tr><td>atque hanc eis habeo gratiam, quod soli ex omnibus elo-</td><td></td></tr><tr><td>quentiam virtutem ac sapientiam esse dixerunt. Sed nimi-</td><td></td></tr><tr><td>rum est in his, quod ab hoc, quem instruimus oratore, valde</td><td>5</td></tr><tr><td>abhorreat; vel quod omnis, qui sapientes non sint, servos,</td><td></td></tr><tr><td>latrones, hostis, insanos esse dicunt, neque tamen quem-</td><td></td></tr><tr><td>quam esse sapientem: valde autem est absurdum ei con-</td><td></td></tr><tr><td>tionem aut senatum aut ullum coetum hominum commit-</td><td></td></tr><tr><td>tere, cui nemo illorum, qui adsint, sanus, nemo civis, nemo</td><td>10</td></tr><tr><td>liber esse videatur. Accedit quod orationis etiam genus</td><td>66.1</td></tr><tr><td>habent fortasse subtile et certe acutum, sed, ut in oratore,</td><td></td></tr><tr><td>exile, inusitatum, abhorrens ab auribus vulgi, obscurum,</td><td></td></tr><tr><td>inane, ieiunum, ac tamen eius modi, quo uti ad vulgus nullo</td><td></td></tr><tr><td>modo possit: alia enim et bona et mala videntur Stoicis et</td><td>5</td></tr><tr><td>ceteris civibus vel potius gentibus; alia vis honoris, igno-</td><td></td></tr><tr><td>miniae, praemi, supplici; vere an secus nihil ad hoc</td><td></td></tr><tr><td>tempus; sed ea si sequamur, nullam umquam rem dicendo </td><td></td></tr><tr><td>expedire possimus. Reliqui sunt Peripatetici et Academici;</td><td>67.1</td></tr><tr><td>quamquam Academicorum nomen est unum, sententiae</td><td></td></tr><tr><td>duae; nam Speusippus Platonis sororis filius et Xeno-</td><td></td></tr><tr><td>crates, qui Platonem audierat, et qui Xenocratem Polemo</td><td></td></tr><tr><td>et Crantor, nihil ab Aristotele, qui una audierat Platonem,</td><td>5</td></tr><tr><td>magno opere dissensit; copia fortasse et varietate di-</td><td></td></tr><tr><td>cendi pares non fuerunt: Arcesilas primum, qui Polemonem</td><td></td></tr><tr><td>audierat, ex variis Platonis libris sermonibusque Socraticis</td><td></td></tr><tr><td>hoc maxime adripuit, nihil esse certi quod aut sensibus aut</td><td></td></tr><tr><td>animo percipi possit; quem ferunt eximio quodam usum</td><td>10</td></tr><tr><td>lepore dicendi aspernatum esse omne animi sensusque</td><td></td></tr><tr><td>iudicium primumque instituisse—quamquam id fuit Socra-</td><td></td></tr><tr><td>ticum maxime—non quid ipse sentiret ostendere, sed contra</td><td></td></tr><tr><td>id, quod quisque se sentire dixisset, disputare. Hinc haec</td><td>68.1</td></tr><tr><td>recentior Academia manavit, in qua exstitit divina quadam</td><td></td></tr><tr><td>celeritate ingeni dicendique copia Carneades; cuius ego</td><td></td></tr><tr><td>etsi multos auditores cognovi Athenis, tamen auctores</td><td></td></tr><tr><td>certissimos laudare possum et socerum meum Scaevolam,</td><td>5</td></tr><tr><td>qui eum Romae audivit adulescens, et Q. Metellum L. F.</td><td></td></tr><tr><td>familiarem meum, clarissimum virum, qui illum a se adule-</td><td></td></tr><tr><td>scente Athenis iam adfectum senectute multos dies auditum</td><td></td></tr><tr><td>esse dicebat. Haec autem, ut ex Appennino fluminum, sic</td><td>69.1</td></tr><tr><td>ex communi sapientiae iugo sunt doctrinarum facta divortia,</td><td></td></tr><tr><td>ut philosophi tamquam in superum mare [Ionium] deflue-</td><td></td></tr><tr><td>rent Graecum quoddam et portuosum, oratores autem in</td><td></td></tr><tr><td>inferum hoc, Tuscum et barbarum, scopulosum atque in-</td><td>5</td></tr><tr><td>festum laberentur, in quo etiam ipse Ulixes errasset. Qua</td><td>70.1</td></tr><tr><td>re, si hac eloquentia atque hoc oratore contenti sumus, qui</td><td></td></tr><tr><td>sciat aut negare oportere, quod arguare, aut, si id non</td><td></td></tr><tr><td>possis, tum ostendere, quod is fecerit, qui insimuletur, aut</td><td></td></tr><tr><td>recte factum aut alterius culpa aut iniuria aut ex lege aut</td><td>5</td></tr><tr><td>non contra legem aut imprudentia aut necessario, aut non eo </td><td></td></tr><tr><td>nomine usurpandum, quo arguatur, aut non ita agi, ut</td><td></td></tr><tr><td>debuerit ac licuerit; et, si satis esse putatis ea, quae isti</td><td></td></tr><tr><td>scriptores artis docent, discere, quae multo tamen ornatius,</td><td></td></tr><tr><td>quam ab illis dicuntur, et uberius explicavit Antonius—sed,</td><td>10</td></tr><tr><td>si his contenti estis atque eis etiam, quae dici voluistis</td><td></td></tr><tr><td>a me, ex ingenti quodam oratorem immensoque campo in</td><td></td></tr><tr><td>exiguum sane gyrum compellitis. Sin veterem illum Peri-</td><td>71.1</td></tr><tr><td>clem aut hunc etiam, qui familiarior nobis propter scri-</td><td></td></tr><tr><td>ptorum multitudinem est, Demosthenem sequi vultis et si</td><td></td></tr><tr><td>illam praeclaram et eximiam speciem oratoris perfecti et</td><td></td></tr><tr><td>pulcritudinem adamastis, aut vobis haec Carneadia aut illa</td><td>5</td></tr><tr><td>Aristotelia vis comprehendenda est. Namque, ut ante dixi,</td><td>72.1</td></tr><tr><td>veteres illi usque ad Socratem omnem omnium rerum, quae</td><td></td></tr><tr><td>ad mores hominum, quae ad vitam, quae ad virtutem, quae</td><td></td></tr><tr><td>ad rem publicam pertinebant, cognitionem et scientiam cum</td><td></td></tr><tr><td>dicendi ratione iungebant; postea dissociati, ut exposui,</td><td>5</td></tr><tr><td>a Socrate [diserti a doctis] et deinceps a Socraticis item</td><td></td></tr><tr><td>omnibus philosophi eloquentiam despexerunt, oratores</td><td></td></tr><tr><td>sapientiam, neque quicquam ex alterius parte tetigerunt,</td><td></td></tr><tr><td>nisi quod illi ab his aut ab illis hi mutuarentur; ex quo</td><td></td></tr><tr><td>promisce haurirent, si manere in pristina communione</td><td>10</td></tr><tr><td>voluissent. Sed ut pontifices veteres propter sacrificiorum</td><td>73.1</td></tr><tr><td>multitudinem tris viros epulones esse voluerunt, cum essent</td><td></td></tr><tr><td>ipsi a Numa, ut etiam illud ludorum epulare sacrificium</td><td></td></tr><tr><td>facerent, instituti, sic Socratici a se causarum actores et a</td><td></td></tr><tr><td>communi philosophiae nomine separaverunt, cum veteres</td><td>5</td></tr><tr><td>dicendi et intellegendi mirificam societatem esse voluissent.</td><td></td></tr><tr><td>Quae cum ita sint, paululum equidem de me deprecabor et</td><td>74.1</td></tr><tr><td>petam a vobis, ut ea, quae dicam, non de memet ipso, sed</td><td></td></tr><tr><td>de oratore dicere putetis. Ego enim sum is, qui cum</td><td></td></tr><tr><td>summo studio patris in pueritia doctus essem et in forum</td><td></td></tr><tr><td>ingeni tantum, quantum ipse sentio, non tantum, quantum </td><td>5</td></tr><tr><td>[ipse] forsitan vobis videar, detulissem, non possim dicere</td><td></td></tr><tr><td>me haec, quae nunc complector, perinde, ut dicam discenda</td><td></td></tr><tr><td>esse, didicisse; quippe qui omnium maturrime ad publicas</td><td></td></tr><tr><td>causas accesserim annosque natus unum et viginti nobilis-</td><td></td></tr><tr><td>simum hominem et eloquentissimum in iudicium vocarim;</td><td>10</td></tr><tr><td>cui disciplina fuerit forum, magister usus et leges et instituta</td><td></td></tr><tr><td>populi Romani mosque maiorum. Paulum sitiens istarum</td><td>75.1</td></tr><tr><td>artium, de quibus loquor, gustavi, quaestor in Asia cum</td><td></td></tr><tr><td>essem, aequalem fere meum ex Academia rhetorem nactus,</td><td></td></tr><tr><td>Metrodorum illum, de cuius memoria commemoravit An-</td><td></td></tr><tr><td>tonius; et inde decedens Athenis, ubi ego diutius essem</td><td>5</td></tr><tr><td>moratus, nisi Atheniensibus, quod mysteria non referrent,</td><td></td></tr><tr><td>ad quae biduo serius veneram, suscensuissem; qua re hoc,</td><td></td></tr><tr><td>quod complector tantam scientiam vimque doctrinae, non</td><td></td></tr><tr><td>modo non pro me, sed contra me est potius—non enim</td><td></td></tr><tr><td>quid ego, sed quid orator possit disputo—atque hos omnis,</td><td>10</td></tr><tr><td>qui artis rhetoricas exponunt, perridiculos; scribunt enim</td><td></td></tr><tr><td>de litium genere et de principiis et de narrationibus; illa</td><td>76.1</td></tr><tr><td>vis autem eloquentiae tanta est, ut omnium rerum, virtutum,</td><td></td></tr><tr><td>officiorum omnisque naturae, quae mores hominum, quae</td><td></td></tr><tr><td>animos, quae vitam continet, originem, vim mutationesque</td><td></td></tr><tr><td>teneat, eadem mores, leges, iura describat, rem publicam</td><td>5</td></tr><tr><td>regat, omniaque, ad quamcumque rem pertineant, ornate</td><td></td></tr><tr><td>copioseque dicat. In quo genere nos quidem versamur</td><td>77.1</td></tr><tr><td>tantum quantum possumus, quantum ingenio, quantum</td><td></td></tr><tr><td>mediocri doctrina, quantum usu valemus; neque tamen</td><td></td></tr><tr><td>istis, qui in una philosophia quasi tabernaculum vitae suae</td><td></td></tr><tr><td>conlocarunt, multum sane in disputatione concedimus.</td><td>5</td></tr><tr><td>Quid enim meus familiaris C. Velleius adferre potest, quam</td><td>78.1</td></tr><tr><td>ob rem voluptas sit summum bonum, quod ego non</td><td></td></tr><tr><td>copiosius possim vel tutari, si velim, vel refellere ex illis </td><td></td></tr><tr><td>locis, quos exposuit Antonius, hac dicendi exercitatione, in</td><td></td></tr><tr><td>qua Velleius est rudis, unus quisque nostrum versatus?</td><td>5</td></tr><tr><td>Quid est, quod aut Sex. Pompeius aut duo Balbi aut meus</td><td></td></tr><tr><td>amicus, qui cum Panaetio vixit, M. Vigellius de virtute</td><td></td></tr><tr><td>hominum Stoici possint dicere, qua in disputatione ego his</td><td></td></tr><tr><td>debeam aut vestrum quisquam concedere? Non est enim</td><td>79.1</td></tr><tr><td>philosophia similis artium reliquarum: nam quid faciet in</td><td></td></tr><tr><td>geometria qui non didicerit? quid in musicis? Aut taceat</td><td></td></tr><tr><td>oportebit aut ne sanus quidem iudicetur. Haec vero, quae</td><td></td></tr><tr><td>sunt in philosophia, ingeniis eruuntur ad id, quod in quoque</td><td>5</td></tr><tr><td>veri simile est, eliciendum acutis atque acribus eaque exer-</td><td></td></tr><tr><td>citata oratione poliuntur. Hic noster vulgaris orator, si</td><td></td></tr><tr><td>minus erit doctus, at tamen in dicendo exercitatus, hac ipsa</td><td></td></tr><tr><td>exercitatione communi istos quidem [nostros] verberabit</td><td></td></tr><tr><td>neque se ab eis contemni ac despici sinet; sin aliquis</td><td>80.1</td></tr><tr><td>exstiterit aliquando, qui Aristotelio more de omnibus rebus</td><td></td></tr><tr><td>in utramque partem possit dicere et in omni causa duas</td><td></td></tr><tr><td>contrarias orationes, praeceptis illius cognitis, explicare aut</td><td></td></tr><tr><td>hoc Arcesilae modo et Carneadi contra omne, quod propo-</td><td>5</td></tr><tr><td>situm sit, disserat, quique ad eam rationem adiungat hunc</td><td></td></tr><tr><td>[rhetoricum] usum [moremque] exercitationemque dicendi,</td><td></td></tr><tr><td>is sit verus, is perfectus, is solus orator. Nam neque sine</td><td></td></tr><tr><td>forensibus nervis satis vehemens et gravis nec sine varietate</td><td></td></tr><tr><td>doctrinae satis politus et sapiens esse orator potest. Qua</td><td>81.1</td></tr><tr><td>re Coracem istum veterem patiamur nos quidem pullos suos</td><td></td></tr><tr><td>excludere in nido, qui evolent clamatores odiosi ac molesti,</td><td></td></tr><tr><td>Pamphilumque nescio quem sinamus in infulis tantam rem</td><td></td></tr><tr><td>tamquam puerilis delicias aliquas depingere; nosque ipsi</td><td>5</td></tr><tr><td>hac tam exigua disputatione hesterni et hodierni diei</td><td></td></tr><tr><td>totum oratoris munus explicemus, dum modo illa res tanta </td><td></td></tr><tr><td>sit, ut omnibus philosophorum libris, quos nemo [oratorum]</td><td></td></tr><tr><td>istorum umquam attigit, comprehensa esse videatur.' </td><td></td></tr>
        </table>