<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Iun<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Quam vellem Bruto studium tuum navare potuisses! ego igitur</td><td>15.4a.1.1</td></tr><tr><td>ad eum litteras. ad Dolabellam Tironem misi cum mandatis et</td><td></td></tr><tr><td>litteris. eum ad te vocabis et si quid habebis quod placeat scribes.</td><td></td></tr><tr><td>ecce autem de traverso L. Caesar ut veniam ad se rogat in</td><td></td></tr><tr><td>Nemus aut scribam quo se venire velim; Bruto enim placere se</td><td>5</td></tr><tr><td>a me conveniri. o rem odiosam et inexplicabilem! puto me</td><td></td></tr><tr><td>ergo iturum et inde Romam, nisi quid mutaro. summatim [ad]</td><td></td></tr><tr><td>haec ad te; nihildum enim a Balbo. tuas igitur exspecto, nec</td><td></td></tr><tr><td>actorum solum sed etiam futurorum. </td><td></td></tr>
        </table>