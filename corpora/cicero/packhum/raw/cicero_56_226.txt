<table>
          <script>targetHit=0;</script>
          <tr class="title first  date"><td>iii Kal<span class="snum">.</span> Mai<span class="snum">.</span> <span class="snum">43</span> in castris Regii</td><td></td></tr><tr class="title last  "><td>D. BRUTUS S. D. M. CICERONI</td><td></td></tr><tr><td>Pansa amisso quantum detrimenti res publica acceperit non</td><td>11.9.1.1</td></tr><tr><td>te praeterit. nunc auctoritate et prudentia tua prospicias</td><td></td></tr><tr><td>oportet ne inimici nostri consulibus sublatis sperent se</td><td></td></tr><tr><td>convalescere posse. ego ne consistere possit in Italia Antonius</td><td></td></tr><tr><td>dabo operam. sequar eum confestim. utrumque me praesta-</td><td>5</td></tr><tr><td>turum spero, ne aut Ventidius elabatur aut Antonius in</td><td></td></tr><tr><td>Italia moretur. in primis rogo te ad hominem ventosissimum,</td><td></td></tr><tr><td>Lepidum, mittas, ne bellum nobis redintegrare possit</td><td></td></tr><tr><td>Antonio sibi coniuncto. nam de Pollione Asinio puto te</td><td></td></tr><tr><td>perspicere quid facturus sit. multae et bonae et firmae sunt</td><td>10</td></tr><tr><td>legiones Lepidi et Asini. </td><td></td></tr><tr><td>  Neque haec idcirco tibi scribo quod te non eadem</td><td>2.1</td></tr><tr><td>animadvertere sciam, sed quod mihi persuasissimum est </td><td></td></tr><tr><td>Lepidum recte facturum numquam, si forte vobis id de hoc</td><td></td></tr><tr><td>dubium est. Plancum quoque confirmetis oro; quem spero</td><td></td></tr><tr><td>pulso Antonio rei publicae non defuturum. si se Alpis</td><td>5</td></tr><tr><td>Antonius traiecerit, constitui praesidium in Alpibus collocare</td><td></td></tr><tr><td>et te de omni re facere certiorem.</td><td></td></tr><tr><td> III Kal. Mai. ex castris Regio.</td><td></td></tr>
        </table>