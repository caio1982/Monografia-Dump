<table>
          <script>targetHit=0;</script>
          <tr><td>  Vos autem, Cato, quia virtus, ut omnes fatemur,</td><td>4.37.1</td></tr><tr><td>altissimum locum in homine et maxime excellentem</td><td></td></tr><tr><td>tenet, et quod eos, qui sapientes sunt, absolutos et</td><td></td></tr><tr><td>perfectos putamus, aciem animorum nostrorum vir-</td><td></td></tr><tr><td>tutis splendore praestringitis. in omni enim animante</td><td>5</td></tr><tr><td>est summum aliquid atque optimum, ut in equis, in</td><td></td></tr><tr><td>canibus, quibus tamen et dolore vacare opus est et</td><td></td></tr><tr><td>valere; sic igitur in homine perfectio ista in eo po-</td><td></td></tr><tr><td>tissimum, quod est optimum, id est in virtute, lau-</td><td></td></tr><tr><td>datur. itaque mihi non satis videmini considerare</td><td>10</td></tr><tr><td>quod iter sit naturae quaeque progressio. non enim,</td><td></td></tr><tr><td>quod facit in frugibus, ut, cum ad spicam perduxerit</td><td></td></tr><tr><td>ab herba, relinquat et pro nihilo habeat herbam,</td><td></td></tr><tr><td>idem facit in homine, cum eum ad rationis habitum</td><td></td></tr><tr><td>perduxit. semper enim ita adsumit aliquid, ut ea,</td><td>15</td></tr><tr><td>quae prima dederit, non deserat. itaque sensibus</td><td>38.1</td></tr><tr><td>rationem adiunxit et ratione effecta sensus non reli-</td><td></td></tr><tr><td>quit. Ut si cultura vitium, cuius hoc munus est, ut</td><td></td></tr><tr><td>efficiat, ut vitis cum partibus suis omnibus quam</td><td></td></tr><tr><td>optime se habeat—, sed sic intellegamus—licet enim,</td><td>5</td></tr><tr><td>ut vos quoque soletis, fingere aliquid docendi causa—:</td><td></td></tr><tr><td>si igitur illa cultura vitium in vite insit ipsa, cetera,</td><td></td></tr><tr><td>credo, velit, quae ad colendam vitem attinebunt, sicut</td><td></td></tr><tr><td>antea, se autem omnibus vitis partibus praeferat sta-</td><td></td></tr><tr><td>tuatque nihil esse melius in vite quam se. similiter</td><td>10</td></tr><tr><td>sensus, cum accessit ad naturam, tuetur illam quidem, </td><td></td></tr><tr><td>sed etiam se tuetur; cum autem assumpta ratio est,</td><td></td></tr><tr><td>tanto in dominatu locatur, ut omnia illa prima na-</td><td></td></tr><tr><td>turae huius tutelae subiciantur. itaque non discedit</td><td>39.1</td></tr><tr><td>ab eorum curatione, quibus praeposita vitam omnem</td><td></td></tr><tr><td>debet gubernare, ut mirari satis istorum inconstan-</td><td></td></tr><tr><td>tiam non possim. naturalem enim appetitionem, quam</td><td></td></tr><tr><td>vocant ὁρμήν, itemque officium, ipsam etiam virtutem</td><td>5</td></tr><tr><td>tuentem volunt esse earum rerum, quae secundum</td><td></td></tr><tr><td>naturam sunt. cum autem ad summum bonum volunt</td><td></td></tr><tr><td>pervenire, transiliunt omnia et duo nobis opera pro</td><td></td></tr><tr><td>uno relinquunt, ut alia sumamus, alia expetamus,</td><td></td></tr><tr><td>potius quam uno fine utrumque concluderent. </td><td>10</td></tr>
        </table>