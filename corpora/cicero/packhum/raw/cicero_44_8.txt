<table>
          <script>targetHit=0;</script>
          <tr><td>  <span class="caps">Qvintvs</span> Commodius uero et ad rationem insti-</td><td>1.20.1</td></tr><tr><td>tuti sermonis sapientius. </td><td></td></tr><tr><td>  <span class="caps">Marcvs</span> Visne ergo ipsius iuris ortum a fonte</td><td></td></tr><tr><td>repetamus? Quo inuento non erit dubium, quo sint</td><td></td></tr><tr><td>haec referenda quae quaerimus.  </td><td>5</td></tr><tr><td>  <span class="caps">Qvintvs</span> Ego uero ita esse faciendum censeo. </td><td></td></tr><tr><td>  <span class="caps">Atticvs</span> Me quoque adscribe fratris sententiae. </td><td></td></tr><tr><td>  <span class="caps">Marcvs</span> Quoniam igitur eius rei publicae,</td><td></td></tr><tr><td>quam optumam esse docuit in illis sex libris Scipio,</td><td></td></tr><tr><td>tenendus est nobis et seruandus status, omnesque</td><td>10</td></tr><tr><td>leges adcommodandae ad illud ciuitatis genus, serendi</td><td></td></tr><tr><td>etiam mores nec scriptis omnia sancienda, repetam</td><td></td></tr><tr><td>stirpem iuris a natura, qua duce nobis omnis &lt;haec&gt; est</td><td></td></tr><tr><td>disputatio explicanda. </td><td></td></tr><tr><td>  <span class="caps">Atticvs</span> Rectissime, et quidem ista duce errari</td><td>15</td></tr><tr><td>nullo pacto potest. </td><td></td></tr><tr><td>  <span class="caps">Marcvs</span> Dasne igitur hoc nobis,</td><td>21.1</td></tr><tr><td>Pomponi, (nam Quinti noui sententiam), deorum</td><td></td></tr><tr><td>immortalium &lt;n&gt;ut&lt;u&gt;, ratione, potestate, mente, numine</td><td></td></tr><tr><td>(siue quod est aliud uerbum quo planius significem</td><td></td></tr><tr><td>quod uolo) naturam omnem regi? Nam, si hoc &lt;c&gt;o&lt;m&gt;-</td><td>5</td></tr><tr><td>probas, ab eo nobis causa ordienda est potissimum. </td><td></td></tr><tr><td>  <span class="caps">Atticvs</span> Do sane, si postulas; etenim propter</td><td></td></tr><tr><td>hunc concentum auium strepitumque fluminum non</td><td></td></tr><tr><td>uereor condiscipulorum ne quis exaudiat. </td><td></td></tr><tr><td>  <span class="caps">Marcvs</span> Atqui cauendum est; solent enim (id</td><td>10</td></tr><tr><td>quod uirorum bonorum est) admodum irasci, nec</td><td></td></tr><tr><td>uero ferent, si audierint, te primum caput ui&lt;ri&gt; optimi</td><td></td></tr><tr><td>prodidisse, in quo scripsit nihil curare deum nec sui</td><td></td></tr><tr><td>nec alieni. </td><td></td></tr>
        </table>