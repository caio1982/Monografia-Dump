<table>
          <script>targetHit=0;</script>
          <tr class="title first last  "><td>LIBER SECUNDUS </td><td></td></tr><tr><td>  Hic cum uterque me intueretur seseque ad audien-</td><td>2.1.1</td></tr><tr><td>dum significarent paratos, Primum, inquam, deprecor,</td><td></td></tr><tr><td>ne me tamquam philosophum putetis scholam vobis</td><td></td></tr><tr><td>aliquam explicaturum, quod ne in ipsis quidem philo-</td><td></td></tr><tr><td>sophis magnopere umquam probavi. quando enim</td><td>5</td></tr><tr><td>Socrates, qui parens philosophiae iure dici potest, quic-</td><td></td></tr><tr><td>quam tale fecit? eorum erat iste mos qui tum so-</td><td></td></tr><tr><td>phistae nominabantur, quorum e numero primus est</td><td></td></tr><tr><td>ausus Leontinus Gorgias in conventu poscere quaestio-</td><td></td></tr><tr><td>nem, id est iubere dicere, qua de re quis vellet audire.</td><td>10</td></tr><tr><td>audax negotium, dicerem impudens, nisi hoc institutum</td><td></td></tr><tr><td>postea translatum ad philosophos nostros esset. sed et</td><td>2.1</td></tr><tr><td>illum, quem nominavi, et ceteros sophistas, ut e Pla-</td><td></td></tr><tr><td>tone intellegi potest, lusos videmus a Socrate. is enim</td><td></td></tr><tr><td>percontando atque interrogando elicere solebat eorum</td><td></td></tr><tr><td>opiniones, quibuscum disserebat, ut ad ea, quae ii respon-</td><td>5</td></tr><tr><td>dissent, si quid videretur, diceret. qui mos cum a poste-</td><td></td></tr><tr><td>rioribus non esset retentus, Arcesilas eum revocavit in-</td><td></td></tr><tr><td>stituitque ut ii, qui se audire vellent, non de se quae-</td><td></td></tr><tr><td>rerent, sed ipsi dicerent, quid sentirent; quod cum</td><td></td></tr><tr><td>dixissent, ille contra. sed eum qui audiebant, quoad</td><td>10</td></tr><tr><td>poterant, defendebant sententiam suam. apud ceteros</td><td></td></tr><tr><td>autem philosophos, qui quaesivit aliquid, tacet; quod</td><td></td></tr><tr><td>quidem iam fit etiam in Academia. ubi enim is, qui</td><td></td></tr><tr><td>audire vult, ita dixit: 'Voluptas mihi videtur esse sum-</td><td></td></tr><tr><td>mum bonum', perpetua oratione contra disputatur, ut </td><td>15</td></tr><tr><td>facile intellegi possit eos, qui aliquid sibi videri dicant,</td><td></td></tr><tr><td>non ipsos in ea sententia esse, sed audire velle con-</td><td></td></tr><tr><td>traria. Nos commodius agimus. non enim solum Tor-</td><td>3.1</td></tr><tr><td>quatus dixit quid sentiret, sed etiam cur. ego autem</td><td></td></tr><tr><td>arbitror, quamquam admodum delectatus sum eius ora-</td><td></td></tr><tr><td>tione perpetua, tamen commodius, cum in rebus sin-</td><td></td></tr><tr><td>gulis insistas et intellegas quid quisque concedat, quid</td><td>5</td></tr><tr><td>abnuat, ex rebus concessis concludi quod velis et ad</td><td></td></tr><tr><td>exitum perveniri. cum enim fertur quasi torrens oratio,</td><td></td></tr><tr><td>quamvis multa cuiusque modi rapiat, nihil tamen te-</td><td></td></tr><tr><td>neas, nihil apprehendas, nusquam orationem rapidam</td><td></td></tr><tr><td>coërceas. </td><td>10</td></tr>
        </table>