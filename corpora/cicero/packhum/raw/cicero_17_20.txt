<table>
          <script>targetHit=0;</script>
          <tr><td>  At Falcidianum crimen est ingens; talenta quinquaginta</td><td>90.1</td></tr><tr><td>se Flacco dicit dedisse. Audiamus hominem. Non adest.</td><td></td></tr><tr><td>Quo modo igitur dicit? Epistulam mater eius profert et</td><td></td></tr><tr><td>alteram soror; scriptum ad se dicunt esse ab illo tantam</td><td></td></tr><tr><td>pecuniam Flacco datam. Ergo is cui, si aram tenens</td><td>5</td></tr><tr><td>iuraret, crederet nemo, per epistulam quod volet iniuratus</td><td></td></tr><tr><td>probabit? At qui vir! quam non amicus suis civibus! qui</td><td></td></tr><tr><td>patrimonium satis lautum, quod hic nobiscum conficere</td><td></td></tr><tr><td>potuit, Graecorum conviviis maluit dissipare. Quid attinuit</td><td>91.1</td></tr><tr><td>relinquere hanc urbem, libertate tam praeclara carere, adire</td><td></td></tr><tr><td>periculum navigandi? quasi bona comesse Romae non</td><td></td></tr><tr><td>liceret. Nunc denique materculae suae festivus filius,</td><td></td></tr><tr><td>aniculae minime suspiciosae, purgat se per epistulam, ut</td><td>5</td></tr><tr><td>eam pecuniam quacum traiecerat non consumpsisse, sed</td><td></td></tr><tr><td>Flacco dedisse videatur. At fructus isti Trallianorum</td><td></td></tr><tr><td>Globulo praetore venierant; Falcidius emerat HS non-</td><td></td></tr><tr><td>gentis milibus. Si dat tantam pecuniam Flacco, nempe</td><td></td></tr><tr><td>idcirco dat ut rata sit emptio. Emit igitur aliquid quod</td><td>10</td></tr><tr><td>certe multo pluris esset; dat de lucro, nihil detrahit de vivo.</td><td></td></tr><tr><td>Cur Albanum venire iubet, cur matri praeterea blanditur,</td><td>92.1</td></tr><tr><td>cur epistulis et sororis et matris imbecillitatem aucupatur,</td><td></td></tr><tr><td>postremo cur non audimus ipsum? Retinetur, credo, in</td><td></td></tr><tr><td>provincia. Mater negat. 'Venisset,' inquit, 'si esset</td><td></td></tr><tr><td>denuntiatum.' Tu certe coegisses, si ullum firmamentum</td><td>5</td></tr><tr><td>in illo teste posuisses; sed hominem a negotio abducere</td><td></td></tr><tr><td>noluisti. Magnum erat ei certamen propositum, magna</td><td></td></tr><tr><td>cum Graecis contentio; qui tamen, ut opinor, iacent victi.</td><td></td></tr><tr><td>Nam iste unus totam Asiam magnitudine poculorum</td><td></td></tr><tr><td>bibendoque superavit. Sed tamen quis tibi, Laeli, de </td><td>10</td></tr><tr><td>epistulis istis indicavit? Mulieres negant se scire qui sit.</td><td></td></tr><tr><td>Ipse igitur ille tibi se ad matrem et sororem scripsisse</td><td></td></tr><tr><td>narravit? An etiam scripsit oratu tuo? At vero M. Aebu-</td><td>93.1</td></tr><tr><td>tium, constantissimum et pudentissimum hominem, Falcidi</td><td></td></tr><tr><td>adfinem, nihil interrogas, nihil eius generum pari fide</td><td></td></tr><tr><td>praeditum, C. Manilium? qui profecto de tanta pecunia,</td><td></td></tr><tr><td>si esset data, nihil audisse non possent. His tu igitur</td><td>5</td></tr><tr><td>epistulis, Deciane, recitatis, his mulierculis productis, illo</td><td></td></tr><tr><td>absente auctore laudato tantum te crimen probaturum</td><td></td></tr><tr><td>putasti, praesertim cum ipse non deducendo Falcidium iudi-</td><td></td></tr><tr><td>cium feceris plus falsam epistulam habituram ponderis quam</td><td></td></tr><tr><td>ipsius praesentis fictam vocem et simulatum dolorem? </td><td>10</td></tr>
        </table>