<table>
          <script>targetHit=0;</script>
          <tr class="title first last  "><td>CICERO ATTICO SAL.</td><td></td></tr><tr><td>Prorsus ut scribis ita sentio, turbat Sampsiceramus. nihil est</td><td>2.17.1.1</td></tr><tr><td>quod non timendum sit; ὁμολογουμένως τυραννίδα συσκευά-</td><td></td></tr><tr><td>ζεται. quid enim ista repentina adfinitatis coniunctio, quid ager </td><td></td></tr><tr><td>Campanus, quid effusio pecuniae significant? quae si essent</td><td></td></tr><tr><td>extrema, tamen esset nimium mali; sed ea natura rei est ut haec</td><td>5</td></tr><tr><td>extrema esse non possint. quid enim eos haec ipsa per se</td><td></td></tr><tr><td>delectare possunt? numquam huc venissent nisi ad alias res</td><td></td></tr><tr><td>pestiferas aditus sibi compararent. verum, ut scribis, haec in</td><td></td></tr><tr><td>Arpinati a. d. <span class="caps">vi</span> circiter Id. Mai.—non deflebimus, ne et</td><td></td></tr><tr><td>opera et oleum philologiae nostrae perierit, sed conferemus</td><td>10</td></tr><tr><td>tranquillo animo. * * * di immortales, neque tam me εὐελ-</td><td>2.1</td></tr><tr><td>πιστία consolatur ut antea quam ἀδιαφορία, qua nulla in re tam</td><td></td></tr><tr><td>utor quam in hac civili et publica. quin etiam quod est sub-</td><td></td></tr><tr><td>inane in nobis et non ἀφιλόδοξον (bellum est enim sua vitia nosse)</td><td></td></tr><tr><td>id adficitur quadam delectatione. solebat enim me pungere ne</td><td>5</td></tr><tr><td>Sampsicerami merita in patriam ad annos sescentos maiora</td><td></td></tr><tr><td>viderentur quam nostra. hac quidem cura certe iam vacuus</td><td></td></tr><tr><td>sum. iacet enim ille sic ut Phocis Curiana stare videatur. sed</td><td>3.1</td></tr><tr><td>haec coram. tu tamen videris mihi Romae fore ad nostrum</td><td></td></tr><tr><td>adventum, quod sane facile patiar si tuo commodo fieri possit.</td><td></td></tr><tr><td>sin ut scribis ita venies, velim ex Theophane expiscere quonam</td><td></td></tr><tr><td>in me animo sit Arabarches. quaeres scilicet κατὰ τὸ κηδεμονικὸν</td><td>5</td></tr><tr><td>et ad me ab eo quasi ὑποθήκας adferes quem ad modum me</td><td></td></tr><tr><td>geram. aliquid ex eius sermone poterimus περὶ τῶν ὅλων</td><td></td></tr><tr><td>suspicari. </td><td></td></tr>
        </table>