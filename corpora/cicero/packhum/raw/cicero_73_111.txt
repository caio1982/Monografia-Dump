<table>
          <script>targetHit=0;</script>
          <tr><td>  Sermocinatio est—de qua planius paulo post</td><td>4.55.4</td></tr><tr><td>suo loco dicemus, nunc breviter, quod ad</td><td>5</td></tr><tr><td>hanc rem satis sit, attingemus—, in qua constituetur</td><td></td></tr><tr><td>alicuius personae oratio adcommodata ad dignitatem,</td><td></td></tr><tr><td>hoc modo, ut, quo facilius res cognosci possit, ne</td><td></td></tr><tr><td>ab eadem sententia recedamus:</td><td></td></tr><tr><td>      'Sapiens omnia rei p. causa suscipienda pericula</td><td>10</td></tr><tr><td>    putabit. Saepe ipse secum loquitur: &quot;Non mihi soli,</td><td></td></tr><tr><td>    sed etiam atque adeo multo potius natus sum pa-</td><td></td></tr><tr><td>    triae; vita, quae fato debetur, saluti patriae potissi-</td><td></td></tr><tr><td>    mum solvatur. Aluit haec me; tute atque honeste </td><td></td></tr><tr><td>    produxit usque ad hanc aetatem; munivit meas ra-</td><td>15</td></tr><tr><td>    tiones bonis legibus, optumis moribus, honestissi-</td><td></td></tr><tr><td>    mis disciplinis. Quid est, quod a me satis ei per-</td><td></td></tr><tr><td>    solvi possit, unde haec accepi?&quot; &lt;Ex&gt;inde haec lo-</td><td></td></tr><tr><td>    quetur secum sapiens saepe: ergo in periculis rei p. nul-</td><td></td></tr><tr><td>    lum ipse periculum fugiet.' </td><td>20</td></tr><tr><td>  Item mutatur res tractando, si traducitur ad ex-</td><td></td></tr><tr><td>suscitationem, cum et nos commoti dicere videa-</td><td></td></tr><tr><td>mur, et auditoris animum commovemus, sic:</td><td></td></tr><tr><td>      'Quis est tam tenui cogitatione praeditus, cuius</td><td></td></tr><tr><td>    animus tantis angustiis invidiae continetur, qui non</td><td>25</td></tr><tr><td>    hunc hominem studiosissime laudet et sapientissi-</td><td></td></tr><tr><td>    mum iudicet, qui pro salute patriae, pro incolumitate</td><td></td></tr><tr><td>    civitatis, pro rei p. fortunis quamvis magnum atque</td><td></td></tr><tr><td>    atrox periculum studiose suscipiat et libenter subeat?</td><td></td></tr><tr><td>    Equidem hunc hominem magis cupio satis laudare</td><td>56.1</td></tr><tr><td>    quam possum; idemque hoc certo scio vobis omnibus</td><td></td></tr><tr><td>    usu venire.' </td><td></td></tr><tr><td>  Eadem res igitur his tribus in dicundo commutabi-</td><td></td></tr><tr><td>tur rebus: verbis, pronuntiando, tractando; sed</td><td>5</td></tr><tr><td>tractando dupliciter: sermocinatione et ex-</td><td></td></tr><tr><td>suscitatione. </td><td></td></tr>
        </table>