<table>
          <script>targetHit=0;</script>
          <tr class="title first last  "><td>PRO P. QVINCTIO ORATIO</td><td></td></tr><tr><td>  Quae res in civitate duae plurimum possunt, eae contra</td><td>1.1</td></tr><tr><td>nos ambae faciunt in hoc tempore, summa gratia et elo-</td><td></td></tr><tr><td>quentia; quarum alteram, C. Aquili, vereor, alteram metuo.</td><td></td></tr><tr><td>Eloquentia Q. Hortensi ne me in dicendo impediat, non</td><td></td></tr><tr><td>nihil commoveor, gratia Sex. Naevi ne P. Quinctio noceat,</td><td>5</td></tr><tr><td>id vero non mediocriter pertimesco. Neque hoc tanto</td><td>2.1</td></tr><tr><td>opere querendum videretur, haec summa in illis esse, si</td><td></td></tr><tr><td>in nobis essent saltem mediocria; verum ita se res habet,</td><td></td></tr><tr><td>ut ego, qui neque usu satis et ingenio parum possum, cum</td><td></td></tr><tr><td>patrono disertissimo comparer, P. Quinctius, cui tenues</td><td>5</td></tr><tr><td>opes, nullae facultates, exiguae amicorum copiae sunt, cum</td><td></td></tr><tr><td>adversario gratiosissimo contendat. Illud quoque nobis</td><td>3.1</td></tr><tr><td>accedit incommodum, quod M. Iunius, qui hanc &lt;causam&gt;</td><td></td></tr><tr><td>aliquotiens apud te egit, homo et in aliis causis exercitatus</td><td></td></tr><tr><td>et in hac multum ac saepe versatus, hoc tempore abest</td><td></td></tr><tr><td>nova legatione impeditus, et ad me ventum est qui, ut</td><td>5</td></tr><tr><td>summa haberem cetera, temporis quidem certe vix satis</td><td></td></tr><tr><td>habui ut rem tantam, tot controversiis implicatam, possem</td><td></td></tr><tr><td>cognoscere. Ita quod mihi consuevit in ceteris causis esse</td><td>4.1</td></tr><tr><td>adiumento, id quoque in hac causa deficit. Nam, quod </td><td></td></tr><tr><td>ingenio minus possum, subsidium mihi diligentia com-</td><td></td></tr><tr><td>paravi; quae quanta sit, nisi tempus et spatium datum sit,</td><td></td></tr><tr><td>intellegi non potest. Quae quo plura sunt, C. Aquili, eo</td><td>5</td></tr><tr><td>te et hos qui tibi in consilio sunt meliore mente nostra</td><td></td></tr><tr><td>verba audire oportebit, ut multis incommodis veritas debili-</td><td></td></tr><tr><td>tata tandem aequitate talium virorum recreetur. Quod si</td><td>5.1</td></tr><tr><td>tu iudex nullo praesidio fuisse videbere contra vim et</td><td></td></tr><tr><td>gratiam solitudini atque inopiae, si apud hoc consilium</td><td></td></tr><tr><td>ex opibus, non ex veritate causa pendetur, profecto nihil</td><td></td></tr><tr><td>est iam sanctum atque sincerum in civitate, nihil est quod</td><td>5</td></tr><tr><td>humilitatem cuiusquam gravitas et virtus iudicis consoletur.</td><td></td></tr><tr><td>Certe aut apud te et hos qui tibi adsunt veritas valebit,</td><td></td></tr><tr><td>aut ex hoc loco repulsa vi et gratia locum ubi consistat</td><td></td></tr><tr><td>reperire non poterit. </td><td></td></tr>
        </table>