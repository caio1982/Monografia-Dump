<table>
          <script>targetHit=0;</script>
          <tr><td>  Tum Brutus: amice hercule, inquit, et magnifice te</td><td>254.1</td></tr><tr><td>laudatum puto, quem non solum principem atque inven-</td><td></td></tr><tr><td>torem copiae dixerit, quae erat magna laus, sed etiam</td><td></td></tr><tr><td>bene meritum de populi Romani nomine et dignitate.</td><td></td></tr><tr><td>quo enim uno vincebamur a victa Graecia, id aut ereptum</td><td>5</td></tr><tr><td>illis est aut certe nobis cum illis communicatum. hanc</td><td>255.1</td></tr><tr><td>autem, inquit, gloriam testimoniumque Caesaris tuae</td><td></td></tr><tr><td>quidem supplicationi non, sed triumphis multorum ante-</td><td></td></tr><tr><td>pono. </td><td></td></tr><tr><td>  Et recte quidem, inquam, Brute; modo sit hoc Caesa-</td><td>5</td></tr><tr><td>ris iudici, non benevolentiae testimonium. plus enim certe</td><td></td></tr><tr><td>adtulit huic populo dignitatis quisquis est ille, si modo</td><td></td></tr><tr><td>est aliquis, qui non inlustravit modo sed etiam genuit in</td><td></td></tr><tr><td>hac urbe dicendi copiam, quam illi qui Ligurum castella</td><td></td></tr><tr><td>expugnaverunt: ex quibus multi sunt, ut scitis, trium-</td><td>10</td></tr><tr><td>phi. verum quidem si audire volumus, omissis illis divinis</td><td>256.1</td></tr><tr><td>consiliis, quibus saepe constituta est imperatorum sapien-</td><td></td></tr><tr><td>tia salus civitatis aut belli aut domi, multo magnus ora-</td><td></td></tr><tr><td>tor praestat minutis imperatoribus. 'at prodest plus</td><td></td></tr><tr><td>imperator.' quis negat? sed tamen—non metuo ne mihi</td><td>5</td></tr><tr><td>adclametis; est autem quod sentias dicendi liber locus—</td><td></td></tr><tr><td>malim mihi L. Crassi unam pro M'. Curio dictionem quam</td><td></td></tr><tr><td>castellanos triumphos duo. 'at plus interfuit rei publicae </td><td></td></tr><tr><td>castellum capi Ligurum quam bene defendi causam M'.</td><td></td></tr><tr><td>Curi'. credo; sed Atheniensium quoque plus interfuit</td><td>257.1</td></tr><tr><td>firma tecta in domiciliis habere quam Minervae signum</td><td></td></tr><tr><td>ex ebore pulcherrimum; tamen ego me Phidiam esse</td><td></td></tr><tr><td>mallem quam vel optumum fabrum tignuarium. quare</td><td></td></tr><tr><td>non quantum quisque prosit, sed quanti quisque sit pon-</td><td>5</td></tr><tr><td>derandum est; praesertim cum pauci pingere egregie</td><td></td></tr><tr><td>possint aut fingere, operarii autem aut baiuli deesse non</td><td></td></tr><tr><td>possint. sed perge, Pomponi, de Caesare et redde quae</td><td>258.1</td></tr><tr><td>restant. </td><td></td></tr>
        </table>