<table>
          <script>targetHit=0;</script>
          <tr><td>  Ego haec a Chrysogono mea sponte remoto Sex. Roscio</td><td>130.1</td></tr><tr><td>quaero, primum qua re civis optimi bona venierint, deinde</td><td></td></tr><tr><td>qua re hominis eius qui &lt;neque proscriptus&gt; neque apud adver-</td><td></td></tr><tr><td>sarios occisus est bona venierint, cum in eos solos lex scripta</td><td></td></tr><tr><td>sit, deinde qua re aliquanto post eam diem venierint quae</td><td>5</td></tr><tr><td>dies in lege praefinita est, deinde cur tantulo venierint. Quae</td><td></td></tr><tr><td>omnia si, quem ad modum solent liberti nequam et improbi</td><td></td></tr><tr><td>facere, in patronum suum voluerit conferre, nihil egerit;</td><td></td></tr><tr><td>nemo est enim qui nesciat propter magnitudinem rerum</td><td></td></tr><tr><td>multa multos &lt;partim improbante&gt;, partim imprudente L.</td><td>10</td></tr><tr><td>Sulla commisisse. Placet igitur in his rebus aliquid impru-</td><td>131.1</td></tr><tr><td>dentia praeteriri? Non placet, iudices, sed necesse est.</td><td></td></tr><tr><td>Etenim si Iuppiter Optimus Maximus cuius nutu et arbitrio</td><td></td></tr><tr><td>caelum terra mariaque reguntur saepe ventis vehementio-</td><td></td></tr><tr><td>ribus aut immoderatis tempestatibus aut nimio calore aut</td><td>5</td></tr><tr><td>intolerabili frigore hominibus nocuit, urbis delevit, fruges</td><td></td></tr><tr><td>perdidit, quorum nihil pernicii causa divino consilio sed vi</td><td></td></tr><tr><td>ipsa et magnitudine rerum factum putamus, at contra com-</td><td></td></tr><tr><td>moda quibus utimur lucemque qua fruimur spiritumque</td><td></td></tr><tr><td>quem ducimus ab eo nobis dari atque impertiri videmus,</td><td>10</td></tr><tr><td>quid miramur, iudices, L. Sullam, cum solus rem publicam</td><td></td></tr><tr><td>regeret orbemque terrarum gubernaret imperique maiestatem</td><td></td></tr><tr><td>quam armis receperat iam legibus confirmaret, aliqua anim-</td><td></td></tr><tr><td>advertere non potuisse? nisi hoc mirum est quod vis divina </td><td></td></tr><tr><td>adsequi non possit, si id mens humana adepta non sit.</td><td>15</td></tr><tr><td>Verum ut haec missa faciam quae iam facta sunt, ex eis quae</td><td>132.1</td></tr><tr><td>nunc cum maxime fiunt nonne quivis potest intellegere</td><td></td></tr><tr><td>omnium architectum et machinatorem unum esse Chryso-</td><td></td></tr><tr><td>gonum? qui Sex. Rosci nomen deferendum curavit, cuius</td><td></td></tr><tr><td>honoris causa accusare se dixit Erucius . . . </td><td>5</td></tr>
        </table>