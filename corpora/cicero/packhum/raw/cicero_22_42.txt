<table>
          <script>targetHit=0;</script>
          <tr><td>  Habes igitur quod ex me quaesisti, qui essent optimates.</td><td>132.1</td></tr><tr><td>Non est 'natio,' ut dixisti; quod ego verbum agnovi; est</td><td></td></tr><tr><td>enim illius a quo uno maxime P. Sestius se oppugnari videt,</td><td></td></tr><tr><td>hominis eius qui hanc 'nationem' deleri et concidi cupivit,</td><td></td></tr><tr><td>qui C. Caesarem, mitem hominem et a caede abhorrentem,</td><td>5</td></tr><tr><td>saepe increpuit, saepe accusavit, cum adfirmaret illum num-</td><td></td></tr><tr><td>quam, dum haec natio viveret, sine cura futurum. Nihil</td><td></td></tr><tr><td>profecit de universis: de me agere non destitit; me oppu-</td><td></td></tr><tr><td>gnavit, primum per indicem Vettium, quem in contione de</td><td></td></tr><tr><td>me et de clarissimis viris interrogavit,—in quo tamen eos civis</td><td>10</td></tr><tr><td>coniunxit eodem periculo et crimine, ut a me inierit gratiam</td><td></td></tr><tr><td>quod me cum amplissimis et fortissimis viris congregavit.</td><td></td></tr><tr><td>Sed postea mihi nullo meo merito, nisi quod bonis placere</td><td>133.1</td></tr><tr><td>cupiebam, omnis est insidias sceleratissime machinatus.</td><td></td></tr><tr><td>Ille ad eos a quibus audiebatur cotidie aliquid de &lt;me&gt; ficti</td><td></td></tr><tr><td>adferebat; ille hominem mihi amicissimum, Cn. Pompeium,</td><td></td></tr><tr><td>monebat ut meam domum metueret atque a me ipso caveret;</td><td>5</td></tr><tr><td>ille se sic cum inimico meo copularat ut illum meae proscri-</td><td></td></tr><tr><td>ptionis, quam adiuvabat, Sex. Clodius, homo iis dignissimus</td><td></td></tr><tr><td>quibuscum vivit, tabulam esse, se scriptorem esse diceret;</td><td></td></tr><tr><td>ille unus ordinis nostri discessu meo, luctu vestro palam</td><td></td></tr><tr><td>exsultavit. De quo ego, cum cotidie rueret, verbum feci, </td><td>10</td></tr><tr><td>iudices, numquam; neque putavi, cum omnibus machinis</td><td></td></tr><tr><td>ac tormentis, vi, exercitu, copiis oppugnarer, de uno sagit-</td><td></td></tr><tr><td>tario me queri convenire. Acta mea sibi ait displicere.</td><td></td></tr><tr><td>Quis nescit? qui legem meam contemnat, quae dilucide</td><td></td></tr><tr><td>vetat gladiatores biennio quo quis petierit aut petiturus sit</td><td>15</td></tr><tr><td>dare. In quo eius temeritatem satis mirari, iudices, non</td><td>134.1</td></tr><tr><td>queo. Facit apertissime contra legem; facit is qui neque</td><td></td></tr><tr><td>elabi ex iudicio iucunditate sua neque emitti gratia potest,</td><td></td></tr><tr><td>neque opibus et potentia leges ac iudicia perfringere. Quae</td><td></td></tr><tr><td>res hominem impellit ut sit tam intemperans iste nimia</td><td>5</td></tr><tr><td>gloriae cupiditate? Familiam gladiatoriam, credo, nactus</td><td></td></tr><tr><td>est speciosam, nobilem, gloriosam; norat studia populi, vide-</td><td></td></tr><tr><td>bat clamores et concursus futuros. Hac exspectatione elatus</td><td></td></tr><tr><td>homo flagrans cupiditate gloriae tenere se non potuit quin</td><td></td></tr><tr><td>eos gladiatores induceret, quorum esset ipse pulcherrimus.</td><td>10</td></tr><tr><td>Si ob &lt;eam&gt; causam peccaret, pro recenti populi Romani in se</td><td></td></tr><tr><td>beneficio populari studio elatus, tamen ignosceret nemo:</td><td></td></tr><tr><td>cum vero ne de venalibus quidem homines electos, sed ex</td><td></td></tr><tr><td>ergastulis emptos nominibus gladiatoriis ornarit, et sortito</td><td></td></tr><tr><td>alios Samnitis alios provocatores fecerit, tanta licentia, tanta</td><td>15</td></tr><tr><td>legum contemptio nonne quem habitura sit exitum pertime-</td><td></td></tr><tr><td>scit? Sed habet defensiones duas: primum 'do,' inquit,</td><td>135.1</td></tr><tr><td>'bestiarios: lex scripta de gladiatoribus.' Festive! Accipite</td><td></td></tr><tr><td>aliquid etiam acutius. Dicet se non gladiatores, sed unum</td><td></td></tr><tr><td>gladiatorem dare et totam aedilitatem in munus hoc transtu-</td><td></td></tr><tr><td>lisse. Praeclara aedilitas! unus leo, ducenti bestiarii. Verum</td><td>5</td></tr><tr><td>utatur hac defensione: cupio eum suae causae confidere;</td><td></td></tr><tr><td>solet enim tribunos plebis appellare et vi iudicium disturbare, </td><td></td></tr><tr><td>cum diffidit. Quem non tam admiror, quod meam legem</td><td></td></tr><tr><td>contemnit hominis inimici, quam quod sic statuit, omnino</td><td></td></tr><tr><td>consularem legem nullam putare. Caeciliam Didiam, Lici-</td><td>10</td></tr><tr><td>niam Iuniam contempsit. Etiamne eius quem sua lege et</td><td></td></tr><tr><td>suo beneficio ornatum, munitum, armatum solet gloriari, C.</td><td></td></tr><tr><td>Caesaris, legem de pecuniis repetundis non putat esse legem?</td><td></td></tr><tr><td>Et aiunt alios esse qui acta Caesaris rescindant, cum haec</td><td></td></tr><tr><td>optima lex et ab illo socero eius et ab hoc adsecula neglega-</td><td>15</td></tr><tr><td>tur! Et cohortari ausus est accusator in hac causa vos,</td><td></td></tr><tr><td>iudices, ut aliquando essetis severi, aliquando medicinam</td><td></td></tr><tr><td>adhiberetis rei publicae. Non ea est medicina, cum sanae</td><td></td></tr><tr><td>parti corporis scalpellum adhibetur atque integrae, carnifi-</td><td></td></tr><tr><td>cina est ista et crudelitas: ei medentur rei publicae qui ex-</td><td>20</td></tr><tr><td>secant pestem aliquam tamquam strumam civitatis. </td><td></td></tr>
        </table>