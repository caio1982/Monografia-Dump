<table>
          <script>targetHit=0;</script>
          <tr><td>  Atque haec ostentorum genera mirabile nihil ha-</td><td>2.66.1</td></tr><tr><td>bent; quae cum facta sunt, tum ad coniecturam ali-</td><td></td></tr><tr><td>qua interpretatione revocantur, ut illa tritici grana</td><td></td></tr><tr><td>in os pueri Midae congesta aut apes, quas dixisti in</td><td></td></tr><tr><td>labris Platonis consedisse pueri, non tam mirabilia</td><td>5</td></tr><tr><td>sint quam coniecta belle; quae tamen vel ipsa falsa</td><td></td></tr><tr><td>esse vel ea, quae praedicta sunt, fortuito cecidisse</td><td></td></tr><tr><td>potuerunt. De ipso Roscio potest illud quidem esse</td><td></td></tr><tr><td>falsum, ut circumligatus fuerit angui, sed ut in cunis</td><td></td></tr><tr><td>fuerit anguis, non tam est mirum, in Solonio prae-</td><td>10</td></tr><tr><td>sertim, ubi ad focum angues nundinari solent. Nam</td><td></td></tr><tr><td>quod haruspices responderint nihil illo clarius, nihil</td><td></td></tr><tr><td>nobilius fore, miror deos immortales histrioni futuro</td><td></td></tr><tr><td>claritatem ostendisse, nullam ostendisse Africano. At-</td><td>67.1</td></tr><tr><td>que etiam a te Flaminiana ostenta collecta sunt: quod</td><td></td></tr><tr><td>ipse et equus eius repente conciderit; non sane mira-</td><td></td></tr><tr><td>bile hoc quidem! quod evelli primi hastati signum</td><td></td></tr><tr><td>non potuerit; timide fortasse signifer evellebat, quod</td><td>5</td></tr><tr><td>fidenter infixerat. Nam Dionysii equus quid attulit</td><td></td></tr><tr><td>admirationis, quod emersit e flumine quodque habuit</td><td></td></tr><tr><td>apes in iuba? Sed quia brevi tempore regnare coe-</td><td></td></tr><tr><td>pit, quod acciderat casu, vim habuit ostenti. At La- </td><td></td></tr><tr><td>cedaemoniis in Herculis fano arma sonuerunt, eius-</td><td>10</td></tr><tr><td>demque dei Thebis valvae clausae subito se aperue-</td><td></td></tr><tr><td>runt, eaque scuta, quae fuerant sublime fixa, sunt</td><td></td></tr><tr><td>humi inventa. Horum cum fieri nihil potuerit sine</td><td></td></tr><tr><td>aliquo motu, quid est, cur divinitus ea potius quam</td><td></td></tr><tr><td>casu facta esse dicamus? At in Lysandri statuae</td><td>68.1</td></tr><tr><td>capite Delphis extitit corona ex asperis herbis, et qui-</td><td></td></tr><tr><td>dem subita. Itane? censes ante coronam herbae ex-</td><td></td></tr><tr><td>titisse, quam conceptum esse semen? herbam autem</td><td></td></tr><tr><td>asperam credo avium congestu, non humano satu;</td><td>5</td></tr><tr><td>iam, quicquid in capite est, id coronae simile videri</td><td></td></tr><tr><td>potest. Nam quod eodem tempore stellas aureas Ca-</td><td></td></tr><tr><td>storis et Pollucis Delphis positas decidisse, neque eas</td><td></td></tr><tr><td>usquam repertas esse dixisti, furum id magis factum</td><td></td></tr><tr><td>quam deorum videtur. Simiae vero Dodonaeae impro-</td><td>69.1</td></tr><tr><td>bitatem historiis Graecis mandatam esse demiror. Quid</td><td></td></tr><tr><td>minus mirum quam illam monstruosissumam bestiam</td><td></td></tr><tr><td>urnam evertisse, sortes dissupavisse? Et negant hi-</td><td></td></tr><tr><td>storici Lacedaemoniis ullum ostentum hoc tristius ac-</td><td>5</td></tr><tr><td>cidisse! Nam illa praedicta Veientium, si lacus Al-</td><td></td></tr><tr><td>banus redundasset isque in mare fluxisset, Romam</td><td></td></tr><tr><td>perituram; si repressus esset, Veios . . . . ita aqua</td><td></td></tr><tr><td>Albana deducta ad utilitatem agri suburbani, non ad</td><td></td></tr><tr><td>arcem urbemque retinendam. At paulo post audita</td><td>10</td></tr><tr><td>vox est monentis, ut providerent, ne a Gallis Roma</td><td></td></tr><tr><td>caperetur; ex eo Aio Loquenti aram in nova via con-</td><td></td></tr><tr><td>secratam. Quid ergo? Aius iste Loquens, cum eum</td><td></td></tr><tr><td>nemo norat, et aiebat et loquebatur &lt;et&gt; ex eo nomen</td><td></td></tr><tr><td>invenit; posteaquam et sedem et aram et nomen in-</td><td>15</td></tr><tr><td>venit, obmutuit? Quod idem dici de Moneta potest;</td><td></td></tr><tr><td>a qua praeterquam de sue plena quid umquam moniti</td><td></td></tr><tr><td>sumus? </td><td></td></tr>
        </table>