<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA NONA </td><td></td></tr><tr><td>  Vellem di immortales fecissent, patres conscripti, ut vivo</td><td>9.1.1</td></tr><tr><td>potius Ser. Sulpicio gratias ageremus quam honores mortuo</td><td></td></tr><tr><td>quaereremus. Nec vero dubito quin, si ille vir legationem</td><td></td></tr><tr><td>renuntiare potuisset, reditus eius et vobis gratus fuerit et</td><td></td></tr><tr><td>rei publicae salutaris futurus, non quo L. Philippo et</td><td>5</td></tr><tr><td>L. Pisoni aut studium aut cura defuerit in tanto officio tan-</td><td></td></tr><tr><td>toque munere, sed cum Ser. Sulpicius aetate illis anteiret,</td><td></td></tr><tr><td>sapientia omnibus, subito ereptus e causa totam legationem</td><td></td></tr><tr><td>orbam et debilitatam reliquit. Quod si cuiquam iustus</td><td>2.1</td></tr><tr><td>honos habitus est in morte legato, in nullo iustior quam in</td><td></td></tr><tr><td>Ser. Sulpicio reperietur. Ceteri qui in legatione mortem</td><td></td></tr><tr><td>obierunt ad incertum vitae periculum sine ullo mortis metu</td><td></td></tr><tr><td>profecti sunt: Ser. Sulpicius cum aliqua perveniendi ad</td><td>5</td></tr><tr><td>M. Antonium spe profectus est, nulla revertendi. Qui cum</td><td></td></tr><tr><td>ita adfectus esset ut, si ad gravem valetudinem labor acces-</td><td></td></tr><tr><td>sisset, sibi ipse diffideret, non recusavit quo minus vel</td><td></td></tr><tr><td>extremo spiritu, si quam opem rei publicae ferre posset,</td><td></td></tr><tr><td>experiretur. Itaque non illum vis hiemis, non nives, non</td><td>10</td></tr><tr><td>longitudo itineris, non asperitas viarum, non morbus ingra- </td><td></td></tr><tr><td>vescens retardavit, cumque iam ad congressum conloquium-</td><td></td></tr><tr><td>que eius pervenisset ad quem erat missus, in ipsa cura ac</td><td></td></tr><tr><td>meditatione obeundi sui muneris excessit e vita. </td><td></td></tr><tr><td>  Vt igitur alia, sic hoc, C. Pansa, praeclare quod et nos</td><td>3.1</td></tr><tr><td>ad honorandum Ser. Sulpicium cohortatus es et ipse multa</td><td></td></tr><tr><td>copiose de illius laude dixisti. Quibus a te dictis nihil</td><td></td></tr><tr><td>praeter sententiam dicerem, nisi P. Servilio, clarissimo viro,</td><td></td></tr><tr><td>respondendum putarem, qui hunc honorem statuae nemini</td><td>5</td></tr><tr><td>tribuendum censuit nisi ei qui ferro esset in legatione inter-</td><td></td></tr><tr><td>fectus. Ego autem, patres conscripti, sic interpretor sen-</td><td></td></tr><tr><td>sisse maiores nostros ut causam mortis censuerint, non</td><td></td></tr><tr><td>genus esse quaerendum. Etenim cui legatio ipsa morti</td><td></td></tr><tr><td>fuisset, eius monumentum exstare voluerunt, ut in bellis</td><td>10</td></tr><tr><td>periculosis obirent homines legationis munus audacius.</td><td></td></tr><tr><td>Non igitur exempla maiorum quaerenda, sed consilium est</td><td></td></tr><tr><td>eorum a quo ipsa exempla nata sunt explicandum. Lars</td><td>4.1</td></tr><tr><td>Tolumnius, rex Veientium, quattuor legatos populi Romani</td><td></td></tr><tr><td>Fidenis interemit, quorum statuae steterunt usque ad meam</td><td></td></tr><tr><td>memoriam in rostris: iustus honos: eis enim maiores nostri</td><td></td></tr><tr><td>qui ob rem publicam mortem obierant pro brevi vita diu-</td><td>5</td></tr><tr><td>turnam memoriam reddiderunt. Cn. Octavi, clari viri et</td><td></td></tr><tr><td>magni, qui primus in eam familiam quae postea viris fortis-</td><td></td></tr><tr><td>simis floruit attulit consulatum, statuam videmus in rostris.</td><td></td></tr><tr><td>Nemo tum novitati invidebat; nemo virtutem non honora-</td><td></td></tr><tr><td>bat. At ea fuit legatio Octavi in qua periculi suspicio non</td><td>10</td></tr><tr><td>subesset. Nam cum esset missus a senatu ad animos regum</td><td></td></tr><tr><td>perspiciendos liberorumque populorum, maximeque, ut ne-</td><td></td></tr><tr><td>potem regis Antiochi, eius qui cum maioribus nostris bellum</td><td></td></tr><tr><td>gesserat, classis habere, elephantos alere prohiberet, Laudi-</td><td></td></tr><tr><td>ceae in gymnasio a quodam Leptine est interfectus. Red-</td><td>5.1</td></tr><tr><td>dita est ei tum a maioribus statua pro vita quae multos per </td><td></td></tr><tr><td>annos progeniem eius honestaret, nunc ad tantae familiae</td><td></td></tr><tr><td>memoriam sola restaret. Atqui et huic et Tullo Cluvio et</td><td></td></tr><tr><td>L. Roscio et Sp. Antio et C. Fulcinio qui a Veientium rege</td><td>5</td></tr><tr><td>caesi sunt non sanguis qui est profusus in morte, sed ipsa</td><td></td></tr><tr><td>mors ob rem publicam obita honori fuit. Itaque, patres</td><td></td></tr><tr><td>conscripti, si Ser. Sulpicio casus mortem attulisset, dolerem</td><td></td></tr><tr><td>equidem tanto rei publicae volnere, mortem vero eius non</td><td></td></tr><tr><td>monumento, sed luctu publico esse ornandam putarem.</td><td>10</td></tr><tr><td>Nunc autem quis dubitat quin ei vitam abstulerit ipsa</td><td></td></tr><tr><td>legatio? Secum enim ille mortem extulit quam, si nobis-</td><td></td></tr><tr><td>cum remansisset, sua cura, optimi fili fidelissimaeque con-</td><td></td></tr><tr><td>iugis diligentia vitare potuisset. At ille cum videret, si</td><td>6.1</td></tr><tr><td>vestrae auctoritati non paruisset, dissimilem se futurum sui,</td><td></td></tr><tr><td>sin paruisset, munus sibi illud pro re publica susceptum</td><td></td></tr><tr><td>vitae finem fore, maluit in maximo rei publicae discrimine</td><td></td></tr><tr><td>emori quam minus quam potuisset videri rei publicae pro-</td><td>5</td></tr><tr><td>fuisse. Multis illi in urbibus iter qua faciebat reficiendi</td><td></td></tr><tr><td>se et curandi potestas fuit. Aderat et hospitum invitatio</td><td></td></tr><tr><td>liberalis pro dignitate summi viri et eorum hortatio qui una</td><td></td></tr><tr><td>erant missi ad requiescendum et vitae suae consulendum.</td><td></td></tr><tr><td>At ille properans, festinans, mandata vestra conficere cu-</td><td>10</td></tr><tr><td>piens, in hac constantia morbo adversante perseveravit.</td><td></td></tr><tr><td>Cuius cum adventu maxime perturbatus esset Antonius,</td><td>7.1</td></tr><tr><td>quod ea quae sibi iussu vestro denuntiarentur auctoritate</td><td></td></tr><tr><td>erant et sententia Ser. Sulpici constituta, declaravit quam</td><td></td></tr><tr><td>odisset senatum, cum auctorem senatus exstinctum laete</td><td></td></tr><tr><td>atque insolenter tulit. Non igitur magis Leptines Octavium</td><td>5</td></tr><tr><td>nec Veientium rex eos quos modo nominavi quam Ser.</td><td></td></tr><tr><td>Sulpicium occidit Antonius: is enim profecto mortem</td><td></td></tr><tr><td>attulit qui causa mortis fuit. Quocirca etiam ad posteri- </td><td></td></tr><tr><td>tatis memoriam pertinere arbitror exstare quod fuerit de</td><td></td></tr><tr><td>hoc bello iudicium senatus. Erit enim statua ipsa testis</td><td>10</td></tr><tr><td>bellum tam grave fuisse ut legati interitus honoris memo-</td><td></td></tr><tr><td>riam consecutus sit. Quod si excusationem Ser. Sulpici,</td><td>8.1</td></tr><tr><td>patres conscripti, legationis obeundae recordari volueritis,</td><td></td></tr><tr><td>nulla dubitatio relinquetur quin honore mortui quam vivo</td><td></td></tr><tr><td>iniuriam fecimus sarciamus. Vos enim, patres conscripti,</td><td></td></tr><tr><td>—grave dictu est sed dicendum tamen—vos, inquam, Ser.</td><td>5</td></tr><tr><td>Sulpicium vita privastis: quem cum videretis re magis</td><td></td></tr><tr><td>morbum quam oratione excusantem, non vos quidem cru-</td><td></td></tr><tr><td>deles fuistis—quid enim minus in hunc ordinem convenit?</td><td></td></tr><tr><td>—sed cum speraretis nihil esse quod non illius auctoritate</td><td></td></tr><tr><td>et sapientia effici posset, vehementius excusationi obstitistis</td><td>10</td></tr><tr><td>atque eum qui semper vestrum consensum gravissimum</td><td></td></tr><tr><td>iudicavisset de sententia deiecistis. Vt vero Pansae con-</td><td>9.1</td></tr><tr><td>sulis accessit cohortatio gravior quam aures Ser. Sulpici</td><td></td></tr><tr><td>ferre didicissent, tum vero denique filium meque seduxit</td><td></td></tr><tr><td>atque ita locutus est ut auctoritatem vestram vitae suae se</td><td></td></tr><tr><td>diceret anteferre. Cuius nos virtutem admirati non ausi</td><td>5</td></tr><tr><td>sumus adversari voluntati. Movebatur singulari pietate</td><td></td></tr><tr><td>filius; non multum eius perturbationi meus dolor conce-</td><td></td></tr><tr><td>debat: sed uterque nostrum cedere cogebatur magnitudini</td><td></td></tr><tr><td>animi orationisque gravitati, cum quidem ille maxima laude</td><td></td></tr><tr><td>et gratulatione omnium vestrum pollicitus est se quod vel-</td><td>10</td></tr><tr><td>letis esse facturum, neque eius sententiae periculum vita-</td><td></td></tr><tr><td>turum cuius ipse auctor fuisset: quem exsequi mandata</td><td></td></tr><tr><td>vestra properantem mane postridie prosecuti sumus. Qui</td><td></td></tr><tr><td>quidem discedens mecum ita locutus est ut eius oratio</td><td></td></tr><tr><td>omen fati videretur. Reddite igitur, patres conscripti, ei</td><td>10.1</td></tr><tr><td>vitam cui ademistis. Vita enim mortuorum in memoria </td><td></td></tr><tr><td>est posita vivorum. Perficite ut is quem vos inscii ad</td><td></td></tr><tr><td>mortem misistis immortalitatem habeat a vobis. Cui si</td><td></td></tr><tr><td>statuam in rostris decreto vestro statueritis, nulla eius lega-</td><td>5</td></tr><tr><td>tionem posteritatis obscurabit oblivio. Nam reliqua Ser.</td><td></td></tr><tr><td>Sulpici vita multis erit praeclarisque monumentis ad omnem</td><td></td></tr><tr><td>memoriam commendata. Semper illius gravitatem, con-</td><td></td></tr><tr><td>stantiam, fidem, praestantem in re publica tuenda curam</td><td></td></tr><tr><td>atque prudentiam omnium mortalium fama celebrabit. Nec</td><td>10</td></tr><tr><td>vero silebitur admirabilis quaedam et incredibilis ac paene</td><td></td></tr><tr><td>divina eius in legibus interpretandis, aequitate explicanda</td><td></td></tr><tr><td>scientia. Omnes ex omni aetate qui in hac civitate intelle-</td><td></td></tr><tr><td>gentiam iuris habuerunt si unum in locum conferantur, cum</td><td></td></tr><tr><td>Ser. Sulpicio non sint comparandi. Nec enim ille magis</td><td>15</td></tr><tr><td>iuris consultus quam iustitiae fuit. Ita ea quae proficisce-</td><td>11.1</td></tr><tr><td>bantur a legibus et ab iure civili semper ad facilitatem</td><td></td></tr><tr><td>aequitatemque referebat, neque instituere litium actiones</td><td></td></tr><tr><td>malebat quam controversias tollere. Ergo hoc statuae</td><td></td></tr><tr><td>monumento non eget; habet alia maiora. Haec enim statua</td><td>5</td></tr><tr><td>mortis honestae testis erit, illa memoria vitae gloriosae, ut</td><td></td></tr><tr><td>hoc magis monumentum grati senatus quam clari viri</td><td></td></tr><tr><td>futurum sit. Multum etiam valuisse ad patris honorem</td><td>12.1</td></tr><tr><td>pietas fili videbitur; qui quamquam adflictus luctu non</td><td></td></tr><tr><td>adest, tamen sic animati esse debetis ut si ille adesset.</td><td></td></tr><tr><td>Est autem ita adfectus ut nemo umquam unici fili mortem</td><td></td></tr><tr><td>magis doluerit quam ille maeret patris. Et quidem etiam</td><td>5</td></tr><tr><td>ad famam Ser. Sulpici fili arbitror pertinere ut videatur</td><td></td></tr><tr><td>honorem debitum patri praestitisse. Quamquam nullum</td><td></td></tr><tr><td>monumentum clarius Ser. Sulpicius relinquere potuit quam</td><td></td></tr><tr><td>effigiem morum suorum, virtutis, constantiae, pietatis, ingeni</td><td></td></tr><tr><td>filium, cuius luctus aut hoc honore vestro aut nullo solacio</td><td>10</td></tr><tr><td>levari potest.  </td><td></td></tr><tr><td>  Mihi autem recordanti Ser. Sulpici multos in nostra</td><td>13.1</td></tr><tr><td>familiaritate sermones gratior illi videtur, si qui est sensus</td><td></td></tr><tr><td>in morte, aenea statua futura et ea pedestris quam inaurata</td><td></td></tr><tr><td>equestris, qualis L. Sullae primum statuta est. Mirifice enim</td><td></td></tr><tr><td>Servius maiorum continentiam diligebat, huius saeculi in-</td><td>5</td></tr><tr><td>solentiam vituperabat. Vt igitur si ipsum consulam quid</td><td></td></tr><tr><td>velit, sic pedestrem ex aere statuam tamquam ex eius auc-</td><td></td></tr><tr><td>toritate et voluntate decerno: quae quidem magnum civium</td><td></td></tr><tr><td>dolorem et desiderium honore monumenti minuet et leniet.</td><td></td></tr><tr><td>Atque hanc meam sententiam, patres conscripti, P. Servili</td><td>14.1</td></tr><tr><td>sententia comprobari necesse est: qui sepulcrum publice</td><td></td></tr><tr><td>decernendum Ser. Sulpicio censuit, statuam non censuit.</td><td></td></tr><tr><td>Nam si mors legati sine caede atque ferro nullum honorem</td><td></td></tr><tr><td>desiderat, cur decernit honorem sepulturae qui maximus</td><td>5</td></tr><tr><td>haberi potest mortuo? Sin id tribuit Ser. Sulpicio, quod</td><td></td></tr><tr><td>non est datum Cn. Octavio, cur quod illi datum est huic</td><td></td></tr><tr><td>dandum esse non censet? Maiores quidem nostri statuas</td><td></td></tr><tr><td>multis decreverunt, sepulcra paucis. Sed statuae intereunt</td><td></td></tr><tr><td>tempestate, vetustate, sepulcrorum autem sanctitas in ipso</td><td>10</td></tr><tr><td>solo est quod nulla vi moveri neque deleri potest, atque, ut</td><td></td></tr><tr><td>cetera exstinguuntur, sic sepulcra sanctiora fiunt vetustate.</td><td></td></tr><tr><td>Augeatur igitur isto honore etiam is vir cui nullus honos</td><td>15.1</td></tr><tr><td>tribui non debitus potest; grati simus in eius morte de-</td><td></td></tr><tr><td>coranda cui nullam iam aliam gratiam referre possumus.</td><td></td></tr><tr><td>Notetur etiam M. Antoni nefarium bellum gerentis sce-</td><td></td></tr><tr><td>lerata audacia. His enim honoribus habitis Ser. Sulpicio</td><td>5</td></tr><tr><td>repudiatae reiectaeque legationis ab Antonio manebit</td><td></td></tr><tr><td>testificatio sempiterna. </td><td></td></tr><tr><td>  Quas ob res ita censeo: 'Cum Ser. Sulpicius Q. f. Lemonia</td><td></td></tr><tr><td>Rufus difficillimo rei publicae tempore, gravi periculosoque</td><td></td></tr><tr><td>morbo adfectus, auctoritatem senatus, salutem rei publicae</td><td>10</td></tr><tr><td>vitae suae praeposuerit contraque vim gravitatemque morbi </td><td></td></tr><tr><td>contenderit, ut in castra M. Antoni quo senatus eum</td><td></td></tr><tr><td>miserat perveniret, isque, cum iam prope castra venisset,</td><td></td></tr><tr><td>vi morbi oppressus vitam amiserit maximo rei publicae tem-</td><td></td></tr><tr><td>pore, eiusque mors consentanea vitae fuerit sanctissime</td><td>15</td></tr><tr><td>honestissimeque actae in qua saepe magno usui rei publicae</td><td></td></tr><tr><td>Ser. Sulpicius et privatus et in magistratibus fuerit: cum talis</td><td>16.1</td></tr><tr><td>vir ob rem publicam in legatione mortem obierit, senatui</td><td></td></tr><tr><td>placere Ser. Sulpicio statuam pedestrem aeneam in rostris ex</td><td></td></tr><tr><td>huius ordinis sententia statui, circumque eam statuam locum</td><td></td></tr><tr><td>ludis gladiatoribusque liberos posterosque eius quoquo versus</td><td>5</td></tr><tr><td>pedes quinque habere, eamque causam in basi inscribi quod</td><td></td></tr><tr><td>is ob rem publicam mortem obierit, utique C. Pansa A.</td><td></td></tr><tr><td>Hirtius consules, alter ambove, si eis videatur, quaestoribus</td><td></td></tr><tr><td>urbanis imperent ut eam basim statuamque faciendam et in</td><td></td></tr><tr><td>rostris statuendam locent, quantique locaverint, tantam</td><td>10</td></tr><tr><td>pecuniam redemptori attribuendam solvendamque curent.</td><td></td></tr><tr><td>Cumque antea senatus auctoritatem suam in virorum fortium</td><td></td></tr><tr><td>funeribus ornamentisque ostenderit, placere eum quam</td><td></td></tr><tr><td>amplissime supremo suo die efferri. Et cum Ser. Sulpicius</td><td>17.1</td></tr><tr><td>Q. f. Lemonia Rufus ita de re publica meritus sit ut eis</td><td></td></tr><tr><td>ornamentis decorari debeat, senatum censere atque e re</td><td></td></tr><tr><td>publica existimare aedilis curulis edictum quod de funeribus</td><td></td></tr><tr><td>habeant Ser. Sulpici Q. f. Lemonia Rufi funeri remittere:</td><td>5</td></tr><tr><td>utique locum sepulcro in campo Esquilino C. Pansa consul,</td><td></td></tr><tr><td>seu quo in loco videbitur, pedes <span class="caps">xxx</span> quoquo versus adsig-</td><td></td></tr><tr><td>net quo Ser. Sulpicius inferatur; quod sepulcrum ipsius,</td><td></td></tr><tr><td>liberorum posterorumque eius esset, uti quod optimo iure</td><td></td></tr><tr><td>publice sepulcrum datum esset.' </td><td>10</td></tr>
        </table>