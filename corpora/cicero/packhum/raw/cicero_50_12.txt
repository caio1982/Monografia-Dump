<table>
          <script>targetHit=0;</script>
          <tr><td>  Hoc persaepe facitis, ut, cum aliquid non veri simile</td><td>1.69.1</td></tr><tr><td>dicatis et effugere reprehensionem velitis, adferatis</td><td></td></tr><tr><td>aliquid quod omnino ne fieri quidem possit, ut satius</td><td></td></tr><tr><td>fuerit illud ipsum de quo ambigebatur concedere quam</td><td></td></tr><tr><td>tam inpudenter resistere. Velut Epicurus cum videret,</td><td>5</td></tr><tr><td>si atomi ferrentur in locum inferiorem suopte pondere,</td><td></td></tr><tr><td>nihil fore in nostra potestate, quod esset earum motus</td><td></td></tr><tr><td>certus et necessarius, invenit quo modo necessitatem</td><td></td></tr><tr><td>effugeret, quod videlicet Democritum fugerat: ait ato-</td><td></td></tr><tr><td>mum, cum pondere et gravitate directo deorsus fera-</td><td>10</td></tr><tr><td>tur, declinare paululum. hoc dicere turpius est quam</td><td>70.1</td></tr><tr><td>illud quod vult non posse defendere. Idem facit contra</td><td></td></tr><tr><td>dialecticos; a quibus cum traditum sit in omnibus di-</td><td></td></tr><tr><td>iunctionibus, in quibus &quot;aut etiam aut non&quot; poneretur,</td><td></td></tr><tr><td>alterum utrum esse verum, pertimuit ne, si concessum</td><td>5</td></tr><tr><td>esset huius modi aliquid &quot;aut vivet cras aut non vivet</td><td></td></tr><tr><td>Epicurus&quot;, alterutrum fieret necessarium: totum hoc</td><td></td></tr><tr><td>&quot;aut etiam aut non&quot; negavit esse necessarium; quo quid</td><td></td></tr><tr><td>dici potuit obtusius? Urguebat Arcesilas Zenonem,</td><td></td></tr><tr><td>cum ipse falsa omnia diceret quae sensibus viderentur,</td><td>10</td></tr><tr><td>Zenon autem non nulla visa esse falsa non omnia; ti-</td><td></td></tr><tr><td>muit Epicurus ne, si unum visum esset falsum, nullum</td><td></td></tr><tr><td>esset verum: omnes sensus veri nuntios dixit esse.</td><td></td></tr><tr><td>Nihil horum nisi †valde; graviorem enim plagam ac-</td><td></td></tr><tr><td>cipiebat ut leviorem repelleret. </td><td>15</td></tr><tr><td>  Idem facit in natura deorum: dum individuorum cor-</td><td>71.1</td></tr><tr><td>porum concretionem fugit ne interitus et dissipatio</td><td></td></tr><tr><td>consequatur, negat esse corpus deorum sed tamquam</td><td></td></tr><tr><td>corpus, nec sanguinem sed tamquam sanguinem. Mira-</td><td></td></tr><tr><td>bile videtur quod non rideat haruspex cum haruspicem</td><td>5</td></tr><tr><td>viderit; hoc mirabilius quam vos inter vos risum </td><td></td></tr><tr><td>tenere possitis? &quot;non est corpus sed quasi corpus&quot;:</td><td></td></tr><tr><td>hoc intellegerem quale esset, si in cereis fingeretur aut</td><td></td></tr><tr><td>fictilibus figuris; in deo quid sit quasi corpus aut quid</td><td></td></tr><tr><td>sit quasi sanguis intellegere non possum. ne tu qui-</td><td>10</td></tr><tr><td>dem Vellei, sed non vis fateri. </td><td></td></tr>
        </table>