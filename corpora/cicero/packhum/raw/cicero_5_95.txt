<table>
          <script>targetHit=0;</script>
          <tr><td>  Hanc tu licentiam diripiendorum aratorum cum decu-</td><td>2.3.32.1</td></tr><tr><td>manis, hoc est cum Apronio permisisses, ut quantum vellet</td><td></td></tr><tr><td>posceret, quantum poposcisset auferret, hoc tibi defensionis</td><td></td></tr><tr><td>ad iudicium tuum comparabas, habuisse te edictum recu-</td><td></td></tr><tr><td>peratores daturum in octuplum? Si mehercule ex omni</td><td>5</td></tr><tr><td>copia conventus Syracusani, splendidissimorum honestissi-</td><td></td></tr><tr><td>morumque hominum, faceres potestatem aratori non modo</td><td></td></tr><tr><td>reiciendi sed etiam sumendi recuperatores, tamen hoc</td><td></td></tr><tr><td>novum genus iniuriae ferre nemo posset, te, cum tuos</td><td></td></tr><tr><td>omnis fructus publicano tradidisses et rem de manibus </td><td>10</td></tr><tr><td>amisisses, tum bona tua repetere ac persequi lite atque</td><td></td></tr><tr><td>iudicio. Cum vero verbo iudicium sit in edicto, re quidem</td><td>33.1</td></tr><tr><td>vera tuorum comitum, hominum nequissimorum, conlusio</td><td></td></tr><tr><td>cum decumanis, sociis tuis atque adeo procuratoribus, tamen</td><td></td></tr><tr><td>audes ullius mentionem iudici facere? praesertim cum id</td><td></td></tr><tr><td>non modo oratione mea sed etiam re ipsa refellatur, quod</td><td>5</td></tr><tr><td>in tantis incommodis aratorum iniuriisque decumanorum</td><td></td></tr><tr><td>nullum ex isto praeclaro edicto non modo factum sed ne</td><td></td></tr><tr><td>postulatum quidem iudicium invenitur. </td><td></td></tr><tr><td>  Erit tamen in aratores lenior quam videtur. Nam qui in</td><td>34.1</td></tr><tr><td>decumanos octupli iudicium se daturum edixit, idem habuit</td><td></td></tr><tr><td>in edicto se in aratorem in quadruplum daturum. Quis</td><td></td></tr><tr><td>hunc audet dicere aratoribus infestum aut inimicum fuisse?</td><td></td></tr><tr><td>quanto lenior est quam in publicanum! Edixit ut, quod</td><td>5</td></tr><tr><td>decumanus edidisset sibi dari oportere, id ab aratore magi-</td><td></td></tr><tr><td>stratus Siculus exigeret. Quid est reliqui iudici quod in</td><td></td></tr><tr><td>aratorem dari possit? 'Non malum est,' inquit, 'esse</td><td></td></tr><tr><td>istam formidinem, ut, cum exactum sit ab aratore, tamen</td><td></td></tr><tr><td>ne se commoveat reliquus metus iudici sit.' Si iudicio</td><td>10</td></tr><tr><td>vis a me exigere, remove Siculum magistratum: si hanc</td><td></td></tr><tr><td>vim adhibes, quid opus est iudicio? Quis porro erit quin</td><td></td></tr><tr><td>malit decumanis tuis dare quod poposcerint, quam ab</td><td></td></tr><tr><td>adseculis tuis quadruplo condemnari? </td><td></td></tr>
        </table>