<table>
          <script>targetHit=0;</script>
          <tr class="title first  date"><td>c<span class="snum">.</span> med<span class="snum">.</span> Ian<span class="snum">.</span> <span class="snum">57</span> Dyrrachii</td><td></td></tr><tr class="title last  "><td>M. CICERO S. D. Q. METELLO COS.</td><td></td></tr><tr><td>Litterae Quinti fratris et T. Pomponi, necessari mei, tantum</td><td>5.4.1.1</td></tr><tr><td>spei dederant ut in te non minus auxili quam in tuo collega</td><td></td></tr><tr><td>mihi constitutum fuerit. itaque ad te litteras statim misi, per</td><td></td></tr><tr><td>quas, ut fortuna postulabat, et gratias tibi egi et de reliquo</td><td></td></tr><tr><td>tempore auxilium petii. postea mihi non tam meorum</td><td>5</td></tr><tr><td>litterae quam sermones eorum qui hac iter faciebant animum</td><td></td></tr><tr><td>tuum immutatum significabant; quae res fecit ut tibi litteris</td><td></td></tr><tr><td>obstrepere non auderem. </td><td></td></tr><tr><td>  Nunc mihi Quintus frater meus mitissimam tuam oratio-</td><td>2.1</td></tr><tr><td>nem, quam in senatu habuisses, perscripsit; qua inductus ad</td><td></td></tr><tr><td>te scribere sum conatus et abs te, quantum tua fert voluntas,</td><td></td></tr><tr><td>peto quaesoque ut tuos mecum serves potius quam propter</td><td></td></tr><tr><td>adrogantem crudelitatem tuorum me oppugnes. tu, tuas</td><td>5</td></tr><tr><td>inimicitias ut rei publicae donares, te vicisti; alienas ut</td><td></td></tr><tr><td>contra rem publicam confirmes adduceris? quod si mihi tua</td><td></td></tr><tr><td>clementia opem tuleris, omnibus in rebus me fore in tua</td><td></td></tr><tr><td>potestate tibi confirmo. si mihi neque magistratus neque</td><td></td></tr><tr><td>senatum neque populum auxiliari propter eam vim quae me</td><td>10</td></tr><tr><td>cum re publica vicit licuerit, vide ne, cum velis revocare</td><td></td></tr><tr><td>tempus omnium [re]servandorum, cum qui servetur non</td><td></td></tr><tr><td>erit, non possis. </td><td></td></tr>
        </table>