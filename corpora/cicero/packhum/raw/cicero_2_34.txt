<table>
          <script>targetHit=0;</script>
          <tr><td>  Facis iniuriam, Chrysogone, si maiorem spem emptionis</td><td>146.1</td></tr><tr><td>tuae in huius exitio ponis quam in eis rebus quas L. Sulla</td><td></td></tr><tr><td>gessit. Quod si tibi causa nulla est cur hunc miserum tanta</td><td></td></tr><tr><td>calamitate adfici velis, si tibi omnia sua praeter animam</td><td></td></tr><tr><td>tradidit nec sibi quicquam paternum ne monumenti quidem</td><td>5</td></tr><tr><td>causa reservavit, per deos immortalis! quae ista tanta crude-</td><td></td></tr><tr><td>litas est, quae tam fera immanisque natura? Quis umquam</td><td></td></tr><tr><td>praedo fuit tam nefarius, quis pirata tam barbarus ut, cum</td><td></td></tr><tr><td>integram praedam sine sanguine habere posset, cruenta</td><td></td></tr><tr><td>spolia detrahere mallet? Scis hunc nihil habere, nihil</td><td>147.1</td></tr><tr><td>audere, nihil posse, nihil umquam contra rem tuam cogitasse,</td><td></td></tr><tr><td>et tamen oppugnas eum quem neque metuere potes neque</td><td></td></tr><tr><td>odisse debes nec quicquam iam habere reliqui vides quod ei</td><td></td></tr><tr><td>detrahere possis. Nisi hoc indignum putas, quod vestitum</td><td>5</td></tr><tr><td>sedere in iudicio vides quem tu e patrimonio tamquam e</td><td></td></tr><tr><td>naufragio nudum expulisti. Quasi vero nescias hunc et ali</td><td></td></tr><tr><td>et vestiri a Caecilia Baliarici filia, Nepotis sorore, specta-</td><td></td></tr><tr><td>tissima femina, quae cum patrem clarissimum, amplissimos</td><td></td></tr><tr><td>patruos, ornatissimum fratrem haberet, tamen, cum esset</td><td>10</td></tr><tr><td>mulier, virtute perfecit ut, quanto honore ipsa ex illorum </td><td></td></tr><tr><td>dignitate adficeretur, non minora illis ornamenta ex sua</td><td></td></tr><tr><td>laude redderet. </td><td></td></tr><tr><td>  An, quod diligenter defenditur, id tibi indignum facinus</td><td>148.1</td></tr><tr><td>videtur? Mihi crede, si pro patris huius hospitiis et</td><td></td></tr><tr><td>gratia vellent omnes huic hospites adesse et auderent libere</td><td></td></tr><tr><td>defendere, satis copiose defenderetur; sin autem pro magni-</td><td></td></tr><tr><td>tudine iniuriae proque eo quod summa res publica in huius</td><td>5</td></tr><tr><td>periculo temptatur haec omnes vindicarent, consistere me</td><td></td></tr><tr><td>hercule vobis isto in loco non liceret. Nunc ita defenditur,</td><td></td></tr><tr><td>non sane ut moleste ferre adversarii debeant neque ut se</td><td></td></tr><tr><td>potentia superari putent. Quae domi gerenda sunt, ea per</td><td>149.1</td></tr><tr><td>Caeciliam transiguntur, fori iudicique rationem &lt;M.&gt; Messala,</td><td></td></tr><tr><td>ut videtis, iudices, suscepit; qui, si iam satis aetatis ac ro-</td><td></td></tr><tr><td>boris haberet, ipse pro Sex. Roscio diceret. Quoniam ad</td><td></td></tr><tr><td>dicendum impedimento est aetas et pudor qui ornat aetatem</td><td>5</td></tr><tr><td>causam mihi tradidit quem sua causa cupere ac debere</td><td></td></tr><tr><td>intellegebat, ipse adsiduitate, consilio, auctoritate, diligentia</td><td></td></tr><tr><td>perfecit ut Sex. Rosci vita erepta de manibus sectorum sen-</td><td></td></tr><tr><td>tentiis iudicum permitteretur. Nimirum, iudices, pro hac</td><td></td></tr><tr><td>nobilitate pars maxima civitatis in armis fuit; haec acta res</td><td>10</td></tr><tr><td>est ut ei nobiles restituerentur in civitatem qui hoc facerent</td><td></td></tr><tr><td>quod facere Messalam videtis, qui caput innocentis defen-</td><td></td></tr><tr><td>derent, qui iniuriae resisterent, qui quantum possent in</td><td></td></tr><tr><td>salute alterius quam in exitio mallent ostendere; quod si</td><td></td></tr><tr><td>omnes qui eodem loco nati sunt facerent, et res publica ex</td><td>15</td></tr><tr><td>illis et ipsi ex invidia minus laborarent. </td><td></td></tr>
        </table>