<table>
          <script>targetHit=0;</script>
          <tr class="title first  date"><td>iii vel prid<span class="snum">.</span> Kal<span class="snum">.</span> Mai<span class="snum">.</span> <span class="snum">49</span></td><td></td></tr><tr class="title last  "><td>M. CICERO S. D. SER. SULPICIO</td><td></td></tr><tr><td>A. d. III Kal. Mai., cum essem in Cumano, accepi tuas</td><td>4.2.1.1</td></tr><tr><td>litteras; quibus lectis cognovi non satis prudenter fecisse</td><td></td></tr><tr><td>Philotimum, qui, cum abs te mandata haberet, ut scribis, de </td><td></td></tr><tr><td>omnibus rebus, ipse ad me non venisset, litteras tuas misisset,</td><td></td></tr><tr><td>quas intellexi breviores fuisse quod eum perlaturum putasses.</td><td>5</td></tr><tr><td>sed tamen, postquam tuas litteras legi, Postumia tua me</td><td></td></tr><tr><td>convenit et Servius noster. his placuit ut tu in Cumanum</td><td></td></tr><tr><td>venires, quod etiam mecum ut ad te scriberem egerunt. </td><td></td></tr><tr><td>  Quod meum consilium exquiris, id est tale ut capere</td><td>2.1</td></tr><tr><td>facilius ipse possim quam alteri dare. quid enim est quod</td><td></td></tr><tr><td>audeam suadere tibi, homini summa auctoritate summaque</td><td></td></tr><tr><td>prudentia? si quid rectissimum sit quaerimus, perspicuum</td><td></td></tr><tr><td>est; si quid maxime expediat, obscurum. sin ii sumus qui</td><td>5</td></tr><tr><td>profecto esse debemus, ut nihil arbitremur expedire nisi</td><td></td></tr><tr><td>quod rectum honestumque sit, non potest esse dubium quid</td><td></td></tr><tr><td>faciendum nobis sit. </td><td></td></tr><tr><td>  Quod existimas meam causam coniunctam esse cum tua,</td><td>3.1</td></tr><tr><td>certe similis in utroque nostrum, cum optime sentiremus,</td><td></td></tr><tr><td>error fuit. nam omnia utriusque consilia ad concordiam</td><td></td></tr><tr><td>spectaverunt; qua cum ipsi Caesari nihil esset utilius,</td><td></td></tr><tr><td>gratiam quoque nos inire ab eo defendenda pace arbi-</td><td>5</td></tr><tr><td>trabamur. quantum nos fefellerit et quem in locum res</td><td></td></tr><tr><td>deducta sit vides. neque solum ea perspicis quae geruntur</td><td></td></tr><tr><td>quaeque iam gesta sunt sed etiam qui cursus rerum, qui</td><td></td></tr><tr><td>exitus futurus sit. ergo aut probare oportet ea quae fiunt aut</td><td></td></tr><tr><td>interesse etiam si non probes; quorum altera mihi turpis,</td><td>10</td></tr><tr><td>altera etiam periculosa ratio videtur. restat ut discedendum</td><td>4.1</td></tr><tr><td>putem; in quo reliqua videtur esse deliberatio, quod con-</td><td></td></tr><tr><td>silium in discessu, quae loca sequamur. omnino cum miserior</td><td></td></tr><tr><td>res numquam accidit tum ne deliberatio quidem difficilior.</td><td></td></tr><tr><td>nihil enim constitui potest quod non incurrat in magnam</td><td>5</td></tr><tr><td>aliquam difficultatem. </td><td></td></tr><tr><td>  Tu, si videbitur, ita censeo facias ut, si habes iam statutum</td><td></td></tr><tr><td>quid tibi agendum putes, in quo non sit coniunctum con-</td><td></td></tr><tr><td>silium tuum cum meo, supersedeas hoc labore itineris. sin </td><td></td></tr><tr><td>autem est quod mecum communicare velis, ego te exspectabo.</td><td>10</td></tr><tr><td>tu, quod tuo commodo fiat, quam primum velim venias,</td><td></td></tr><tr><td>sicut intellexi et Servio et Postumiae placere. </td><td></td></tr><tr><td>  Vale.</td><td></td></tr>
        </table>