<table>
          <script>targetHit=0;</script>
          <tr class="title first  date"><td>iii Id<span class="snum">.</span> Apr<span class="snum">.</span> <span class="snum">44</span> <span class="snum">(</span>§<span class="snum">3)</span> Asturae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Spero tibi iam esse ut volumus, quoniam quidem ἠσίτησας,</td><td>14.5.1.1</td></tr><tr><td>cum leviter commotus esses; sed tamen velim scire quid agas.</td><td></td></tr><tr><td>signa bella, quod Calvenna moleste fert se suspectum esse</td><td></td></tr><tr><td>Bruto; illa signa non bona, si cum signis legiones veniunt &lt;e&gt;</td><td></td></tr><tr><td>Gallia. quid tu illas putas quae fuerunt in Hispania? nonne idem</td><td>5</td></tr><tr><td>postulaturas? quid, quas Annius transportavi&lt;t&gt;? †caninium†</td><td></td></tr><tr><td>volui, sed μνημονικὸν ἁμάρτημα. a balneatore φυρμὸς πολύς.</td><td></td></tr><tr><td>nam ista quidem Caesaris libertorum coniuratio facile op-</td><td></td></tr><tr><td>primeretur, si recte saperet Antonius. </td><td></td></tr><tr><td>  O meam stultam verecundiam! qui legari noluerim ante res</td><td>2.1</td></tr><tr><td>prolatas, ne deserere viderer hunc rerum tumorem; cui certe si</td><td></td></tr><tr><td>possem mederi, deesse non deberem. sed vides magistratus, si</td><td></td></tr><tr><td>quidem illi magistratus, vides tamen tyranni satellites &lt;in&gt;</td><td></td></tr><tr><td>imperiis, vides eiusdem exercitus, vides in latere veteranos, quae</td><td>5</td></tr><tr><td>sunt εὐρίπιστα omnia; eos autem qui orbis terrae custodiis non</td><td></td></tr><tr><td>modo saepti verum etiam magni esse debebant tantum modo</td><td></td></tr><tr><td>laudari atque amari, sed parietibus contineri. atque illi quoquo</td><td></td></tr><tr><td>modo beati, civitas misera. </td><td></td></tr><tr><td>  Sed velim scire quid adventus Octavi, num qui concursus ad </td><td>3.1</td></tr><tr><td>eum, num quae νεωτερισμοῦ suspicio. non puto equidem, sed</td><td></td></tr><tr><td>tamen, quicquid est, scire cupio. haec scripsi ad te proficiscens</td><td></td></tr><tr><td>Astura <span class="caps">iii</span> Id.</td><td></td></tr>
        </table>