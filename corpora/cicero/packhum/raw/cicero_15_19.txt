<table>
          <script>targetHit=0;</script>
          <tr><td>  Sed quid ego? qui Catilinam non laudavi, qui reo Cati-</td><td>83.1</td></tr><tr><td>linae consul non adfui, qui testimonium de coniuratione</td><td></td></tr><tr><td>dixi in alios, adeone vobis alienus a sanitate, adeo oblitus </td><td></td></tr><tr><td>constantiae meae, adeo immemor rerum a me gestarum</td><td></td></tr><tr><td>esse videor ut, cum consul bellum gesserim cum coniuratis,</td><td>5</td></tr><tr><td>nunc eorum ducem servare cupiam et animum inducam,</td><td></td></tr><tr><td>cuius nuper ferrum rettuderim flammamque restinxerim,</td><td></td></tr><tr><td>eiusdem nunc causam vitamque defendere? Si me dius</td><td></td></tr><tr><td>fidius, iudices, non me ipsa res publica meis laboribus et</td><td></td></tr><tr><td>periculis conservata ad gravitatem animi et constantiam sua</td><td>10</td></tr><tr><td>dignitate revocaret, tamen hoc natura est insitum ut, quem</td><td></td></tr><tr><td>timueris, quicum de vita fortunisque contenderis, cuius ex</td><td></td></tr><tr><td>insidiis evaseris, hunc semper oderis. Sed cum agatur honos</td><td></td></tr><tr><td>meus amplissimus, gloria rerum gestarum singularis, cum,</td><td></td></tr><tr><td>quotiens quisque est in hoc scelere convictus, totiens reno-</td><td>15</td></tr><tr><td>vetur memoria per me inventae salutis, ego sim tam demens,</td><td></td></tr><tr><td>ego committam ut ea quae pro salute omnium gessi, casu</td><td></td></tr><tr><td>magis et felicitate a me quam virtute et consilio gesta esse</td><td></td></tr><tr><td>videantur? 'Quid ergo? hoc tibi sumis,' dicet fortasse</td><td>84.1</td></tr><tr><td>quispiam, 'ut, quia tu defendis, innocens iudicetur?' Ego</td><td></td></tr><tr><td>vero, iudices, non modo mihi nihil adsumo in quo quispiam</td><td></td></tr><tr><td>repugnet sed etiam, si quid ab omnibus conceditur, id reddo</td><td></td></tr><tr><td>ac remitto. Non in ea re publica versor, non eis tempori-</td><td>5</td></tr><tr><td>bus caput meum obtuli pro patria periculis omnibus, non</td><td></td></tr><tr><td>aut ita sunt exstincti quos vici aut ita grati quos servavi, ut</td><td></td></tr><tr><td>ego mihi plus appetere coner quam quantum omnes inimici</td><td></td></tr><tr><td>invidique patiantur. Grave esse videtur eum qui investi-</td><td>85.1</td></tr><tr><td>garit coniurationem, qui patefecerit, qui oppresserit, cui</td><td></td></tr><tr><td>senatus singularibus verbis gratias egerit, cui uni togato</td><td></td></tr><tr><td>supplicationem decreverit, dicere in iudicio: 'non defende-</td><td></td></tr><tr><td>rem, si coniurasset.' Non dico id quod grave est, dico illud</td><td>5</td></tr><tr><td>quod in his causis coniurationis non auctoritati adsumam, </td><td></td></tr><tr><td>sed pudori meo: 'ego ille coniurationis investigator atque</td><td></td></tr><tr><td>ultor certe non defenderem Sullam, si coniurasse arbitrarer.'</td><td></td></tr><tr><td>Ego, iudices, de tantis omnium periculis cum quaererem</td><td></td></tr><tr><td>omnia, multa audirem, crederem non omnia, caverem omnia,</td><td>10</td></tr><tr><td>dico hoc quod initio dixi, nullius indicio, nullius nuntio,</td><td></td></tr><tr><td>nullius suspicione, nullius litteris de P. Sulla rem ullam</td><td></td></tr><tr><td>ad me esse delatam. </td><td></td></tr>
        </table>