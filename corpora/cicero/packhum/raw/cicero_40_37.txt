<table>
          <script>targetHit=0;</script>
          <tr><td>  Ergo et hi numeri sint cogniti et genus illud ter-</td><td>168.1</td></tr><tr><td>tium explicetur quale sit, numerosae et aptae ora-</td><td></td></tr><tr><td>tionis. quod qui non sentiunt, quas auris habeant aut</td><td></td></tr><tr><td>quid in his hominis simile sit nescio. meae quidem</td><td></td></tr><tr><td>et perfecto completoque verborum ambitu gaudent</td><td>5</td></tr><tr><td>et curta sentiunt nec amant redundantia. quid dico</td><td></td></tr><tr><td>meas? contiones saepe exclamare vidi, cum apte verba</td><td></td></tr><tr><td>cecidissent. id enim exspectant aures, ut verbis colli-</td><td></td></tr><tr><td>getur sententia. 'non erat hoc apud antiquos.' et</td><td></td></tr><tr><td>quidem nihil aliud fere non erat; nam et verba elige-</td><td>10</td></tr><tr><td>bant et sententias gravis et suavis reperiebant sed</td><td></td></tr><tr><td>eas aut vinciebant aut explebant parum. 'hoc me</td><td>169.1</td></tr><tr><td>ipsum delectat' inquiunt. quid, si antiquissima illa</td><td></td></tr><tr><td>pictura paucorum colorum magis quam haec iam per-</td><td></td></tr><tr><td>fecta delectet, illa nobis sit credo repetenda, haec</td><td></td></tr><tr><td>scilicet repudianda? nominibus veterum gloriantur.</td><td>5</td></tr><tr><td>habet autem ut in aetatibus auctoritatem senectus sic</td><td></td></tr><tr><td>in exemplis antiquitas, quae quidem apud me ipsum</td><td></td></tr><tr><td>valet plurimum. nec ego id quod deest antiquitati</td><td></td></tr><tr><td>flagito potius quam laudo quod est; praesertim cum</td><td></td></tr><tr><td>ea maiora iudicem quae sunt quam illa quae desunt.</td><td>10</td></tr><tr><td>plus est enim in verbis et in sententiis boni, quibus</td><td></td></tr><tr><td>illi excellunt, quam in conclusione sententiarum, quam</td><td></td></tr><tr><td>non habent. post inventa conclusio est, qua credo</td><td></td></tr><tr><td>usuros veteres illos fuisse, si iam nota atque usurpata</td><td></td></tr><tr><td>res esset; qua inventa omnis usos magnos oratores </td><td>15</td></tr><tr><td>videmus. sed habet nomen invidiam, cum in oratione</td><td>170.1</td></tr><tr><td>iudiciali et forensi numerus Latine, Graece ῥυθμὸς</td><td></td></tr><tr><td>inesse dicitur. nimis enim insidiarum ad capiundas</td><td></td></tr><tr><td>auris adhiberi videtur, si etiam in dicendo numeri ab</td><td></td></tr><tr><td>oratore quaeruntur. hoc freti isti et ipsi infracta et</td><td>5</td></tr><tr><td>amputata locuntur et eos vituperant qui apta et finita</td><td></td></tr><tr><td>pronuntiant; si inanibus verbis levibusque sententiis,</td><td></td></tr><tr><td>iure; sin probae res, lecta verba, quid est cur clau-</td><td></td></tr><tr><td>dere aut insistere orationem malint quam cum sen-</td><td></td></tr><tr><td>tentia pariter excurrere? hic enim invidiosus numerus</td><td>10</td></tr><tr><td>nihil affert aliud nisi ut sit apte verbis comprehensa</td><td></td></tr><tr><td>sententia; quod fit etiam ab antiquis, sed plerumque</td><td></td></tr><tr><td>casu, saepe natura; et quae valde laudantur apud</td><td></td></tr><tr><td>illos, ea fere quia sunt conclusa laudantur. et apud</td><td>171.1</td></tr><tr><td>Graecos quidem iam anni prope quadringenti sunt,</td><td></td></tr><tr><td>cum hoc probatur; nos nuper agnovimus. ergo Ennio</td><td></td></tr><tr><td>licuit vetera contemnenti dicere:</td><td></td></tr><tr><td>    'Versibus quos olim Fauni vatesque canebant',</td><td>5</td></tr><tr><td>mihi de antiquis eodem modo non licebit? praesertim</td><td></td></tr><tr><td>cum dicturus non sim: 'ante hunc' ut ille nec quae</td><td></td></tr><tr><td>secuntur: 'Nos ausi reserare'; legi enim audivique</td><td></td></tr><tr><td>nonnullos quorum propemodum absolute concludere-</td><td></td></tr><tr><td>tur oratio. quod qui non possunt, non est iis satis non</td><td>10</td></tr><tr><td>contemni, laudari etiam volunt. ego autem illos ipsos</td><td></td></tr><tr><td>laudo idque merito quorum se isti imitatores esse di-</td><td></td></tr><tr><td>cunt, etsi in iis aliquid desidero, hos vero minime qui</td><td></td></tr><tr><td>nihil illorum nisi vitium secuntur, cum a bonis absint</td><td></td></tr><tr><td>longissime. Quodsi auris tam inhumanas tamque agre- </td><td>172.1</td></tr><tr><td>stis habent, ne doctissimorum quidem virorum eos mo-</td><td></td></tr><tr><td>vebit auctoritas? omitto Isocraten discipulosque eius</td><td></td></tr><tr><td>Ephorum et Naucraten, quanquam orationis faciundae</td><td></td></tr><tr><td>et ornandae auctores locupletissimi summi ipsi oratores</td><td>5</td></tr><tr><td>esse debebant. sed quis omnium doctior, quis acutior,</td><td></td></tr><tr><td>quis in rebus vel inveniundis vel iudicandis acrior Ari-</td><td></td></tr><tr><td>stotele fuit? quis porro Isocrati est adversatus infen-</td><td></td></tr><tr><td>sius? is igitur versum in oratione vetat esse, numerum</td><td></td></tr><tr><td>iubet. eius auditor Theodectes, in primis, ut Aristo-</td><td>10</td></tr><tr><td>teles saepe significat, politus scriptor atque artifex,</td><td></td></tr><tr><td>hoc idem et sentit et praecipit; Theophrastus vero</td><td></td></tr><tr><td>isdem de rebus etiam accuratius. quis ergo istos</td><td></td></tr><tr><td>ferat qui hos auctores non probent? nisi omnino haec</td><td></td></tr><tr><td>esse ab iis praecepta nesciunt. quod si ita est—nec</td><td>173.1</td></tr><tr><td>vero aliter existimo—quid, ipsi suis sensibus non</td><td></td></tr><tr><td>moventur? nihilne iis inane videtur nihil inconditum</td><td></td></tr><tr><td>nihil curtum nihil claudicans nihil redundans? in</td><td></td></tr><tr><td>versu quidem theatra tota exclamant, si fuit una syl-</td><td>5</td></tr><tr><td>laba aut brevior aut longior; nec vero multitudo pedes</td><td></td></tr><tr><td>novit nec ullos numeros tenet nec illud quod offendit</td><td></td></tr><tr><td>aut cur aut in quo offendat intellegit; et tamen om-</td><td></td></tr><tr><td>nium longitudinum et brevitatum in sonis sicut acu-</td><td></td></tr><tr><td>tarum graviumque vocum iudicium ipsa natura in</td><td>10</td></tr><tr><td>auribus nostris collocavit. </td><td></td></tr>
        </table>