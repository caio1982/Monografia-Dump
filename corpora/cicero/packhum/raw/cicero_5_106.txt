<table>
          <script>targetHit=0;</script>
          <tr><td>  Privatim hoc modo: quid? publice civitates tractatae</td><td>2.3.66.15</td></tr><tr><td>quem ad modum sunt? Audistis permulta, iudices, testi-</td><td></td></tr><tr><td>monia civitatum, et reliquarum audietis. Ac primum de</td><td>67.1</td></tr><tr><td>Agyrinensi populo fideli et inlustri breviter cognoscite.</td><td></td></tr><tr><td>Agyrinensis est in primis honesta Siciliae civitas hominum</td><td></td></tr><tr><td>ante hunc praetorem locupletium summorumque aratorum.</td><td></td></tr><tr><td>Eius agri decumas cum emisset idem Apronius, Agyrium</td><td>5</td></tr><tr><td>venit. Qui cum apparitoribus eo et vi ac minis venisset,</td><td></td></tr><tr><td>poscere pecuniam grandem coepit ut accepto lucro discede-</td><td></td></tr><tr><td>ret; nolle se negoti quicquam habere dicebat, sed accepta</td><td></td></tr><tr><td>pecunia velle quam primum in aliam civitatem occurrere.</td><td></td></tr><tr><td>Sunt omnes Siculi non contemnendi, si per nostros</td><td>10</td></tr><tr><td>magistratus liceat, sed homines et satis fortes et plane</td><td></td></tr><tr><td>frugi ac sobrii, et in primis haec civitas de qua loquor,</td><td></td></tr><tr><td>iudices. Itaque homini improbissimo respondent Agyri-</td><td>68.1</td></tr><tr><td>nenses sese decumas ei quem ad modum deberent daturos:</td><td></td></tr><tr><td>lucrum, cum ille magno praesertim emisset, non addituros.</td><td></td></tr><tr><td>Apronius certiorem facit istum cuia res erat. Statim, tam-</td><td></td></tr><tr><td>quam coniuratio aliqua Agyri contra rem publicam facta</td><td>5</td></tr><tr><td>aut legatus praetoris pulsatus esset, ita Agyrio magistratus et</td><td></td></tr><tr><td>quinque primi accitu istius evocantur. Veniunt Syracusas;</td><td></td></tr><tr><td>praesto est Apronius; ait eos ipsos qui venissent contra</td><td></td></tr><tr><td>edictum praetoris fecisse. Quaerebant, quid? Respondebat </td><td></td></tr><tr><td>se ad recuperatores esse dicturum. Iste aequissimus homo</td><td>10</td></tr><tr><td>formidinem illam suam miseris Agyrinensibus iniciebat:</td><td></td></tr><tr><td>recuperatores se de cohorte sua daturum minabatur.</td><td></td></tr><tr><td>Agyrinenses, viri fortissimi, iudicio se passuros esse dicebant.</td><td></td></tr><tr><td>Ingerebat iste Artemidorum Cornelium medicum et Tlepo-</td><td>69.1</td></tr><tr><td>lemum Cornelium pictorem et eius modi recuperatores,</td><td></td></tr><tr><td>quorum civis Romanus nemo erat, sed Graeci sacrilegi iam</td><td></td></tr><tr><td>pridem improbi, repente Cornelii. Videbant Agyrinenses,</td><td></td></tr><tr><td>quicquid ad eos recuperatores Apronius attulisset, illum</td><td>5</td></tr><tr><td>perfacile probaturum: condemnari cum istius invidia in-</td><td></td></tr><tr><td>famiaque malebant quam ad eius condiciones pactionesque</td><td></td></tr><tr><td>accedere. Quaerebant quae in verba recuperatores daret.</td><td></td></tr><tr><td>Respondebat, <span class="caps">Si pareret adversvs edictvm fecisse</span>; qua</td><td></td></tr><tr><td>in re in iudicio dicturum esse aiebat. Iniquissimis verbis,</td><td>10</td></tr><tr><td>improbissimis recuperatoribus conflictari malebant quam</td><td></td></tr><tr><td>quicquam cum isto sua voluntate decidere. Summittebat</td><td></td></tr><tr><td>iste Timarchidem qui moneret eos, si saperent, ut transi-</td><td></td></tr><tr><td>gerent. Pernegabant. 'Quid ergo? in singulos HS quinqua-</td><td></td></tr><tr><td>genis milibus damnari mavultis?' Malle dicebant. Tum</td><td>15</td></tr><tr><td>iste clare omnibus audientibus, 'Qui damnatus erit,' inquit,</td><td></td></tr><tr><td>'virgis ad necem caedetur.' Hic illi flentes rogare atque</td><td></td></tr><tr><td>orare coeperunt ut sibi suas segetes fructusque omnis</td><td></td></tr><tr><td>arationesque vacuas Apronio tradere liceret, ut ipsi sine</td><td></td></tr><tr><td>ignominia molestiaque discederent. </td><td>20</td></tr>
        </table>