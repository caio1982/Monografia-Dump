<table>
          <script>targetHit=0;</script>
          <tr><td>  Sentio, iudices, moderandum mihi esse iam orationi meae</td><td>2.3.103.1</td></tr><tr><td>fugiendamque vestram satietatem. Non versabor in uno</td><td></td></tr><tr><td>genere diutius, et ita cetera de oratione mea tollam ut in</td><td></td></tr><tr><td>causa tamen relinquam. Audietis Agrigentinorum, fortissi-</td><td></td></tr><tr><td>morum virorum, diligentissimorum aratorum, querimonias;</td><td>5</td></tr><tr><td>cognoscetis Entellinorum, hominum summi laboris sum-</td><td></td></tr><tr><td>maeque industriae, dolorem et iniurias; Heracliensium,</td><td></td></tr><tr><td>Gelensium, Soluntinorum incommoda proferentur; Cati-</td><td></td></tr><tr><td>nensium, locupletissimorum hominum amicissimorumque,</td><td></td></tr><tr><td>agros vexatos ab Apronio cognoscetis; Tyndaritanam,</td><td>10</td></tr><tr><td>nobilissimam civitatem, Cephaloeditanam, Haluntinam,</td><td></td></tr><tr><td>Apolloniensem, Enguinam, Capitinam perditas esse hac</td><td></td></tr><tr><td>iniquitate decumarum intellegetis; Inensibus, Murgentinis,</td><td></td></tr><tr><td>Assorinis, Helorinis, Ietinis nihil omnino relictum; Ceta-</td><td></td></tr><tr><td>rinos, Scherinos, parvarum civitatum homines, omnino</td><td>15</td></tr><tr><td>abiectos esse ac perditos; omnis denique agros decumanos</td><td></td></tr><tr><td>per triennium populo Romano ex parte decuma, C. Verri</td><td></td></tr><tr><td>ex omni reliquo vectigalis fuisse, et plerisque aratoribus</td><td></td></tr><tr><td>nihil omnino superfuisse; si cui quid [autem] aut relictum</td><td></td></tr><tr><td>aut remissum sit, id fuisse tantum quantum ex eo quo</td><td>20</td></tr><tr><td>istius avaritia contenta fuit redundarit. </td><td></td></tr><tr><td>  Duarum mihi civitatum reliquos feci agros, iudices, fere </td><td>104.1</td></tr><tr><td>optimos ac nobilissimos, Aetnensem et Leontinum. Horum</td><td></td></tr><tr><td>ego agrorum missos faciam quaestus trienni; unum annum</td><td></td></tr><tr><td>eligam, quo facilius id quod institui explicare possim.</td><td></td></tr><tr><td>Sumam annum tertium, quod et recentissimus est et ab</td><td>5</td></tr><tr><td>isto ita administratus ut, cum se certe decessurum videret,</td><td></td></tr><tr><td>non laboraret si aratorem nullum in Sicilia omnino esset</td><td></td></tr><tr><td>relicturus. Agri Aetnensis et Leontini decumas agemus.</td><td></td></tr><tr><td>Attendite, iudices, diligenter. Agri sunt feraces, annus</td><td></td></tr><tr><td>tertius, decumanus Apronius. De Aetnensibus perpauca</td><td>105.1</td></tr><tr><td>dicam; dixerunt enim ipsi priore actione publice. Memoria</td><td></td></tr><tr><td>tenetis Artemidorum Aetnensem, legationis eius principem,</td><td></td></tr><tr><td>publice dicere Apronium venisse Aetnam cum Veneriis;</td><td></td></tr><tr><td>vocasse ad se magistratus, imperasse ut in foro sibi medio</td><td>5</td></tr><tr><td>lecti sternerentur, cotidie solitum esse non modo in publico,</td><td></td></tr><tr><td>sed etiam de publico convivari; cum in eius conviviis</td><td></td></tr><tr><td>symphonia caneret maximisque poculis ministraretur, reti-</td><td></td></tr><tr><td>neri solitos esse aratores, atque ab eis non modo per iniuriam</td><td></td></tr><tr><td>sed etiam per contumeliam tantum exprimi frumenti quan-</td><td>10</td></tr><tr><td>tum Apronius imperasset. Audistis haec, iudices; quae</td><td>106.1</td></tr><tr><td>nunc ego omnia praetereo et relinquo. Nihil de luxuria</td><td></td></tr><tr><td>Aproni loquor, nihil de insolentia, nihil de permissa ab isto</td><td></td></tr><tr><td>licentia, nihil de singulari nequitia ac turpitudine: tantum</td><td></td></tr><tr><td>de quaestu ac lucro dicam unius agri et unius anni, quo</td><td>5</td></tr><tr><td>facilius vos coniecturam de triennio et de tota Sicilia facere</td><td></td></tr><tr><td>possitis. Sed mihi Aetnensium brevis est ratio; ipsi enim</td><td></td></tr><tr><td>venerunt, ipsi publicas litteras deportaverunt; docuerunt</td><td></td></tr><tr><td>vos quid lucelli fecerit homo non malus, familiaris praetoris,</td><td></td></tr><tr><td>Apronius. Id, quaeso, ex ipsorum testimonio cognoscite. </td><td>10</td></tr><tr><td>&lt;Recita. <span class="caps">Testimonivm Aetnensivm.</span>&gt; Quid ais? Dic, dic,</td><td></td></tr><tr><td>quaeso, clarius, ut populus Romanus de suis vectigalibus,</td><td></td></tr><tr><td>de suis aratoribus, de suis sociis atque amicis audiat. <span class="caps"><span class="ovl">l</span></span></td><td></td></tr><tr><td><span class="caps">med.</span>, HS <span class="caps"><span class="ovl">l</span></span><span class="ovl"></span>. Per deos immortalis! unus ager uno anno tre-</td><td></td></tr><tr><td>centa milia mod. tritici et praeterea HS <span class="caps"><span class="ovl">l</span></span><span class="ovl"></span> lucri dat Apronio!</td><td>15</td></tr><tr><td>Tantone minoris decumae venierunt quam fuerunt, an, cum</td><td></td></tr><tr><td>satis magno venissent, hic tantus tamen frumenti pecuniaeque</td><td></td></tr><tr><td>numerus ab aratoribus per vim ablatus est? Vtrum enim</td><td></td></tr><tr><td>horum dixeris, in eo culpa et crimen haerebit. Nam illud</td><td>107.1</td></tr><tr><td>quidem non dices—quod utinam dicas!—ad Apronium non</td><td></td></tr><tr><td>pervenisse tantum. Ita te non modo publicis tenebo sed</td><td></td></tr><tr><td>etiam privatis aratorum pactionibus ac litteris ut intellegas</td><td></td></tr><tr><td>non te diligentiorem in faciendis furtis fuisse quam me in</td><td>5</td></tr><tr><td>deprehendendis. Hoc tu feres? hoc quisquam defendet?</td><td></td></tr><tr><td>hoc hi, si aliter de te statuere voluerint, sustinebunt? uno</td><td></td></tr><tr><td>adventu ex uno agro Q. Apronium, praeter eam quam dixi</td><td></td></tr><tr><td>pecuniam numeratam, <span class="caps">ccc</span> milia mod. tritici lucri nomine</td><td></td></tr><tr><td>sustulisse! Quid? hoc Aetnenses soli dicunt? Immo</td><td>108.1</td></tr><tr><td>etiam Centuripini, qui agri Aetnensis multo maximam</td><td></td></tr><tr><td>partem possident; quorum legatis, hominibus nobilissimis,</td><td></td></tr><tr><td>Androni et Artemoni, senatus ea mandata dedit quae pu-</td><td></td></tr><tr><td>blice ad civitatem ipsorum pertinebant; de iis iniuriis quas</td><td>5</td></tr><tr><td>cives Centuripini non in suis sed in aliorum finibus accepe-</td><td></td></tr><tr><td>rant, senatus et populus Centuripinus legatos noluit mittere;</td><td></td></tr><tr><td>ipsi aratores Centuripini, qui numerus est in Sicilia maximus</td><td></td></tr><tr><td>hominum honestissimorum et locupletissimorum, tris lega-</td><td></td></tr><tr><td>tos, civis suos, delegerunt, ut eorum testimonio non unius</td><td>10</td></tr><tr><td>agri sed prope totius Siciliae calamitates cognosceretis.</td><td></td></tr><tr><td>Arant enim tota Sicilia fere Centuripini, et hoc in te gravio-</td><td></td></tr><tr><td>res certioresque testes sunt, quod ceterae civitates suis solum</td><td></td></tr><tr><td>incommodis commoventur, Centuripini, quod in omnium </td><td></td></tr><tr><td>fere finibus possessiones habent, etiam ceterarum civitatum</td><td>15</td></tr><tr><td>damna ac detrimenta senserunt. </td><td></td></tr>
        </table>