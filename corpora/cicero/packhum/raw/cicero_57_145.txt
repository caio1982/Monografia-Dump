<table>
          <script>targetHit=0;</script>
          <tr class="title first  date"><td>v Id<span class="snum">.</span> Febr<span class="snum">.</span> <span class="snum">49</span> in Formiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Pedem in Italia video esse nullum qui non in istius potestate</td><td>7.22.1.1</td></tr><tr><td>sit. de Pompeio scio nihil, eumque, nisi in navim se contulerit,</td><td></td></tr><tr><td>exceptum iri puto. o celeritatem incredibilem! huius autem</td><td></td></tr><tr><td>nostri—sed non possum sine dolore accusare eum de quo</td><td></td></tr><tr><td>angor et crucior. tu caedem non sine causa times, non quo</td><td>5</td></tr><tr><td>minus quicquam Caesari expediat ad diuturnitatem victoriae</td><td></td></tr><tr><td>et dominationis sed video quorum arbitrio sit acturus. recte</td><td></td></tr><tr><td>†sit† censeo cedendum. </td><td></td></tr><tr><td>  De Oppiis egeo consili. quod optimum factu videbitur</td><td>2.1</td></tr><tr><td>facies. cum Philotimo loquere, atque adeo Terentiam habebis</td><td></td></tr><tr><td>Idibus. </td><td></td></tr><tr><td>  Ego quid agam? qua aut terra aut mari persequar eum</td><td></td></tr><tr><td>qui ubi sit nescio? etsi terra quidem qui possum? mari quo?</td><td>5</td></tr><tr><td>tradam igitur isti me? fac posse tuto (multi enim hortantur),</td><td></td></tr><tr><td>num etiam honeste? nullo modo quidem. a te petam con-</td><td></td></tr><tr><td>silium, ut soleo? explicari res non potest. sed tamen si quid</td><td></td></tr><tr><td>in mentem venit velim scribas, et ipse quid sis acturus.</td><td></td></tr>
        </table>