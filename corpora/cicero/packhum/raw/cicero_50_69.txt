<table>
          <script>targetHit=0;</script>
          <tr><td>  Illa autem, quae Carneades adferebat, quem ad </td><td>3.29.1</td></tr><tr><td>modum dissolvitis: si nullum corpus inmortale sit,</td><td></td></tr><tr><td>nullum esse corpus sempiternum: corpus autem in-</td><td></td></tr><tr><td>mortale nullum esse, ne individuum quidem nec quod</td><td></td></tr><tr><td>dirimi distrahive non possit; cumque omne animal</td><td>5</td></tr><tr><td>patibilem naturam habeat, nullum est eorum quod</td><td></td></tr><tr><td>effugiat accipiendi aliquid extrinsecus id est quasi</td><td></td></tr><tr><td>ferendi et patiendi necessitatem, et si omne animal</td><td></td></tr><tr><td>tale est inmortale nullum est. Ergo itidem, si omne</td><td></td></tr><tr><td>animal secari ac dividi potest, nullum est eorum in-</td><td>10</td></tr><tr><td>dividuum nullum aeternum; atqui omne animal ad</td><td></td></tr><tr><td>accipiendam vim externam et ferundam paratum est;</td><td></td></tr><tr><td>mortale igitur omne animal et dissolubile et dividuum</td><td></td></tr><tr><td>sit necesse est. Ut enim, si omnis cera commutabilis</td><td>30.1</td></tr><tr><td>esset, nihil esset cereum quod commutari non posset,</td><td></td></tr><tr><td>item nihil argenteum nihil aeneum, si commutabilis</td><td></td></tr><tr><td>esset, natura argenti et aeris—similiter igitur, si omnia</td><td></td></tr><tr><td>quae sunt * * e quibus cuncta constant mutabilia sunt,</td><td>5</td></tr><tr><td>nullum corpus esse potest non mutabile; mutabilia</td><td></td></tr><tr><td>autem sunt illa ex quibus omnia constant, ut vobis</td><td></td></tr><tr><td>videtur; omne igitur corpus mutabile est. at si esset</td><td></td></tr><tr><td>corpus aliquod immortale, non esset omne mutabile;</td><td></td></tr><tr><td>ita efficitur ut omne corpus mortale sit. Etenim</td><td>10</td></tr><tr><td>omne corpus aut aqua aut aer aut ignis aut terra</td><td></td></tr><tr><td>est aut id quod est concretum ex is aut ex aliqua parte</td><td></td></tr><tr><td>eorum. horum autem nihil est quin intereat; nam et</td><td>31.1</td></tr><tr><td>terrenum omne dividitur, et umor ita mollis est ut</td><td></td></tr><tr><td>facile premi conlidique possit; ignis vero et aer omni</td><td></td></tr><tr><td>pulsu facillime pellitur naturaque cedens est maxime</td><td></td></tr><tr><td>et dissupabilis. praetereaque omnia haec tum intereunt</td><td>5</td></tr><tr><td>cum in naturam aliam convertuntur, quod fit cum terra</td><td></td></tr><tr><td>in aquam se vertit et cum ex aqua oritur aer ex aere </td><td></td></tr><tr><td>aether, cumque eadem vicissim retro commeant. quod</td><td></td></tr><tr><td>si &lt;ita est, ut&gt; ea intereant e quibus constet omne</td><td></td></tr><tr><td>animal, nullum est animal sempiternum. Et ut haec</td><td>32.1</td></tr><tr><td>omittamus, tamen animal nullum inveniri potest quod</td><td></td></tr><tr><td>neque natum umquam sit et semper sit futurum. omne</td><td></td></tr><tr><td>enim animal sensus habet; sentit igitur et calida et</td><td></td></tr><tr><td>frigida et dulcia et amara nec potest ullo sensu iu-</td><td>5</td></tr><tr><td>cunda accipere non accipere contraria; si igitur volup-</td><td></td></tr><tr><td>tatis sensum capit, doloris etiam capit; quod autem</td><td></td></tr><tr><td>dolorem accipit id accipiat etiam interitum necesse</td><td></td></tr><tr><td>est; omne igitur animal confitendum est esse mortale.</td><td></td></tr><tr><td>Praeterea, si quid est quod nec voluptatem sentiat nec</td><td>33.1</td></tr><tr><td>dolorem, id animal esse non potest; sin autem quod</td><td></td></tr><tr><td>animal est, id illa necesse est sentiat, et quod ea sentiat</td><td></td></tr><tr><td>non potest esse aeternum; et omne animal sentit; nul-</td><td></td></tr><tr><td>lum igitur animal aeternum est. Praeterea nullum po-</td><td>5</td></tr><tr><td>test esse animal in quo non et adpetitio sit et declinatio</td><td></td></tr><tr><td>naturalis. adpetuntur autem quae secundum naturam</td><td></td></tr><tr><td>sunt, declinantur contraria; et omne animal adpetit</td><td></td></tr><tr><td>quaedam et fugit a quibusdam, quod autem refugit</td><td></td></tr><tr><td>id contra naturam est, et quod est contra naturam id</td><td>10</td></tr><tr><td>habet vim interemendi. omne ergo animal intereat</td><td></td></tr><tr><td>necesse est. Innumerabilia sunt ex quibus effici cogi-</td><td>34.1</td></tr><tr><td>que possit nihil esse quod sensum habeat quin id</td><td></td></tr><tr><td>intereat; etenim ea ipsa quae sentiuntur, ut frigus ut</td><td></td></tr><tr><td>calor &lt;ut&gt; voluptas ut dolor ut cetera, cum amplificata</td><td></td></tr><tr><td>sunt interimunt; nec ullum animal est sine sensu;</td><td>5</td></tr><tr><td>nullum igitur animal aeternum est. Etenim aut sim-</td><td></td></tr><tr><td>plex est natura animantis, ut vel terrena sit vel ignea</td><td></td></tr><tr><td>vel animalis vel umida, quod quale sit ne intellegi</td><td></td></tr><tr><td>quidem potest, aut concretum ex pluribus naturis, qua-</td><td></td></tr><tr><td>rum suum quaeque locum habeat quo naturae vi</td><td>10</td></tr><tr><td>feratur, alia infimum alia summum alia medium. </td><td></td></tr><tr><td>haec ad quoddam tempus cohaerere possunt, semper</td><td></td></tr><tr><td>autem nullo modo possunt; necesse est enim in suum</td><td></td></tr><tr><td>quaeque locum natura rapiatur. nullum igitur animal</td><td></td></tr><tr><td>est sempiternum. </td><td>15</td></tr>
        </table>