<table>
          <script>targetHit=0;</script>
          <tr><td>  Referamus igitur nos ad eum quem volumus incho-</td><td>33.1</td></tr><tr><td>andum et eadem &lt;illa&gt; eloquentia informandum quam</td><td></td></tr><tr><td>in nullo cognovit Antonius. magnum opus omnino et</td><td></td></tr><tr><td>arduum, Brute, conamur; sed nihil difficile amanti</td><td></td></tr><tr><td>puto. amo autem et semper amavi ingenium studia</td><td>5</td></tr><tr><td>mores tuos. incendor porro cotidie magis non desi-</td><td></td></tr><tr><td>derio solum quo quidem conficior, congressus nostros,</td><td></td></tr><tr><td>consuetudinem victus, doctissimos sermones requirens</td><td></td></tr><tr><td>tuos, sed etiam admirabili fama virtutum incredibilium</td><td></td></tr><tr><td>quae specie dispares prudentia coniunguntur. quid</td><td>34.1</td></tr><tr><td>enim tam distans quam a severitate comitas? quis</td><td></td></tr><tr><td>tamen unquam te aut sanctior est habitus aut dulcior?</td><td></td></tr><tr><td>quid tam difficile quam in plurimorum controversiis</td><td></td></tr><tr><td>diiudicandis ab omnibus diligi? consequeris tamen, ut</td><td>5</td></tr><tr><td>eos ipsos quos contra statuas aequos placatosque di-</td><td></td></tr><tr><td>mittas. itaque efficis ut, cum gratiae causa nihil facias,</td><td></td></tr><tr><td>omnia tamen sint grata quae facis. ergo omnibus</td><td></td></tr><tr><td>&lt;perterritis&gt; terris una Gallia communi non ardet in-</td><td></td></tr><tr><td>cendio, in qua frueris ipse te, tanquam in Italiae luce</td><td>10</td></tr><tr><td>cognosceris versarisque in optumorum civium vel flore</td><td></td></tr><tr><td>vel robore. iam quantum illud est quod in maxumis</td><td></td></tr><tr><td>occupationibus nunquam intermittis studia doctrinae,</td><td></td></tr><tr><td>semper aut ipse scribis aliquid aut me vocas ad scri-</td><td></td></tr><tr><td>bendum. itaque hoc sum aggressus statim Catone ab-</td><td>35.1</td></tr><tr><td>soluto, quem ipsum nunquam attigissem tempora</td><td></td></tr><tr><td>timens inimica virtuti, nisi tibi hortanti et illius </td><td></td></tr><tr><td>memoriam mihi caram excitanti non parere nefas esse</td><td></td></tr><tr><td>duxissem. sed testificor me a te rogatum et recusan-</td><td>5</td></tr><tr><td>tem haec scribere esse ausum. volo enim mihi tecum</td><td></td></tr><tr><td>commune esse crimen, ut, si sustinere tantam quae-</td><td></td></tr><tr><td>stionem non potuero, iniusti oneris impositi tua culpa</td><td></td></tr><tr><td>sit, mea recepti; in quo tamen iudicii nostri errorem</td><td></td></tr><tr><td>laus tibi dati muneris compensabit. </td><td>10</td></tr>
        </table>