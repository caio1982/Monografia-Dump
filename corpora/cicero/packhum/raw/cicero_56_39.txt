<table>
          <script>targetHit=0;</script>
          <tr class="title first  date"><td>parte priore Apr<span class="snum">.</span> <span class="snum">50</span></td><td></td></tr><tr class="title last  "><td>CICERO APPIO PULCHRO S.</td><td></td></tr><tr><td>Cum est ad nos adlatum de temeritate eorum qui tibi</td><td>3.10.1.1</td></tr><tr><td>negotium facesserent, etsi graviter primo nuntio commotus</td><td></td></tr><tr><td>sum, quod nihil tam praeter opinionem meam accidere</td><td></td></tr><tr><td>potuit, tamen, ut me collegi, cetera mi facillima videbantur,</td><td></td></tr><tr><td>quod et in te ipso maximam spem et in tuis magnam habebam,</td><td>5</td></tr><tr><td>multaque mihi veniebant in mentem quam ob rem istum</td><td></td></tr><tr><td>laborem tibi etiam honori putarem fore. illud plane moleste</td><td></td></tr><tr><td>tuli, quod certissimum et iustissimum triumphum hoc</td><td></td></tr><tr><td>invidorum consilio esse tibi ereptum videbam. quod tu si</td><td></td></tr><tr><td>tanti facies quanti ego semper iudicavi faciendum esse,</td><td>10</td></tr><tr><td>facies sapienter et ages victor ex inimicorum dolore tri-</td><td></td></tr><tr><td>umphum iustissimum. ego enim plane video fore nervis, </td><td></td></tr><tr><td>opibus, sapientia tua, vehementer ut inimicos tuos paeniteat</td><td></td></tr><tr><td>intemperantiae suae. de me tibi si&lt;c&gt; contestans omnis deos</td><td></td></tr><tr><td>promitto atque confirmo, me pro tua dignitate (malo enim</td><td>15</td></tr><tr><td>dicere quam pro salute) in hac provincia cui tu praefuisti</td><td></td></tr><tr><td>rogando deprecatoris, laborando propinqui, auctoritate cari</td><td></td></tr><tr><td>hominis, ut spero, apud civitates, gravitate imperatoris</td><td></td></tr><tr><td>suscepturum officia atque partis. omnia volo a me et postules</td><td></td></tr><tr><td>et &lt;ex&gt;spectes. vincam meis officiis cogitationes tuas. </td><td>20</td></tr><tr><td>  Q. Servilius perbrevis mihi a te litteras reddidit, quae</td><td>2.1</td></tr><tr><td>mihi tamen nimis longae visae sunt; iniuriam enim</td><td></td></tr><tr><td>mihi fieri putabam cum rogabar. nollem accidisset tempus</td><td></td></tr><tr><td>in quo perspicere posses quanti te, quanti Pompeium, quem</td><td></td></tr><tr><td>unum ex omnibus facio, ut debeo, plurimi, quanti Brutum</td><td>5</td></tr><tr><td>facerem; quamquam in consuetudine cottidiana perspexisses,</td><td></td></tr><tr><td>sicuti perspicies. sed quoniam accidit, si quid a me praeter-</td><td></td></tr><tr><td>missum erit, commissum facinus et admissum dedecus</td><td></td></tr><tr><td>confitebor. </td><td></td></tr><tr><td>  Pomptinus, qui a te tractatus est praestanti ac singulari</td><td>3.1</td></tr><tr><td>fide, cuius tui benefici sum ego testis, praestat tibi memoriam</td><td></td></tr><tr><td>benevolentiamque quam debet. qui cum maximis suis rebus</td><td></td></tr><tr><td>coactus a me invitissimo decessisset, tamen, ut vidit interesse</td><td></td></tr><tr><td>tua, conscendens iam navem Epheso Laodiceam revertit.</td><td>5</td></tr><tr><td>talia te cum studia videam habiturum esse innumerabilia,</td><td></td></tr><tr><td>plane dubitare non possum quin tibi amplitudo ista sollicitudo</td><td></td></tr><tr><td>futura sit. si vero efficis ut censores creentur et si ita gesseris</td><td></td></tr><tr><td>censuram ut et debes et potes, non tibi solum sed tuis</td><td></td></tr><tr><td>omnibus video in perpetuum summo te praesidio futurum.</td><td>10</td></tr><tr><td>illud pugna et enitere, ne quid nobis temporis prorogetur,</td><td></td></tr><tr><td>ut, cum hic tibi satis fecerimus, istic quoque nostram in te</td><td></td></tr><tr><td>benevolentiam navare possimus. </td><td></td></tr><tr><td>  Quae de hominum atque ordinum omnium erga te studiis</td><td>4.1</td></tr><tr><td>scribis ad me minime mihi miranda et maxime iucunda </td><td></td></tr><tr><td>acciderunt, eademque ad me perscripta sunt a familiaribus</td><td></td></tr><tr><td>meis. itaque capio magnam voluptatem, cum tibi, cuius</td><td></td></tr><tr><td>mihi amicitia non solum [etiam] ampla sed etiam iucunda</td><td>5</td></tr><tr><td>est, ea tribui quae debeantur, tum vero remanere etiam</td><td></td></tr><tr><td>nunc in civitate nostra studia prope omnium consensu erga</td><td></td></tr><tr><td>fortis et industrios viros, quae mihi ipsi una semper tributa</td><td></td></tr><tr><td>merces est laborum et vigiliarum mearum. </td><td></td></tr><tr><td>  Illud vero mihi permirum accidit, tantam temeritatem</td><td>5.1</td></tr><tr><td>fuisse in eo adulescente, cuius ego salutem duobus capitis</td><td></td></tr><tr><td>iudiciis summa contentione defendi, ut tuis inimicitiis</td><td></td></tr><tr><td>suscipiendis oblivisceretur [pro] omnium fortunarum ac</td><td></td></tr><tr><td>rationum suarum, praesertim cum tu omnibus vel ornamentis</td><td>5</td></tr><tr><td>vel praesidiis redundares, &lt;ipsi,&gt; ut levissime dicam, multa</td><td></td></tr><tr><td>deessent. cuius sermo stultus et puerilis erat iam ante ad me</td><td></td></tr><tr><td>a M. Caelio, familiari nostro, perscriptus; de quo item</td><td></td></tr><tr><td>sermone multa scripta sunt abs te. ego autem citius cum eo</td><td></td></tr><tr><td>qui tuas inimicitias suscepisset veterem coniunctionem</td><td>10</td></tr><tr><td>diremissem quam novam conciliassem; neque enim de meo</td><td></td></tr><tr><td>erga te studio dubitare debes neque id est obscurum cuiquam</td><td></td></tr><tr><td>in provincia nec Romae fuit. </td><td></td></tr><tr><td>  Sed tamen significatur in tuis litteris suspicio quaedam et</td><td>6.1</td></tr><tr><td>dubitatio tua, de qua alienum tempus est mihi tecum</td><td></td></tr><tr><td>expostulandi, purgandi autem mei necessarium. ubi enim</td><td></td></tr><tr><td>ego cuiquam legationi fui impedimento quo minus Romam</td><td></td></tr><tr><td>ad laudem tuam mitteretur? aut in quo potui, si te palam</td><td>5</td></tr><tr><td>odissem, minus quod tibi obesset facere, si clam, magis</td><td></td></tr><tr><td>aperte inimicus esse? quod si essem ea perfidia qua sunt ii qui</td><td></td></tr><tr><td>in nos haec conferunt, tamen ea stultitia certe non fuissem</td><td></td></tr><tr><td>ut aut in obscuro odio apertas inimicitias aut in quo tibi</td><td></td></tr><tr><td>nihil nocerem summam ostenderem voluntatem nocendi. ad </td><td>10</td></tr><tr><td>me adire quosdam memini, nimirum ex Epicteto, qui dicerent</td><td></td></tr><tr><td>nimis magnos sumptus legatis decerni. quibus ego non tam</td><td></td></tr><tr><td>imperavi quam censui sumptus legatis quam maxime ad</td><td></td></tr><tr><td>legem Corneliam decernendos; atque in eo ipso me non</td><td></td></tr><tr><td>perseverasse testes sunt rationes civitatum, in quibus</td><td>15</td></tr><tr><td>quantum quaeque voluit legatis tuis datum induxit. </td><td></td></tr><tr><td>  Te autem quibus mendaciis homines levissimi onerarunt!</td><td>7.1</td></tr><tr><td>non modo sublatos sumptus sed etiam a procuratoribus</td><td></td></tr><tr><td>eorum qui iam profecti essent repetitos et ablatos eamque</td><td></td></tr><tr><td>causam multis omnino non eundi fuisse. quererer tecum</td><td></td></tr><tr><td>atque expostularem ni, ut supra scripsi, purgare me tibi hoc</td><td>5</td></tr><tr><td>tuo tempore quam accusare te mallem idque putarem esse</td><td></td></tr><tr><td>rectius. itaque nihil de te, quod credideris, de me, quam ob</td><td></td></tr><tr><td>rem non debueris credere, pauca dicam. nam si me virum</td><td></td></tr><tr><td>bonum, si dignum iis studiis eaque doctrina cui me a pueritia</td><td></td></tr><tr><td>dedi, si satis magni animi, non minimi consili, in maximis</td><td>10</td></tr><tr><td>rebus perspectum habes, nihil in me non modo perfidiosum</td><td></td></tr><tr><td>et insidiosum et fallax in amicitia sed ne humile quidem aut</td><td></td></tr><tr><td>ieiunum debes agnoscere. sin autem me astutum et occultum</td><td>8.1</td></tr><tr><td>libet fingere, quid est quod minus cadere in eius modi</td><td></td></tr><tr><td>naturam possit quam aut florentissimi hominis aspernari</td><td></td></tr><tr><td>benevolentiam aut eius existimationem oppugnare in</td><td></td></tr><tr><td>provincia cuius laudem domi defenderis aut in ea re animum</td><td>5</td></tr><tr><td>ostendere inimicum in qua nihil obsis aut id eligere ad</td><td></td></tr><tr><td>perfidiam quod ad indicandum odium apertissimum sit, ad</td><td></td></tr><tr><td>nocendum levissimum? quid erat autem cur ego in te tam</td><td></td></tr><tr><td>implacabilis essem, cum te ex fratre meo ne tunc quidem cum</td><td></td></tr><tr><td>tibi prope necesse esset eas agere partis inimicum mihi fuisse</td><td>10</td></tr><tr><td>cognossem? cum vero reditum nostrum in gratiam uterque</td><td></td></tr><tr><td>expetisset, quid in consulatu tuo frustra mecum egisti quod</td><td></td></tr><tr><td>me aut facere aut sentire voluisses? quid mihi mandasti, cum</td><td></td></tr><tr><td>te Puteolos prosequerer, in quo non exspectationem tuam</td><td></td></tr><tr><td>diligentia mea vicerim?  </td><td>15</td></tr><tr><td>  Quod si id est maxime astuti, omnia ad suam utilitatem</td><td>9.1</td></tr><tr><td>referre, quid mihi tandem erat utilius, quid commodis meis</td><td></td></tr><tr><td>aptius, quam hominis nobilissimi atque honoratissimi</td><td></td></tr><tr><td>coniunctio, cuius opes, ingenium, liberi, adfines, propinqui</td><td></td></tr><tr><td>mihi magno vel ornamento vel praesidio esse possent? quae</td><td>5</td></tr><tr><td>tamen ego omnia in expetenda amicitia tua non astutia</td><td></td></tr><tr><td>quadam sed aliqua potius sapientia secutus sum. quid? illa</td><td></td></tr><tr><td>vincula, quibus quidem libentissime astringor, quanta sunt,</td><td></td></tr><tr><td>studiorum similitudo, suavitas consuetudinis, delectatio</td><td></td></tr><tr><td>vitae atque victus, sermonis societas, litterae interiores! atque</td><td>10</td></tr><tr><td>haec domestica; quid illa tandem popularia, reditus illustris</td><td></td></tr><tr><td>in gratiam, in quo ne per imprudentiam quidem errari</td><td></td></tr><tr><td>potest sine suspicione perfidiae, amplissimi sacerdoti col-</td><td></td></tr><tr><td>legium, in quo non modo amicitiam violari apud maiores</td><td></td></tr><tr><td>nostros fas non erat sed ne cooptari quidem sacerdotem</td><td>15</td></tr><tr><td>licebat qui cuiquam ex collegio esset inimicus? </td><td></td></tr><tr><td>  Quae ut omittam tam multa atque tanta, quis umquam</td><td>10.1</td></tr><tr><td>tanti quemquam fecit aut facere potuit aut debuit quanti ego</td><td></td></tr><tr><td>Cn. Pompeium, socerum tuae filiae? etenim, si merita valent,</td><td></td></tr><tr><td>patriam, liberos, salutem, dignitatem, memet ipsum mihi</td><td></td></tr><tr><td>per illum restitutum puto; si consuetudinis iucunditas, quae</td><td>5</td></tr><tr><td>fuit umquam amicitia consularium in nostra civitate</td><td></td></tr><tr><td>coniunctior? si illa amoris atque offici signa, quid mihi ille</td><td></td></tr><tr><td>non commisit, quid non mecum communicavit, quid de se</td><td></td></tr><tr><td>in senatu, cum ipse abesset, per quemquam agi maluit,</td><td></td></tr><tr><td>quibus ille me rebus non ornat[issim]um voluit amplissime?</td><td>10</td></tr><tr><td>qua denique ille facilitate, qua humanitate tulit contentionem</td><td></td></tr><tr><td>meam pro Milone adversantem interdum actionibus suis!</td><td></td></tr><tr><td>quo studio providit ne quae me illius temporis invidia</td><td></td></tr><tr><td>attingeret, cum me consilio, cum auctoritate, cum armis</td><td></td></tr><tr><td>denique texit suis! quibus quidem temporibus haec in eo </td><td>15</td></tr><tr><td>gravitas, haec animi altitudo fuit non modo ut Phrygi alicui</td><td></td></tr><tr><td>aut Lycaoni, quod tu in legatis fecisti, sed ne summorum</td><td></td></tr><tr><td>quidem hominum malevolis de me sermonibus crederet.</td><td></td></tr><tr><td>huius igitur filius cum sit gener tuus cumque praeter hanc</td><td></td></tr><tr><td>coniunctionem adfinitatis quam sis Cn. Pompeio carus</td><td>20</td></tr><tr><td>quamque iucundus intellegam, quo tandem animo in te esse</td><td></td></tr><tr><td>debeo? cum praesertim eas ad me is litteras miserit quibus,</td><td></td></tr><tr><td>etiam si tibi, cui sum amicissimus, hostis essem, placarer</td><td></td></tr><tr><td>tamen totumque me ad eius viri ita de me meriti voluntatem</td><td></td></tr><tr><td>nutumque converterem. </td><td>25</td></tr><tr><td>  Sed haec hactenus; pluribus enim etiam fortasse verbis</td><td>11.1</td></tr><tr><td>quam necesse fuit scripta sunt. nunc ea quae a me profecta</td><td></td></tr><tr><td>quaeque instituta sunt cognosce. * * * </td><td></td></tr><tr><td>  Atque haec agimus et agemus magis pro dignitate quam</td><td></td></tr><tr><td>pro periculo tuo. te enim, ut spero, propediem censorem</td><td>5</td></tr><tr><td>audiemus, cuius magistratus officia, quae sunt maximi animi</td><td></td></tr><tr><td>summique consili, tibi diligentius et accuratius quam haec</td><td></td></tr><tr><td>quae nos de te agimus cogitanda esse censeo.</td><td></td></tr>
        </table>