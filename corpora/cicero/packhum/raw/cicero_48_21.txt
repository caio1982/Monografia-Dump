<table>
          <script>targetHit=0;</script>
          <tr><td>  Sunt autem quidam Epicurei timidiores paulo contra</td><td>1.69.1</td></tr><tr><td>vestra convicia, sed tamen satis acuti, qui verentur ne,</td><td></td></tr><tr><td>si amicitiam propter nostram voluptatem expetendam</td><td></td></tr><tr><td>putemus, tota amicitia quasi claudicare videatur. ita-</td><td></td></tr><tr><td>que primos congressus copulationesque et consuetudi-</td><td>5</td></tr><tr><td>num instituendarum voluntates fieri propter voluptatem;</td><td></td></tr><tr><td>cum autem usus progrediens familiaritatem effecerit,</td><td></td></tr><tr><td>tum amorem efflorescere tantum, ut, etiamsi nulla sit</td><td></td></tr><tr><td>utilitas ex amicitia, tamen ipsi amici propter se ipsos</td><td></td></tr><tr><td>amentur. etenim si loca, si fana, si urbes, si gymnasia,</td><td>10</td></tr><tr><td>si campum, si canes, si equos, si ludicra exercendi aut</td><td></td></tr><tr><td>venandi consuetudine adamare solemus, quanto id in</td><td></td></tr><tr><td>hominum consuetudine facilius fieri poterit et iustius? </td><td></td></tr><tr><td>  Sunt autem, qui dicant foedus esse quoddam sa-</td><td>70.1</td></tr><tr><td>pientium, ut ne minus amicos quam se ipsos diligant.</td><td></td></tr><tr><td>quod et posse fieri intellegimus et saepe etiam vide-</td><td></td></tr><tr><td>mus, et perspicuum est nihil ad iucunde vivendum re-</td><td></td></tr><tr><td>periri posse, quod coniunctione tali sit aptius. </td><td>5</td></tr><tr><td>  Quibus ex omnibus iudicari potest non modo non</td><td></td></tr><tr><td>impediri rationem amicitiae, si summum bonum in vo-</td><td></td></tr><tr><td>luptate ponatur, sed sine hoc institutionem omnino</td><td></td></tr><tr><td>amicitiae non posse reperiri. </td><td></td></tr><tr><td>  Quapropter si ea, quae dixi, sole ipso illustriora et</td><td>71.1</td></tr><tr><td>clariora sunt, si omnia dixi hausta e fonte naturae, si</td><td></td></tr><tr><td>tota oratio nostra omnem sibi fidem sensibus confir- </td><td></td></tr><tr><td>mat, id est incorruptis atque integris testibus, si infan-</td><td></td></tr><tr><td>tes pueri, mutae etiam bestiae paene loquuntur magistra</td><td>5</td></tr><tr><td>ac duce natura nihil esse prosperum nisi voluptatem,</td><td></td></tr><tr><td>nihil asperum nisi dolorem, de quibus neque depravate</td><td></td></tr><tr><td>iudicant neque corrupte, nonne ei maximam gratiam</td><td></td></tr><tr><td>habere debemus, qui hac exaudita quasi voce naturae</td><td></td></tr><tr><td>sic eam firme graviterque comprehenderit, ut omnes</td><td>10</td></tr><tr><td>bene sanos in viam placatae, tranquillae, quietae, beatae</td><td></td></tr><tr><td>vitae deduceret? Qui quod tibi parum videtur eruditus,</td><td></td></tr><tr><td>ea causa est, quod nullam eruditionem esse duxit, nisi</td><td></td></tr><tr><td>quae beatae vitae disciplinam iuvaret. an ille tempus</td><td>72.1</td></tr><tr><td>aut in poëtis evolvendis, ut ego et Triarius te hortatore</td><td></td></tr><tr><td>facimus, consumeret, in quibus nulla solida utilitas</td><td></td></tr><tr><td>omnisque puerilis est delectatio, aut se, ut Plato, in</td><td></td></tr><tr><td>musicis, geometria, numeris, astris contereret, quae et</td><td>5</td></tr><tr><td>a falsis initiis profecta vera esse non possunt et, si</td><td></td></tr><tr><td>essent vera, nihil afferrent, quo iucundius, id est quo</td><td></td></tr><tr><td>melius viveremus, eas ergo artes persequeretur, vivendi</td><td></td></tr><tr><td>artem tantam tamque et operosam et perinde fructuo-</td><td></td></tr><tr><td>sam relinqueret? non ergo Epicurus ineruditus, sed ii</td><td>10</td></tr><tr><td>indocti, qui, quae pueros non didicisse turpe est, ea</td><td></td></tr><tr><td>putant usque ad senectutem esse discenda. </td><td></td></tr><tr><td>  Quae cum dixisset, Explicavi, inquit, sententiam</td><td></td></tr><tr><td>meam, et eo quidem consilio, tuum iudicium ut co-</td><td></td></tr><tr><td>gnoscerem, quoniam mihi ea facultas, ut id meo arbi-</td><td>15</td></tr><tr><td>tratu facerem, ante hoc tempus numquam est data. </td><td></td></tr>
        </table>