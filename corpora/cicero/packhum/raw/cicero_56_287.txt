<table>
          <script>targetHit=0;</script>
          <tr class="title first  date"><td><span class="snum">56</span> vel <span class="snum">55</span></td><td></td></tr><tr class="title last  "><td>M. CICERO Q. VALERIO Q. F. ORCAE PRO COS.</td><td></td></tr><tr><td>S. v. b. e. v. </td><td>13.6.1.1</td></tr><tr><td>  Credo te memoria tenere me et coram P. Cuspio tecum</td><td></td></tr><tr><td>locutum esse cum te prosequerer paludatum et item postea</td><td></td></tr><tr><td>pluribus verbis tecum egisse ut, quoscumque tibi eius</td><td></td></tr><tr><td>necessarios commendarem, haberes eos in numero meorum</td><td>5</td></tr><tr><td>necessariorum. id tu pro tua summa erga me benevolentia</td><td></td></tr><tr><td>perpetuaque observantia mihi liberalissime atque humanis-</td><td></td></tr><tr><td>sime recepisti. </td><td></td></tr><tr><td>  Cuspius, homo in omnis suos officiosissimus, mirifice</td><td>2.1</td></tr><tr><td>quosdam homines ex ista provincia tuetur et diligit propterea</td><td></td></tr><tr><td>quod fuit in Africa bis, cum maximis societatis negotiis</td><td></td></tr><tr><td>praeesset. itaque hoc eius officium quod adhibetur erga illos</td><td></td></tr><tr><td>ego mea facultate et gratia soleo quantum possum adiuvare.</td><td>5</td></tr><tr><td>qua re Cuspianorum omnium commendationis causam hac</td><td></td></tr><tr><td>tibi epistula exponendam putavi, reliquis epistulis tantum</td><td></td></tr><tr><td>faciam ut notam apponam eam quae mihi tecum convenit,</td><td></td></tr><tr><td>et simul significem de numero esse Cuspi amicorum. </td><td></td></tr><tr><td>  Sed hanc commendationem quam his litteris consignare</td><td>3.1</td></tr><tr><td>volui scito esse omnium gravissimam. nam P. Cuspius</td><td></td></tr><tr><td>singulari studio contendit a me ut tibi quam diligentissime</td><td></td></tr><tr><td>L. Iulium commendarem. eius ego studio vix videor mihi</td><td></td></tr><tr><td>satis facere posse si utar verbis iis quibus, cum diligentissime</td><td>5</td></tr><tr><td>quid agimus, uti solemus. nova quaedam postulat et putat</td><td></td></tr><tr><td>me eius generis artificium quoddam tenere. ei ego pollicitus</td><td></td></tr><tr><td>sum me ex intima nostra arte deprompturum mirificum genus</td><td></td></tr><tr><td>commendationis. id quoniam adsequi non possum, tu re</td><td></td></tr><tr><td>velim efficias ut ille genere mearum litterarum incredibile </td><td>10</td></tr><tr><td>quiddam perfectum arbitretur. id facies si omne genus</td><td>4.1</td></tr><tr><td>liberalitatis quod et ab humanitate et potestate tua proficisci</td><td></td></tr><tr><td>poterit non modo re sed etiam verbis, vultu denique,</td><td></td></tr><tr><td>exprompseris; quae quantum in provincia valeant, vellem</td><td></td></tr><tr><td>expertus essem, sed tamen suspicor. </td><td>5</td></tr><tr><td>  Ipsum hominem quem tibi commendo perdignum esse tua</td><td></td></tr><tr><td>amicitia non solum quia mihi Cuspius dicit credo, tametsi id</td><td></td></tr><tr><td>satis esse debebat, sed quia novi eius iudicium in hominibus</td><td></td></tr><tr><td>et amicis deligendis. </td><td></td></tr><tr><td>  Harum litterarum vis quanta fuerit propediem iudicabo</td><td>5.1</td></tr><tr><td>tibique, ut confido, gratias agam. ego quae te velle quaeque</td><td></td></tr><tr><td>ad te pertinere arbitrabor omnia studiose diligenterque</td><td></td></tr><tr><td>curabo. </td><td></td></tr><tr><td>  Cura ut valeas.</td><td>5</td></tr>
        </table>