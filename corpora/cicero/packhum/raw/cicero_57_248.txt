<table>
          <script>targetHit=0;</script>
          <tr class="title first  date"><td>xi Kal<span class="snum">.</span> Sext<span class="snum">.</span> <span class="snum">47</span> <span class="snum">(</span>§<span class="snum">2)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Cum tuis dare possem litteras non praetermisi, etsi quid</td><td>11.19.1.1</td></tr><tr><td>scriberem non habebam. tu ad nos et rarius scribis quam</td><td></td></tr><tr><td>solebas et brevius, credo quia nihil habes quod me putes</td><td></td></tr><tr><td>libenter legere aut audire posse. verum tamen velim &lt;quic&gt;quid</td><td></td></tr><tr><td>erit, qualecumque erit, scribas. est autem unum quod mihi sit</td><td>5</td></tr><tr><td>optandum si quid agi de pace possit; quod nulla equidem habeo</td><td></td></tr><tr><td>in spe, sed quia tu leviter interdum significas, cogis me sperare</td><td></td></tr><tr><td>quod optandum vix est. </td><td></td></tr><tr><td>  Philotimus dicitur Id. Sext. nihil habeo de illo amplius. tu</td><td>2.1</td></tr><tr><td>velim ad ea mihi rescribas quae ad te antea scripsi. mihi tantum</td><td></td></tr><tr><td>temporis satis est dum, ut in pessimis rebus, aliquid caveam, qui</td><td></td></tr><tr><td>nihil umquam cavi. vale. <span class="caps">xi</span> Kal. Sext. </td><td></td></tr>
        </table>