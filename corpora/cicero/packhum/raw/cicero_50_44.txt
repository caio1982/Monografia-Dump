<table>
          <script>targetHit=0;</script>
          <tr><td>  Primum igitur aut negandum est esse deos, quod</td><td>2.76.1</td></tr><tr><td>et Democritus simulacra et Epicurus imagines indu-</td><td></td></tr><tr><td>cens quodam pacto negat, aut qui deos esse concedant</td><td></td></tr><tr><td>is fatendum est eos aliquid agere idque praeclarum;</td><td></td></tr><tr><td>nihil est autem praeclarius mundi administratione; </td><td>5</td></tr><tr><td>deorum igitur consilio administratur. Quod si aliter</td><td></td></tr><tr><td>est, aliquid profecto sit necesse est melius et maiore</td><td></td></tr><tr><td>vi praeditum quam deus, quale id cumque est, sive</td><td></td></tr><tr><td>inanima natura sive necessitas vi magna incitata haec</td><td></td></tr><tr><td>pulcherrima opera efficiens quae videmus; non est igi-</td><td>77.1</td></tr><tr><td>tur natura deorum praepotens neque excellens, si qui-</td><td></td></tr><tr><td>dem ea subiecta est ei vel necessitati vel naturae, qua</td><td></td></tr><tr><td>caelum maria terrae regantur. nihil est autem prae-</td><td></td></tr><tr><td>stantius deo; ab eo igitur mundum necesse est regi;</td><td>5</td></tr><tr><td>nulli igitur est naturae oboediens aut subiectus deus;</td><td></td></tr><tr><td>omnem ergo regit ipse naturam. Etenim si conce-</td><td></td></tr><tr><td>dimus intellegentes esse deos, concedimus etiam pro-</td><td></td></tr><tr><td>videntes et rerum quidem maxumarum. ergo utrum</td><td></td></tr><tr><td>ignorant quae res maxumae sint quoque eae modo</td><td>10</td></tr><tr><td>tractandae et tuendae, an vim non habent qua tantas</td><td></td></tr><tr><td>res sustineant et gerant? at et ignoratio rerum aliena</td><td></td></tr><tr><td>naturae deorum est, et sustinendi muneris propter in-</td><td></td></tr><tr><td>becillitatem difficultas minime cadit in maiestatem</td><td></td></tr><tr><td>deorum. ex quo efficitur id quod volumus, deorum</td><td>15</td></tr><tr><td>providentia mundum administrari. Atqui necesse est</td><td>78.1</td></tr><tr><td>cum sint di (si modo sunt, ut profecto sunt) animantis</td><td></td></tr><tr><td>esse, nec solum animantes sed etiam rationis com-</td><td></td></tr><tr><td>potes inter seque quasi civili conciliatione et societate</td><td></td></tr><tr><td>coniunctos, unum mundum ut communem rem publi-</td><td>5</td></tr><tr><td>cam atque urbem aliquam regentis. sequitur ut eadem</td><td>79.1</td></tr><tr><td>sit in is quae humano in genere ratio, eadem veritas</td><td></td></tr><tr><td>utrobique sit eademque lex, quae est recti praeceptio</td><td></td></tr><tr><td>pravique depulsio. ex quo intellegitur prudentiam quo-</td><td></td></tr><tr><td>que et mentem a deis ad homines pervenisse (ob eam-</td><td>5</td></tr><tr><td>que causam maiorum institutis Mens Fides Virtus Con-</td><td></td></tr><tr><td>cordia consecratae et publice dedicatae sunt; quae qui</td><td></td></tr><tr><td>convenit penes deos esse negare, cum eorum augusta </td><td></td></tr><tr><td>et sancta simulacra veneremur: quod si inest in ho-</td><td></td></tr><tr><td>minum genere mens fides virtus concordia, unde haec</td><td>10</td></tr><tr><td>in terram nisi ab superis defluere potuerunt?), cumque</td><td></td></tr><tr><td>sint in nobis consilium ratio prudentia, necesse est</td><td></td></tr><tr><td>deos haec ipsa habere maiora, nec habere solum sed</td><td></td></tr><tr><td>etiam his uti in maxumis et optumis rebus. nihil autem</td><td>80.1</td></tr><tr><td>nec maius nec melius mundo; necesse est ergo eum</td><td></td></tr><tr><td>deorum consilio et providentia administrari. Postremo</td><td></td></tr><tr><td>cum satis docuerimus hos esse deos, quorum insignem</td><td></td></tr><tr><td>vim et inlustrem faciem videremus, solem dico et lu-</td><td>5</td></tr><tr><td>nam et vagas stellas et inerrantes et caelum et mundum</td><td></td></tr><tr><td>ipsum et earum rerum vim quae inessent in omni</td><td></td></tr><tr><td>mundo cum magno usu et commoditate generis hu-</td><td></td></tr><tr><td>mani, efficitur omnia regi divina mente atque pruden-</td><td></td></tr><tr><td>tia. Ac de prima quidem parte satis dictum est. </td><td>10</td></tr>
        </table>