<table>
          <script>targetHit=0;</script>
          <tr class="title first  date"><td><span class="snum">46(?)</span></td><td></td></tr><tr class="title last  "><td>CICERO P. SERVILIO COLLEGAE S. P.</td><td></td></tr><tr><td>C. Curtius Mithres est ille quidem, ut scis, libertus Postumi,</td><td>13.69.1.1</td></tr><tr><td>familiarissimi mei, sed me colit et observat aeque atque</td><td></td></tr><tr><td>illum ipsum patronum suum. apud eum ego sic Ephesi fui,</td><td></td></tr><tr><td>quotienscumque fui, tamquam domi meae, multaque</td><td></td></tr><tr><td>acciderunt in quibus et benevolentiam eius erga me experirer</td><td>5</td></tr><tr><td>et fidem. itaque si quid aut mihi aut meorum cuipiam in</td><td></td></tr><tr><td>Asia opus est, ad hunc scribere consuevi, huius cum opera et</td><td></td></tr><tr><td>fide tum domo et re uti tamquam mea. </td><td></td></tr><tr><td>  Haec ad te eo pluribus scripsi ut intellegeres me non </td><td></td></tr><tr><td>vulga&lt;ri mo&gt;re nec ambitiose sed ut pro homine intimo ac</td><td>10</td></tr><tr><td>mihi pernecessario scribere. peto igitur a te ut in ea con-</td><td>2.1</td></tr><tr><td>troversia quam habet de fundo cum quodam Colophonio et</td><td></td></tr><tr><td>in ceteris rebus quantum fides tua patietur quantumque tuo</td><td></td></tr><tr><td>commodo poteris tantum ei honoris mei causa commodes;</td><td></td></tr><tr><td>etsi, ut eius modestiam cognovi, gravis tibi nulla in re erit. si</td><td>5</td></tr><tr><td>et mea commendatione et sua probitate adsecutus erit ut de</td><td></td></tr><tr><td>se bene existimes, omnia se adeptum arbitrabitur. ut igitur</td><td></td></tr><tr><td>eum recipias in fidem habeasque in numero tuorum te</td><td></td></tr><tr><td>vehementer etiam atque etiam rogo. </td><td></td></tr><tr><td>  Ego quae te velle quaeque ad te pertinere arbitrabor omnia</td><td>10</td></tr><tr><td>studiose diligenterque curabo.</td><td></td></tr>
        </table>