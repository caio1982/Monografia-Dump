<table>
          <script>targetHit=0;</script>
          <tr><td>  Videtisne quos nobis poetae tradiderunt patris ulciscendi</td><td>66.1</td></tr><tr><td>causa supplicium de matre sumpsisse, cum praesertim deo-</td><td></td></tr><tr><td>rum immortalium iussis atque oraculis id fecisse dicantur,</td><td></td></tr><tr><td>tamen ut eos agitent Furiae neque consistere umquam</td><td></td></tr><tr><td>patiantur, quod ne pii quidem sine scelere esse potuerunt?</td><td>5</td></tr><tr><td>Sic se res habet, iudices: magnam vim, magnam necessi-</td><td></td></tr><tr><td>tatem, magnam possidet religionem paternus maternusque</td><td></td></tr><tr><td>sanguis; ex quo si qua macula concepta est, non modo elui</td><td></td></tr><tr><td>non potest verum usque eo permanat ad animum ut summus</td><td></td></tr><tr><td>furor atque amentia consequatur. Nolite enim putare, quem</td><td>67.1</td></tr><tr><td>ad modum in fabulis saepenumero videtis, eos qui aliquid</td><td></td></tr><tr><td>impie scelerateque commiserint agitari et perterreri Fu-</td><td></td></tr><tr><td>riarum taedis ardentibus. Sua quemque fraus et suus terror</td><td></td></tr><tr><td>maxime vexat, suum quemque scelus agitat amentiaque</td><td>5</td></tr><tr><td>adficit, suae malae cogitationes conscientiaeque animi terrent;</td><td></td></tr><tr><td>hae sunt impiis adsiduae domesticaeque Furiae quae dies</td><td></td></tr><tr><td>noctesque parentium poenas a consceleratissimis filiis repe-</td><td></td></tr><tr><td>tant. Haec magnitudo malefici facit ut, nisi paene mani-</td><td>68.1</td></tr><tr><td>festum parricidium proferatur, credibile non sit, nisi turpis</td><td></td></tr><tr><td>adulescentia, nisi omnibus flagitiis vita inquinata, nisi sum-</td><td></td></tr><tr><td>ptus effusi cum probro atque dedecore, nisi prorupta audacia,</td><td></td></tr><tr><td>nisi tanta temeritas ut non procul abhorreat ab insania.</td><td>5</td></tr><tr><td>Accedat huc oportet odium parentis, animadversionis pa-</td><td></td></tr><tr><td>ternae metus, amici improbi, servi conscii, tempus idoneum,</td><td></td></tr><tr><td>locus opportune captus ad eam rem; paene dicam, respersas </td><td></td></tr><tr><td>manus sanguine paterno iudices videant oportet, si tantum</td><td></td></tr><tr><td>facinus, tam immane, tam acerbum credituri sunt. Qua re</td><td>69.1</td></tr><tr><td>hoc quo minus est credibile, nisi ostenditur, eo magis est, si</td><td></td></tr><tr><td>convincitur, vindicandum. </td><td></td></tr>
        </table>