<table>
          <script>targetHit=0;</script>
          <tr class="title first  date"><td>xv vel xiv Kal<span class="snum">.</span> Mai<span class="snum">.(?)</span> <span class="snum">59</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Subito cum mihi dixisset Caecilius quaestor puerum se Romam</td><td>2.9.1.1</td></tr><tr><td>mittere, haec scripsi raptim ut tuos mirificos cum Publio dia-</td><td></td></tr><tr><td>logos, cum eos de quibus scribis tum illum quem abdis et ais</td><td></td></tr><tr><td>longum esse quae ad ea responderis perscribere, * * * ; illum</td><td></td></tr><tr><td>vero qui nondum habitus est, quem illa βοῶπις, cum e Solonio </td><td>5</td></tr><tr><td>redierit, ad te est relatura, sic velim putes, nihil hoc posse mihi</td><td></td></tr><tr><td>esse iucundius. si vero quae de me pacta sunt ea non servantur,</td><td></td></tr><tr><td>in caelo sum, ut sciat hic noster Hierosolymarius traductor ad</td><td></td></tr><tr><td>plebem quam bonam meis puti&lt;di&gt;ssimis orationibus gratiam</td><td></td></tr><tr><td>rettulerit; quarum exspecta divinam παλινῳδίαν. etenim,</td><td>10</td></tr><tr><td>quantum coniectura auguramur, si erit nebulo iste cum his</td><td></td></tr><tr><td>dynastis in gratia, non modo de 'cynico consulari' sed ne de</td><td></td></tr><tr><td>istis quidem 'piscinarum Tritonibus' poterit se iactare. non</td><td></td></tr><tr><td>enim poterimus ulla esse invidia spoliati opibus et illa senatoria</td><td></td></tr><tr><td>potentia. sin autem ab iis dissentiet, erit absurdum in nos</td><td>15</td></tr><tr><td>invehi. verum tamen invehatur. festive, mihi crede, et minore</td><td></td></tr><tr><td>sonitu quam putaram orbis hic in re publica est conversus, citius</td><td></td></tr><tr><td>omnino quam potuit. id culpa Catonis, sed rursus improbitate</td><td></td></tr><tr><td>istorum, qui auspicia, qui Aeliam legem, qui Iuniam et Liciniam,</td><td></td></tr><tr><td>qui Cae&lt;ci&gt;liam et Didiam neglexerunt, qui omnia remedia rei</td><td>20</td></tr><tr><td>publicae effuderunt, qui regna qu&lt;as&gt;i praedia tetrarchis, qui</td><td></td></tr><tr><td>immanis pecunias paucis dederunt. video iam quo invidia trans-</td><td>2.1</td></tr><tr><td>eat et ubi sit habitatura. nihil me existimaris neque usu neque</td><td></td></tr><tr><td>a Theophrasto didicisse, nisi brevi tempore desiderari nostra</td><td></td></tr><tr><td>illa tempora videris. etenim, si fuit invidiosa senatus potentia,</td><td></td></tr><tr><td>cum ea non ad populum sed ad tris homines immoderatos</td><td>5</td></tr><tr><td>redacta sit, quid iam censes fore? proinde isti licet faciant quos</td><td></td></tr><tr><td>volunt consules, tribunos pl., denique etiam Vatini strumam</td><td></td></tr><tr><td>sacerdoti διβάφῳ vestiant, videbis brevi tempore magnos non</td><td></td></tr><tr><td>modo eos qui nihil titubarunt sed etiam illum ipsum qui</td><td></td></tr><tr><td>peccavit, Catonem. nam nos quidem, si per istum tuum </td><td>3.1</td></tr><tr><td>sodalem Publium licebit, σοφιστεύειν cogitamus; si ille cogit,</td><td></td></tr><tr><td>at tantum dumtaxat nos defendere, et, quod est proprium artis</td><td></td></tr><tr><td>huius, ἐπαγγέλλομαι 'ἄνδρ’ ἀπαμύνεσθαι ὅτε τις πρότερος χαλε-</td><td></td></tr><tr><td>πήνῃ'. patria propitia sit. habet a nobis, etiam si non plus quam</td><td>5</td></tr><tr><td>debitum est, plus certe quam postulatum est. male vehi malo</td><td></td></tr><tr><td>alio gubernante quam tam ingratis vectoribus bene gubernare.</td><td></td></tr><tr><td>sed haec coram commodius. </td><td></td></tr><tr><td>  Nunc audi quod quaeris. Antium me ex Formiano recipere</td><td>4.1</td></tr><tr><td>cogito a. d. <span class="caps">v</span> Non. Mai. Antio volo Non. Mai. proficisci in</td><td></td></tr><tr><td>Tusculanum. sed cum e Formiano rediero (ibi esse usque ad</td><td></td></tr><tr><td>prid. Kal. Mai. volo) faciam statim te certiorem. Terentia tibi</td><td></td></tr><tr><td>salutem dicit καὶ Κικέρων ὁ μικρὸς ἀσπάζεται Τίτον τὸν</td><td>5</td></tr><tr><td>Ἀθηναῖον.</td><td></td></tr>
        </table>