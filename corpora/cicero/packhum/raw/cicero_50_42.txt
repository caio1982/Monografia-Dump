<table>
          <script>targetHit=0;</script>
          <tr><td>  Videtisne igitur ut a physicis rebus bene atque uti-</td><td>2.70.1</td></tr><tr><td>liter inventis tracta ratio sit ad commenticios et fictos</td><td></td></tr><tr><td>deos. Quae res genuit falsas opiniones erroresque tur-</td><td></td></tr><tr><td>bulentos et superstitiones paene aniles. et formae enim</td><td></td></tr><tr><td>nobis deorum et aetates et vestitus ornatusque noti</td><td>5</td></tr><tr><td>sunt, genera praeterea coniugia cognationes, omniaque</td><td></td></tr><tr><td>traducta ad similitudinem inbecillitatis humanae. nam</td><td></td></tr><tr><td>et perturbatis animis inducuntur: accepimus enim</td><td></td></tr><tr><td>deorum cupiditates aegritudines iracundias; nec vero,</td><td></td></tr><tr><td>ut fabulae ferunt, bellis proeliisque caruerunt, nec so-</td><td>10</td></tr><tr><td>lum ut apud Homerum cum duo exercitus contrarios</td><td></td></tr><tr><td>alii dei ex alia parte defenderent, sed etiam ut cum</td><td></td></tr><tr><td>Titanis ut cum Gigantibus sua propria bella gesserunt.</td><td></td></tr><tr><td>haec et dicuntur et creduntur stultissime et plena sunt</td><td></td></tr><tr><td>futtilitatis summaeque levitatis. Sed tamen is fabulis</td><td>71.1</td></tr><tr><td>spretis ac repudiatis deus pertinens per naturam cuius-</td><td></td></tr><tr><td>que rei, per terras Ceres per maria Neptunus alii per</td><td></td></tr><tr><td>alia, poterunt intellegi qui qualesque sint quoque eos</td><td></td></tr><tr><td>nomine consuetudo nuncupaverit. Quos deos et vene-</td><td>5</td></tr><tr><td>rari et colere debemus. cultus autem deorum est optu-</td><td></td></tr><tr><td>mus idemque castissimus atque sanctissimus plenissi-</td><td></td></tr><tr><td>musque pietatis, ut eos semper pura integra incorrupta</td><td></td></tr><tr><td>et mente et voce veneremur. non enim philosophi so- </td><td></td></tr><tr><td>lum verum etiam maiores nostri superstitionem a reli-</td><td>10</td></tr><tr><td>gione separaverunt. nam qui totos dies precabantur et</td><td>72.1</td></tr><tr><td>immolabant, ut sibi sui liberi superstites essent, super-</td><td></td></tr><tr><td>stitiosi sunt appellati, quod nomen patuit postea la-</td><td></td></tr><tr><td>tius; qui autem omnia quae ad cultum deorum pertine-</td><td></td></tr><tr><td>rent diligenter retractarent et tamquam relegerent, &lt;i&gt;</td><td>5</td></tr><tr><td>sunt dicti religiosi ex relegendo, &lt;tamquam&gt; elegantes</td><td></td></tr><tr><td>ex eligendo, [tamquam] &lt;ex&gt; diligendo diligentes, ex</td><td></td></tr><tr><td>intellegendo intellegentes; his enim in verbis omnibus</td><td></td></tr><tr><td>inest vis legendi eadem quae in religioso. ita factum</td><td></td></tr><tr><td>est in superstitioso et religioso alterum vitii nomen</td><td>10</td></tr><tr><td>alterum laudis. Ac mihi videor satis et esse deos</td><td></td></tr><tr><td>et quales essent ostendisse. </td><td></td></tr>
        </table>