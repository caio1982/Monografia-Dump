<table>
          <script>targetHit=0;</script>
          <tr><td>  Haec cum ille dixisset: longi sermonis initium pepulisti,</td><td>297.7</td></tr><tr><td>inquam, Attice, remque commovisti nova disputatione</td><td></td></tr><tr><td>dignam, quam in aliud tempus differamus. volvendi enim</td><td>298.1</td></tr><tr><td>sunt libri cum aliorum tum in primis Catonis. intelleges</td><td></td></tr><tr><td>nihil illius liniamentis nisi eorum pigmentorum, quae</td><td></td></tr><tr><td>inventa nondum erant, florem et colorem defuisse. nam</td><td></td></tr><tr><td>de Crassi oratione sic existumo, ipsum fortasse melius</td><td>5</td></tr><tr><td>potuisse scribere, alium, ut arbitror, neminem. nec in</td><td></td></tr><tr><td>hoc εἴρωνα me duxeris esse, quod eam orationem mihi</td><td></td></tr><tr><td>magistram fuisse dixerim. nam etsi [ut] tu melius existu-</td><td></td></tr><tr><td>mare videris de ea, si quam nunc habemus, facultate,</td><td></td></tr><tr><td>tamen adulescentes quid in Latinis potius imitaremur</td><td>10</td></tr><tr><td>non habebamus. quod autem plures a nobis nominati </td><td>299.1</td></tr><tr><td>sunt, eo pertinuit, ut paulo ante dixi, quod intellegi volui,</td><td></td></tr><tr><td>in eo, cuius omnes cupidissimi essent, quam pauci digni</td><td></td></tr><tr><td>nomine evaderent. quare εἴρωνα me, ne si Africanus qui-</td><td></td></tr><tr><td>dem fuit, ut ait in historia sua C. Fannius, existumari</td><td>5</td></tr><tr><td>velim. </td><td></td></tr><tr><td>  Ut voles, inquit Atticus. ego enim non alienum a te</td><td></td></tr><tr><td>putabam quod et in Africano fuisset et in Socrate. </td><td></td></tr><tr><td>  Tum Brutus: de isto postea; sed tu, inquit me intuens,</td><td>300.1</td></tr><tr><td>orationes nobis veteres explicabis? </td><td></td></tr><tr><td>  Vero, inquam, Brute; sed in Cumano aut in Tusculano</td><td></td></tr><tr><td>aliquando, si modo licebit, quoniam utroque in loco vicini</td><td></td></tr><tr><td>sumus. sed iam ad id, unde digressi sumus, revertamur. </td><td>5</td></tr><tr><td>  Hortensius igitur cum admodum adulescens orsus esset</td><td>301.1</td></tr><tr><td>in foro dicere, celeriter ad maiores causas adhiberi coep-</td><td></td></tr><tr><td>tus est; &lt;et&gt; quamquam inciderat in Cottae et Sulpici</td><td></td></tr><tr><td>aetatem, qui annis decem maiores &lt;erant&gt;, excellente</td><td></td></tr><tr><td>tum Crasso et Antonio, dein Philippo, post Iulio, cum</td><td>5</td></tr><tr><td>his ipsis dicendi gloria comparabatur. primum memoria</td><td></td></tr><tr><td>tanta, quantam in nullo cognovisse me arbitror, ut quae</td><td></td></tr><tr><td>secum commentatus esset, ea sine scripto verbis eisdem</td><td></td></tr><tr><td>redderet, quibus cogitavisset. hoc adiumento ille tanto</td><td></td></tr><tr><td>sic utebatur, ut sua et commentata et scripta et nullo</td><td>10</td></tr><tr><td>referente omnia adversariorum dicta meminisset. arde-</td><td>302.1</td></tr><tr><td>bat autem cupiditate sic, ut in nullo umquam flagrantius</td><td></td></tr><tr><td>studium viderim. nullum enim patiebatur esse diem quin</td><td></td></tr><tr><td>aut in foro diceret aut meditaretur extra forum. saepis-</td><td></td></tr><tr><td>sume autem eodem die utrumque faciebat. adtuleratque</td><td>5</td></tr><tr><td>minime volgare genus dicendi; duas quidem res quas nemo</td><td></td></tr><tr><td>alius: partitiones, quibus de rebus dicturus esset, et con-</td><td></td></tr><tr><td>lectiones, memor et quae essent dicta contra quaeque</td><td></td></tr><tr><td>ipse dixisset. erat in verborum splendore elegans, com- </td><td>303.1</td></tr><tr><td>positione aptus, facultate copiosus; eaque erat cum sum-</td><td></td></tr><tr><td>mo ingenio tum exercitationibus maxumis consecutus.</td><td></td></tr><tr><td>rem complectebatur memoriter, dividebat acute, nec</td><td></td></tr><tr><td>praetermittebat fere quicquam, quod esset in causa aut ad</td><td>5</td></tr><tr><td>confirmandum aut ad refellendum. vox canora et suavis,</td><td></td></tr><tr><td>motus et gestus etiam plus artis habebat quam erat</td><td></td></tr><tr><td>oratori satis. hoc igitur florescente Crassus est mortuus,</td><td></td></tr><tr><td>Cotta pulsus, iudicia intermissa bello, nos in forum veni-</td><td></td></tr><tr><td>mus. </td><td>10</td></tr>
        </table>