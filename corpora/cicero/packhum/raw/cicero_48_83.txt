<table>
          <script>targetHit=0;</script>
          <tr><td>  Similia dici possunt de explicatione naturae, qua et</td><td>4.11.1</td></tr><tr><td>hi utuntur et vestri, neque vero ob duas modo causas,</td><td></td></tr><tr><td>quo modo Epicuro videtur, ut pellatur mortis et reli-</td><td></td></tr><tr><td>gionis metus, sed etiam modestiam quandam cognitio</td><td></td></tr><tr><td>rerum caelestium affert iis, qui videant quanta sit etiam</td><td>5</td></tr><tr><td>apud deos moderatio, quantus ordo, et magnitudinem</td><td></td></tr><tr><td>animi deorum opera et facta cernentibus, iustitiam etiam,</td><td></td></tr><tr><td>cum cognitum habeas quod sit summi rectoris ac do-</td><td></td></tr><tr><td>mini numen, quod consilium, quae voluntas; cuius ad</td><td></td></tr><tr><td>naturam apta ratio vera illa et summa lex a philoso-</td><td>10</td></tr><tr><td>phis dicitur. inest in eadem explicatione naturae insa-</td><td>12.1</td></tr><tr><td>tiabilis quaedam e cognoscendis rebus voluptas, in qua</td><td></td></tr><tr><td>una confectis rebus necessariis vacui negotiis honeste</td><td></td></tr><tr><td>ac liberaliter possimus vivere. Ergo in hac ratione tota</td><td></td></tr><tr><td>de maximis fere rebus Stoici illos secuti sunt, ut et</td><td>5</td></tr><tr><td>deos esse et quattuor ex rebus omnia constare dicerent.</td><td></td></tr><tr><td>cum autem quaereretur res admodum difficilis, num</td><td></td></tr><tr><td>quinta quaedam natura videretur esse, ex qua ratio et</td><td></td></tr><tr><td>intellegentia oriretur, in quo etiam de animis cuius ge- </td><td></td></tr><tr><td>neris essent quaereretur, Zeno id dixit esse ignem, non</td><td>10</td></tr><tr><td>nulla deinde aliter, sed ea pauca; de maxima autem</td><td></td></tr><tr><td>re eodem modo, divina mente atque natura mundum</td><td></td></tr><tr><td>universum et eius maximas partis administrari. Ma-</td><td></td></tr><tr><td>teriam vero rerum et copiam apud hos exilem, apud</td><td></td></tr><tr><td>illos uberrimam reperiemus. quam multa ab iis con-</td><td>13.1</td></tr><tr><td>quisita et collecta sunt de omnium animantium genere,</td><td></td></tr><tr><td>ortu, membris, aetatibus! quam multa de rebus iis,</td><td></td></tr><tr><td>quae gignuntur e terra! quam multae quamque de</td><td></td></tr><tr><td>variis rebus et causae, cur quidque fiat, et demonstra-</td><td>5</td></tr><tr><td>tiones, quem ad modum quidque fiat! qua ex omni</td><td></td></tr><tr><td>copia plurima et certissima argumenta sumuntur ad</td><td></td></tr><tr><td>cuiusque rei naturam explicandam. Ergo adhuc, quan-</td><td></td></tr><tr><td>tum equidem intellego, causa non videtur fuisse mu-</td><td></td></tr><tr><td>tandi nominis. non enim, si omnia non sequebatur,</td><td>10</td></tr><tr><td>idcirco non erat ortus illinc. equidem etiam Epicurum,</td><td></td></tr><tr><td>in physicis quidem, Democriteum puto. pauca mutat</td><td></td></tr><tr><td>vel plura sane; at cum de plurimis eadem dicit, tum</td><td></td></tr><tr><td>certe de maximis. quod idem cum vestri faciant, non</td><td></td></tr><tr><td>satis magnam tribuunt inventoribus gratiam. </td><td>15</td></tr>
        </table>