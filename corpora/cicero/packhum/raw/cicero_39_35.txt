<table>
          <script>targetHit=0;</script>
          <tr><td>  Plane, inquam, Attice, disputationem hanc de oratore</td><td>184.3</td></tr><tr><td>probando aut improbando multo malim tibi et Bruto</td><td></td></tr><tr><td>placere, eloquentiam autem meam populo probari velim.</td><td>5</td></tr><tr><td>et enim necesse est, qui ita dicat ut a multitudine probe-</td><td></td></tr><tr><td>tur, eundem doctis probari. nam quid in dicendo rectum</td><td></td></tr><tr><td>sit aut pravum ego iudicabo, si modo is sum qui id </td><td></td></tr><tr><td>possim aut sciam iudicare; qualis vero sit orator ex eo,</td><td></td></tr><tr><td>quod is dicendo efficiet, poterit intellegi. tria sunt enim,</td><td>185.1</td></tr><tr><td>ut quidem ego sentio, quae sint efficienda dicendo: ut</td><td></td></tr><tr><td>doceatur is apud quem dicetur, ut delectetur, ut movea-</td><td></td></tr><tr><td>tur vehementius. quibus virtutibus oratoris horum quid-</td><td></td></tr><tr><td>que efficiatur aut quibus vitiis orator aut non adsequatur</td><td>5</td></tr><tr><td>haec aut etiam in his labatur et cadat, artifex aliquis</td><td></td></tr><tr><td>iudicabit. efficiatur autem ab oratore necne, ut ii qui</td><td></td></tr><tr><td>audiunt ita afficiantur ut orator velit, volgi adsensu et</td><td></td></tr><tr><td>populari adprobatione iudicari solet. itaque numquam de</td><td></td></tr><tr><td>bono oratore aut non bono doctis hominibus cum populo</td><td>10</td></tr><tr><td>dissensio fuit. an censes, dum illi viguerunt quos ante</td><td>186.1</td></tr><tr><td>dixi, non eosdem gradus oratorum volgi iudicio et docto-</td><td></td></tr><tr><td>rum fuisse? de populo si quem ita rogavisses: quis est</td><td></td></tr><tr><td>in hac civitate eloquentissimus? in Antonio et Crasso</td><td></td></tr><tr><td>aut dubitaret aut hunc alius, illum alius diceret. nemone</td><td>5</td></tr><tr><td>Philippum, tam suavem oratorem tam gravem tam</td><td></td></tr><tr><td>facetum his anteferret, quem nosmet ipsi, qui haec arte</td><td></td></tr><tr><td>aliqua volumus expendere, proximum illis fuisse diximus?</td><td></td></tr><tr><td>nemo profecto; id enim ipsum est summi oratoris sum-</td><td></td></tr><tr><td>mum oratorem populo videri. quare tibicen Antigenidas</td><td>187.1</td></tr><tr><td>dixerit discipulo sane frigenti ad populum: 'mihi cane et</td><td></td></tr><tr><td>Musis'; ego huic Bruto dicenti, ut solet, apud multitu-</td><td></td></tr><tr><td>dinem: 'mihi cane et populo, mi Brute', dixerim, ut qui</td><td></td></tr><tr><td>audient quid efficiatur, ego etiam cur id efficiatur intel-</td><td>5</td></tr><tr><td>legam. credit eis quae dicuntur qui audit oratorem, vera</td><td></td></tr><tr><td>putat, adsentitur probat, fidem facit oratio: tu artifex</td><td>188.1</td></tr><tr><td>quid quaeris amplius? delectatur audiens multitudo et</td><td></td></tr><tr><td>ducitur oratione et quasi voluptate quadam perfunditur:</td><td></td></tr><tr><td>quid habes quod disputes? gaudet dolet, ridet plorat,</td><td></td></tr><tr><td>favet odit, contemnit invidet, ad misericordiam inducitur</td><td>5</td></tr><tr><td>ad pudendum ad pigendum; irascitur miratur sperat timet; </td><td></td></tr><tr><td>haec perinde accidunt ut eorum qui adsunt mentes verbis</td><td></td></tr><tr><td>et sententiis et actione tractantur; quid est quod exspecte-</td><td></td></tr><tr><td>tur docti alicuius sententia? quod enim probat multitudo,</td><td></td></tr><tr><td>hoc idem doctis probandum est. denique hoc specimen</td><td>10</td></tr><tr><td>est popularis iudici, in quo numquam fuit populo cum</td><td></td></tr><tr><td>doctis intellegentibusque dissensio. cum multi essent</td><td>189.1</td></tr><tr><td>oratores in vario genere dicendi, quis umquam ex his</td><td></td></tr><tr><td>excellere iudicatus est volgi iudicio, qui non idem a doctis</td><td></td></tr><tr><td>probaretur? quando autem dubium fuisset apud patres</td><td></td></tr><tr><td>nostros eligendi cui patroni daretur optio, quin aut An-</td><td>5</td></tr><tr><td>tonium optaret aut Crassum? aderant multi alii; tamen</td><td></td></tr><tr><td>utrum de his potius dubitasset aliquis, quin alterum nemo.</td><td></td></tr><tr><td>quid? adulescentibus nobis cum esset Cotta et Hortensius,</td><td></td></tr><tr><td>num quis, quoi quidem eligendi potestas esset, quemquam</td><td></td></tr><tr><td>his anteponebat? </td><td>10</td></tr>
        </table>