<table>
          <script>targetHit=0;</script>
          <tr><td>  Haec, quae praeposita dicimus, partim sunt per se</td><td>3.56.1</td></tr><tr><td>ipsa praeposita, partim quod aliquid efficiunt, partim</td><td></td></tr><tr><td>utrumque, per se, ut quidam habitus oris et vultus, ut</td><td></td></tr><tr><td>status, ut motus, in quibus sunt et praeponenda quae-</td><td></td></tr><tr><td>dam et reicienda; alia ob eam rem praeposita dicentur,</td><td>5</td></tr><tr><td>quod ex se aliquid efficiant, ut pecunia, alia autem ob</td><td></td></tr><tr><td>utramque rem, ut integri sensus, ut bona valitudo. De</td><td>57.1</td></tr><tr><td>bona autem fama—quam enim appellant εὐδοξίαν,</td><td></td></tr><tr><td>aptius est bonam famam hoc loco appellare quam</td><td></td></tr><tr><td>gloriam—Chrysippus quidem et Diogenes detracta</td><td></td></tr><tr><td>utilitate ne digitum quidem eius causa porrigendum</td><td>5</td></tr><tr><td>esse dicebant; quibus ego vehementer assentior. qui</td><td></td></tr><tr><td>autem post eos fuerunt, cum Carneadem sustinere non</td><td></td></tr><tr><td>possent, hanc, quam dixi, bonam famam ipsam propter</td><td></td></tr><tr><td>se praepositam et sumendam esse dixerunt, esseque</td><td></td></tr><tr><td>hominis ingenui et liberaliter educati velle bene audire</td><td>10</td></tr><tr><td>a parentibus, a propinquis, a bonis etiam viris, idque</td><td></td></tr><tr><td>propter rem ipsam, non propter usum, dicuntque, ut</td><td></td></tr><tr><td>liberis consultum velimus, etiamsi postumi futuri sint,</td><td></td></tr><tr><td>propter ipsos, sic futurae post mortem famae tamen</td><td></td></tr><tr><td>esse propter rem, etiam detracto usu, consulendum. </td><td>15</td></tr><tr><td>  Sed cum, quod honestum sit, id solum bonum esse</td><td>58.1</td></tr><tr><td>dicamus, consentaneum tamen est fungi officio, cum id</td><td></td></tr><tr><td>officium nec in bonis ponamus nec in malis. est enim</td><td></td></tr><tr><td>aliquid in his rebus probabile, et quidem ita, ut eius</td><td></td></tr><tr><td>ratio reddi possit, ergo ut etiam probabiliter acti ratio</td><td>5</td></tr><tr><td>reddi possit. est autem officium, quod ita factum est,</td><td></td></tr><tr><td>ut eius facti probabilis ratio reddi possit. ex quo in-</td><td></td></tr><tr><td>tellegitur officium medium quiddam esse, quod neque</td><td></td></tr><tr><td>in bonis ponatur neque in contrariis. quoniamque in </td><td></td></tr><tr><td>iis rebus, quae neque in virtutibus sunt neque in vitiis,</td><td>10</td></tr><tr><td>est tamen quiddam, quod usui possit esse, tollendum</td><td></td></tr><tr><td>id non est. est autem eius generis actio quoque quae-</td><td></td></tr><tr><td>dam, et quidem talis, ut ratio postulet agere aliquid et</td><td></td></tr><tr><td>facere eorum. quod autem ratione actum est, id officium</td><td></td></tr><tr><td>appellamus. est igitur officium eius generis, quod nec</td><td>15</td></tr><tr><td>in bonis ponatur nec in contrariis. </td><td></td></tr>
        </table>