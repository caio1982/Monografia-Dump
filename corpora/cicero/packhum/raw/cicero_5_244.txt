<table>
          <script>targetHit=0;</script>
          <tr><td>  Sed quid ego plura de Gavio? quasi tu Gavio tum fueris</td><td>2.5.169.1</td></tr><tr><td>infestus ac non nomini generi iuri civium hostis. Non</td><td></td></tr><tr><td>illi, inquam, homini sed causae communi libertatis inimi-</td><td></td></tr><tr><td>cus fuisti. Quid enim attinuit, cum Mamertini more</td><td></td></tr><tr><td>atque instituto suo crucem fixissent post urbem in via</td><td>5</td></tr><tr><td>Pompeia, te iubere in ea parte figere quae ad fretum spe-</td><td></td></tr><tr><td>ctaret, et hoc addere,—quod negare nullo modo potes, quod</td><td></td></tr><tr><td>omnibus audientibus dixisti palam,—te idcirco illum locum</td><td></td></tr><tr><td>deligere, ut ille, quoniam se civem Romanum esse diceret,</td><td></td></tr><tr><td>ex cruce Italiam cernere ac domum suam prospicere posset?</td><td>10</td></tr><tr><td>Itaque illa crux sola, iudices, post conditam Messanam illo</td><td></td></tr><tr><td>in loco fixa est. Italiae conspectus ad eam rem ab isto</td><td></td></tr><tr><td>delectus est, ut ille in dolore cruciatuque moriens per-</td><td></td></tr><tr><td>angusto fretu divisa servitutis ac libertatis iura cognosceret,</td><td></td></tr><tr><td>Italia autem alumnum suum servitutis extremo summoque</td><td>15</td></tr><tr><td>supplicio adfixum videret. Facinus est vincire civem Ro-</td><td>170.1</td></tr><tr><td>manum, scelus verberare, prope parricidium necare: quid</td><td></td></tr><tr><td>dicam in crucem tollere? Verbo satis digno tam nefaria</td><td></td></tr><tr><td>res appellari nullo modo potest. Non fuit his omnibus iste</td><td></td></tr><tr><td>contentus; 'spectet,' inquit, 'patriam; in conspectu legum</td><td>5</td></tr><tr><td>libertatisque moriatur.' Non tu hoc loco Gavium, non</td><td></td></tr><tr><td>unum hominem nescio quem, sed communem libertatis et</td><td></td></tr><tr><td>civitatis causam in illum cruciatum et crucem egisti. Iam</td><td></td></tr><tr><td>vero videte hominis audaciam! Nonne eum graviter tulisse</td><td></td></tr><tr><td>arbitramini quod illam civibus Romanis crucem non posset</td><td>10</td></tr><tr><td>in foro, non in comitio, non in rostris defigere? Quod</td><td></td></tr><tr><td>enim his locis in provincia sua celebritate simillimum,</td><td></td></tr><tr><td>regione proximum potuit, elegit; monumentum sceleris</td><td></td></tr><tr><td>audaciaeque suae voluit esse in conspectu Italiae, vesti-</td><td></td></tr><tr><td>bulo Siciliae, praetervectione omnium qui ultro citroque</td><td>15</td></tr><tr><td>navigarent.  </td><td></td></tr>
        </table>