<table>
          <script>targetHit=0;</script>
          <tr><td>  Verum esto: verbum ipsum voluptatis non habet</td><td>2.75.1</td></tr><tr><td>dignitatem, nec nos fortasse intellegimus. hoc enim</td><td></td></tr><tr><td>identidem dicitis, non intellegere nos quam dicatis vo-</td><td></td></tr><tr><td>luptatem. rem videlicet difficilem et obscuram! indi-</td><td></td></tr><tr><td>vidua cum dicitis et intermundia, quae nec sunt ulla</td><td>5</td></tr><tr><td>nec possunt esse, intellegimus, voluptas, quae passeri-</td><td></td></tr><tr><td>bus omnibus nota est, a nobis intellegi non potest?</td><td></td></tr><tr><td>quid, si efficio ut fateare me non modo quid sit volup-</td><td></td></tr><tr><td>tas scire—est enim iucundus motus in sensu—, sed</td><td></td></tr><tr><td>etiam quid eam tu velis esse? tum enim eam ipsam</td><td>10</td></tr><tr><td>vis, quam modo ego dixi, et nomen inponis, in motu</td><td></td></tr><tr><td>ut sit et faciat aliquam varietatem, tum aliam quandam</td><td></td></tr><tr><td>summam voluptatem, quo addi nihil possit; eam tum</td><td></td></tr><tr><td>adesse, cum dolor omnis absit; eam stabilem appellas.</td><td></td></tr><tr><td>sit sane ista voluptas. dic in quovis conventu te om-</td><td>76.1</td></tr><tr><td>nia facere, ne doleas. si ne hoc quidem satis ample,</td><td></td></tr><tr><td>satis honeste dici putas, dic te omnia et in isto magi-</td><td></td></tr><tr><td>stratu et in omni vita utilitatis tuae causa facturum,</td><td></td></tr><tr><td>nihil nisi quod expediat, nihil denique nisi tua causa:</td><td>5</td></tr><tr><td>quem clamorem contionis aut quam spem consulatus</td><td></td></tr><tr><td>eius, qui tibi paratissimus est, futuram putas? eamne </td><td></td></tr><tr><td>rationem igitur sequere, qua tecum ipse et cum tuis</td><td></td></tr><tr><td>utare, profiteri et in medium proferre non audeas? at</td><td></td></tr><tr><td>vero illa, quae Peripatetici, quae Stoici dicunt, semper</td><td>10</td></tr><tr><td>tibi in ore sunt in iudiciis, in senatu. officium, aequi-</td><td></td></tr><tr><td>tatem, dignitatem, fidem, recta, honesta, digna imperio,</td><td></td></tr><tr><td>digna populo Romano, omnia pericula pro re publica,</td><td></td></tr><tr><td>mori pro patria, haec cum loqueris, nos barones stupe-</td><td></td></tr><tr><td>mus, tu videlicet tecum ipse rides. nam inter ista tam</td><td>77.1</td></tr><tr><td>magnifica verba tamque praeclara non habet ullum</td><td></td></tr><tr><td>voluptas locum, non modo illa, quam in motu esse di-</td><td></td></tr><tr><td>citis, quam omnes urbani rustici, omnes, inquam, qui</td><td></td></tr><tr><td>Latine loquuntur, voluptatem vocant, sed ne haec qui-</td><td>5</td></tr><tr><td>dem stabilis, quam praeter vos nemo appellat volup-</td><td></td></tr><tr><td>tatem. </td><td></td></tr>
        </table>