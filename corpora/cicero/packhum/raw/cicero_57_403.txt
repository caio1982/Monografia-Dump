<table>
          <script>targetHit=0;</script>
          <tr class="title first  date"><td>vi vel v Kal<span class="snum">.</span> Iun<span class="snum">.</span> <span class="snum">44</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>A Bruto tabellarius rediit; attulit et ab eo et Cassio. consilium</td><td>15.5.1.1</td></tr><tr><td>meum magno opere exquirunt, Brutus quidem utrum de</td><td></td></tr><tr><td>duobus. o rem miseram! plane non habeo quid scribam. itaque</td><td></td></tr><tr><td>silentio puto me usurum, nisi quid aliud tibi videtur; sin tibi</td><td></td></tr><tr><td>quid venit in mentem, scribe, quaeso. Cassius vero vehementer</td><td>5</td></tr><tr><td>orat ac petit ut Hirtium quam optimum faciam. sanum putas?</td><td></td></tr><tr><td>ὁ γναφεὺς ἄνθρακας. epistulam tibi misi. </td><td></td></tr><tr><td>  Vt tu de provincia Bruti et Cassi per senatus consultum, ita</td><td>2.1</td></tr><tr><td>scribit et Balbus et * * * Hirtius quidem se afuturum (etenim</td><td></td></tr><tr><td>iam in Tusculano est) mihique ut absim vehementer auctor est,</td><td></td></tr><tr><td>ille quidem periculi causa, quod sibi etiam fuisse dicit; ego</td><td></td></tr><tr><td>autem, etiam ut nullum periculum sit, tantum abest ut Antoni</td><td>5</td></tr><tr><td>suspicionem fugere [non] curem ne videar eius secundis rebus</td><td></td></tr><tr><td>non delectari ut mihi causa ea sit cur Romam venire nolim ne</td><td></td></tr><tr><td>illum videam. Varro autem noster ad me epistulam misit sibi a</td><td>3.1</td></tr><tr><td>nescio quo missam (nomen enim delerat) in qua scriptum erat</td><td></td></tr><tr><td>veteranos eos qui reiciantur (nam partem esse dimissam)</td><td></td></tr><tr><td>improbissime loqui, ut magno periculo Romae sint futuri qui</td><td></td></tr><tr><td>ab eorum partibus dissentire videantur. quis porro noster itus,</td><td>5</td></tr><tr><td>reditus, vultus, incessus inter istos? quod si, ut scribis, L. </td><td></td></tr><tr><td>Antonius in D. Brutum, reliqui in nostros, ego quid faciam aut</td><td></td></tr><tr><td>quo me pacto geram? mihi vero deliberatum est, ut nunc</td><td></td></tr><tr><td>quidem est, abesse ex ea urbe in qua non modo florui cum</td><td></td></tr><tr><td>summa verum etiam servivi cum aliqua dignitate; nec tam</td><td>10</td></tr><tr><td>statui ex Italia exire, de quo tecum deliberabo, quam istuc non</td><td></td></tr><tr><td>venire.</td><td></td></tr>
        </table>