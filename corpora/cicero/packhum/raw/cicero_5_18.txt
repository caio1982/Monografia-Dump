<table>
          <script>targetHit=0;</script>
          <tr><td>  Verum si causam cognosci opus est, parumne cognita est?</td><td>2.1.27.1</td></tr><tr><td>Dissimulamus, Hortensi, quod saepe experti in dicendo</td><td></td></tr><tr><td>sumus. Quis nos magnopere attendit umquam in hoc</td><td></td></tr><tr><td>quidem genere causarum, ubi aliquid ereptum aut ablatum</td><td></td></tr><tr><td>a quopiam dicitur? Nonne aut in tabulis aut in testibus</td><td>5</td></tr><tr><td>omnis exspectatio iudicum est? Dixi prima actione me</td><td></td></tr><tr><td>planum esse facturum C. Verrem HS quadringentiens con-</td><td></td></tr><tr><td>tra leges abstulisse. Quid? hoc planius egissem, si ita</td><td></td></tr><tr><td>narrassem? 'Dio quidam fuit Halaesinus, qui, cum eius</td><td></td></tr><tr><td>filio praetore C. Sacerdote hereditas a propinquo permagna</td><td>10</td></tr><tr><td>venisset, nihil habuit tum neque negoti neque controversiae.</td><td></td></tr><tr><td>Verres simul ac tetigit provinciam, statim Messana litteras</td><td></td></tr><tr><td>dedit, Dionem evocavit, calumniatores ex sinu suo adposuit</td><td></td></tr><tr><td>qui illam hereditatem Veneri Erycinae commissam esse dic- </td><td></td></tr><tr><td>erent; hac de re ostendit se ipsum cogniturum.' Possum</td><td>28.1</td></tr><tr><td>deinceps totam rem explicare, deinde ad extremum id quod</td><td></td></tr><tr><td>accidit dicere, Dionem HS deciens centena milia numerasse</td><td></td></tr><tr><td>ut causam certissimam obtineret; praeterea greges equarum</td><td></td></tr><tr><td>eius istum abigendos curasse, argenti, vestis stragulae quod</td><td>5</td></tr><tr><td>fuerit curasse auferendum. Haec neque cum ego dicerem</td><td></td></tr><tr><td>neque cum tu negares, magni momenti nostra esset oratio.</td><td></td></tr><tr><td>Quo tempore igitur auris iudex erigeret animumque atten-</td><td></td></tr><tr><td>deret? Cum Dio ipse prodiret, cum ceteri qui tum in</td><td></td></tr><tr><td>Sicilia negotiis Dionis interfuissent, cum per eos ipsos dies</td><td>10</td></tr><tr><td>per quos causam Dio diceret reperiretur pecunias sumpsisse</td><td></td></tr><tr><td>mutuas, nomina sua exegisse, praedia vendidisse; cum</td><td></td></tr><tr><td>tabulae virorum bonorum proferrentur; cum qui pecuniam</td><td></td></tr><tr><td>Dioni dederunt dicerent se iam tum audisse eos nummos</td><td></td></tr><tr><td>sumi ut Verri darentur; cum amici, hospites, patroni Dionis,</td><td>15</td></tr><tr><td>homines honestissimi, haec eadem se audisse dicerent.</td><td></td></tr><tr><td>Opinor, cum haec fierent, tum vos audiretis, sicut audistis:</td><td>29.1</td></tr><tr><td>tum causa agi vere videretur. Sic a me sunt acta omnia</td><td></td></tr><tr><td>priore actione ut in criminibus omnibus nullum esset in</td><td></td></tr><tr><td>quo quisquam vestrum perpetuam accusationem requireret.</td><td></td></tr><tr><td>Nego esse quicquam a testibus dictum quod aut vestrum</td><td>5</td></tr><tr><td>cuipiam esset obscurum aut cuiusquam oratoris eloquentiam</td><td></td></tr><tr><td>quaereret. Etenim sic me ipsum egisse memoria tenetis ut</td><td></td></tr><tr><td>in testibus interrogandis omnia crimina proponerem et expli-</td><td></td></tr><tr><td>carem, ut, cum rem totam in medio posuissem, tum denique</td><td></td></tr><tr><td>testem interrogarem. Itaque non modo vos, quibus est</td><td>10</td></tr><tr><td>iudicandum, nostra crimina tenetis, sed etiam populus</td><td></td></tr><tr><td>Romanus totam accusationem causamque cognovit. </td><td></td></tr>
        </table>