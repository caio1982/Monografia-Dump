<table>
          <script>targetHit=0;</script>
          <tr><td>  Ornatur igitur oratio genere primum et quasi colore</td><td>3.96.1</td></tr><tr><td>quodam et suco suo; nam ut gravis, ut suavis, ut erudita</td><td></td></tr><tr><td>sit, ut liberalis, ut admirabilis, ut polita, ut sensus, ut doloris</td><td></td></tr><tr><td>habeat quantum opus sit, non est singulorum articulorum;</td><td></td></tr><tr><td>in toto spectantur haec corpore. Ut porro conspersa sit </td><td>5</td></tr><tr><td>quasi verborum sententiarumque floribus, id non debet</td><td></td></tr><tr><td>esse fusum aequabiliter per omnem orationem, sed ita</td><td></td></tr><tr><td>distinctum, ut sint quasi in ornatu disposita quaedam</td><td></td></tr><tr><td>insignia et lumina. Genus igitur dicendi est eligendum,</td><td>97.1</td></tr><tr><td>quod maxime teneat eos, qui audiant, et quod non solum</td><td></td></tr><tr><td>delectet, sed etiam sine satietate delectet; non enim a me</td><td></td></tr><tr><td>iam exspectari puto, ut moneam, ut caveatis, ne exilis, ne</td><td></td></tr><tr><td>inculta sit vestra oratio, ne vulgaris, ne obsoleta; aliud</td><td>5</td></tr><tr><td>quiddam maius et ingenia me hortantur vestra et aetates.</td><td></td></tr><tr><td>Difficile enim dictu est, quaenam causa sit, cur ea, quae</td><td>98.1</td></tr><tr><td>maxime sensus nostros impellunt voluptate et specie prima</td><td></td></tr><tr><td>acerrime commovent, ab eis celerrime fastidio quodam et</td><td></td></tr><tr><td>satietate abalienemur. Quanto colorum pulcritudine et</td><td></td></tr><tr><td>varietate floridiora sunt in picturis novis pleraque quam</td><td>5</td></tr><tr><td>in veteribus! Quae tamen, etiam si primo aspectu nos</td><td></td></tr><tr><td>ceperunt, diutius non delectant; cum eidem nos in antiquis</td><td></td></tr><tr><td>tabulis illo ipso horrido obsoletoque teneamur. Quanto</td><td></td></tr><tr><td>molliores sunt et delicatiores in cantu flexiones et falsae</td><td></td></tr><tr><td>voculae quam certae et severae! Quibus tamen non modo</td><td>10</td></tr><tr><td>austeri, sed, si saepius fiunt, multitudo ipsa reclamat. Licet</td><td>99.1</td></tr><tr><td>hoc videre in reliquis sensibus, unguentis minus diu nos</td><td></td></tr><tr><td>delectari summa et acerrima suavitate conditis quam his</td><td></td></tr><tr><td>moderatis, et magis laudari quod terram quam quod cro-</td><td></td></tr><tr><td>cum olere videatur; in ipso tactu esse modum et mol-</td><td>5</td></tr><tr><td>litudinis et levitatis. Quin etiam gustatus, qui est sensus</td><td></td></tr><tr><td>ex omnibus maxime voluptarius quique dulcitudine praeter</td><td></td></tr><tr><td>ceteros sensus commovetur, quam cito id, quod valde dulce</td><td></td></tr><tr><td>est, aspernatur ac respuit! Quis potione uti aut cibo dulci</td><td></td></tr><tr><td>diutius potest? cum utroque in genere ea, quae leviter</td><td>10</td></tr><tr><td>sensum voluptate moveant, facillime fugiant satietatem.</td><td></td></tr><tr><td>Sic omnibus in rebus voluptatibus maximis fastidium fini- </td><td>100.1</td></tr><tr><td>timum est; quo hoc minus in oratione miremur in qua vel</td><td></td></tr><tr><td>ex poetis vel oratoribus possumus iudicare concinnam, di-</td><td></td></tr><tr><td>stinctam, ornatam, festivam, sine intermissione, sine repre-</td><td></td></tr><tr><td>hensione, sine varietate, quamvis claris sit coloribus picta</td><td>5</td></tr><tr><td>vel poesis vel oratio, non posse in delectatione esse diuturna.</td><td></td></tr><tr><td>Atque eo citius in oratoris aut in poetae cincinnis ac fuco</td><td></td></tr><tr><td>offenditur, quod sensus in nimia voluptate natura, non</td><td></td></tr><tr><td>mente satiantur; in scriptis et in dictis non aurium solum,</td><td></td></tr><tr><td>sed animi iudicio etiam magis infucata vitia noscuntur.</td><td>10</td></tr><tr><td>Qua re &quot;bene et praeclare&quot; quamvis nobis saepe dicatur;</td><td>101.1</td></tr><tr><td>&quot;belle et festive&quot; nimium saepe nolo; quamquam illa ipsa</td><td></td></tr><tr><td>exclamatio &quot;non potest melius&quot; sit velim crebra; sed habeat</td><td></td></tr><tr><td>tamen illa in dicendo admiratio ac summa laus umbram</td><td></td></tr><tr><td>aliquam et recessum, quo magis id, quod erit inluminatum,</td><td>5</td></tr><tr><td>exstare atque eminere videatur. Numquam agit hunc</td><td>102.1</td></tr><tr><td>versum Roscius eo gestu, quo potest:</td><td></td></tr><tr><td>    nam sapiens virtuti honorem praemium, haud praedam</td><td></td></tr><tr><td>       petit:</td><td></td></tr><tr><td>sed abicit prorsus, ut in proximo:</td><td>5</td></tr><tr><td>    set quid video? Ferro saeptus possidet sedis sacras,</td><td></td></tr><tr><td>incidat, aspiciat, admiretur, stupescat. Quid, ille alter</td><td></td></tr><tr><td>    quid petam praesidi?</td><td></td></tr><tr><td>quam leniter, quam remisse, quam non actuose! instat enim</td><td></td></tr><tr><td>    o pater, o patria, o Priami domus!</td><td>10</td></tr><tr><td>in quo tanta commoveri actio non posset, si esset con-</td><td></td></tr><tr><td>sumpta superiore motu et exhausta. Neque id actores</td><td></td></tr><tr><td>prius viderunt quam ipsi poetae, quam denique illi etiam,</td><td></td></tr><tr><td>qui fecerunt modos, a quibus utrisque summittitur aliquid,</td><td></td></tr><tr><td>deinde augetur, extenuatur, inflatur, variatur, distinguitur.</td><td>15</td></tr><tr><td>Ita sit nobis igitur ornatus et suavis orator—nec tamen</td><td>103.1</td></tr><tr><td>potest aliter esse—ut suavitatem habeat austeram et soli-</td><td></td></tr><tr><td>dam, non dulcem atque decoctam. Nam ipsa ad ornandum </td><td></td></tr><tr><td>praecepta, quae dantur, eius modi sunt, ut ea quivis &lt;vel&gt;</td><td></td></tr><tr><td>vitiosissimus orator explicare possit; qua re, ut ante dixi,</td><td>5</td></tr><tr><td>primum silva rerum [ac sententiarum] comparanda est, qua</td><td></td></tr><tr><td>de parte dixit Antonius; haec formanda filo ipso et genere</td><td></td></tr><tr><td>orationis, inluminanda verbis, varianda sententiis. </td><td></td></tr>
        </table>