<table>
          <script>targetHit=0;</script>
          <tr><td>  Tum Brutus: etsi satis, inquit, mihi videbar habere co-</td><td>147.1</td></tr><tr><td>gnitum Scaevolam ex iis rebus, quas audiebam saepe ex</td><td></td></tr><tr><td>C. Rutilio, quo utebar propter familiaritatem Scaevolae</td><td></td></tr><tr><td>nostri, tamen ista mihi eius dicendi tanta laus nota non</td><td></td></tr><tr><td>erat; itaque cepi voluptatem tam ornatum virum tam-</td><td>5</td></tr><tr><td>que excellens ingenium fuisse in nostra re publica.  </td><td></td></tr><tr><td>  Hic ego: noli, inquam, Brute, existimare his duobus</td><td>148.1</td></tr><tr><td>quicquam fuisse in nostra civitate praestantius. nam ut</td><td></td></tr><tr><td>paulo ante dixi consultorum alterum disertissimum, diser-</td><td></td></tr><tr><td>torum alterum consultissimum fuisse, sic in reliquis rebus</td><td></td></tr><tr><td>ita dissimiles erant inter sese, statuere ut tamen non</td><td>5</td></tr><tr><td>posses utrius te malles similiorem. Crassus erat elegantium</td><td></td></tr><tr><td>parcissimus, Scaevola parcorum elegantissimus; Crassus</td><td></td></tr><tr><td>in summa comitate habebat etiam severitatis satis, Scae-</td><td></td></tr><tr><td>volae multa in severitate non deerat tamen comitas. licet</td><td>149.1</td></tr><tr><td>omnia hoc modo; sed vereor ne fingi videantur haec, ut</td><td></td></tr><tr><td>dicantur a me quodam modo; res se tamen sic habet.</td><td></td></tr><tr><td>cum omnis virtus sit, ut vestra, Brute, vetus Academia</td><td></td></tr><tr><td>dixit, mediocritas, uterque horum medium quiddam vole-</td><td>5</td></tr><tr><td>bat sequi; sed ita cadebat, ut alter ex alterius laude par-</td><td></td></tr><tr><td>tem, uterque autem suam totam haberet. </td><td></td></tr><tr><td>  Tum Brutus: cum ex tua oratione mihi videor, inquit,</td><td>150.1</td></tr><tr><td>bene Crassum et Scaevolam cognovisse, tum de te et de</td><td></td></tr><tr><td>Ser. Sulpicio cogitans esse quandam vobis cum illis simi-</td><td></td></tr><tr><td>litudinem iudico. </td><td></td></tr><tr><td>  Quonam, inquam, istuc modo? </td><td>5</td></tr><tr><td>  Quia mihi et tu videris, inquit, tantum iuris civilis scire</td><td></td></tr><tr><td>voluisse quantum satis esset oratori et Servius eloquentiae</td><td></td></tr><tr><td>tantum adsumpsisse, ut ius civile facile possit tueri; aetates-</td><td></td></tr><tr><td>que vostrae ut illorum nihil aut non fere multum differunt. </td><td></td></tr>
        </table>