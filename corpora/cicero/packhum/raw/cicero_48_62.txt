<table>
          <script>targetHit=0;</script>
          <tr><td>  Bene facis, inquit, quod me adiuvas, et istis quidem,</td><td>3.16.1</td></tr><tr><td>quae modo dixisti, utar potius Latinis, in ceteris sub-</td><td></td></tr><tr><td>venies, si me haerentem videbis. </td><td></td></tr><tr><td>  Sedulo, inquam, faciam. sed 'fortuna fortis'; quare</td><td></td></tr><tr><td>conare, quaeso. quid enim possumus hoc agere divi-</td><td>5</td></tr><tr><td>nius? </td><td></td></tr><tr><td>  Placet his, inquit, quorum ratio mihi probatur, si-</td><td></td></tr><tr><td>mulatque natum sit animal—hinc enim est ordien-</td><td></td></tr><tr><td>dum—, ipsum sibi conciliari et commendari ad se</td><td></td></tr><tr><td>conservandum et ad suum statum eaque, quae conser- </td><td>10</td></tr><tr><td>vantia sint eius status, diligenda, alienari autem ab in-</td><td></td></tr><tr><td>teritu iisque rebus, quae interitum videantur adferre.</td><td></td></tr><tr><td>id ita esse sic probant, quod ante, quam voluptas aut</td><td></td></tr><tr><td>dolor attigerit, salutaria appetant parvi aspernenturque</td><td></td></tr><tr><td>contraria, quod non fieret, nisi statum suum diligerent,</td><td>15</td></tr><tr><td>interitum timerent. fieri autem non posset ut appete-</td><td></td></tr><tr><td>rent aliquid, nisi sensum haberent sui eoque se dilige-</td><td></td></tr><tr><td>rent. ex quo intellegi debet principium ductum esse</td><td></td></tr><tr><td>a se diligendo. in principiis autem naturalibus [dili-</td><td>17.1</td></tr><tr><td>gendi sui] plerique Stoici non putant voluptatem esse</td><td></td></tr><tr><td>ponendam. quibus ego vehementer adsentior, ne, si</td><td></td></tr><tr><td>voluptatem natura posuisse in iis rebus videatur, quae</td><td></td></tr><tr><td>primae appetuntur, multa turpia sequantur. satis esse</td><td>5</td></tr><tr><td>autem argumenti videtur quam ob rem illa, quae prima</td><td></td></tr><tr><td>sunt adscita natura, diligamus, quod est nemo, quin,</td><td></td></tr><tr><td>cum utrumvis liceat, aptas malit et integras omnis partis</td><td></td></tr><tr><td>corporis quam, eodem usu, inminutas aut detortas ha-</td><td></td></tr><tr><td>bere. rerum autem cognitiones, quas vel compre-</td><td>10</td></tr><tr><td>hensiones vel perceptiones vel, si haec verba aut</td><td></td></tr><tr><td>minus placent aut minus intelleguntur, καταλήψεις ap-</td><td></td></tr><tr><td>pellemus licet, eas igitur ipsas propter se adsciscendas</td><td></td></tr><tr><td>arbitramur, quod habeant quiddam in se quasi com-</td><td></td></tr><tr><td>plexum et continens veritatem. id autem in parvis in-</td><td>15</td></tr><tr><td>tellegi potest, quos delectari videamus, etiamsi eorum</td><td></td></tr><tr><td>nihil intersit, si quid ratione per se ipsi invenerint. artis</td><td>18.1</td></tr><tr><td>etiam ipsas propter se adsumendas putamus, cum quia</td><td></td></tr><tr><td>sit in iis aliquid dignum adsumptione, tum quod con-</td><td></td></tr><tr><td>stent ex cognitionibus et contineant quiddam in se ra-</td><td></td></tr><tr><td>tione constitutum et via. a falsa autem adsensione</td><td>5</td></tr><tr><td>magis nos alienatos esse quam a ceteris rebus, quae</td><td></td></tr><tr><td>sint contra naturam, arbitrantur. iam membrorum, id</td><td></td></tr><tr><td>est partium corporis, alia videntur propter eorum usum</td><td></td></tr><tr><td>a natura esse donata, ut manus, crura, pedes, ut ea, </td><td></td></tr><tr><td>quae sunt intus in corpore, quorum utilitas quanta sit</td><td>10</td></tr><tr><td>a medicis etiam disputatur, alia autem nullam ob utili-</td><td></td></tr><tr><td>tatem quasi ad quendam ornatum, ut cauda pavoni,</td><td></td></tr><tr><td>plumae versicolores columbis, viris mammae atque</td><td></td></tr><tr><td>barba. Haec dicuntur fortasse ieiunius; sunt enim quasi</td><td>19.1</td></tr><tr><td>prima elementa naturae, quibus ubertas orationis ad-</td><td></td></tr><tr><td>hiberi vix potest, nec equidem eam cogito consectari.</td><td></td></tr><tr><td>verum tamen cum de rebus grandioribus dicas, ipsae</td><td></td></tr><tr><td>res verba rapiunt; ita fit cum gravior, tum etiam splen-</td><td>5</td></tr><tr><td>didior oratio. </td><td></td></tr>
        </table>