<table>
          <script>targetHit=0;</script>
          <tr><td>  Hoc loco Atticus: putarem te, inquit, ambitiosum esse,</td><td>269.6</td></tr><tr><td>si, ut dixisti, ii quos iam diu conligis viverent. omnis</td><td></td></tr><tr><td>enim commemoras, qui ausi aliquando sunt stantes loqui,</td><td></td></tr><tr><td>ut mihi imprudens M. Servilium praeterisse videare. </td><td></td></tr><tr><td>  Non, inquam, ego istuc ignoro, Pomponi, multos fuisse,</td><td>270.1</td></tr><tr><td>qui verbum numquam in publico fecissent, quom melius</td><td></td></tr><tr><td>aliquanto possent quam isti oratores, quos colligo, dicere;</td><td></td></tr><tr><td>sed his commemorandis etiam illud adsequor, ut intelle-</td><td></td></tr><tr><td>gatis primum ex omni numero quam non multi ausi sint</td><td>5</td></tr><tr><td>dicere, deinde ex iis ipsis quam pauci fuerint laude digni.</td><td></td></tr><tr><td>itaque ne hos quidem equites Romanos amicos nostros,</td><td>271.1</td></tr><tr><td>qui nuper mortui sunt, &lt;omittam,&gt; P. Cominium Spole-</td><td></td></tr><tr><td>tinum, quo accusante defendi C. Cornelium, in quo et</td><td></td></tr><tr><td>compositum dicendi genus et acre et expeditum fuit; T.</td><td></td></tr><tr><td>Accium Pisaurensem, cuius accusationi respondi pro </td><td>5</td></tr><tr><td>A. Cluentio, qui et accurate dicebat et satis copiose, erat-</td><td></td></tr><tr><td>que praeterea doctus Hermagorae praeceptis, quibus etsi</td><td></td></tr><tr><td>ornamenta non satis opima dicendi, tamen, ut hastae</td><td></td></tr><tr><td>velitibus amentatae, sic apta quaedam et parata singulis</td><td></td></tr><tr><td>causarum generibus argumenta traduntur. studio autem</td><td>272.1</td></tr><tr><td>neminem nec industria maiore cognovi, quamquam ne</td><td></td></tr><tr><td>ingenio quidem qui praestiterit facile dixerim C. Pisoni,</td><td></td></tr><tr><td>genero meo. nullum tempus illi umquam vacabat aut a</td><td></td></tr><tr><td>forensi dictione aut a commentatione domestica aut a</td><td>5</td></tr><tr><td>scribendo aut a cogitando. itaque tantos processus efficie-</td><td></td></tr><tr><td>bat ut evolare, non excurrere videretur; eratque ver-</td><td></td></tr><tr><td>borum et dilectus elegans et apta et quasi rotunda con-</td><td></td></tr><tr><td>structio; cumque argumenta excogitabantur ab eo multa</td><td></td></tr><tr><td>et firma ad probandum tum concinnae acutaeque sen-</td><td>10</td></tr><tr><td>tentiae; gestusque natura ita venustus, ut ars etiam,</td><td></td></tr><tr><td>quae non erat, et e disciplina motus quidam videretur</td><td></td></tr><tr><td>accedere. vereor ne amore videar plura quam fuerint in</td><td></td></tr><tr><td>illo dicere; quod non ita est: alia enim de illo maiora dici</td><td></td></tr><tr><td>possunt. nam nec continentia nec pietate nec ullo genere</td><td>15</td></tr><tr><td>virtutis quemquam eiusdem aetatis cum illo conferen-</td><td></td></tr><tr><td>dum puto. nec vero M. Caelium praetereundum arbitror,</td><td>273.1</td></tr><tr><td>quaecumque eius in exitu vel fortuna vel mens fuit; qui</td><td></td></tr><tr><td>quamdiu auctoritati meae paruit, talis tribunus plebis</td><td></td></tr><tr><td>fuit, ut nemo contra civium perditorum popularem tur-</td><td></td></tr><tr><td>bulentamque dementiam a senatu et a bonorum causa</td><td>5</td></tr><tr><td>steterit constantius. †quam eius actionem† multum tamen</td><td></td></tr><tr><td>et splendida et grandis et eadem in primis faceta et</td><td></td></tr><tr><td>perurbana commendabat oratio. graves eius contiones</td><td></td></tr><tr><td>aliquot fuerunt, acres accusationes tres eaeque omnes </td><td></td></tr><tr><td>ex rei publicae contentione susceptae; defensiones,</td><td>10</td></tr><tr><td>etsi illa erant in eo meliora quae dixi, non contem-</td><td></td></tr><tr><td>nendae tamen saneque tolerabiles. hic cum summa</td><td></td></tr><tr><td>voluntate bonorum aedilis curulis factus esset, nescio</td><td></td></tr><tr><td>quomodo discessu meo discessit a sese ceciditque, post-</td><td></td></tr><tr><td>eaquam eos imitari coepit quos ipse perverterat. sed de</td><td>274.1</td></tr><tr><td>M. Calidio dicamus aliquid, qui non fuit orator unus e</td><td></td></tr><tr><td>multis, potius inter multos prope singularis fuit: ita</td><td></td></tr><tr><td>reconditas exquisitasque sententias mollis et pellucens</td><td></td></tr><tr><td>vestiebat oratio. nihil tam tenerum quam illius compren-</td><td>5</td></tr><tr><td>sio verborum, nihil tam flexibile, nihil quod magis ipsius</td><td></td></tr><tr><td>arbitrio fingeretur, ut nullius oratoris aeque in potestate</td><td></td></tr><tr><td>fuerit: quae primum ita pura erat ut nihil liquidius, ita</td><td></td></tr><tr><td>libere fluebat ut nusquam adhaeresceret; nullum nisi</td><td></td></tr><tr><td>loco positum et tamquam in vermiculato emblemate, ut</td><td>10</td></tr><tr><td>ait Lucilius, structum verbum videres; nec vero ullum</td><td></td></tr><tr><td>aut durum aut insolens aut humile aut [in] longius duc-</td><td></td></tr><tr><td>tum; ac non propria verba rerum, sed pleraque translata,</td><td></td></tr><tr><td>sic tamen, ut ea non inruisse in alienum locum, sed immi-</td><td></td></tr><tr><td>grasse in suum diceres; nec vero haec soluta nec diffluentia,</td><td>15</td></tr><tr><td>sed astricta numeris, non aperte nec eodem modo semper,</td><td></td></tr><tr><td>sed varie dissimulanterque conclusis. erant autem et ver-</td><td>275.1</td></tr><tr><td>borum et sententiarum illa lumina, quae vocant Graeci</td><td></td></tr><tr><td>σχήματα, quibus tamquam insignibus in ornatu distin-</td><td></td></tr><tr><td>guebatur omnis oratio. 'qua de re agitur' autem illud,</td><td></td></tr><tr><td>quod multis locis in iuris consultorum includitur formu-</td><td>5</td></tr><tr><td>lis, id ubi esset videbat. accedebat ordo rerum plenus</td><td>276.1</td></tr><tr><td>artis, actio liberalis totumque dicendi placidum et sanum</td><td></td></tr><tr><td>genus. quod si est optumum suaviter dicere, nihil est</td><td></td></tr><tr><td>quod melius hoc quaerendum putes. sed cum a nobis</td><td></td></tr><tr><td>paulo ante dictum sit tria videri esse quae orator efficere</td><td>5</td></tr><tr><td>deberet, ut doceret, ut delectaret, ut moveret, duo summe</td><td></td></tr><tr><td>tenuit, ut et rem inlustraret disserendo et animos eorum </td><td></td></tr><tr><td>qui audirent devinciret voluptate; aberat tertia illa laus,</td><td></td></tr><tr><td>qua permoveret atque incitaret animos, quam plurumum</td><td></td></tr><tr><td>pollere diximus; nec erat ulla vis atque contentio: sive</td><td>10</td></tr><tr><td>consilio, quod eos quorum altior oratio actioque esset</td><td></td></tr><tr><td>ardentior furere et bacchari arbitraretur, sive quod natura</td><td></td></tr><tr><td>non esset ita factus sive quod non consuesset sive quod</td><td></td></tr><tr><td>non posset. hoc unum illi, si nihil utilitatis habebat, afuit;</td><td></td></tr><tr><td>si opus erat, defuit. quin etiam memini, cum in accusa-</td><td>277.1</td></tr><tr><td>tione sua Q. Gallio crimini dedisset sibi eum venenum</td><td></td></tr><tr><td>paravisse idque a se esse deprensum seseque chirographa</td><td></td></tr><tr><td>testificationes indicia quaestiones manifestam rem deferre</td><td></td></tr><tr><td>diceret deque eo crimine accurate et exquisite disputa-</td><td>5</td></tr><tr><td>visset, me in respondendo, cum essem argumentatus</td><td></td></tr><tr><td>quantum res ferebat, hoc ipsum etiam posuisse pro argu-</td><td></td></tr><tr><td>mento, quod ille, cum pestem capitis sui, cum indicia</td><td></td></tr><tr><td>mortis se comperisse manifesto et manu tenere diceret,</td><td></td></tr><tr><td>tam solute egisset, tam leniter, tam oscitanter. 'tu istuc,</td><td>278.1</td></tr><tr><td>M. Calidi, nisi fingeres, sic ageres? praesertim cum ista</td><td></td></tr><tr><td>eloquentia alienorum hominum pericula defendere acer-</td><td></td></tr><tr><td>rume soleas, tuum neglegeres? ubi dolor, ubi ardor animi,</td><td></td></tr><tr><td>qui etiam ex infantium ingeniis elicere voces et querelas</td><td>5</td></tr><tr><td>solet? nulla perturbatio animi, nulla corporis, frons non</td><td></td></tr><tr><td>percussa, non femur; pedis, quod minimum est, nulla</td><td></td></tr><tr><td>supplosio. itaque tantum afuit ut inflammares nostros</td><td></td></tr><tr><td>animos, somnum isto loco vix tenebamus.' sic nos summi</td><td></td></tr><tr><td>oratoris vel sanitate vel vitio pro argumento ad diluen-</td><td>10</td></tr><tr><td>dum crimen usi sumus. </td><td></td></tr>
        </table>