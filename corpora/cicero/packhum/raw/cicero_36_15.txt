<table>
          <script>targetHit=0;</script>
          <tr><td>  Nunc de narratione ea, quae causae continet ex-</td><td>1.28.1</td></tr><tr><td>positionem, dicendum videtur. oportet igitur eam tres</td><td></td></tr><tr><td>habere res: ut brevis, ut aperta, ut probabilis sit. Brevis</td><td></td></tr><tr><td>erit, si, unde necesse est, inde initium sumetur et non</td><td></td></tr><tr><td>ab ultimo repetetur, et si, cuius rei satis erit summam</td><td>5</td></tr><tr><td>dixisse, eius partes non dicentur—nam saepe satis</td><td></td></tr><tr><td>est, quid factum sit, dicere, ut ne narres, quemadmo-</td><td></td></tr><tr><td>dum sit factum—, et si non longius, quam quo opus </td><td></td></tr><tr><td>est, in narrando procedetur, et si nullam in rem aliam</td><td></td></tr><tr><td>transibitur; et si ita dicetur, ut nonnumquam ex eo,</td><td>10</td></tr><tr><td>quod dictum est, id, quod non est dictum, intellegatur;</td><td></td></tr><tr><td>et si non modo id, quod obest, verum etiam id, quod</td><td></td></tr><tr><td>nec obest nec adiuvat, praeteribitur; et si semel unum</td><td></td></tr><tr><td>quicque dicetur; et si non ab eo, quo in proxime desi-</td><td></td></tr><tr><td>tum erit, deinceps incipietur. ac multos imitatio brevi-</td><td>15</td></tr><tr><td>tatis decipit, ut, cum se breves putent esse, longissimi</td><td></td></tr><tr><td>sint; cum dent operam, ut res multas brevi dicant, non</td><td></td></tr><tr><td>ut omnino paucas res dicant et non plures, quam ne-</td><td></td></tr><tr><td>cesse sit. nam plerisque breviter videtur dicere, qui</td><td></td></tr><tr><td>ita dicit: 'Accessi ad aedes. puerum vocavi. respondit.</td><td>20</td></tr><tr><td>quaesivi dominum. domi negavit esse.' hic, tametsi tot</td><td></td></tr><tr><td>res brevius non potuit dicere, tamen, quia satis fuit</td><td></td></tr><tr><td>dixisse: 'domi negavit esse', fit rerum multitudine</td><td></td></tr><tr><td>longus. quare hoc quoque in genere vitanda est bre-</td><td></td></tr><tr><td>vitatis imitatio et non minus rerum non necessaria-</td><td>25</td></tr><tr><td>rum quam verborum multitudine supersedendum est.</td><td></td></tr><tr><td>Aperta autem narratio poterit esse, si, ut quidque</td><td>29.1</td></tr><tr><td>primum gestum erit, ita primum exponetur, et rerum</td><td></td></tr><tr><td>ac temporum ordo servabitur, ut ita narrentur, ut</td><td></td></tr><tr><td>gestae res erunt aut ut potuisse geri videbuntur. hic</td><td></td></tr><tr><td>erit considerandum, ne quid perturbate, ne quid con-</td><td>5</td></tr><tr><td>torte dicatur, ne quam in aliam rem transeatur, ne</td><td></td></tr><tr><td>ab ultimo repetatur, ne ad extremum prodeatur, ne</td><td></td></tr><tr><td>quid, quod ad rem pertineat, praetereatur; et omnino,</td><td></td></tr><tr><td>quae praecepta de brevitate sunt, hoc quoque in ge-</td><td></td></tr><tr><td>nere sunt conservanda. nam saepe res parum est in-</td><td>10</td></tr><tr><td>tellecta longitudine magis quam obscuritate narra-</td><td></td></tr><tr><td>tionis. ac verbis quoque dilucidis utendum est; quo </td><td></td></tr><tr><td>de genere dicendum est in praeceptis elocutionis. Pro-</td><td></td></tr><tr><td>babilis erit narratio, si in ea videbuntur inesse ea, quae</td><td></td></tr><tr><td>solent apparere in veritate; si personarum dignitates</td><td>15</td></tr><tr><td>servabuntur; si causae factorum exstabunt; si fuisse</td><td></td></tr><tr><td>facultates faciundi videbuntur; si tempus idoneum, si</td><td></td></tr><tr><td>spatii satis, si locus opportunus ad eandem rem, qua</td><td></td></tr><tr><td>de re narrabitur, fuisse ostendetur; si res et ad</td><td></td></tr><tr><td>eorum, qui agent, naturam et ad vulgi morem et ad</td><td>20</td></tr><tr><td>eorum, qui audient, opinionem accommodabitur. Ac</td><td></td></tr><tr><td>veri quidem similis ex his rationibus esse poterit:</td><td></td></tr><tr><td>illud autem praeterea considerare oportebit, ne, aut</td><td>30.1</td></tr><tr><td>cum obsit narratio aut cum nihil prosit, tamen inter-</td><td></td></tr><tr><td>ponatur; aut non loco aut non, quemadmodum causa</td><td></td></tr><tr><td>postulet, narretur. obest tum, cum ipsius rei gestae</td><td></td></tr><tr><td>expositio magnam excipit offensionem, quam argu-</td><td>5</td></tr><tr><td>mentando et causam agendo leniri oportebit. quod cum</td><td></td></tr><tr><td>accidet, membratim oportebit partes rei gestae disper-</td><td></td></tr><tr><td>gere in causam et ad unam quamque confestim</td><td></td></tr><tr><td>rationem accommodare, ut vulneri praesto medica-</td><td></td></tr><tr><td>mentum sit et odium statim defensio mitiget. nihil</td><td>10</td></tr><tr><td>prodest narratio tum, cum ab adversariis re exposita</td><td></td></tr><tr><td>nostra nihil interest iterum aut alio modo narrare;</td><td></td></tr><tr><td>aut ab iis, qui audiunt, ita tenetur negotium, ut nostra</td><td></td></tr><tr><td>nihil intersit eos alio pacto docere. quod cum accidit,</td><td></td></tr><tr><td>omnino narratione supersedendum est. non loco dici-</td><td>15</td></tr><tr><td>tur, cum non in ea parte orationis conlocatur, in qua</td><td></td></tr><tr><td>res postulat; quo de genere agemus tum, cum de dispo-</td><td></td></tr><tr><td>sitione dicemus; nam hoc ad dispositionem pertinet. </td><td></td></tr><tr><td>non, quemadmodum causa postulat, narratur, cum aut</td><td></td></tr><tr><td>id, quod adversario prodest, dilucide et ornate expo-</td><td>20</td></tr><tr><td>nitur aut id, quod ipsum adiuvat, obscure dicitur et</td><td></td></tr><tr><td>neglegenter. quare, ut hoc vitium vitetur, omnia tor-</td><td></td></tr><tr><td>quenda sunt ad commodum suae causae, contraria,</td><td></td></tr><tr><td>quae praeteriri poterunt, praetereundo, quae dicenda</td><td></td></tr><tr><td>erunt, leviter attingendo, sua diligenter et enodate</td><td>25</td></tr><tr><td>narrando. </td><td></td></tr>
        </table>