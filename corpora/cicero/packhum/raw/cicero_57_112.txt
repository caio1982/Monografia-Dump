<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Ian<span class="snum">.</span> <span class="snum">51</span> <span class="snum">(</span>§<span class="snum">5)</span> in castris ad Pindenissum</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Saturnalibus mane se mihi Pindenissitae dediderunt, septimo</td><td>5.20.1.1</td></tr><tr><td>et quinquagesimo die postquam oppugnare eos coepimus.</td><td></td></tr><tr><td>'quid, malum? isti Pindenissitae qui sunt?' inquies; 'nomen</td><td></td></tr><tr><td>audivi numquam.' quid ego faciam? num potui Ciliciam</td><td></td></tr><tr><td>Aetoliam aut Macedoniam reddere? hoc iam sic habeto,</td><td>5</td></tr><tr><td>nunc hoc exercitu hic tanta negotia geri potuisse. quae</td><td></td></tr><tr><td>cognosce ἐν ἐπιτομῇ: sic enim mihi concedis proximis litteris.  </td><td></td></tr><tr><td>  Ephesum ut venerim nosti, qui etiam mihi gratulatus es</td><td></td></tr><tr><td>illius diei celebritatem, qua nihil me umquam delectavit magis.</td><td></td></tr><tr><td>inde oppidis iis quae erant mirabiliter accepti Laodiceam</td><td>10</td></tr><tr><td>prid. Kal. Sext. venimus. ibi morati biduum perillustres</td><td></td></tr><tr><td>fuimus honorificisque verbis omnis iniurias revellimus</td><td></td></tr><tr><td>superiores; quod idem Apameae quinque dies morati et</td><td></td></tr><tr><td>Synnadis triduum, Philomeli quinque dies, Iconi decem,</td><td></td></tr><tr><td>fecimus. nihil ea iuris dictione aequabilius, nihil lenius, nihil</td><td>15</td></tr><tr><td>gravius. </td><td></td></tr><tr><td>  Inde in castra veni a. d. <span class="caps">vii</span> Kal. Sept. a. d. <span class="caps">iii</span> exercitum</td><td>2.1</td></tr><tr><td>lustravi apud Iconium. ex his castris, cum graves de Parthis</td><td></td></tr><tr><td>†et ceris† nuntii venirent, perrexi in Ciliciam per Cappadociae</td><td></td></tr><tr><td>partem eam quae Ciliciam attingit, eo consilio et ut Armenius</td><td></td></tr><tr><td>Artavasdes et ipsi Parthi Cappadocia se excludi putarent.</td><td>5</td></tr><tr><td>cum dies quinque ad Cybistra Cappadociae castra habuissem,</td><td></td></tr><tr><td>certior sum factus Parthos ab illo aditu Cappadociae longe</td><td></td></tr><tr><td>abesse, Ciliciae magis imminere; itaque confestim iter in</td><td></td></tr><tr><td>Ciliciam feci per Tauri pylas. </td><td></td></tr><tr><td>  Tarsum veni a. d. <span class="caps">iii</span> Non. Oct. inde ad Amanum contendi,</td><td>3.1</td></tr><tr><td>qui Syriam a Cilicia in aquarum divortio dividit; qui mons</td><td></td></tr><tr><td>erat hostium plenus sempiternorum. hic a. d. <span class="caps">iii</span> Id. Oct.</td><td></td></tr><tr><td>magnum numerum hostium occidimus; castella munitissima</td><td></td></tr><tr><td>nocturno Pomptini adventu, nostro matutino cepimus,</td><td>5</td></tr><tr><td>incendimus; imperatores appellati sumus. castra paucos dies</td><td></td></tr><tr><td>habuimus ea ipsa quae contra Darium habuerat apud Issum</td><td></td></tr><tr><td>Alexander, imperator haud paulo melior quam aut tu aut </td><td></td></tr><tr><td>ego. ibi dies quinque morati direpto et vastato Amano inde</td><td></td></tr><tr><td>discessimus. interim (scis enim dici quaedam πανικά, dici</td><td>10</td></tr><tr><td>item τὰ κενὰ τοῦ πολέμου) rumore adventus nostri et Cassio,</td><td></td></tr><tr><td>qui Antiochia tenebatur, animus accessit et Parthis timor</td><td></td></tr><tr><td>iniectus est; itaque eos cedentis ab oppido Cassius insecutus</td><td></td></tr><tr><td>rem bene gessit; qua in fuga magna auctoritate Osaces dux</td><td></td></tr><tr><td>Parthorum vulnus accepit eoque interiit paucis post diebus.</td><td>15</td></tr><tr><td>erat in Syria nostrum nomen in gratia. </td><td></td></tr><tr><td>  Venit interim Bibulus. credo, voluit appellatione hac inani</td><td>4.1</td></tr><tr><td>nobis esse par: in eodem Amano coepit loreolam in mustaceo</td><td></td></tr><tr><td>quaerere. at ille cohortem primam totam perdidit centurio-</td><td></td></tr><tr><td>nemque primi pili, nobilem sui generis, Asinium Dentonem</td><td></td></tr><tr><td>et reliquos cohortis eiusdem et Sex. Lucilium, T. Gavi</td><td>5</td></tr><tr><td>Caepionis locupletis et splendidi hominis filium, tribunum</td><td></td></tr><tr><td>militum; sane plagam odiosam acceperat cum re tum tempore. </td><td></td></tr><tr><td>  Nos ad Pindenissum, quod oppidum munitissimum</td><td>5.1</td></tr><tr><td>Eleutherocilicum omnium memoria in armis fuit; feri homines</td><td></td></tr><tr><td>et acres et omnibus rebus ad defendendum parati. cinximus</td><td></td></tr><tr><td>vallo et fossa; aggere maximo, vineis, turre altissima, magna</td><td></td></tr><tr><td>tormentorum copia, multis sagittariis, magno labore, apparatu,</td><td>5</td></tr><tr><td>multis sauciis nostris, incolumi exercitu, negotium confecimus.</td><td></td></tr><tr><td>hilara sane Saturnalia militibus quoque, quibus exceptis</td><td></td></tr><tr><td>&lt;captivis&gt; reliquam praedam concessimus. mancipia venibant</td><td></td></tr><tr><td>Saturnalibus tertiis; cum haec scribebam, in tribunali res erat</td><td></td></tr><tr><td>ad HS <span class="caps"><span class="ovl">cxx</span></span><span class="ovl"></span>. hinc exercitum in hiberna agri male pacati de-</td><td>10</td></tr><tr><td>ducendum Quinto fratri dabam; ipse me Laodiceam recipie-</td><td></td></tr><tr><td>bam.  </td><td></td></tr><tr><td>  Haec adhuc. sed ad praeterita revertamur. quod me maxime</td><td>6.1</td></tr><tr><td>hortaris et quod pluris est quam omnia, in quo laboras ut</td><td></td></tr><tr><td>etiam Ligurino Μώμῳ satis faciamus, moriar si quicquam</td><td></td></tr><tr><td>fieri potest elegantius. nec tamen ego hanc continentiam</td><td></td></tr><tr><td>appello, quae virtus voluptati resistere videtur; ego in vita</td><td>5</td></tr><tr><td>mea nulla umquam voluptate tanta sum adfectus quanta</td><td></td></tr><tr><td>adficior hac integritate, nec me tam fama, quae summa est,</td><td></td></tr><tr><td>quam res ipsa delectat. quid quaeris? fuit tanti. me ipse non</td><td></td></tr><tr><td>noram nec satis sciebam quid in hoc genere facere possem.</td><td></td></tr><tr><td>recte πεφυσίωμαι: nihil est praeclarius. interim haec λαμπρά:</td><td>10</td></tr><tr><td>Ariobarzanes opera mea vivit, regnat; ἐν παρόδῳ consilio et</td><td></td></tr><tr><td>auctoritate et quod insidiatoribus eius ἀπρόσιτον me, non</td><td></td></tr><tr><td>modo ἀδωροδόκητον, praebui regem regnumque servavi.</td><td></td></tr><tr><td>interea e Cappadocia ne pilum quidem. Brutum abiectum</td><td></td></tr><tr><td>quantum potui excitavi; quem non minus amo quam tu,</td><td>15</td></tr><tr><td>paene dixi quam te. atque etiam spero toto anno imperi</td><td></td></tr><tr><td>nostri terruncium sumptus in provincia nullum fore. </td><td></td></tr><tr><td>  Habes omnia. nunc publice Romam litteras mittere para-</td><td>7.1</td></tr><tr><td>bam. uberiores erunt quam si ex Amano misissem. at te Romae</td><td></td></tr><tr><td>non fore! sed est totum &lt;in eo positum&gt;, quid Kal. Mart.</td><td></td></tr><tr><td>futurum sit; vereor enim ne, cum de provincia agetur, si</td><td></td></tr><tr><td>Caesar resistet, nos retineamur. his tu si adesses, nihil timerem. </td><td>5</td></tr><tr><td>  Redeo ad urbana, quae ego diu ignorans ex tuis iucun-</td><td>8.1</td></tr><tr><td>dissimis litteris a. d. &lt;<span class="caps">x</span>&gt;<span class="caps">v</span> Kal. Ian. denique cognovi. eas dili-</td><td></td></tr><tr><td>gentissime Philogenes, libertus tuus, curavit perlonga et non</td><td></td></tr><tr><td>satis tuta via perferendas. nam quas Laeni pueris scribis datas </td><td></td></tr><tr><td>non acceperam. iucunda de Caesare et quae senatus decrevit</td><td>5</td></tr><tr><td>et quae tu speras; quibus ille si cedit, salvi sumus. incendio</td><td></td></tr><tr><td>Plaetoriano quod †Leius† adustus est minus moleste fero.</td><td></td></tr><tr><td>Lucceius de Q. Cassio cur tam vehemens fuerit et quid actum</td><td></td></tr><tr><td>sit aveo scire. </td><td></td></tr><tr><td>  Ego cum Laodiceam venero Quinto sororis tuae filio</td><td>9.1</td></tr><tr><td>togam puram iubeor dare; cui moderabor diligentius.</td><td></td></tr><tr><td>Deiotarus, cuius auxiliis magnis usus sum, ad me, ut scripsit,</td><td></td></tr><tr><td>cum Ciceronibus Laodiceam venturus erat. tuas etiam</td><td></td></tr><tr><td>Epiroticas exspecto litteras, ut habeam rationem non modo</td><td>5</td></tr><tr><td>negoti verum etiam oti tui. Nicanor in officio est et a me</td><td></td></tr><tr><td>liberaliter tractatur; quem, ut puto, Romam cum litteris</td><td></td></tr><tr><td>publicis mittam, ut et diligentius perferantur et idem ad me</td><td></td></tr><tr><td>certa de te et a te referat. Alexis quod mihi totiens salutem</td><td></td></tr><tr><td>adscribit est gratum; sed cur non suis litteris idem facit quod</td><td>10</td></tr><tr><td>meus ad te Alexis facit? Phemio quaeritur κέρας. sed haec</td><td></td></tr><tr><td>hactenus. cura ut valeas et ut sciam quando cogites Romam.</td><td></td></tr><tr><td>etiam atque etiam vale. </td><td></td></tr><tr><td>  Tua tuosque Thermo et praesens Ephesi diligentissime</td><td>10.1</td></tr><tr><td>commendaram et nunc per litteras ipsumque intellexi esse</td><td></td></tr><tr><td>perstudiosum tui. tu velim, quod antea ad te scripsi, de domo</td><td></td></tr><tr><td>Pammeni des operam ut quod tuo meoque beneficio puer</td><td></td></tr><tr><td>habet cures ne qua ratione convellatur; utrique nostrum</td><td>5</td></tr><tr><td>honestum existimo, tum mihi erit pergratum. </td><td></td></tr>
        </table>