<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA PRIMA </td><td></td></tr><tr><td>  Ante quam de re publica, patres conscripti, dicam ea</td><td>1.1.1</td></tr><tr><td>quae dicenda hoc tempore arbitror, exponam vobis breviter</td><td></td></tr><tr><td>consilium et profectionis et reversionis meae. Ego cum</td><td></td></tr><tr><td>sperarem aliquando ad vestrum consilium auctoritatemque</td><td></td></tr><tr><td>rem publicam esse revocatam, manendum mihi statuebam</td><td>5</td></tr><tr><td>quasi in vigilia quadam consulari ac senatoria. Nec vero</td><td></td></tr><tr><td>usquam discedebam nec a re publica deiciebam oculos ex</td><td></td></tr><tr><td>eo die quo in aedem Telluris convocati sumus. In quo</td><td></td></tr><tr><td>templo, quantum in me fuit, ieci fundamenta pacis Atheni-</td><td></td></tr><tr><td>ensiumque renovavi vetus exemplum; Graecum etiam ver-</td><td>10</td></tr><tr><td>bum usurpavi quo tum in sedandis discordiis usa erat civitas</td><td></td></tr><tr><td>illa, atque omnem memoriam discordiarum oblivione sempi-</td><td></td></tr><tr><td>terna delendam censui. Praeclara tum oratio M. Antoni,</td><td>2.1</td></tr><tr><td>egregia etiam voluntas; pax denique per eum et per liberos</td><td></td></tr><tr><td>eius cum praestantissimis civibus confirmata est. Atque his</td><td></td></tr><tr><td>principiis reliqua consentiebant. Ad deliberationes eas quas</td><td></td></tr><tr><td>habebat domi de re publica principes civitatis adhibebat;</td><td>5</td></tr><tr><td>ad hunc ordinem res optimas deferebat; nihil tum nisi quod </td><td></td></tr><tr><td>erat notum omnibus in C. Caesaris commentariis reperie-</td><td></td></tr><tr><td>batur; summa constantia ad ea quae quaesita erant re-</td><td></td></tr><tr><td>spondebat. Num qui exsules restituti? Vnum aiebat, praeterea</td><td>3.1</td></tr><tr><td>neminem. Num immunitates datae? 'Nullae' respondebat.</td><td></td></tr><tr><td>Adsentiri etiam nos Ser. Sulpicio, clarissimo viro, voluit, ne</td><td></td></tr><tr><td>qua tabula post Idus Martias ullius decreti Caesaris aut</td><td></td></tr><tr><td>benefici figeretur. Multa praetereo eaque praeclara; ad</td><td>5</td></tr><tr><td>singulare enim M. Antoni factum festinat oratio. Dictaturam,</td><td></td></tr><tr><td>quae iam vim regiae potestatis obsederat, funditus ex re</td><td></td></tr><tr><td>publica sustulit; de qua ne sententias quidem diximus. Scri-</td><td></td></tr><tr><td>ptum senatus consultum quod fieri vellet attulit, quo recitato</td><td></td></tr><tr><td>auctoritatem eius summo studio secuti sumus eique amplis-</td><td>10</td></tr><tr><td>simis verbis per senatus consultum gratias egimus. Lux</td><td>4.1</td></tr><tr><td>quaedam videbatur oblata non modo regno, quod pertu-</td><td></td></tr><tr><td>leramus, sed etiam regni timore sublato, magnumque pignus</td><td></td></tr><tr><td>ab eo rei publicae datum, se liberam civitatem esse velle,</td><td></td></tr><tr><td>cum dictatoris nomen, quod saepe iustum fuisset, propter</td><td>5</td></tr><tr><td>perpetuae dictaturae recentem memoriam funditus ex re</td><td></td></tr><tr><td>publica sustulisset. Liberatus periculo caedis paucis post</td><td>5.1</td></tr><tr><td>diebus senatus; uncus impactus est fugitivo illi qui in</td><td></td></tr><tr><td>Mari nomen invaserat. Atque haec omnia communiter cum</td><td></td></tr><tr><td>conlega; alia porro propria Dolabellae quae, nisi conlega</td><td></td></tr><tr><td>afuisset, credo eis futura fuisse communia. Nam cum ser-</td><td>5</td></tr><tr><td>peret in urbe infinitum malum idque manaret in dies latius,</td><td></td></tr><tr><td>idemque bustum in foro facerent qui illam insepultam sepul-</td><td></td></tr><tr><td>turam effecerant, et cotidie magis magisque perditi homines</td><td></td></tr><tr><td>cum sui similibus servis tectis ac templis urbis minarentur,</td><td></td></tr><tr><td>talis animadversio fuit Dolabellae cum in audacis sceleratos-</td><td>10</td></tr><tr><td>que servos, tum in impuros et nefarios liberos, talisque eversio</td><td></td></tr><tr><td>illius exsecratae columnae ut mihi mirum videatur tam </td><td></td></tr><tr><td>valde reliquum tempus ab illo uno die dissensisse. Ecce</td><td>6.1</td></tr><tr><td>enim Kalendis Iuniis, quibus ut adessemus edixerant, mu-</td><td></td></tr><tr><td>tata omnia: nihil per senatum, multa et magna per populum</td><td></td></tr><tr><td>et absente populo et invito. Consules designati negabant se</td><td></td></tr><tr><td>audere in senatum venire; patriae liberatores urbe carebant</td><td>5</td></tr><tr><td>ea cuius a cervicibus iugum servile deiecerant, quos tamen</td><td></td></tr><tr><td>ipsi consules in contionibus et in omni sermone laudabant.</td><td></td></tr><tr><td>Veterani qui appellabantur, quibus hic ordo diligentissime</td><td></td></tr><tr><td>caverat, non ad conservationem earum rerum quas habe-</td><td></td></tr><tr><td>bant, sed ad spem novarum praedarum incitabantur. Quae</td><td>10</td></tr><tr><td>cum audire mallem quam videre haberemque ius legationis</td><td></td></tr><tr><td>liberum, ea mente discessi ut adessem Kalendis Ianuariis,</td><td></td></tr><tr><td>quod initium senatus cogendi fore videbatur. Exposui,</td><td>7.1</td></tr><tr><td>patres conscripti, profectionis consilium: nunc reversionis,</td><td></td></tr><tr><td>quae plus admirationis habet, breviter exponam. Cum</td><td></td></tr><tr><td>Brundisium iterque illud quod tritum in Graeciam est non</td><td></td></tr><tr><td>sine causa vitavissem, Kalendis Sextilibus veni Syracusas,</td><td>5</td></tr><tr><td>quod ab ea urbe transmissio in Graeciam laudabatur: quae</td><td></td></tr><tr><td>tamen urbs mihi coniunctissima plus una me nocte cupiens</td><td></td></tr><tr><td>retinere non potuit. Veritus sum ne meus repentinus ad</td><td></td></tr><tr><td>meos necessarios adventus suspicionis aliquid adferret, si</td><td></td></tr><tr><td>essem commoratus. Cum autem me ex Sicilia ad Leucope-</td><td>10</td></tr><tr><td>tram, quod est promunturium agri Regini, venti detulissent,</td><td></td></tr><tr><td>ab eo loco conscendi ut transmitterem; nec ita multum</td><td></td></tr><tr><td>provectus reiectus Austro sum in eum ipsum locum unde</td><td></td></tr><tr><td>conscenderam. Cumque intempesta nox esset mansissemque</td><td>8.1</td></tr><tr><td>in villa P. Valeri, comitis et familiaris mei, postridieque</td><td></td></tr><tr><td>apud eundem ventum exspectans manerem, municipes</td><td></td></tr><tr><td>Regini complures ad me venerunt, ex eis quidam Roma</td><td></td></tr><tr><td>recentes: a quibus primum accipio M. Antoni contionem, </td><td>5</td></tr><tr><td>quae mihi ita placuit ut ea lecta de reversione primum</td><td></td></tr><tr><td>coeperim cogitare. Nec ita multo post edictum Bruti ad-</td><td></td></tr><tr><td>fertur et Cassi, quod quidem mihi, fortasse quod eos plus</td><td></td></tr><tr><td>etiam rei publicae quam familiaritatis gratia diligo, plenum</td><td></td></tr><tr><td>aequitatis videbatur. Addebant praeterea—fit enim plerum-</td><td>10</td></tr><tr><td>que ut ei qui boni quid volunt adferre adfingant aliquid</td><td></td></tr><tr><td>quo faciant id quod nuntiant laetius—rem conventuram:</td><td></td></tr><tr><td>Kalendis senatum frequentem fore; Antonium, repudiatis</td><td></td></tr><tr><td>malis suasoribus, remissis provinciis Galliis, ad auctoritatem</td><td></td></tr><tr><td>senatus esse rediturum. Tum vero tanta sum cupiditate</td><td>9.1</td></tr><tr><td>incensus ad reditum ut mihi nulli neque remi neque venti</td><td></td></tr><tr><td>satis facerent, non quo me ad tempus occursurum non</td><td></td></tr><tr><td>putarem, sed ne tardius quam cuperem rei publicae gratu-</td><td></td></tr><tr><td>larer. Atque ego celeriter Veliam devectus Brutum vidi:</td><td>5</td></tr><tr><td>quanto meo dolore non dico. Turpe mihi ipsi videbatur in</td><td></td></tr><tr><td>eam urbem me audere reverti ex qua Brutus cederet, et ibi</td><td></td></tr><tr><td>velle tuto esse ubi ille non posset. Neque vero illum simi-</td><td></td></tr><tr><td>liter atque ipse eram commotum esse vidi. Erectus enim</td><td></td></tr><tr><td>maximi ac pulcherrimi facti sui conscientia nihil de suo</td><td>10</td></tr><tr><td>casu, multa de vestro querebatur. Exque eo primum cog-</td><td>10.1</td></tr><tr><td>novi quae Kalendis Sextilibus in senatu fuisset L. Pisonis</td><td></td></tr><tr><td>oratio: qui quamquam parum erat—id enim ipsum a Bruto</td><td></td></tr><tr><td>audieram—a quibus debuerat adiutus, tamen et Bruti testi-</td><td></td></tr><tr><td>monio—quo quid potest esse gravius?—et omnium praedi-</td><td>5</td></tr><tr><td>catione quos postea vidi magnam mihi videbatur gloriam</td><td></td></tr><tr><td>consecutus. Hunc igitur ut sequerer properavi quem prae-</td><td></td></tr><tr><td>sentes non sunt secuti, non ut proficerem aliquid—nec enim</td><td></td></tr><tr><td>sperabam id nec praestare poteram—sed ut, si quid mihi</td><td></td></tr><tr><td>humanitus accidisset—multa autem impendere videntur</td><td>10</td></tr><tr><td>praeter naturam etiam praeterque fatum—huius tamen diei </td><td></td></tr><tr><td>vocem testem rei publicae relinquerem meae perpetuae erga</td><td></td></tr><tr><td>se voluntatis. </td><td></td></tr><tr><td>  Quoniam utriusque consili causam, patres conscripti, pro-</td><td>11.1</td></tr><tr><td>batam vobis esse confido, prius quam de re publica dicere</td><td></td></tr><tr><td>incipio, pauca querar de hesterna M. Antoni iniuria: cui sum</td><td></td></tr><tr><td>amicus, idque me non nullo eius officio debere esse prae me</td><td></td></tr><tr><td>semper tuli. Quid tandem erat causae cur die hesterno in</td><td>5</td></tr><tr><td>senatum tam acerbe cogerer? Solusne aberam, an non</td><td></td></tr><tr><td>saepe minus frequentes fuistis, an ea res agebatur ut etiam</td><td></td></tr><tr><td>aegrotos deferri oporteret? Hannibal, credo, erat ad portas</td><td></td></tr><tr><td>aut de Pyrrhi pace agebatur, ad quam causam etiam Appium</td><td></td></tr><tr><td>illum et caecum et senem delatum esse memoriae proditum</td><td>10</td></tr><tr><td>est. De supplicationibus referebatur, quo in genere senatores</td><td>12.1</td></tr><tr><td>deesse non solent. Coguntur enim non pignoribus, sed</td><td></td></tr><tr><td>eorum de quorum honore agitur gratia; quod idem fit,</td><td></td></tr><tr><td>cum de triumpho refertur. Ita sine cura consules sunt ut</td><td></td></tr><tr><td>paene liberum sit senatori non adesse. Qui cum mihi mos</td><td>5</td></tr><tr><td>notus esset cumque e via languerem et mihimet displicerem,</td><td></td></tr><tr><td>misi pro amicitia qui hoc ei diceret. At ille vobis audien-</td><td></td></tr><tr><td>tibus cum fabris se domum meam venturum esse dixit.</td><td></td></tr><tr><td>Nimis iracunde hoc quidem et valde intemperanter. Cuius</td><td></td></tr><tr><td>enim malefici tanta ista poena est ut dicere in hoc ordine</td><td>10</td></tr><tr><td>auderet se publicis operis disturbaturum publice ex senatus</td><td></td></tr><tr><td>sententia aedificatam domum? Quis autem umquam tanto</td><td></td></tr><tr><td>damno senatorem coegit? aut quid est ultra pignus aut</td><td></td></tr><tr><td>multam? Quod si scisset quam sententiam dicturus essem,</td><td></td></tr><tr><td>remisisset aliquid profecto de severitate cogendi. An me</td><td>13.1</td></tr><tr><td>censetis, patres conscripti, quod vos inviti secuti estis, decre-</td><td></td></tr><tr><td>turum fuisse, ut parentalia cum supplicationibus miscerentur,</td><td></td></tr><tr><td>ut inexpiabiles religiones in rem publicam inducerentur,</td><td></td></tr><tr><td>ut decernerentur supplicationes mortuo? Nihil dico cui. </td><td>5</td></tr><tr><td>Fuerit ille L. Brutus qui et ipse dominatu regio rem publicam</td><td></td></tr><tr><td>liberavit et ad similem virtutem et simile factum stirpem iam</td><td></td></tr><tr><td>prope in quingentesimum annum propagavit: adduci tamen</td><td></td></tr><tr><td>non possem ut quemquam mortuum coniungerem cum deo-</td><td></td></tr><tr><td>rum immortalium religione; ut, cuius sepulcrum usquam</td><td>10</td></tr><tr><td>exstet ubi parentetur, ei publice supplicetur. Ego vero eam</td><td></td></tr><tr><td>sententiam dixissem ut me adversus populum Romanum, si</td><td></td></tr><tr><td>qui accidisset gravior rei publicae casus, si bellum, si morbus,</td><td></td></tr><tr><td>si fames, facile possem defendere; quae partim iam sunt,</td><td></td></tr><tr><td>partim timeo ne impendeant. Sed hoc ignoscant di immor-</td><td>15</td></tr><tr><td>tales velim et populo Romano qui id non probat, et huic</td><td></td></tr><tr><td>ordini qui decrevit invitus. Quid? de reliquis rei publicae</td><td>14.1</td></tr><tr><td>malis licetne dicere? Mihi vero licet et semper licebit</td><td></td></tr><tr><td>dignitatem tueri, mortem contemnere. Potestas modo veni-</td><td></td></tr><tr><td>endi in hunc locum sit: dicendi periculum non recuso.</td><td></td></tr><tr><td>Atque utinam, patres conscripti, Kalendis Sextilibus adesse</td><td>5</td></tr><tr><td>potuissem! non quo profici potuerit aliquid, sed ne unus</td><td></td></tr><tr><td>modo consularis, quod tum accidit, dignus illo honore,</td><td></td></tr><tr><td>dignus re publica inveniretur. Qua quidem ex re magnum</td><td></td></tr><tr><td>accipio dolorem, homines amplissimis populi Romani bene-</td><td></td></tr><tr><td>ficiis usos L. Pisonem ducem optimae sententiae non secutos.</td><td>10</td></tr><tr><td>Idcircone nos populus Romanus consules fecit ut in altissimo</td><td></td></tr><tr><td>gradu dignitatis locati rem publicam pro nihilo haberemus?</td><td></td></tr><tr><td>Non modo voce nemo L. Pisoni consulari sed ne voltu</td><td></td></tr><tr><td>quidem adsensus est. Quae, malum, est ista voluntaria</td><td>15.1</td></tr><tr><td>servitus? Fuerit quaedam necessaria; neque ego hoc ab</td><td></td></tr><tr><td>omnibus eis desidero qui sententiam consulari loco dicunt.</td><td></td></tr><tr><td>Alia causa est eorum quorum silentio ignosco; alia eorum,</td><td></td></tr><tr><td>quorum vocem requiro. Quos quidem doleo in suspicionem </td><td>5</td></tr><tr><td>populo Romano venire non metu, quod ipsum esset turpe,</td><td></td></tr><tr><td>sed alium alia de causa deesse dignitati suae. Qua re</td><td></td></tr><tr><td>primum maximas gratias et ago et habeo Pisoni, qui non</td><td></td></tr><tr><td>quid efficere posset in re publica cogitavit, sed quid facere</td><td></td></tr><tr><td>ipse deberet. Deinde a vobis, patres conscripti, peto ut,</td><td>10</td></tr><tr><td>etiam si sequi minus audebitis orationem atque auctoritatem</td><td></td></tr><tr><td>meam, benigne me tamen, ut fecistis adhuc, audiatis. </td><td></td></tr><tr><td>  Primum igitur acta Caesaris servanda censeo, non quo</td><td>16.1</td></tr><tr><td>probem—quis enim id quidem potest?—sed quia rationem</td><td></td></tr><tr><td>habendam maxime arbitror pacis atque oti. Vellem adesset</td><td></td></tr><tr><td>M. Antonius, modo sine advocatis—sed, ut opinor, licet ei</td><td></td></tr><tr><td>minus valere, quod mihi heri per illum non licuit—doceret</td><td>5</td></tr><tr><td>me vel potius vos, patres conscripti, quem ad modum ipse</td><td></td></tr><tr><td>Caesaris acta defenderet. An in commentariolis et chiro-</td><td></td></tr><tr><td>graphis et libellis se uno auctore prolatis, ne prolatis quidem</td><td></td></tr><tr><td>sed tantum modo dictis, acta Caesaris firma erunt: quae ille</td><td></td></tr><tr><td>in aes incidit, in quo populi iussa perpetuasque leges esse</td><td>10</td></tr><tr><td>voluit, pro nihilo habebuntur? Equidem existimo nihil tam</td><td>17.1</td></tr><tr><td>esse in actis Caesaris quam leges Caesaris. An, si cui quid</td><td></td></tr><tr><td>ille promisit, id erit fixum quod idem facere non potuit? ut</td><td></td></tr><tr><td>multis multa promissa non fecit: quae tamen multo plura</td><td></td></tr><tr><td>illo mortuo reperta sunt quam a vivo beneficia per omnis</td><td>5</td></tr><tr><td>annos tributa et data. Sed ea non muto, non moveo:</td><td></td></tr><tr><td>summo studio illius praeclara acta defendo. Pecunia utinam</td><td></td></tr><tr><td>ad Opis maneret! cruenta illa quidem, sed his temporibus,</td><td></td></tr><tr><td>quoniam eis quorum est non redditur, necessaria. Quam-</td><td></td></tr><tr><td>quam ea quoque sit effusa, si ita in actis fuit. Ecquid est</td><td>18.1</td></tr><tr><td>quod tam proprie dici possit actum eius qui togatus in re</td><td></td></tr><tr><td>publica cum potestate imperioque versatus sit quam lex?</td><td></td></tr><tr><td>Quaere acta Gracchi: leges Semproniae proferentur; quaere </td><td></td></tr><tr><td>Sullae: Corneliae. Quid? Pompei tertius consulatus in</td><td>5</td></tr><tr><td>quibus actis constitit? Nempe in legibus. De Caesare ipso</td><td></td></tr><tr><td>si quaereres quidnam egisset in urbe et in toga, leges multas</td><td></td></tr><tr><td>responderet se et praeclaras tulisse, chirographa vero aut</td><td></td></tr><tr><td>mutaret aut non daret aut, si dedisset, non istas res in actis</td><td></td></tr><tr><td>suis duceret. Sed haec ipsa concedo; quibusdam etiam in</td><td>10</td></tr><tr><td>rebus coniveo; in maximis vero rebus, id est in legibus, acta</td><td></td></tr><tr><td>Caesaris dissolvi ferendum non puto. Quae lex melior,</td><td>19.1</td></tr><tr><td>utilior, optima etiam re publica saepius flagitata quam ne</td><td></td></tr><tr><td>praetoriae provinciae plus quam annum neve plus quam</td><td></td></tr><tr><td>biennium consulares obtinerentur? Hac lege sublata viden-</td><td></td></tr><tr><td>turne vobis posse Caesaris acta servari? Quid? lege quae</td><td>5</td></tr><tr><td>promulgata est de tertia decuria nonne omnes iudiciariae</td><td></td></tr><tr><td>leges Caesaris dissolvuntur? Et vos acta Caesaris defenditis</td><td></td></tr><tr><td>qui leges eius evertitis? Nisi forte, si quid memoriae causa</td><td></td></tr><tr><td>rettulit in libellum, id numerabitur in actis et, quamvis ini-</td><td></td></tr><tr><td>quum et inutile sit, defendetur: quod ad populum centu-</td><td>10</td></tr><tr><td>riatis comitiis tulit, id in actis Caesaris non habebitur. At</td><td>20.1</td></tr><tr><td>quae est ista tertia decuria? 'Centurionum' inquit. Quid?</td><td></td></tr><tr><td>isti ordini iudicatus lege Iulia, etiam ante Pompeia, Aurelia</td><td></td></tr><tr><td>non patebat? 'Census praefiniebatur,' inquit. Non centu-</td><td></td></tr><tr><td>rioni quidem solum sed equiti etiam Romano; itaque viri</td><td>5</td></tr><tr><td>fortissimi atque honestissimi qui ordines duxerunt res et</td><td></td></tr><tr><td>iudicant et iudicaverunt. 'Non quaero' inquit 'istos: qui-</td><td></td></tr><tr><td>cumque ordinem duxit, iudicet.' At si ferretis quicumque</td><td></td></tr><tr><td>equo meruisset, quod est lautius, nemini probaretis; in</td><td></td></tr><tr><td>iudice enim spectari et fortuna debet et dignitas. 'Non</td><td>10</td></tr><tr><td>quaero' inquit 'ista: addo etiam iudices manipularis ex</td><td></td></tr><tr><td>legione Alaudarum. Aliter enim nostri negant posse se </td><td></td></tr><tr><td>salvos esse.' O contumeliosum honorem eis quos ad iudi-</td><td></td></tr><tr><td>candum nec opinantis vocatis! Hic enim est legis index ut</td><td></td></tr><tr><td>ei res in tertia decuria iudicent qui libere iudicare non</td><td>15</td></tr><tr><td>audeant. In quo quantus error est, di immortales! eorum</td><td></td></tr><tr><td>qui istam legem excogitaverunt! Vt enim quisque sordidis-</td><td></td></tr><tr><td>simus videbitur, ita libentissime severitate iudicandi sordis</td><td></td></tr><tr><td>suas eluet laborabitque ut honestis decuriis potius dignus</td><td></td></tr><tr><td>videatur quam in turpem iure coniectus. Altera promulgata</td><td>21.1</td></tr><tr><td>lex est ut et de vi et maiestatis damnati ad populum provo-</td><td></td></tr><tr><td>cent, si velint. Haec utrum tandem lex est an legum</td><td></td></tr><tr><td>omnium dissolutio? Quis est enim hodie cuius intersit istam</td><td></td></tr><tr><td>legem manere? Nemo reus est legibus illis, nemo quem</td><td>5</td></tr><tr><td>futurum putemus. Armis enim gesta numquam profecto in</td><td></td></tr><tr><td>iudicium vocabuntur. 'At res popularis.' Vtinam quidem</td><td></td></tr><tr><td>aliquid velletis esse populare! Omnes enim iam cives de rei</td><td></td></tr><tr><td>publicae salute una et mente et voce consentiunt. Quae est</td><td></td></tr><tr><td>igitur ista cupiditas legis eius ferendae quae turpitudinem sum-</td><td>10</td></tr><tr><td>mam habeat, gratiam nullam? Quid enim turpius quam qui</td><td></td></tr><tr><td>maiestatem populi Romani minuerit per vim, eum damnatum</td><td></td></tr><tr><td>iudicio ad eam ipsam vim reverti propter quam sit iure damna-</td><td></td></tr><tr><td>tus? Sed quid plura de lege disputo? Quasi vero id agatur ut</td><td>22.1</td></tr><tr><td>quisquam provocet: id agitur, id fertur ne quis omnino</td><td></td></tr><tr><td>umquam istis legibus reus fiat. Quis enim aut accusator tam</td><td></td></tr><tr><td>amens reperietur qui reo condemnato obici se multitudini</td><td></td></tr><tr><td>conductae velit, aut iudex qui reum damnare audeat, ut ipse</td><td>5</td></tr><tr><td>ad operas mercennarias statim protrahatur? Non igitur provo-</td><td></td></tr><tr><td>catio ista lege datur, sed duae maxime salutares leges quae-</td><td></td></tr><tr><td>stionesque tolluntur. Quid est aliud hortari adulescentis ut</td><td></td></tr><tr><td>turbulenti, ut seditiosi, ut perniciosi cives velint esse? Quam </td><td></td></tr><tr><td>autem ad pestem furor tribunicius impelli non poterit his</td><td>10</td></tr><tr><td>duabus quaestionibus de vi et maiestate sublatis? Quid, quod</td><td>23.1</td></tr><tr><td>obrogatur legibus Caesaris, quae iubent ei qui de vi itemque</td><td></td></tr><tr><td>ei qui maiestatis damnatus sit aqua et igni interdici? quibus</td><td></td></tr><tr><td>cum provocatio datur, nonne acta Caesaris rescinduntur?</td><td></td></tr><tr><td>Quae quidem ego, patres conscripti, qui illa numquam pro-</td><td>5</td></tr><tr><td>bavi, tamen ita conservanda concordiae causa arbitratus sum</td><td></td></tr><tr><td>ut non modo, quas vivus leges Caesar tulisset, infirmandas hoc</td><td></td></tr><tr><td>tempore non putarem, sed ne illas quidem quas post mortem</td><td></td></tr><tr><td>Caesaris prolatas esse et fixas videtis. De exsilio reducti a</td><td>24.1</td></tr><tr><td>mortuo; civitas data non solum singulis sed nationibus et</td><td></td></tr><tr><td>provinciis universis a mortuo; immunitatibus infinitis sublata</td><td></td></tr><tr><td>vectigalia a mortuo. Ergo haec uno, verum optimo auctore</td><td></td></tr><tr><td>domo prolata defendimus: eas leges quas ipse nobis inspectan-</td><td>5</td></tr><tr><td>tibus recitavit, pronuntiavit, tulit, quibus latis gloriabatur</td><td></td></tr><tr><td>eisque legibus rem publicam contineri putabat, de provinciis,</td><td></td></tr><tr><td>de iudiciis, eas, inquam, Caesaris leges nos qui defendimus</td><td></td></tr><tr><td>acta Caesaris evertendas putamus? Ac de his tamen legibus</td><td>25.1</td></tr><tr><td>quae promulgatae sunt saltem queri possumus: de eis quae</td><td></td></tr><tr><td>iam latae dicuntur ne illud quidem licuit. Illae enim sine</td><td></td></tr><tr><td>ulla promulgatione latae sunt ante quam scriptae. Quaero</td><td></td></tr><tr><td>autem quid sit cur aut ego aut quisquam vestrum, patres</td><td>5</td></tr><tr><td>conscripti, bonis tribunis plebi leges malas metuat. Paratos</td><td></td></tr><tr><td>habemus qui intercedant; paratos qui rem publicam reli-</td><td></td></tr><tr><td>gione defendant: vacui metu esse debemus. 'Quas tu mihi'</td><td></td></tr><tr><td>inquit 'intercessiones, quas religiones?' Eas scilicet quibus</td><td></td></tr><tr><td>rei publicae salus continetur. 'Neglegimus ista et nimis</td><td>10</td></tr><tr><td>antiqua ac stulta ducimus: forum saepietur; omnes clau-</td><td></td></tr><tr><td>dentur aditus; armati in praesidiis multis locis conloca- </td><td></td></tr><tr><td>buntur.' Quid tum? quod ita erit gestum, id lex erit? et in</td><td>26.1</td></tr><tr><td>aes incidi iubebitis, credo, illa legitima: <span class="caps">consules populum</span></td><td></td></tr><tr><td><span class="caps">iure rogaverunt</span>—hocine a maioribus accepimus ius</td><td></td></tr><tr><td>rogandi?—<span class="caps">populusque iure scivit</span>. Qui populus? isne</td><td></td></tr><tr><td>qui exclusus est? Quo iure? an eo quod vi et armis omne</td><td>5</td></tr><tr><td>sublatum est? Atque haec dico de futuris, quod est amicorum</td><td></td></tr><tr><td>ante dicere ea quae vitari possint: quae si facta non erunt,</td><td></td></tr><tr><td>refelletur oratio mea. Loquor de legibus promulgatis, de</td><td></td></tr><tr><td>quibus est integrum vobis, demonstro vitia: tollite! denuntio</td><td></td></tr><tr><td>vim: arma removete! </td><td>10</td></tr><tr><td>  Irasci quidem vos mihi, Dolabella, pro re publica dicenti</td><td>27.1</td></tr><tr><td>non oportebit. Quamquam te quidem id facturum non arbi-</td><td></td></tr><tr><td>tror—novi facilitatem tuam—conlegam tuum aiunt in</td><td></td></tr><tr><td>hac sua fortuna quae bona ipsi videtur—mihi, ne gravius</td><td></td></tr><tr><td>quippiam dicam, avorum et avunculi sui consulatum si</td><td>5</td></tr><tr><td>imitaretur, fortunatior videretur—sed eum iracundum audio</td><td></td></tr><tr><td>esse factum. Video autem quam sit odiosum habere eundem</td><td></td></tr><tr><td>iratum et armatum, cum tanta praesertim gladiorum sit</td><td></td></tr><tr><td>impunitas: sed proponam ius, ut opinor, aequum, quod</td><td></td></tr><tr><td>M. Antonium non arbitror repudiaturum. Ego, si quid in</td><td>10</td></tr><tr><td>vitam eius aut in mores cum contumelia dixero, quo minus</td><td></td></tr><tr><td>mihi inimicissimus sit non recusabo; sin consuetudinem</td><td></td></tr><tr><td>meam quam in re publica semper habui tenuero, id est si</td><td></td></tr><tr><td>libere quae sentiam de re publica dixero, primum deprecor</td><td></td></tr><tr><td>ne irascatur; deinde, si hoc non impetro, peto ut sic ira-</td><td>15</td></tr><tr><td>scatur ut civi. Armis utatur, si ita necesse est, ut dicit, sui</td><td></td></tr><tr><td>defendendi causa: eis qui pro re publica quae ipsis visa</td><td></td></tr><tr><td>erunt dixerint ista arma ne noceant. Quid hac postulatione</td><td></td></tr><tr><td>dici potest aequius? Quod si, ut mihi a quibusdam eius</td><td>28.1</td></tr><tr><td>familiaribus dictum est, omnis eum quae habetur contra </td><td></td></tr><tr><td>voluntatem eius oratio graviter offendit, etiam si nulla inest</td><td></td></tr><tr><td>contumelia, feremus amici naturam. Sed idem illi ita mecum</td><td></td></tr><tr><td>loquuntur: 'non idem tibi adversario Caesaris licebit quod</td><td>5</td></tr><tr><td>Pisoni socero,' et simul admonent quiddam quod cavebimus:</td><td></td></tr><tr><td>'nec erit iustior in senatum non veniendi morbi causa quam</td><td></td></tr><tr><td>mortis.' Sed per deos immortalis!—te enim intuens, Dola-</td><td>29.1</td></tr><tr><td>bella, qui es mihi carissimus, non possum de utriusque ve-</td><td></td></tr><tr><td>strum errore reticere. Credo enim vos nobilis homines magna</td><td></td></tr><tr><td>quaedam spectantis non pecuniam, ut quidam nimis creduli</td><td></td></tr><tr><td>suspicantur, quae semper ab amplissimo quoque clarissimo-</td><td>5</td></tr><tr><td>que contempta est, non opes violentas et populo Romano</td><td></td></tr><tr><td>minime ferendam potentiam, sed caritatem civium et gloriam</td><td></td></tr><tr><td>concupivisse. Est autem gloria laus recte factorum magno-</td><td></td></tr><tr><td>rumque in rem publicam fama meritorum, quae cum optimi</td><td></td></tr><tr><td>cuiusque, tum etiam multitudinis testimonio comprobatur.</td><td>10</td></tr><tr><td>Dicerem, Dolabella, qui recte factorum fructus esset, nisi te</td><td>30.1</td></tr><tr><td>praeter ceteros paulisper esse expertum viderem. Quem</td><td></td></tr><tr><td>potes recordari in vita inluxisse tibi diem laetiorem quam</td><td></td></tr><tr><td>cum expiato foro, dissipato concursu impiorum, principibus</td><td></td></tr><tr><td>sceleris poena adfectis, urbe incendio et caedis metu libe-</td><td>5</td></tr><tr><td>rata te domum recepisti? Cuius ordinis, cuius generis, cuius</td><td></td></tr><tr><td>denique fortunae studia tum laudi et gratulationi tuae se</td><td></td></tr><tr><td>non obtulerunt? Quin mihi etiam, quo auctore te in his</td><td></td></tr><tr><td>rebus uti arbitrabantur, et gratias boni viri agebant et tuo</td><td></td></tr><tr><td>nomine gratulabantur. Recordare, quaeso, Dolabella, con-</td><td>10</td></tr><tr><td>sensum illum theatri, cum omnes earum rerum obliti propter</td><td></td></tr><tr><td>quas fuerant tibi offensi significarent se beneficio novo</td><td></td></tr><tr><td>memoriam veteris doloris abiecisse. Hanc tu, P. Dolabella,— </td><td>31.1</td></tr><tr><td>magno loquor cum dolore—hanc tu, inquam, potuisti aequo</td><td></td></tr><tr><td>animo tantam dignitatem deponere? Tu autem, M. Antoni,</td><td></td></tr><tr><td>—absentem enim appello—unum illum diem quo in aede</td><td></td></tr><tr><td>Telluris senatus fuit non omnibus his mensibus quibus te</td><td>5</td></tr><tr><td>quidam multum a me dissentientes beatum putant anteponis?</td><td></td></tr><tr><td>Quae fuit oratio de concordia! quanto metu &lt;senatus&gt;, quanta</td><td></td></tr><tr><td>sollicitudine civitas tum a te liberata est cum conlegam</td><td></td></tr><tr><td>tuum, depositis inimicitiis, oblitus auspiciorum a te ipso</td><td></td></tr><tr><td>augure populi Romani nuntiatorum, illo primum die conlegam</td><td>10</td></tr><tr><td>tibi esse voluisti; cum tuus parvus filius in Capitolium a te</td><td></td></tr><tr><td>missus pacis obses fuit! quo senatus die laetior, quo popu-</td><td>32.1</td></tr><tr><td>lus Romanus? qui quidem nulla in contione umquam</td><td></td></tr><tr><td>frequentior fuit. Tum denique liberati per viros fortissimos</td><td></td></tr><tr><td>videbamur, quia, ut illi voluerant, libertatem pax conseque-</td><td></td></tr><tr><td>batur. Proximo, altero, tertio, denique reliquis consecutis</td><td>5</td></tr><tr><td>diebus non intermittebas quasi donum aliquod cotidie</td><td></td></tr><tr><td>adferre rei publicae; maximum autem illud quod dictaturae</td><td></td></tr><tr><td>nomen sustulisti. Haec inusta est a te, a te, inquam, mortuo</td><td></td></tr><tr><td>Caesari nota ad ignominiam sempiternam. Vt enim propter</td><td></td></tr><tr><td>unius M. Manli scelus decreto gentis Manliae neminem</td><td>10</td></tr><tr><td>patricium Manlium &lt;Marcum&gt; vocari licet, sic tu propter</td><td></td></tr><tr><td>unius dictatoris odium nomen dictatoris funditus sustulisti.</td><td></td></tr><tr><td>Num te, cum haec pro salute rei publicae tanta gessisses,</td><td>33.1</td></tr><tr><td>fortunae tuae, num amplitudinis, num claritatis, num gloriae</td><td></td></tr><tr><td>paenitebat? Vnde igitur subito tanta ista mutatio? Non</td><td></td></tr><tr><td>possum adduci ut suspicer te pecunia captum. Licet quod</td><td></td></tr><tr><td>cuique libet loquatur, credere non est necesse. Nihil enim </td><td>5</td></tr><tr><td>umquam in te sordidum, nihil humile cognovi. Quamquam</td><td></td></tr><tr><td>solent domestici depravare non numquam; sed novi firmi-</td><td></td></tr><tr><td>tatem tuam. Atque utinam ut culpam, sic etiam suspicionem</td><td></td></tr><tr><td>vitare potuisses! Illud magis vereor ne ignorans verum</td><td></td></tr><tr><td>iter gloriae gloriosum putes plus te unum posse quam omnis</td><td>10</td></tr><tr><td>et metui a civibus tuis quam diligi malis. Quod si ita putas,</td><td></td></tr><tr><td>totam ignoras viam gloriae. Carum esse civem, bene de re</td><td></td></tr><tr><td>publica mereri, laudari, coli, diligi gloriosum est; metui</td><td></td></tr><tr><td>vero et in odio esse invidiosum, detestabile, imbecillum,</td><td></td></tr><tr><td>caducum. Quod videmus etiam in fabula illi ipsi qui</td><td>34.1</td></tr><tr><td>'Oderint, dum metuant' dixerit perniciosum fuisse. Vtinam,</td><td></td></tr><tr><td>M. Antoni, avum tuum meminisses! de quo tamen audisti</td><td></td></tr><tr><td>multa ex me eaque saepissime. Putasne illum immortalitatem</td><td></td></tr><tr><td>mereri voluisse, ut propter armorum habendorum licentiam</td><td>5</td></tr><tr><td>metueretur? Illa erat vita, illa secunda fortuna, libertate esse</td><td></td></tr><tr><td>parem ceteris, principem dignitate. Itaque, ut omittam res</td><td></td></tr><tr><td>avi tui prosperas, acerbissimum eius supremum diem malim</td><td></td></tr><tr><td>quam L. Cinnae dominatum, a quo ille crudelissime est</td><td></td></tr><tr><td>interfectus. Sed quid oratione te flectam? Si enim exitus</td><td>35.1</td></tr><tr><td>C. Caesaris efficere non potest ut malis carus esse quam</td><td></td></tr><tr><td>metui, nihil cuiusquam proficiet nec valebit oratio. Quem</td><td></td></tr><tr><td>qui beatum fuisse putant, miseri ipsi sunt. Beatus est nemo</td><td></td></tr><tr><td>qui ea lege vivit ut non modo impune sed etiam cum summa</td><td>5</td></tr><tr><td>interfectoris gloria interfici possit. Qua re flecte te, quaeso,</td><td></td></tr><tr><td>et maiores tuos respice atque ita guberna rem publicam</td><td></td></tr><tr><td>ut natum esse te cives tui gaudeant: sine quo nec beatus</td><td></td></tr><tr><td>nec carus nec iucundus quisquam esse omnino potest. Po-</td><td>36.1</td></tr><tr><td>puli quidem Romani iudicia multa ambo habetis, quibus </td><td></td></tr><tr><td>vos non satis moveri permoleste fero. Quid enim gladiatoribus</td><td></td></tr><tr><td>clamores innumerabilium civium? quid populi versus? quid</td><td></td></tr><tr><td>Pompei statuae plausus infiniti? quid duobus tribunis plebis</td><td>5</td></tr><tr><td>qui vobis adversantur? parumne haec significant incredibiliter</td><td></td></tr><tr><td>consentientem populi Romani universi voluntatem? Quid?</td><td></td></tr><tr><td>Apollinarium ludorum plausus vel testimonia potius et</td><td></td></tr><tr><td>iudicia populi Romani parum magna vobis videbantur?</td><td></td></tr><tr><td>O beatos illos qui, cum adesse ipsis propter vim armorum</td><td>10</td></tr><tr><td>non licebat, aderant tamen et in medullis populi Romani ac</td><td></td></tr><tr><td>visceribus haerebant! Nisi forte Accio tum plaudi et sexa-</td><td></td></tr><tr><td>gesimo post anno palmam dari, non Bruto putabatis, qui</td><td></td></tr><tr><td>ludis suis ita caruit ut in illo apparatissimo spectaculo studium</td><td></td></tr><tr><td>populus Romanus tribueret absenti, desiderium liberatoris</td><td>15</td></tr><tr><td>sui perpetuo plausu et clamore leniret. Equidem is sum</td><td>37.1</td></tr><tr><td>qui istos plausus, cum popularibus civibus tribuerentur,</td><td></td></tr><tr><td>semper contempserim; idemque cum a summis, mediis,</td><td></td></tr><tr><td>infimis, cum denique ab universis hoc idem fit, cumque ei</td><td></td></tr><tr><td>qui ante sequi populi consensum solebant fugiunt, non</td><td>5</td></tr><tr><td>plausum illum, sed iudicium puto. Sin haec leviora vobis</td><td></td></tr><tr><td>videntur quae sunt gravissima, num etiam hoc contemnitis</td><td></td></tr><tr><td>quod sensistis tam caram populo Romano vitam A. Hirti</td><td></td></tr><tr><td>fuisse? Satis erat enim probatum illum esse populo Romano,</td><td></td></tr><tr><td>ut est; iucundum amicis, in quo vincit omnis; carum suis,</td><td>10</td></tr><tr><td>quibus est ipse carissimus: tantam tamen sollicitudinem</td><td></td></tr><tr><td>bonorum, tantum timorem omnium in quo meminimus?</td><td></td></tr><tr><td>Certe in nullo. Quid igitur? hoc vos, per deos immortalis!</td><td>38.1</td></tr><tr><td>quale sit non interpretamini? Quid? eos de vestra vita</td><td></td></tr><tr><td>cogitare non censetis quibus eorum quos sperant rei publicae</td><td></td></tr><tr><td>consulturos vita tam cara sit? </td><td></td></tr><tr><td>  Cepi fructum, patres conscripti, reversionis meae, quoniam </td><td>5</td></tr><tr><td>et ea dixi, ut quicumque casus consecutus esset, exstaret</td><td></td></tr><tr><td>constantiae meae testimonium, et sum a vobis benigne ac</td><td></td></tr><tr><td>diligenter auditus. Quae potestas si mihi saepius sine meo</td><td></td></tr><tr><td>vestroque periculo fiet, utar: si minus, quantum potero, non</td><td></td></tr><tr><td>tam mihi me quam rei publicae reservabo. Mihi fere satis</td><td>10</td></tr><tr><td>est quod vixi vel ad aetatem vel ad gloriam: huc si quid</td><td></td></tr><tr><td>accesserit, non tam mihi quam vobis reique publicae ac-</td><td></td></tr><tr><td>cesserit. </td><td></td></tr>
        </table>