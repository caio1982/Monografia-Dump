<table>
          <script>targetHit=0;</script>
          <tr><td>  Habetis sermonem bene longum hominis, utinam non</td><td>2.361.1</td></tr><tr><td>impudentis! Illud quidem certe, non nimis verecundi; qui</td><td></td></tr><tr><td>quidem, cum te, Catule, tum etiam L. Crasso audiente, de</td><td></td></tr><tr><td>dicendi ratione tam multa dixerim; nam istorum aetas</td><td></td></tr><tr><td>minus me fortasse movere debuit. Sed mihi ignoscetis</td><td>5</td></tr><tr><td>profecto, si modo, quae causa me nunc ad hanc insolitam</td><td></td></tr><tr><td>mihi loquacitatem impulerit, acceperitis.' 'Nos vero,'</td><td>362.1</td></tr><tr><td>inquit Catulus 'etenim pro me hoc et pro meo fratre re-</td><td></td></tr><tr><td>spondeo, non modo tibi ignoscimus, sed te diligimus </td><td></td></tr><tr><td>magnamque tibi habemus gratiam; et cum humanitatem et</td><td></td></tr><tr><td>facilitatem agnoscimus tuam, tum admiramur istam scientiam</td><td>5</td></tr><tr><td>et copiam. Equidem etiam hoc me adsecutum puto, quod</td><td></td></tr><tr><td>magno sum levatus errore et illa admiratione liberatus, quod</td><td></td></tr><tr><td>multis cum aliis semper admirari solebam, unde esset illa</td><td></td></tr><tr><td>tanta tua in causis divinitas; nec enim te ista attigisse arbi-</td><td></td></tr><tr><td>trabar, quae diligentissime cognosse et undique conlegisse</td><td>10</td></tr><tr><td>usuque doctum partim correxisse video, partim comprobasse;</td><td></td></tr><tr><td>neque eo minus eloquentiam tuam et multo magis virtutem</td><td>363.1</td></tr><tr><td>et diligentiam admiror et simul gaudeo iudicium animi mei</td><td></td></tr><tr><td>comprobari, quod semper statui neminem sapientiae laudem</td><td></td></tr><tr><td>et eloquentiae sine summo studio et labore et doctrina con-</td><td></td></tr><tr><td>sequi posse. Sed tamen quidnam est [id] quod dixisti fore,</td><td>5</td></tr><tr><td>ut tibi ignosceremus, si cognossemus, quae te causa in ser-</td><td></td></tr><tr><td>monem impulisset? Quae est enim alia causa, nisi quod</td><td></td></tr><tr><td>nobis et horum adulescentium studio, qui te attentissime</td><td></td></tr><tr><td>audierunt, morem gerere voluisti?' Tum ille 'adimere'</td><td>364.1</td></tr><tr><td>inquit 'omnem recusationem Crasso volui, quem ego paulo</td><td></td></tr><tr><td>ante sciebam vel pudentius vel invitius, nolo enim dicere de</td><td></td></tr><tr><td>tam suavi homine fastidiosius, ad hoc genus sermonis</td><td></td></tr><tr><td>accedere. Quid enim poterit dicere? Consularem se [esse]</td><td>5</td></tr><tr><td>hominem et censorium? Eadem nostra causa est. An</td><td></td></tr><tr><td>aetatem adferet? Quadriennio minor est. An se haec</td><td></td></tr><tr><td>nescire? Quae ego sero, quae cursim arripui, quae subsi-</td><td></td></tr><tr><td>civis operis, ut aiunt, iste a puero, summo studio, summis</td><td></td></tr><tr><td>doctoribus. Nihil dicam de ingenio, cui par nemo fuit:</td><td>10</td></tr><tr><td>etenim me dicentem qui audiret, nemo umquam tam sui</td><td></td></tr><tr><td>despiciens fuit quin speraret aut melius aut eodem modo se</td><td></td></tr><tr><td>posse dicere; Crasso dicente nemo tam arrogans, qui</td><td></td></tr><tr><td>similiter se umquam dicturum esse confideret. Quam ob </td><td></td></tr><tr><td>rem ne frustra hi tales viri venerint, te aliquando, Crasse,</td><td>15</td></tr><tr><td>audiamus.' </td><td></td></tr>
        </table>