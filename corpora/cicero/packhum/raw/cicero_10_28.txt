<table>
          <script>targetHit=0;</script>
          <tr><td>  Est etiam reliqua permagna auctoritas quam ego turpiter</td><td>138.6</td></tr><tr><td>paene praeterii; mea enim esse dicitur. Recitavit ex</td><td></td></tr><tr><td>oratione nescio qua Attius quam meam esse dicebat cohorta-</td><td></td></tr><tr><td>tionem quandam iudicum ad honeste iudicandum et com- </td><td></td></tr><tr><td>memorationem cum aliorum iudiciorum quae probata non</td><td>10</td></tr><tr><td>essent tum illius ipsius iudici Iuniani; proinde quasi ego</td><td></td></tr><tr><td>non ab initio huius defensionis dixerim invidiosum illud</td><td></td></tr><tr><td>iudicium fuisse aut, cum de infamia iudiciorum disputarem,</td><td></td></tr><tr><td>potuerim illud quod tam populare esset illo tempore prae-</td><td></td></tr><tr><td>terire. Ego vero si quid eius modi dixi, neque cognitum</td><td>139.1</td></tr><tr><td>commemoravi neque pro testimonio dixi, et illa oratio potius</td><td></td></tr><tr><td>temporis mei quam iudici et auctoritatis fuit. Cum enim</td><td></td></tr><tr><td>accusarem et mihi initio proposuissem ut animos et populi</td><td></td></tr><tr><td>Romani et iudicum commoverem, cumque omnis offensiones</td><td>5</td></tr><tr><td>iudiciorum non ex mea opinione sed ex hominum rumore</td><td></td></tr><tr><td>proferrem, istam rem quae tam populariter esset agitata</td><td></td></tr><tr><td>praeterire non potui. Sed errat vehementer, si quis in</td><td></td></tr><tr><td>orationibus nostris quas in iudiciis habuimus auctoritates</td><td></td></tr><tr><td>nostras consignatas se habere arbitratur. Omnes enim illae</td><td>10</td></tr><tr><td>causarum ac temporum sunt, non hominum ipsorum aut</td><td></td></tr><tr><td>patronorum. Nam si causae ipsae pro se loqui possent,</td><td></td></tr><tr><td>nemo adhiberet oratorem. Nunc adhibemur ut ea dicamus,</td><td></td></tr><tr><td>non quae auctoritate nostra constituantur sed quae ex re</td><td></td></tr><tr><td>ipsa causaque ducantur. Hominem ingeniosum, M. Anto-</td><td>140.1</td></tr><tr><td>nium, aiunt solitum esse dicere 'idcirco se nullam umquam</td><td></td></tr><tr><td>orationem scripsisse ut, si quid aliquando non opus esset</td><td></td></tr><tr><td>ab se esse dictum, posset negare dixisse'; proinde quasi, si</td><td></td></tr><tr><td>quid a nobis dictum aut actum sit, id nisi litteris mandari-</td><td>5</td></tr><tr><td>mus, hominum memoria non comprehendatur. Ego vero</td><td></td></tr><tr><td>in isto genere libentius cum multorum tum hominis eloquen-</td><td></td></tr><tr><td>tissimi et sapientissimi, L. Crassi, auctoritatem sequor qui,</td><td></td></tr><tr><td>cum Cn. Plancum defenderet accusante M. Bruto, homine </td><td></td></tr><tr><td>in dicendo vehementi et callido, cum Brutus duobus recita-</td><td>10</td></tr><tr><td>toribus constitutis ex duabus eius orationibus capita alterna</td><td></td></tr><tr><td>inter se contraria recitanda curasset, quod in dissuasione</td><td></td></tr><tr><td>rogationis eius quae contra coloniam Narbonensem ferebatur</td><td></td></tr><tr><td>quantum potest de auctoritate senatus detrahit, in suasione</td><td></td></tr><tr><td>legis Serviliae summis ornat senatum laudibus, et multa in</td><td>15</td></tr><tr><td>equites Romanos cum ex ea oratione asperius dicta recitasset</td><td></td></tr><tr><td>quo animi illorum iudicum in Crassum incenderentur,</td><td></td></tr><tr><td>aliquantum esse commotus dicitur. Itaque in respondendo</td><td>141.1</td></tr><tr><td>primum exposuit utriusque rationem temporis ut oratio ex</td><td></td></tr><tr><td>re et ex causa habita videretur, deinde ut intellegere posset</td><td></td></tr><tr><td>Brutus quem hominem et non solum qua eloquentia verum</td><td></td></tr><tr><td>etiam quo lepore et quibus facetiis praeditum lacessisset,</td><td>5</td></tr><tr><td>tris ipse excitavit recitatores cum singulis libellis quos M.</td><td></td></tr><tr><td>Brutus, pater illius accusatoris, de iure civili reliquit. Eorum</td><td></td></tr><tr><td>initia cum recitarentur, ea quae vobis nota esse arbitror:</td><td></td></tr><tr><td>'Forte evenit ut ruri in Privernati essemus ego et Brutus</td><td></td></tr><tr><td>filius,' fundum Privernatem flagitabat; 'In Albano eramus</td><td>10</td></tr><tr><td>ego et Brutus filius,' Albanum poscebat; 'In Tiburti forte</td><td></td></tr><tr><td>cum adsedissemus ego et Brutus filius,' Tiburtem fundum</td><td></td></tr><tr><td>requirebat; Brutum autem, hominem sapientem, quod fili</td><td></td></tr><tr><td>nequitiam videret, quae praedia ei relinqueret testificari</td><td></td></tr><tr><td>voluisse dicebat. Quod si potuisset honeste scribere se in</td><td>15</td></tr><tr><td>balneis cum id aetatis filio fuisse, non praeterisset; eas se</td><td></td></tr><tr><td>tamen ab eo balneas non ex libris patris sed ex tabulis et</td><td></td></tr><tr><td>ex censu quaerere. Crassus tum ita Brutum ultus est ut</td><td></td></tr><tr><td>illum recitationis suae paeniteret; moleste enim fortasse</td><td></td></tr><tr><td>tulerat se in eis orationibus reprehensum quas de re publica </td><td>20</td></tr><tr><td>habuisset, in quibus forsitan magis requiratur constantia.</td><td></td></tr><tr><td>Ego autem illa recitata esse non moleste fero. Neque enim</td><td>142.1</td></tr><tr><td>ab illo tempore quod tum erat, neque ab ea causa quae tum</td><td></td></tr><tr><td>agebatur aliena fuerunt; neque mihi quicquam oneris</td><td></td></tr><tr><td>suscepi, cum ita dixi, quo minus honeste hanc causam et</td><td></td></tr><tr><td>libere possem defendere. Quod si velim confiteri me</td><td>5</td></tr><tr><td>causam A. Cluenti nunc cognosse, antea fuisse in ea opinione</td><td></td></tr><tr><td>populari, quis tandem id possit reprehendere? praesertim,</td><td></td></tr><tr><td>iudices, cum a vobis quoque ipsis hoc impetrari sit aequissi-</td><td></td></tr><tr><td>mum quod ego et ab initio petivi et nunc peto ut, si quam</td><td></td></tr><tr><td>huc graviorem de illo iudicio opinionem attulistis, hanc</td><td>10</td></tr><tr><td>causa perspecta atque omni veritate cognita deponatis. </td><td></td></tr>
        </table>