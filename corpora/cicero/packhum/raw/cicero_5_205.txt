<table>
          <script>targetHit=0;</script>
          <tr><td>  Videte constantiam praetoris, et eius praetoris qui in his</td><td>2.5.18.1</td></tr><tr><td>rebus non ita defendatur ut mediocris praetor, sed ita</td><td></td></tr><tr><td>laudetur ut optimus imperator. Cum servorum bellum</td><td></td></tr><tr><td>metueretur, quo supplicio dominos indemnatos adficiebat,</td><td></td></tr><tr><td>hoc servos damnatos liberabat: Apollonium, hominem</td><td>5</td></tr><tr><td>locupletissimum, qui, si fugitivi bellum in Sicilia facerent,</td><td></td></tr><tr><td>amplissimas fortunas amitteret, belli fugitivorum nomine</td><td></td></tr><tr><td>indicta causa in vincla coniecit: servos, quos ipse de con-</td><td></td></tr><tr><td>sili sententia belli faciendi causa consensisse iudicavit, eos</td><td></td></tr><tr><td>sine consili sententia sua sponte omni supplicio liberavit.</td><td>10</td></tr><tr><td>Quid? si aliquid ab Apollonio commissum est quam ob</td><td>19.1</td></tr><tr><td>rem in eum iure animadverteretur, tamenne hanc rem sic </td><td></td></tr><tr><td>agemus ut crimini aut invidiae reo putemus esse oportere</td><td></td></tr><tr><td>si quo de homine severius iudicaverit? Non agam tam</td><td></td></tr><tr><td>acerbe, non utar ista accusatoria consuetudine, si quid est</td><td>5</td></tr><tr><td>factum clementer, ut dissolute factum criminer, si quid</td><td></td></tr><tr><td>vindicatum est severe, ut ex eo crudelitatis invidiam col-</td><td></td></tr><tr><td>ligam. Non agam ista ratione; tua sequar iudicia, tuam</td><td></td></tr><tr><td>defendam auctoritatem, quoad tu voles; simul ac tute</td><td></td></tr><tr><td>coeperis tua iudicia rescindere, mihi suscensere desinito;</td><td>10</td></tr><tr><td>meo iure enim contendam eum qui suo iudicio damnatus</td><td></td></tr><tr><td>sit iuratorum iudicum sententiis damnari oportere. Non</td><td>20.1</td></tr><tr><td>defendam Apolloni causam, amici atque hospitis mei, ne</td><td></td></tr><tr><td>tuum iudicium videar rescindere; nihil de hominis fruga-</td><td></td></tr><tr><td>litate, virtute, diligentia dicam; praetermittam illud etiam</td><td></td></tr><tr><td>de quo ante dixi, fortunas eius ita constitutas fuisse familia,</td><td>5</td></tr><tr><td>pecore, villis, pecuniis creditis ut nemini minus expediret</td><td></td></tr><tr><td>ullum in Sicilia tumultum aut bellum commoveri; non</td><td></td></tr><tr><td>dicam ne illud quidem, si maxime in culpa fuerit Apollo-</td><td></td></tr><tr><td>nius, tamen in hominem honestissimae civitatis honestis-</td><td></td></tr><tr><td>simum tam graviter animadverti causa indicta non oportuisse.</td><td>10</td></tr><tr><td>Nullam in te invidiam ne ex illis quidem rebus concitabo,</td><td>21.1</td></tr><tr><td>cum esset talis vir in carcere, in tenebris, in squalore, in</td><td></td></tr><tr><td>sordibus, tyrannicis interdictis tuis patri exacta aetate et</td><td></td></tr><tr><td>adulescenti filio adeundi ad illum miserum potestatem</td><td></td></tr><tr><td>numquam esse factam. Etiam illud praeteribo, quotiens-</td><td>5</td></tr><tr><td>cumque Panhormum veneris illo anno et sex mensibus—</td><td></td></tr><tr><td>nam tam diu fuit Apollonius in carcere—totiens te senatum</td><td></td></tr><tr><td>Panhormitanum adisse supplicem, cum magistratibus sacer-</td><td></td></tr><tr><td>dotibusque publicis, orantem atque obsecrantem ut aliquando</td><td></td></tr><tr><td>ille miser atque innocens calamitate illa liberaretur. Re-</td><td>10</td></tr><tr><td>linquo haec omnia; quae si velim persequi, facile ostendam </td><td></td></tr><tr><td>tua crudelitate in alios omnis tibi aditus misericordiae</td><td></td></tr><tr><td>iudicum iam pridem esse praeclusos. Omnia tibi ista</td><td>22.1</td></tr><tr><td>concedam et remittam; provideo enim quid sit defensurus</td><td></td></tr><tr><td>Hortensius; fatebitur apud istum neque senectutem patris</td><td></td></tr><tr><td>neque adulescentiam fili neque lacrimas utriusque plus</td><td></td></tr><tr><td>valuisse quam utilitatem salutemque provinciae; dicet rem</td><td>5</td></tr><tr><td>publicam administrari sine metu ac severitate non posse;</td><td></td></tr><tr><td>quaeret quam ob rem fasces praetoribus praeferantur, cur</td><td></td></tr><tr><td>secures datae, cur carcer aedificatus, cur tot supplicia sint</td><td></td></tr><tr><td>in improbos more maiorum constituta. Quae cum omnia</td><td></td></tr><tr><td>graviter severeque dixerit, quaeram cur hunc eundem Apol-</td><td>10</td></tr><tr><td>lonium Verres idem repente nulla re nova adlata, nulla</td><td></td></tr><tr><td>defensione, sine causa de carcere emitti iusserit; tantumque</td><td></td></tr><tr><td>in hoc crimine suspicionis esse adfirmabo ut iam ipsis</td><td></td></tr><tr><td>iudicibus sine mea argumentatione coniecturam facere per-</td><td></td></tr><tr><td>mittam quod hoc genus praedandi, quam improbum, quam</td><td>15</td></tr><tr><td>indignum, quamque ad magnitudinem quaestus immensum</td><td></td></tr><tr><td>infinitumque esse videatur. Nam quae iste in Apollonio</td><td>23.1</td></tr><tr><td>fecit, ea primum breviter cognoscite quot et quanta sint,</td><td></td></tr><tr><td>deinde haec expendite atque aestimate pecunia: reperietis</td><td></td></tr><tr><td>idcirco haec in uno homine pecunioso tot constituta ut</td><td></td></tr><tr><td>ceteris formidines similium incommodorum atque exempla</td><td>5</td></tr><tr><td>periculorum proponeret. Primum insimulatio est repentina</td><td></td></tr><tr><td>capitalis atque invidiosi criminis,—statuite quanti hoc</td><td></td></tr><tr><td>putetis et quam multos redemisse; deinde crimen sine</td><td></td></tr><tr><td>accusatore, sententia sine consilio, damnatio sine defen-</td><td></td></tr><tr><td>sione,—aestimate harum omnium rerum pretia et cogitate</td><td>10</td></tr><tr><td>in his iniquitatibus unum haesisse Apollonium, ceteros</td><td></td></tr><tr><td>profecto multos ex his incommodis pecunia se liberasse;</td><td></td></tr><tr><td>postremo tenebrae, vincla, carcer, inclusum supplicium</td><td></td></tr><tr><td>atque a conspectu parentium ac liberum, denique a libero</td><td></td></tr><tr><td>spiritu atque a communi luce seclusum,—haec vero, quae </td><td>15</td></tr><tr><td>vel vita redimi recte possunt, aestimare pecunia non queo.</td><td></td></tr><tr><td>Haec omnia sero redemit Apollonius iam maerore ac miseriis</td><td>24.1</td></tr><tr><td>perditus, sed tamen ceteros docuit ante istius avaritiae</td><td></td></tr><tr><td>scelerique occurrere; nisi vero existimatis hominem pecu-</td><td></td></tr><tr><td>niosissimum sine causa quaestus electum ad tam incredibile</td><td></td></tr><tr><td>crimen aut sine eadem causa repente e carcere emissum,</td><td>5</td></tr><tr><td>aut hoc praedandi genus ab isto in illo uno adhibitum ac</td><td></td></tr><tr><td>temptatum, et non per illum omnibus pecuniosissimis</td><td></td></tr><tr><td>Siculis metum propositum et iniectum. </td><td></td></tr>
        </table>