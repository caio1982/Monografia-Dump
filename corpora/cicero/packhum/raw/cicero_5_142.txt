<table>
          <script>targetHit=0;</script>
          <tr><td>  Dictum, iudices, est de decumano frumento, dictum de</td><td>2.3.188.1</td></tr><tr><td>empto, extremum reliquum est de aestimato; quod cum</td><td></td></tr><tr><td>magnitudine pecuniae tum iniuriae genere quemvis debet</td><td></td></tr><tr><td>commovere, tum vero eo magis quod ad hoc crimen non</td><td></td></tr><tr><td>ingeniosa aliqua defensio sed improbissima confessio com-</td><td>5</td></tr><tr><td>paratur. Nam cum ex senatus consulto et ex legibus</td><td></td></tr><tr><td>frumentum in cellam ei sumere liceret idque frumentum</td><td></td></tr><tr><td>senatus ita aestimasset, quaternis HS tritici modium, binis</td><td></td></tr><tr><td>hordei, iste &lt;hordei&gt; numero ad summam tritici adiecto tritici</td><td></td></tr><tr><td>modios singulos cum aratoribus denariis ternis aestimavit.</td><td>10</td></tr><tr><td>Non est in hoc crimen, Hortensi, ne forte ad hoc meditere,</td><td></td></tr><tr><td>multos saepe viros bonos et fortis et innocentis cum aratori-</td><td></td></tr><tr><td>bus et cum civitatibus frumentum, in cellam quod sumi</td><td></td></tr><tr><td>oporteret, aestimasse et pecuniam pro frumento abstulisse.</td><td></td></tr><tr><td>Scio quid soleat fieri, scio quid liceat; nihil quod antea</td><td>15</td></tr><tr><td>fuerit in consuetudine bonorum nunc in istius facto repre-</td><td></td></tr><tr><td>henditur; hoc reprehendo, quod, cum in Sicilia HS binis</td><td>189.1</td></tr><tr><td>tritici modius esset, ut istius epistula ad te missa declarat,</td><td></td></tr><tr><td>summum HS ternis, id quod et testimoniis omnium et</td><td></td></tr><tr><td>tabulis aratorum planum factum antea est, tum iste pro</td><td></td></tr><tr><td>tritici modiis singulis ternos ab aratoribus denarios exegit;</td><td>5</td></tr><tr><td>hoc crimen est, ut intellegas non ex aestimatione neque ex </td><td></td></tr><tr><td>ternis denariis pendere crimen, sed ex coniunctione annonae</td><td></td></tr><tr><td>atque aestimationis. </td><td></td></tr><tr><td>  Etenim haec aestimatio nata est initio, iudices, non ex</td><td></td></tr><tr><td>praetorum aut consulum, sed ex civitatum et aratorum</td><td>10</td></tr><tr><td>commodo. Nemo enim fuit initio tam impudens qui, cum</td><td></td></tr><tr><td>frumentum deberetur, pecuniam posceret. Certe hoc ab</td><td></td></tr><tr><td>aratore primum est profectum, aut ab ea civitate cui im-</td><td></td></tr><tr><td>perabatur; cum aut frumentum vendidisset aut servare</td><td></td></tr><tr><td>vellet aut in eum locum quo imperabatur portare nollet,</td><td>15</td></tr><tr><td>petivit in benefici loco et gratiae ut sibi pro frumento</td><td></td></tr><tr><td>quanti frumentum esset dare liceret. Ex huiusce modi</td><td></td></tr><tr><td>principio atque ex liberalitate et accommodatione magi-</td><td></td></tr><tr><td>stratuum consuetudo aestimationis introducta est. Secuti</td><td>190.1</td></tr><tr><td>sunt avariores magistratus, qui tamen in avaritia sua non</td><td></td></tr><tr><td>solum viam quaestus invenerunt, verum etiam exitum ac</td><td></td></tr><tr><td>rationem defensionis. Instituerunt semper in ultima ac</td><td></td></tr><tr><td>difficillima ad portandum loca frumentum imperare, ut</td><td>5</td></tr><tr><td>vecturae difficultate ad quam vellent aestimationem per-</td><td></td></tr><tr><td>venirent. In hoc genere facilior est existimatio quam</td><td></td></tr><tr><td>reprehensio, ideo quod eum qui hoc facit avarum possumus</td><td></td></tr><tr><td>existimare, crimen in eo constituere non tam facile possumus,</td><td></td></tr><tr><td>quod videtur concedendum magistratibus nostris esse ut iis</td><td>10</td></tr><tr><td>quo loco velint frumentum accipere liceat. Itaque hoc est</td><td></td></tr><tr><td>quod multi fortasse fecerunt, sed ita multi ut ii quos inno-</td><td></td></tr><tr><td>centissimos meminimus aut audivimus non fecerint. </td><td></td></tr>
        </table>