<table>
          <script>targetHit=0;</script>
          <tr><td>  Quaeret aliquis fortasse, 'Tantumne igitur laborem, tantas</td><td>2.5.180.1</td></tr><tr><td>inimicitias tot hominum suscepturus es?' Non studio qui-</td><td></td></tr><tr><td>dem hercule ullo neque voluntate; sed non idem licet mihi</td><td></td></tr><tr><td>quod iis qui nobili genere nati sunt, quibus omnia populi</td><td></td></tr><tr><td>Romani beneficia dormientibus deferuntur; longe alia mihi</td><td>5</td></tr><tr><td>lege in hac civitate et condicione vivendum est. Venit mihi</td><td></td></tr><tr><td>in mentem M. Catonis, hominis sapientissimi et vigilan-</td><td></td></tr><tr><td>tissimi; qui cum se virtute non genere populo Romano</td><td></td></tr><tr><td>commendari putaret, cum ipse sui generis initium ac no-</td><td></td></tr><tr><td>minis ab se gigni et propagari vellet, hominum potentissi-</td><td>10</td></tr><tr><td>morum suscepit inimicitias, et maximis laboribus suis usque </td><td></td></tr><tr><td>ad summam senectutem summa cum gloria vixit. Postea</td><td>181.1</td></tr><tr><td>Q. Pompeius, humili atque obscuro loco natus, nonne</td><td></td></tr><tr><td>plurimis inimicitiis maximisque suis periculis ac laboribus</td><td></td></tr><tr><td>amplissimos honores est adeptus? Modo C. Fimbriam,</td><td></td></tr><tr><td>C. Marium, C. Caelium vidimus non mediocribus inimi-</td><td>5</td></tr><tr><td>citiis ac laboribus contendere ut ad istos honores perveni-</td><td></td></tr><tr><td>rent ad quos vos per ludum et per neglegentiam pervenistis.</td><td></td></tr><tr><td>Haec eadem est nostrae rationis regio et via, horum nos</td><td></td></tr><tr><td>hominum sectam atque instituta persequimur. Videmus</td><td></td></tr><tr><td>quanta sit in invidia quantoque in odio apud quosdam</td><td>10</td></tr><tr><td>nobilis homines novorum hominum virtus et industria; si</td><td></td></tr><tr><td>tantulum oculos deiecerimus, praesto esse insidias; si ullum</td><td></td></tr><tr><td>locum aperuerimus suspicioni aut crimini, accipiendum</td><td></td></tr><tr><td>statim vulnus esse; semper nobis vigilandum, semper</td><td></td></tr><tr><td>laborandum videmus. Inimicitiae sunt, subeantur; labor,</td><td>182.1</td></tr><tr><td>suscipiatur; etenim tacitae magis et occultae inimicitiae</td><td></td></tr><tr><td>timendae sunt quam indictae atque apertae. Hominum</td><td></td></tr><tr><td>nobilium non fere quisquam nostrae industriae favet; nullis</td><td></td></tr><tr><td>nostris officiis benivolentiam illorum adlicere possumus;</td><td>5</td></tr><tr><td>quasi natura et genere diiuncti sint, ita dissident a nobis</td><td></td></tr><tr><td>animo ac voluntate. Quare quid habent eorum inimicitiae</td><td></td></tr><tr><td>periculi, quorum animos iam ante habueris inimicos et</td><td></td></tr><tr><td>invidos quam ullas inimicitias susceperis? </td><td></td></tr>
        </table>