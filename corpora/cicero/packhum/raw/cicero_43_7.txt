<table>
          <script>targetHit=0;</script>
          <tr class="title first  "><td>LIBER SEXTUS</td><td></td></tr><tr class="title last  citat"><td>Non<span class="snum">.</span> <span class="snum">42</span>M</td><td></td></tr><tr><td>Totam igitur ex-</td><td>6.1(fr1).1</td></tr><tr><td>pectas prudentiam huius rectoris, quae ipsum nomen</td><td></td></tr><tr><td>hoc nacta est ex providendo.</td><td></td></tr><tr class="title first last  citat"><td>Non<span class="snum">.</span> <span class="snum">256</span>M</td><td></td></tr><tr><td>Quam ob rem se</td><td>1(fr2).4</td></tr><tr><td>comparet hic civis ita necesse est, ut sit contra haec,</td><td>5</td></tr><tr><td>quae statum civitatis permovent, semper armatus.</td><td></td></tr><tr class="title first last  citat"><td>Non<span class="snum">.</span> <span class="snum">25</span>M<span class="snum">,</span> Serv<span class="snum">.</span> <span class="citref">A</span><span class="snum"><span class="citref">.</span></span><span class="citref"></span> <span class="snum">1.149</span></td><td></td></tr><tr><td>Eaque dissensio civium, quod</td><td>1(fr3).7</td></tr><tr><td>seorsum eunt alii ad alios, seditio dicitur.</td><td></td></tr><tr class="title first last  citat"><td>Non<span class="snum">.</span> <span class="snum">519</span>M</td><td></td></tr><tr><td>Et vero in dissen-</td><td>1(fr4).9</td></tr><tr><td>sione civili, cum boni plus quam multi valent, expen-</td><td>10</td></tr><tr><td>dendos civis, non numerandos puto.</td><td></td></tr><tr class="title first last  citat"><td>Non<span class="snum">.</span> <span class="snum">424</span>M</td><td></td></tr><tr><td>Graves enim do- </td><td>1(fr5).12</td></tr><tr><td>minae cogitationum lubidines infinita quaedam cogunt</td><td></td></tr><tr><td>atque imperant, quae quia nec expleri nec satiari ullo</td><td></td></tr><tr><td>modo possunt, ad omne facinus inpellunt eos, quos</td><td>15</td></tr><tr><td>inlecebris suis incenderunt.</td><td></td></tr><tr class="title first last  citat"><td>Non<span class="snum">.</span> <span class="snum">492</span>M</td><td></td></tr><tr><td>qui contuderit eius vim et ecfrenatam illam</td><td>1(fr6).17</td></tr><tr><td>ferociam.</td><td></td></tr><tr class="title first last  citat"><td>Gel<span class="snum">.</span> <span class="citref">N</span><span class="snum"><span class="citref">.</span></span><span class="citref">A</span><span class="snum"><span class="citref">.</span></span><span class="citref"></span> <span class="snum">7.16.11,</span> Non<span class="snum">.</span> <span class="snum">290</span>M</td><td></td></tr><tr><td>Quod</td><td>2(fr1).1</td></tr><tr><td>quidem eo fuit maius, quia, cum causa pari collegae</td><td></td></tr><tr><td>essent, non modo invidia pari non erant, sed etiam</td><td></td></tr><tr><td>Claudii invidiam Gracchi caritas deprecabatur.</td><td></td></tr><tr class="title first last  citat"><td>Non<span class="snum">.</span> <span class="snum">409</span>M</td><td></td></tr><tr><td>Qui †numero op-</td><td>2(fr2).5</td></tr><tr><td>tumatum et principum optulit is vocibus et gravitatis</td><td></td></tr><tr><td>suae liquit illum tristem et plenum dignitatis sonum.</td><td></td></tr><tr class="title first last  citat"><td>Non<span class="snum">.</span> <span class="snum">501</span>M</td><td></td></tr><tr><td>ut, quem ad mo-</td><td>2(fr3).1</td></tr><tr><td>dum scribit ille, cotidiano in forum mille hominum</td><td></td></tr><tr><td>cum palliis conchylio tinctis descenderent.</td><td></td></tr><tr class="title first last  citat"><td>Non<span class="snum">.</span> <span class="snum">517</span>M</td><td></td></tr><tr><td>in his, ut memi-</td><td>2(fr4).10</td></tr><tr><td>nistis, concursu levissimae multitudinis et aere con-</td><td></td></tr><tr><td>gesto funus desubito esset ornatum.</td><td></td></tr><tr class="title first last  citat"><td>Non<span class="snum">.</span> <span class="snum">512</span>M<span class="snum">,</span> Prisc<span class="snum">.</span> <span class="citref">GL</span> <span class="snum">3.70</span>K</td><td></td></tr><tr><td>Firmiter enim ma-</td><td>2(fr5).13</td></tr><tr><td>iores nostri stabilita matrimonia esse voluerunt.</td><td></td></tr><tr class="title first last  citat"><td>Non<span class="snum">.</span> <span class="snum">398</span>M</td><td></td></tr><tr><td>Oratio Laelii, quam</td><td>2(fr6).15</td></tr><tr><td>omnes habemus in manibus, quam simpuvia ponti-</td><td></td></tr><tr><td>ficum dis immortalibus grata sint Samiaeque, ut is</td><td></td></tr><tr><td>scribit, capudines.</td><td></td></tr><tr class="title first last  citat"><td>Eulog<span class="snum">.</span> <span class="citref">somn</span><span class="snum"><span class="citref">.</span></span><span class="citref"> Scip</span><span class="snum"><span class="citref">.</span></span><span class="citref"></span> <span class="snum">401</span>Or<span class="snum">.</span></td><td></td></tr><tr><td>. . . qui</td><td>3(fr).1</td></tr><tr><td>rogo impositus revixisset multaque de inferis</td><td></td></tr><tr><td>secreta narrasset . . .</td><td></td></tr><tr><td>haec, quae</td><td></td></tr><tr><td>de animae immortalitate dicerentur caeloque, &lt;non&gt; </td><td>5</td></tr><tr><td>somniantium philosophorum esse commenta nec fabu-</td><td></td></tr><tr><td>las incredibiles, quas Epicurei derident, sed pruden-</td><td></td></tr><tr><td>tium coniecturas.</td><td></td></tr><tr class="title first last  citat"><td>August<span class="snum">.</span> <span class="citref">C</span><span class="snum"><span class="citref">.</span></span><span class="citref">D</span><span class="snum"><span class="citref">.</span></span><span class="citref"></span> <span class="snum">22.28</span></td><td></td></tr><tr><td>ut eum lusisse</td><td>4(fr).1</td></tr><tr><td>potius quam †quod id verum esse adfirmet dicere</td><td></td></tr><tr><td>voluisse.</td><td></td></tr><tr class="title first last  citat"><td>Macr<span class="snum">.</span> <span class="citref">Sat</span><span class="snum"><span class="citref">.</span></span><span class="citref"></span> <span class="snum">1.4.2</span>sq<span class="snum">.</span></td><td></td></tr><tr><td>Sed</td><td>8(fr).1</td></tr><tr><td>quamquam sapientibus conscientia ipsa factorum egre-</td><td></td></tr><tr><td>giorum amplissimum virtutis est praemium, tamen</td><td></td></tr><tr><td>illa divina virtus non statuas plumbo inhaerentes nec</td><td></td></tr><tr><td>triumphos arescentibus laureis, sed stabiliora quae-</td><td>5</td></tr><tr><td>dam et viridiora praemiorum genera desiderat. Quae</td><td></td></tr><tr><td>tandem ista sunt, inquit Laelius? Tum Scipio: Pati-</td><td></td></tr><tr><td>mini me, quoniam tertium diem iam feriati sumus . . .</td><td></td></tr><tr class="title first last  "><td>SOMNIUM </td><td></td></tr><tr><td>  Cum in Africam venissem M'. Manilio consuli ad</td><td>9.1</td></tr><tr><td>quartam legionem tribunus, ut scitis, militum, nihil</td><td></td></tr><tr><td>mihi fuit potius, quam ut Masinissam convenirem</td><td></td></tr><tr><td>regem, familiae nostrae iustis de causis amicissimum.</td><td></td></tr><tr><td>Ad quem ut veni, conplexus me senex conlacrimavit</td><td>5</td></tr><tr><td>aliquantoque post suspexit ad caelum et: Grates, in-</td><td></td></tr><tr><td>quit, tibi ago, summe Sol, vobisque, reliqui Caelites,</td><td></td></tr><tr><td>quod, ante quam ex hac vita migro, conspicio in meo</td><td></td></tr><tr><td>regno et his tectis P. Cornelium Scipionem, cuius ego</td><td></td></tr><tr><td>nomine ipso recreor; itaque numquam ex animo meo</td><td>10</td></tr><tr><td>discedit illius optimi atque invictissimi viri memoria.</td><td></td></tr><tr><td>Deinde ego illum de suo regno, ille me de nostra re </td><td></td></tr><tr><td>publica percontatus est, multisque verbis ultro citro-</td><td></td></tr><tr><td>que habitis ille nobis consumptus est dies. </td><td></td></tr><tr><td>  Post autem apparatu regio accepti sermonem in</td><td>10.1</td></tr><tr><td>multam noctem produximus, cum senex nihil nisi de</td><td></td></tr><tr><td>Africano loqueretur omniaque eius non facta solum,</td><td></td></tr><tr><td>sed etiam dicta meminisset. Deinde, ut cubitum dis-</td><td></td></tr><tr><td>cessimus, me et de via fessum, et qui ad multam</td><td>5</td></tr><tr><td>noctem vigilassem, artior quam solebat somnus com-</td><td></td></tr><tr><td>plexus est. Hic mihi (credo equidem ex hoc, quod</td><td></td></tr><tr><td>eramus locuti; fit enim fere, ut cogitationes sermones-</td><td></td></tr><tr><td>que nostri pariant aliquid in somno tale, quale de</td><td></td></tr><tr><td>Homero scribit Ennius, de quo videlicet saepissime</td><td>10</td></tr><tr><td>vigilans solebat cogitare et loqui) Africanus se osten-</td><td></td></tr><tr><td>dit ea forma, quae mihi ex imagine eius quam ex</td><td></td></tr><tr><td>ipso erat notior; quem ubi agnovi, equidem cohorrui,</td><td></td></tr><tr><td>sed ille: Ades, inquit, animo et omitte timorem, Scipio,</td><td></td></tr><tr><td>et, quae dicam, trade memoriae. </td><td>15</td></tr><tr><td>  Videsne illam urbem, quae parere populo Romano</td><td>11.1</td></tr><tr><td>coacta per me renovat pristina bella nec potest qui-</td><td></td></tr><tr><td>escere? (ostendebat autem Karthaginem de excelso et</td><td></td></tr><tr><td>pleno stellarum illustri et claro quodam loco) ad</td><td></td></tr><tr><td>quam tu oppugnandam nunc venis paene miles. Hanc</td><td>5</td></tr><tr><td>hoc biennio consul evertes, eritque cognomen id tibi</td><td></td></tr><tr><td>per te partum, quod habes adhuc a nobis heredita-</td><td></td></tr><tr><td>rium. Cum autem Karthaginem deleveris, triumphum</td><td></td></tr><tr><td>egeris censorque fueris et obieris legatus Aegyptum,</td><td></td></tr><tr><td>Syriam, Asiam, Graeciam, deligere iterum consul ab-</td><td>10</td></tr><tr><td>sens bellumque maximum conficies, Numantiam ex-</td><td></td></tr><tr><td>cindes. Sed cum eris curru in Capitolium invectus,</td><td></td></tr><tr><td>offendes rem publicam consiliis perturbatam nepotis mei. </td><td></td></tr><tr><td>  Hic tu, Africane, ostendas oportebit patriae lumen</td><td>12.1</td></tr><tr><td>animi, ingenii consiliique tui. Sed eius temporis an-</td><td></td></tr><tr><td>cipitem video quasi fatorum viam. Nam cum aetas</td><td></td></tr><tr><td>tua septenos octiens solis anfractus reditusque con-</td><td></td></tr><tr><td>verterit, duoque ii numeri, quorum uterque plenus</td><td>5</td></tr><tr><td>alter altera de causa habetur, circuitu naturali sum-</td><td></td></tr><tr><td>mam tibi fatalem confecerint, in te unum atque in </td><td></td></tr><tr><td>tuum nomen se tota convertet civitas, te senatus, te</td><td></td></tr><tr><td>omnes boni, te socii, te Latini intuebuntur, tu eris</td><td></td></tr><tr><td>unus, in quo nitatur civitatis salus, ac, ne multa, dic-</td><td>10</td></tr><tr><td>tator rem publicam constituas oportet, si impias pro-</td><td></td></tr><tr><td>pinquorum manus effugeris. Hic cum exclamasset</td><td></td></tr><tr><td>Laelius ingemuissentque vehementius ceteri, leniter</td><td></td></tr><tr><td>arridens Scipio: St! quaeso, inquit, ne me e somno</td><td></td></tr><tr><td>excitetis, et parumper audite cetera. </td><td>15</td></tr><tr><td>  Sed quo sis, Africane, alacrior ad tutandam rem</td><td>13.1</td></tr><tr><td>publicam, sic habeto: omnibus, qui patriam conserva-</td><td></td></tr><tr><td>verint, adiuverint, auxerint, certum esse in caelo de-</td><td></td></tr><tr><td>finitum locum, ubi beati aevo sempiterno fruantur;</td><td></td></tr><tr><td>nihil est enim illi principi deo, qui omnem mun-</td><td>5</td></tr><tr><td>dum regit, quod quidem in terris fiat, acceptius quam</td><td></td></tr><tr><td>concilia coetusque hominum iure sociati, quae civitates</td><td></td></tr><tr><td>appellantur; harum rectores et conservatores hinc pro-</td><td></td></tr><tr><td>fecti huc revertuntur. </td><td></td></tr><tr><td>  Hic ego, etsi eram perterritus non tam mortis metu</td><td>14.1</td></tr><tr><td>quam insidiarum a meis, quaesivi tamen, viveretne</td><td></td></tr><tr><td>ipse et Paulus pater et alii, quos nos extinctos arbi-</td><td></td></tr><tr><td>traremur. Immo vero, inquit, hi vivunt, qui e corpo-</td><td></td></tr><tr><td>rum vinculis tamquam e carcere evolaverunt, vestra</td><td>5</td></tr><tr><td>vero, quae dicitur, vita mors est. Quin tu aspicis ad</td><td></td></tr><tr><td>te venientem Paulum patrem? Quem ut vidi, equi-</td><td></td></tr><tr><td>dem vim lacrimarum profudi, ille autem me complexus</td><td></td></tr><tr><td>atque osculans flere prohibebat. </td><td></td></tr><tr><td>  Atque ego ut primum fletu represso loqui posse</td><td>15.1</td></tr><tr><td>coepi, Quaeso, inquam, pater sanctissime atque optime,</td><td></td></tr><tr><td>quoniam haec est vita, ut Africanum audio dicere, quid</td><td></td></tr><tr><td>moror in terris? quin huc ad vos venire propero?</td><td></td></tr><tr><td>Non est ita, inquit ille. Nisi enim deus is, cuius hoc</td><td>5</td></tr><tr><td>templum est omne, quod conspicis, istis te corporis</td><td></td></tr><tr><td>custodiis liberaverit, huc tibi aditus patere non potest.</td><td></td></tr><tr><td>Homines enim sunt hac lege generati, qui tuerentur</td><td></td></tr><tr><td>illum globum, quem in hoc templo medium vides,</td><td></td></tr><tr><td>quae terra dicitur, iisque animus datus est ex illis</td><td>10</td></tr><tr><td>sempiternis ignibus, quae sidera et stellas vocatis, </td><td></td></tr><tr><td>quae globosae et rotundae, divinis animatae mentibus,</td><td></td></tr><tr><td>circulos suos orbesque conficiunt celeritate mirabili.</td><td></td></tr><tr><td>Quare et tibi, Publi, et piis omnibus retinendus ani-</td><td></td></tr><tr><td>mus est in custodia corporis nec iniussu eius, a quo</td><td>15</td></tr><tr><td>ille est vobis datus, ex hominum vita migrandum est,</td><td></td></tr><tr><td>ne munus humanum adsignatum a deo defugisse vi-</td><td></td></tr><tr><td>deamini. Sed sic, Scipio, ut avus hic tuus, ut ego,</td><td>16.1</td></tr><tr><td>qui te genui, iustitiam cole et pietatem, quae cum</td><td></td></tr><tr><td>magna in parentibus et propinquis, tum in patria</td><td></td></tr><tr><td>maxima est; ea vita via est in caelum et in hunc</td><td></td></tr><tr><td>coetum eorum, qui iam vixerunt et corpore laxati</td><td>5</td></tr><tr><td>illum incolunt locum, quem vides, (erat autem is</td><td></td></tr><tr><td>splendidissimo candore inter flammas circus elucens)</td><td></td></tr><tr><td>quem vos, ut a Graiis accepistis, orbem lacteum nun-</td><td></td></tr><tr><td>cupatis; ex quo omnia mihi contemplanti praeclara</td><td></td></tr><tr><td>cetera et mirabilia videbantur. Erant autem eae stel-</td><td>10</td></tr><tr><td>lae, quas numquam ex hoc loco vidimus, et eae ma-</td><td></td></tr><tr><td>gnitudines omnium, quas esse numquam suspicati su-</td><td></td></tr><tr><td>mus, ex quibus erat ea minima, quae ultima a caelo,</td><td></td></tr><tr><td>citima &lt;a&gt; terris luce lucebat aliena. Stellarum autem</td><td></td></tr><tr><td>globi terrae magnitudinem facile vincebant. Iam ipsa</td><td>15</td></tr><tr><td>terra ita mihi parva visa est, ut me imperii nostri,</td><td></td></tr><tr><td>quo quasi punctum eius attingimus, paeniteret. </td><td></td></tr><tr><td>  Quam cum magis intuerer, Quaeso, inquit Africa-</td><td>17.1</td></tr><tr><td>nus, quousque humi defixa tua mens erit? Nonne</td><td></td></tr><tr><td>aspicis, quae in templa veneris? Novem tibi orbi-</td><td></td></tr><tr><td>bus vel potius globis conexa sunt omnia, quorum</td><td></td></tr><tr><td>unus est caelestis, extumus, qui reliquos omnes com-</td><td>5</td></tr><tr><td>plectitur, summus ipse deus arcens et continens ce-</td><td></td></tr><tr><td>teros; in quo sunt infixi illi, qui volvuntur, stella-</td><td></td></tr><tr><td>rum cursus sempiterni; cui subiecti sunt septem, qui</td><td></td></tr><tr><td>versantur retro contrario motu atque caelum; ex</td><td></td></tr><tr><td>quibus unum globum possidet illa, quam in terris</td><td>10</td></tr><tr><td>Saturniam nominant. Deinde est hominum generi</td><td></td></tr><tr><td>prosperus et salutaris ille fulgor, qui dicitur Iovis;</td><td></td></tr><tr><td>tum rutilus horribilisque terris, quem Martium dici-</td><td></td></tr><tr><td>tis; deinde subter mediam fere regionem sol obtinet, </td><td></td></tr><tr><td>dux et princeps et moderator luminum reliquorum,</td><td>15</td></tr><tr><td>mens mundi et temperatio, tanta magnitudine, ut</td><td></td></tr><tr><td>cuncta sua luce lustret et compleat. Hunc ut comites</td><td></td></tr><tr><td>consequuntur Veneris alter, alter Mercurii cursus, in</td><td></td></tr><tr><td>infimoque orbe luna radiis solis accensa convertitur.</td><td></td></tr><tr><td>Infra autem iam nihil est nisi mortale et caducum</td><td>20</td></tr><tr><td>praeter animos munere deorum hominum generi da-</td><td></td></tr><tr><td>tos, supra lunam sunt aeterna omnia. Nam ea, quae</td><td></td></tr><tr><td>est media et nona, tellus, neque movetur et infima</td><td></td></tr><tr><td>est, et in eam feruntur omnia nutu suo pondera. </td><td></td></tr><tr><td>  Quae cum intuerer stupens, ut me recepi, Quid?</td><td>18.1</td></tr><tr><td>hic, inquam, quis est, qui conplet aures meas tan-</td><td></td></tr><tr><td>tus et tam dulcis sonus? Hic est, inquit, ille, qui</td><td></td></tr><tr><td>intervallis disiunctus inparibus, sed tamen pro rata</td><td></td></tr><tr><td>parte ratione distinctis inpulsu et motu ipsorum or-</td><td>5</td></tr><tr><td>bium efficitur et acuta cum gravibus temperans va-</td><td></td></tr><tr><td>rios aequabiliter concentus efficit; nec enim silentio</td><td></td></tr><tr><td>tanti motus incitari possunt, et natura fert, ut extrema</td><td></td></tr><tr><td>ex altera parte graviter, ex altera autem acute sonent.</td><td></td></tr><tr><td>Quam ob causam summus ille caeli stellifer cursus,</td><td>10</td></tr><tr><td>cuius conversio est concitatior, acuto et excitato mo-</td><td></td></tr><tr><td>vetur sono, gravissimo autem hic lunaris atque in-</td><td></td></tr><tr><td>fimus; nam terra nona inmobilis manens una sede</td><td></td></tr><tr><td>semper haeret complexa medium mundi locum. Illi</td><td></td></tr><tr><td>autem octo cursus, in quibus eadem vis est duorum,</td><td>15</td></tr><tr><td>septem efficiunt distinctos intervallis sonos, qui nu-</td><td></td></tr><tr><td>merus rerum omnium fere nodus est; quod docti ho-</td><td></td></tr><tr><td>mines nervis imitati atque cantibus aperuerunt sibi</td><td></td></tr><tr><td>reditum in hunc locum, sicut alii, qui praestantibus</td><td></td></tr><tr><td>ingeniis in vita humana divina studia coluerunt. Hoc</td><td>19.1</td></tr><tr><td>sonitu oppletae aures hominum obsurduerunt; nec est</td><td></td></tr><tr><td>ullus hebetior sensus in vobis, sicut, ubi Nilus ad illa,</td><td></td></tr><tr><td>quae Catadupa nominantur, praecipitat ex altissimis</td><td></td></tr><tr><td>montibus, ea gens, quae illum locum adcolit, propter</td><td>5</td></tr><tr><td>magnitudinem sonitus sensu audiendi caret. Hic vero</td><td></td></tr><tr><td>tantus est totius mundi incitatissima conversione so-</td><td></td></tr><tr><td>nitus, ut eum aures hominum capere non possint, </td><td></td></tr><tr><td>sicut intueri solem adversum nequitis, eiusque radiis</td><td></td></tr><tr><td>acies vestra sensusque vincitur. Haec ego admirans</td><td>10</td></tr><tr><td>referebam tamen oculos ad terram identidem. </td><td></td></tr><tr><td>  Tum Africanus: Sentio, inquit, te sedem etiam</td><td>20.1</td></tr><tr><td>nunc hominum ac domum contemplari; quae si tibi</td><td></td></tr><tr><td>parva, ut est, ita videtur, haec caelestia semper spec-</td><td></td></tr><tr><td>tato, illa humana contemnito. Tu enim quam cele-</td><td></td></tr><tr><td>britatem sermonis hominum aut quam expetendam</td><td>5</td></tr><tr><td>consequi gloriam potes? Vides habitari in terra raris</td><td></td></tr><tr><td>et angustis in locis et in ipsis quasi maculis, ubi</td><td></td></tr><tr><td>habitatur, vastas solitudines interiectas, eosque, qui</td><td></td></tr><tr><td>incolunt terram, non modo interruptos ita esse, ut</td><td></td></tr><tr><td>nihil inter ipsos ab aliis ad alios manare possit, sed</td><td>10</td></tr><tr><td>partim obliquos, partim transversos, partim etiam ad-</td><td></td></tr><tr><td>versos stare vobis; a quibus expectare gloriam certe</td><td></td></tr><tr><td>nullam potestis. </td><td></td></tr><tr><td>  Cernis autem eandem terram quasi quibusdam redi-</td><td>21.1</td></tr><tr><td>mitam et circumdatam cingulis, e quibus duos maxime</td><td></td></tr><tr><td>inter se diversos et caeli verticibus ipsis ex utraque</td><td></td></tr><tr><td>parte subnixos obriguisse pruina vides, medium autem</td><td></td></tr><tr><td>illum et maximum solis ardore torreri. Duo sunt</td><td>5</td></tr><tr><td>habitabiles, quorum australis ille, in quo qui insistunt,</td><td></td></tr><tr><td>adversa vobis urgent vestigia, nihil ad vestrum ge-</td><td></td></tr><tr><td>nus; hic autem alter subiectus aquiloni, quem inco-</td><td></td></tr><tr><td>litis, cerne quam tenui vos parte contingat. Omnis</td><td></td></tr><tr><td>enim terra, quae colitur a vobis, angustata verticibus,</td><td>10</td></tr><tr><td>lateribus latior, parva quaedam insula est circumfusa</td><td></td></tr><tr><td>illo mari, quod Atlanticum, quod magnum, quem Ocea-</td><td></td></tr><tr><td>num appellatis in terris, qui tamen tanto nomine</td><td></td></tr><tr><td>quam sit parvus, vides. Ex his ipsis cultis notisque</td><td>22.1</td></tr><tr><td>terris num aut tuum aut cuiusquam nostrum nomen vel</td><td></td></tr><tr><td>Caucasum hunc, quem cernis, transcendere potuit vel</td><td></td></tr><tr><td>illum Gangen tranatare? Quis in reliquis orientis aut</td><td></td></tr><tr><td>obeuntis solis ultimis aut aquilonis austrive partibus</td><td>5</td></tr><tr><td>tuum nomen audiet? quibus amputatis cernis profecto</td><td></td></tr><tr><td>quantis in angustiis vestra se gloria dilatari velit. Ipsi</td><td></td></tr><tr><td>autem, qui de nobis loquuntur, quam loquentur diu?  </td><td></td></tr><tr><td>  Quin etiam si cupiat proles illa futurorum ho-</td><td>23.1</td></tr><tr><td>minum deinceps laudes unius cuiusque nostrum a pa-</td><td></td></tr><tr><td>tribus acceptas posteris prodere, tamen propter elu-</td><td></td></tr><tr><td>viones exustionesque terrarum, quas accidere tempore</td><td></td></tr><tr><td>certo necesse est, non modo [non] aeternam, sed ne diu-</td><td>5</td></tr><tr><td>turnam quidem gloriam adsequi possumus. Quid autem</td><td></td></tr><tr><td>interest ab iis, qui postea nascentur, sermonem fore</td><td></td></tr><tr><td>de te, cum ab iis nullus fuerit, qui ante nati sunt?</td><td></td></tr><tr><td>qui nec pauciores et certe meliores fuerunt viri, prae-</td><td>24.1</td></tr><tr><td>sertim cum apud eos ipsos, a quibus audiri nomen</td><td></td></tr><tr><td>nostrum potest, nemo unius anni memoriam consequi</td><td></td></tr><tr><td>possit. Homines enim populariter annum tantum modo</td><td></td></tr><tr><td>solis, id est unius astri, reditu metiuntur; cum autem</td><td>5</td></tr><tr><td>ad idem, unde semel profecta sunt, cuncta astra</td><td></td></tr><tr><td>redierint eandemque totius caeli discriptionem longis</td><td></td></tr><tr><td>intervallis rettulerint, tum ille vere vertens annus</td><td></td></tr><tr><td>appellari potest; in quo vix dicere audeo quam multa</td><td></td></tr><tr><td>hominum saecula teneantur. Namque ut olim deficere</td><td>10</td></tr><tr><td>sol hominibus exstinguique visus est, cum Romuli ani-</td><td></td></tr><tr><td>mus haec ipsa in templa penetravit, quandoque ab</td><td></td></tr><tr><td>eadem parte sol eodemque tempore iterum defecerit,</td><td></td></tr><tr><td>tum signis omnibus ad principium stellisque revocatis</td><td></td></tr><tr><td>expletum annum habeto; cuius quidem anni nondum</td><td>15</td></tr><tr><td>vicesimam partem scito esse conversam. </td><td></td></tr><tr><td>  Quocirca si reditum in hunc locum desperaveris,</td><td>25.1</td></tr><tr><td>in quo omnia sunt magnis et praestantibus viris,</td><td></td></tr><tr><td>quanti tandem est ista hominum gloria, quae perti-</td><td></td></tr><tr><td>nere vix ad unius anni partem exiguam potest? Igitur</td><td></td></tr><tr><td>alte spectare si voles atque hanc sedem et aeternam</td><td>5</td></tr><tr><td>domum contueri, neque te sermonibus vulgi dedideris</td><td></td></tr><tr><td>nec in praemiis humanis spem posueris rerum tua-</td><td></td></tr><tr><td>rum; suis te oportet inlecebris ipsa virtus trahat ad</td><td></td></tr><tr><td>verum decus, quid de te alii loquantur, ipsi videant,</td><td></td></tr><tr><td>sed loquentur tamen. Sermo autem omnis ille et an-</td><td>10</td></tr><tr><td>gustiis cingitur iis regionum, quas vides, nec umquam</td><td></td></tr><tr><td>de ullo perennis fuit et obruitur hominum interitu et</td><td></td></tr><tr><td>oblivione posteritatis extinguitur.  </td><td></td></tr><tr><td>  Quae cum dixisset, Ego vero, inquam, Africane,</td><td>26.1</td></tr><tr><td>siquidem bene meritis de patria quasi limes ad caeli</td><td></td></tr><tr><td>aditum patet, quamquam a pueritia vestigiis ingressus</td><td></td></tr><tr><td>patris et tuis decori vestro non defui, nunc tamen</td><td></td></tr><tr><td>tanto praemio exposito enitar multo vigilantius. Et</td><td>5</td></tr><tr><td>ille: Tu vero enitere et sic habeto, non esse te mor-</td><td></td></tr><tr><td>talem, sed corpus hoc; nec enim tu is es, quem forma</td><td></td></tr><tr><td>ista declarat, sed mens cuiusque is est quisque, non</td><td></td></tr><tr><td>ea figura, quae digito demonstrari potest. Deum te</td><td></td></tr><tr><td>igitur scito esse, siquidem est deus, qui viget, qui</td><td>10</td></tr><tr><td>sentit, qui meminit, qui providet, qui tam regit et</td><td></td></tr><tr><td>moderatur et movet id corpus, cui praepositus est,</td><td></td></tr><tr><td>quam hunc mundum ille princeps deus; et ut mun-</td><td></td></tr><tr><td>dum ex quadam parte mortalem ipse deus aeternus,</td><td></td></tr><tr><td>sic fragile corpus animus sempiternus movet. </td><td>15</td></tr><tr><td>  Nam quod semper movetur, aeternum est; quod</td><td>27.1</td></tr><tr><td>autem motum adfert alicui, quodque ipsum agitatur</td><td></td></tr><tr><td>aliunde, quando finem habet motus, vivendi finem ha-</td><td></td></tr><tr><td>beat necesse est. Solum igitur, quod sese movet,</td><td></td></tr><tr><td>quia numquam deseritur a se, numquam ne moveri</td><td>5</td></tr><tr><td>quidem desinit; quin etiam ceteris, quae moventur,</td><td></td></tr><tr><td>hic fons, hoc principium est movendi. Principii autem</td><td></td></tr><tr><td>nulla est origo; nam ex principio oriuntur omnia,</td><td></td></tr><tr><td>ipsum autem nulla ex re alia nasci potest; nec enim</td><td></td></tr><tr><td>esset id principium, quod gigneretur aliunde; quodsi</td><td>10</td></tr><tr><td>numquam oritur, ne occidit quidem umquam. Nam</td><td></td></tr><tr><td>principium exstinctum nec ipsum ab alio renascetur</td><td></td></tr><tr><td>nec ex se aliud creabit, siquidem necesse est a principio</td><td></td></tr><tr><td>oriri omnia. Ita fit, ut motus principium ex eo sit,</td><td></td></tr><tr><td>quod ipsum a se movetur; id autem nec nasci potest</td><td>15</td></tr><tr><td>nec mori; vel concidat omne caelum omnisque natura</td><td></td></tr><tr><td>et consistat necesse est nec vim ullam nanciscatur,</td><td></td></tr><tr><td>qua a primo inpulsa moveatur. </td><td></td></tr><tr><td>  Cum pateat igitur aeternum id esse, quod a se</td><td>28.1</td></tr><tr><td>ipso moveatur, quis est, qui hanc naturam animis esse</td><td></td></tr><tr><td>tributam neget? Inanimum est enim omne, quod pulsu</td><td></td></tr><tr><td>agitatur externo; quod autem est animal, id motu </td><td></td></tr><tr><td>cietur interiore et suo; nam haec est propria natura</td><td>5</td></tr><tr><td>animi atque vis; quae si est una ex omnibus, quae</td><td></td></tr><tr><td>sese moveat, neque nata certe est et aeterna est.</td><td></td></tr><tr><td>Hanc tu exerce optimis in rebus! sunt autem optimae</td><td>29.1</td></tr><tr><td>curae de salute patriae, quibus agitatus et exercitatus</td><td></td></tr><tr><td>animus velocius in hanc sedem et domum suam per-</td><td></td></tr><tr><td>volabit; idque ocius faciet, si iam tum, cum erit in-</td><td></td></tr><tr><td>clusus in corpore, eminebit foras et ea, quae extra</td><td>5</td></tr><tr><td>erunt, contemplans quam maxime se a corpore abs-</td><td></td></tr><tr><td>trahet. Namque eorum animi, qui se corporis volup-</td><td></td></tr><tr><td>tatibus dediderunt earumque se quasi ministros prae-</td><td></td></tr><tr><td>buerunt inpulsuque libidinum voluptatibus oboedien-</td><td></td></tr><tr><td>tium deorum et hominum iura violaverunt, corporibus</td><td>10</td></tr><tr><td>elapsi circum terram ipsam volutantur nec hunc in</td><td></td></tr><tr><td>locum nisi multis exagitati saeculis revertuntur. Ille</td><td></td></tr><tr><td>discessit; ego somno solutus sum.</td><td></td></tr>
        </table>