<table>
          <script>targetHit=0;</script>
          <tr><td>  Ac de exordio quidem satis dictum est. </td><td>1.26.20</td></tr><tr><td>  Narratio est rerum gestarum aut ut gestarum expo-</td><td>27.1</td></tr><tr><td>sitio. narrationum genera tria sunt: unum genus est,</td><td></td></tr><tr><td>in quo ipsa causa et omnis ratio controversiae con-</td><td></td></tr><tr><td>tinetur; alterum, in quo digressio aliqua extra causam</td><td></td></tr><tr><td>aut criminationis aut similitudinis aut delectationis non</td><td>5</td></tr><tr><td>alienae ab eo negotio, quo de agitur, aut amplificationis</td><td></td></tr><tr><td>causa interponitur. tertium genus est remotum a civi-</td><td></td></tr><tr><td>libus causis, quod delectationis causa non inutili cum</td><td></td></tr><tr><td>exercitatione dicitur et scribitur. eius partes sunt duae,</td><td></td></tr><tr><td>quarum altera in negotiis, altera in personis maxime</td><td>10</td></tr><tr><td>versatur. ea, quae in negotiorum expositione posita</td><td></td></tr><tr><td>est, tres habet partes: fabulam, historiam, argumen-</td><td></td></tr><tr><td>tum. fabula est, in qua nec verae nec veri similes res</td><td></td></tr><tr><td>continentur, cuiusmodi est: 'Angues ingentes alites,</td><td></td></tr><tr><td>iuncti iugo . . . '. historia est gesta res, ab aetatis nostrae </td><td>15</td></tr><tr><td>memoria remota; quod genus: 'Appius indixit Cartha-</td><td></td></tr><tr><td>giniensibus bellum'. argumentum est ficta res, quae</td><td></td></tr><tr><td>tamen fieri potuit. huiusmodi apud Terentium: 'Nam</td><td></td></tr><tr><td>is postquam excessit ex ephebis, [Sosia] . . . '. illa autem</td><td></td></tr><tr><td>narratio, quae versatur in personis, eiusmodi est, ut</td><td>20</td></tr><tr><td>in ea simul cum rebus ipsis personarum sermones et</td><td></td></tr><tr><td>animi perspici possint, hoc modo:</td><td></td></tr><tr><td>    'Venit ad me saepe clam[it]ans: Quid agis, Micio?</td><td></td></tr><tr><td>    Cur perdis adulescentem nobis? cur amat?</td><td></td></tr><tr><td>    Cur potat? cur tu his rebus sumptum suggeris,</td><td>25</td></tr><tr><td>    Vestitu nimio indulges? nimium ineptus es.</td><td></td></tr><tr><td>    Nimium ipse est durus praeter aequumque et bonum'.</td><td></td></tr><tr><td>hoc in genere narrationis multa debet inesse festivitas,</td><td></td></tr><tr><td>confecta ex rerum varietate, animorum dissimilitudine,</td><td></td></tr><tr><td>gravitate, lenitate, spe, metu, suspicione, desiderio,</td><td>30</td></tr><tr><td>dissimulatione, errore, misericordia, fortunae commu-</td><td></td></tr><tr><td>tatione, insperato incommodo, subita laetitia, iucundo</td><td></td></tr><tr><td>exitu rerum. verum haec ex iis, quae postea de elocu-</td><td></td></tr><tr><td>tione praecipientur, ornamenta sumentur. </td><td></td></tr>
        </table>