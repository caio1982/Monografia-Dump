<table>
          <script>targetHit=0;</script>
          <tr><td>  O nomen dulce libertatis! o ius eximium nostrae civi-</td><td>2.5.163.1</td></tr><tr><td>tatis! o lex Porcia legesque Semproniae! o graviter desi-</td><td></td></tr><tr><td>derata et aliquando reddita plebi Romanae tribunicia</td><td></td></tr><tr><td>potestas! Hucine tandem haec omnia reciderunt ut civis</td><td></td></tr><tr><td>Romanus in provincia populi Romani, in oppido foedera-</td><td>5</td></tr><tr><td>torum, ab eo qui beneficio populi Romani fascis et securis </td><td></td></tr><tr><td>haberet deligatus in foro virgis caederetur? Quid? cum</td><td></td></tr><tr><td>ignes ardentesque laminae ceterique cruciatus admove-</td><td></td></tr><tr><td>bantur, si te illius acerba imploratio et vox miserabilis non</td><td></td></tr><tr><td>inhibebat, ne civium quidem Romanorum qui tum aderant</td><td>10</td></tr><tr><td>fletu et gemitu maximo commovebare? In crucem tu</td><td></td></tr><tr><td>agere ausus es quemquam qui se civem Romanum esse</td><td></td></tr><tr><td>diceret? Nolui tam vehementer agere hoc prima actione,</td><td></td></tr><tr><td>iudices, nolui; vidistis enim ut animi multitudinis in istum</td><td></td></tr><tr><td>dolore et odio et communis periculi metu concitarentur.</td><td>15</td></tr><tr><td>Statui egomet mihi tum modum et orationi meae et</td><td></td></tr><tr><td>C. Numitorio, equiti Romano, primo homini, testi meo;</td><td></td></tr><tr><td>et Glabrionem id quod sapientissime fecit facere laetatus</td><td></td></tr><tr><td>sum, ut repente consilium in medio testimonio dimitteret.</td><td></td></tr><tr><td>Etenim verebatur ne populus Romanus ab isto eas poenas</td><td>20</td></tr><tr><td>vi repetisse videretur, quas veritus esset ne iste legibus ac</td><td></td></tr><tr><td>vestro iudicio non esset persoluturus. Nunc quoniam iam</td><td>164.1</td></tr><tr><td>exploratum est omnibus quo loco causa tua sit et quid de</td><td></td></tr><tr><td>te futurum sit, sic tecum agam. Gavium istum, quem</td><td></td></tr><tr><td>repentinum speculatorem fuisse dicis, ostendam in lautu-</td><td></td></tr><tr><td>mias Syracusis a te esse coniectum, neque id solum ex</td><td>5</td></tr><tr><td>litteris ostendam Syracusanorum, ne possis dicere me, quia</td><td></td></tr><tr><td>sit aliqui in litteris Gavius, hoc fingere et eligere nomen,</td><td></td></tr><tr><td>ut hunc illum esse possim dicere, sed ad arbitrium tuum</td><td></td></tr><tr><td>testis dabo qui istum ipsum Syracusis abs te in lautumias</td><td></td></tr><tr><td>coniectum esse dicant. Producam etiam Consanos muni-</td><td>10</td></tr><tr><td>cipes illius ac necessarios, qui te nunc sero doceant, iudices</td><td></td></tr><tr><td>non sero, illum P. Gavium quem tu in crucem egisti civem</td><td></td></tr><tr><td>Romanum et municipem Consanum, non speculatorem</td><td></td></tr><tr><td>fugitivorum fuisse.  </td><td></td></tr>
        </table>