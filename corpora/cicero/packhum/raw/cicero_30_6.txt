<table>
          <script>targetHit=0;</script>
          <tr><td>  Satis multa hominibus non iniquis haec esse debent,</td><td>45.1</td></tr><tr><td>nimis etiam multa vobis quos aequissimos esse confidimus.</td><td></td></tr><tr><td>Sed ut omnium vel suspicioni vel malivolentiae vel crudeli-</td><td></td></tr><tr><td>tati satis fiat: 'occultat pecuniam Postumus, latent regiae</td><td></td></tr><tr><td>divitiae.' Ecquis est ex tanto populo qui bona C. Rabiri</td><td>5</td></tr><tr><td>Postumi nummo sestertio sibi addici velit? Sed miserum</td><td></td></tr><tr><td>me, quanto hoc dixi cum dolore! Hem, Postume, tune</td><td></td></tr><tr><td>es &lt;C.&gt; Curti filius, C. Rabiri iudicio et voluntate filius,</td><td></td></tr><tr><td>natura sororis? tune ille in omnis tuos liberalis, cuius</td><td></td></tr><tr><td>multos bonitas locupletavit, qui nihil profudisti, nihil</td><td>10</td></tr><tr><td>ullam in libidinem contulisti? Tua, Postume, nummo</td><td></td></tr><tr><td>sestertio a me addicuntur? O meum miserum acerbum-</td><td></td></tr><tr><td>que praeconium! At hoc etiam optat miser ut vel</td><td>46.1</td></tr><tr><td>condemnetur a vobis, &lt;si&gt; ita bona veneant ut solidum</td><td></td></tr><tr><td>suum cuique solvatur. Nihil iam aliud nisi fidem curat, nec</td><td></td></tr><tr><td>vos huic, si iam oblivisci vestrae mansuetudinis volueritis,</td><td></td></tr><tr><td>quicquam praeterea potestis eripere. Quod, iudices, ne</td><td>5</td></tr><tr><td>faciatis oro obtestorque vos, atque eo magis, si adventicia</td><td></td></tr><tr><td>pecunia petitur ab eo cui sua non redditur. Nam in eum</td><td></td></tr><tr><td>cui misericordia opitulari debebat invidia quaesita est. Sed</td><td>47.1</td></tr><tr><td>iam, quoniam, &lt;ut&gt; spero, fidem quam &lt;tibi dedi&gt; praestiti,</td><td></td></tr><tr><td>Postume, reddam etiam lacrimas quas debeo; quas quidem</td><td></td></tr><tr><td>ego tuas in meo casu plurimas vidi. Versatur ante oculos</td><td></td></tr><tr><td>luctuosa nox meis omnibus, cum tu totum te cum tuis</td><td>5</td></tr><tr><td>copiis ad me detulisti. Tu comitibus, tu praesidio, tu etiam</td><td></td></tr><tr><td>tanto pondere auri quantum tempus illud postulabat disces-</td><td></td></tr><tr><td>sum illum sustentasti, tu numquam meis me absente liberis,</td><td></td></tr><tr><td>numquam coniugi meae defuisti. Possum excitare multos </td><td></td></tr><tr><td>&lt;in patriam&gt; reductos testis liberalitatis tuae, quod saepe</td><td>10</td></tr><tr><td>audivi patri tuo Curtio magno adiumento in iudicio capitis</td><td></td></tr><tr><td>fuisse; sed iam omnia timeo; bonitatis ipsius invidiam</td><td>48.1</td></tr><tr><td>reformido. Nam indicat tot hominum fletus quam sis</td><td></td></tr><tr><td>carus tuis, et me dolor debilitat intercluditque vocem. Vos</td><td></td></tr><tr><td>obsecro, iudices, ut huic optimo viro, quo nemo melior</td><td></td></tr><tr><td>umquam fuit, nomen equitis Romani et usuram huius lucis</td><td>5</td></tr><tr><td>et vestrum conspectum ne eripiatis. Hic vos aliud nihil</td><td></td></tr><tr><td>orat nisi ut rectis oculis hanc urbem sibi intueri atque ut</td><td></td></tr><tr><td>in hoc foro vestigium facere liceat, quod ipsum fortuna</td><td></td></tr><tr><td>eripuerat, nisi unius amici opes subvenissent. </td><td></td></tr>
        </table>