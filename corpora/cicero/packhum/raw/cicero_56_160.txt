<table>
          <script>targetHit=0;</script>
          <tr class="title first  date"><td>ex<span class="snum">.</span> Mai<span class="snum">.</span> <span class="snum">46</span></td><td></td></tr><tr class="title last  "><td>CICERO VARRONI</td><td></td></tr><tr><td>Cenabam apud Seium, cum utrique nostrum redditae sunt</td><td>9.7.1.1</td></tr><tr><td>a te litterae. mihi vero iam maturum videtur. nam quod</td><td></td></tr><tr><td>ante[a te] calumniatus sum, indicabo malitiam meam:</td><td></td></tr><tr><td>volebam prope alicubi esse t&lt;e&gt;, si quid bonae salutis;</td><td></td></tr><tr><td>σύν τε δύ’ ἐρχομένω. nunc, quoniam confecta sunt omnia,</td><td>5</td></tr><tr><td>dubitandum non est quin equis viris. nam ut audivi de </td><td></td></tr><tr><td>L. Caesare filio, mecum ipse 'quid hic mihi faciet patri?'</td><td></td></tr><tr><td>itaque non desino apud istos qui nunc dominantur cenitare.</td><td></td></tr><tr><td>quid faciam? tempori serviendum est. </td><td>2.1</td></tr><tr><td>  Sed ridicula missa, praesertim cum sit nihil quod rideamus.</td><td></td></tr><tr><td>    'Africa terribili tremit horrida terra tumultu.'</td><td></td></tr><tr><td>itaque nullum est ἀποπροηγμένον quod non verear. sed quod</td><td></td></tr><tr><td>quaeris quando, qua, quo, nihil adhuc scimus. istuc ipsum</td><td>5</td></tr><tr><td>de Baiis, non nulli dubitant an per Sardiniam veniat. illud</td><td></td></tr><tr><td>enim adhuc praedium suum non inspexit; nec ullum habet</td><td></td></tr><tr><td>deterius, sed tamen non contemnit. ego omnino magis</td><td></td></tr><tr><td>arbitror per Siciliam, sed iam sciemus; adventat enim</td><td></td></tr><tr><td>Dolabella. eum puto magistrum fore.</td><td>10</td></tr><tr><td>    'πολλοὶ μαθηταὶ κρείσσονες διδασκάλων.'</td><td></td></tr><tr><td>sed tamen, si sciam quid tu constitueris, meum consilium</td><td></td></tr><tr><td>accommodabo potissimum ad tuum. qua re exspecto tuas</td><td></td></tr><tr><td>litteras.</td><td></td></tr>
        </table>