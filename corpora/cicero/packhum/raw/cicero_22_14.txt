<table>
          <script>targetHit=0;</script>
          <tr><td>  Quid ergo? inimici oratio, vana praesertim, tam improbe</td><td>40.10</td></tr><tr><td>in clarissimos viros coniecta me movit? Me vero non illius</td><td></td></tr><tr><td>oratio, sed eorum taciturnitas in quos illa oratio tam improba</td><td></td></tr><tr><td>conferebatur; qui tum, quamquam ob alias causas tacebant,</td><td></td></tr><tr><td>tamen hominibus omnia timentibus tacendo loqui, non</td><td></td></tr><tr><td>infitiando confiteri videbantur. Illi autem aliquo tum timore</td><td>15</td></tr><tr><td>perterriti, quod acta illa atque omnis res anni superioris</td><td></td></tr><tr><td>labefactari a praetoribus, infirmari a senatu atque a principi-</td><td></td></tr><tr><td>bus civitatis putabant, tribunum popularem a se alienare</td><td></td></tr><tr><td>nolebant, suaque sibi propiora esse pericula quam mea</td><td></td></tr><tr><td>loquebantur. Sed tamen et Crassus a consulibus meam</td><td>41.1</td></tr><tr><td>causam suscipiendam esse dicebat, et eorum fidem Pompeius</td><td></td></tr><tr><td>implorabat neque se privatum publice susceptae causae</td><td></td></tr><tr><td>defuturum esse dicebat; quem virum studiosum mei, cupi-</td><td></td></tr><tr><td>dissimum rei publicae conservandae, domi meae certi</td><td>5</td></tr><tr><td>homines ad eam rem positi monuerunt ut esset cautior,</td><td></td></tr><tr><td>eiusque vitae a me insidias apud me domi positas esse</td><td></td></tr><tr><td>dixerunt; atque hanc eius suspicionem alii litteris mittendis,</td><td></td></tr><tr><td>alii nuntiis, alii coram ipsi excitaverunt, ut ille, cum a me</td><td></td></tr><tr><td>certe nihil timeret, ab illis, ne quid meo nomine molirentur,</td><td>10</td></tr><tr><td>sibi cavendum putaret. Ipse autem Caesar, quem maxime</td><td></td></tr><tr><td>homines ignari veritatis mihi esse iratum putabant, erat ad </td><td></td></tr><tr><td>portas, erat cum imperio; erat in Italia eius exercitus, inque</td><td></td></tr><tr><td>eo exercitu ipsius tribuni plebis, inimici mei, fratrem prae-</td><td></td></tr><tr><td>fecerat. </td><td>15</td></tr><tr><td>  Haec ergo cum viderem,—neque enim erant occulta,—sena-</td><td>42.1</td></tr><tr><td>tum, sine quo civitas stare non posset, omnino de civitate</td><td></td></tr><tr><td>esse sublatum; consules, qui duces publici consili esse de-</td><td></td></tr><tr><td>berent, perfecisse ut per ipsos publicum consilium funditus</td><td></td></tr><tr><td>tolleretur; eos qui plurimum possent opponi omnibus con-</td><td>5</td></tr><tr><td>tionibus falso, sed formidolose tamen, auctores ad perniciem</td><td></td></tr><tr><td>meam; contiones haberi cotidie contra me; vocem pro me</td><td></td></tr><tr><td>ac pro re publica neminem mittere; intenta signa legionum</td><td></td></tr><tr><td>existimari cervicibus ac bonis vestris falso, sed putari tamen;</td><td></td></tr><tr><td>coniuratorum copias veteres et effusam illam ac superatam</td><td>10</td></tr><tr><td>Catilinae importunam manum novo duce et insperata com-</td><td></td></tr><tr><td>mutatione rerum esse renovatam:—haec cum viderem, quid</td><td></td></tr><tr><td>agerem, iudices? Scio enim tum non mihi vestrum studium,</td><td>43.1</td></tr><tr><td>sed meum prope vestro defuisse. Contenderem contra tri-</td><td></td></tr><tr><td>bunum plebis privatus armis? Vicissent improbos boni,</td><td></td></tr><tr><td>fortes inertis; interfectus esset is qui hac una medicina sola</td><td></td></tr><tr><td>potuit a rei publicae peste depelli. Quid deinde? Quis re-</td><td>5</td></tr><tr><td>liqua praestaret? Cui denique erat dubium quin ille san-</td><td></td></tr><tr><td>guis tribunicius, nullo praesertim publico consilio profusus,</td><td></td></tr><tr><td>consules ultores et defensores esset habiturus? cum quidam</td><td></td></tr><tr><td>in contione dixisset aut mihi semel pereundum aut bis esse</td><td></td></tr><tr><td>vincendum. Quid erat bis vincere? Id profecto, ut, &lt;si&gt; cum</td><td>10</td></tr><tr><td>amentissimo tribuno plebis decertassem, cum consulibus</td><td></td></tr><tr><td>ceterisque eius ultoribus dimicarem. Ego vero, vel si per-</td><td>44.1</td></tr><tr><td>eundum fuisset ac non accipienda plaga mihi sanabilis, illi </td><td></td></tr><tr><td>mortifera qui imposuisset, semel perire tamen, iudices, ma-</td><td></td></tr><tr><td>luissem quam bis vincere; erat enim illa altera eius modi</td><td></td></tr><tr><td>contentio ut neque victi neque victores rem publicam tenere</td><td>5</td></tr><tr><td>possemus. Quid, si in prima contentione vi tribunicia victus</td><td></td></tr><tr><td>in foro cum multis bonis viris concidissem? Senatum con-</td><td></td></tr><tr><td>sules, credo, vocassent, quem totum de civitate delerant; ad</td><td></td></tr><tr><td>arma vocassent, qui ne vestitu quidem defendi rem publicam</td><td></td></tr><tr><td>sissent; a tribuno plebis post interitum dissedissent, qui</td><td>10</td></tr><tr><td>eandem horam meae pestis et suorum praemiorum esse</td><td></td></tr><tr><td>voluissent. </td><td></td></tr>
        </table>