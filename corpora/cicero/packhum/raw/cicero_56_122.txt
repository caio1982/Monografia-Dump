<table>
          <script>targetHit=0;</script>
          <tr class="title first  date"><td>v Kal<span class="snum">.</span> Sext<span class="snum">.</span> <span class="snum">44</span> Regii</td><td></td></tr><tr class="title last  "><td>CICERO TREBATIO S.</td><td></td></tr><tr><td>Vide quanti apud me sis (etsi iure id quidem, non enim te</td><td>7.19.1.1</td></tr><tr><td>amore vinco, verum tamen): quod praesenti tibi prope</td><td></td></tr><tr><td>subnegaram, non tribueram certe, id absenti debere non</td><td></td></tr><tr><td>potui. itaque ut primum Velia navigare coepi, institui</td><td></td></tr><tr><td>Topica Aristotelea conscribere ab ipsa urbe commonitus</td><td>5</td></tr><tr><td>amantissima tui. eum librum tibi misi Regio, scriptum quam</td><td></td></tr><tr><td>planissime res illa scribi potuit. sin tibi quaedam videbuntur</td><td></td></tr><tr><td>obscuriora, cogitare debebis nullam artem litteris sine </td><td></td></tr><tr><td>interprete et sine aliqua exercitatione percipi posse. non</td><td></td></tr><tr><td>longe abieris: num ius civile vestrum ex libris cognosci</td><td>10</td></tr><tr><td>potest? qui quamquam plurimi sunt, doctorem tamen</td><td></td></tr><tr><td>usumque desiderant. quamquam tu, si attente leges, si</td><td></td></tr><tr><td>saepius, per te omnia consequere ut recte intellegas; ut vero</td><td></td></tr><tr><td>etiam ipsi tibi loci proposita quaestione occurrant exerci-</td><td></td></tr><tr><td>tatione consequere. in qua quidem nos te continebimus,</td><td>15</td></tr><tr><td>si et salvi redierimus et salva ista offenderimus.</td><td></td></tr><tr><td>Â V Kal. Sext. Regio.</td><td></td></tr>
        </table>