<table>
          <script>targetHit=0;</script>
          <tr><td>  Exclusus hac criminatione Torquatus rursus in me inruit,</td><td>40.1</td></tr><tr><td>me accusat; ait me aliter ac dictum sit in tabulas publicas</td><td></td></tr><tr><td>rettulisse. O di immortales!—vobis enim tribuo quae vestra</td><td></td></tr><tr><td>sunt, nec vero possum meo tantum ingenio dare ut tot res</td><td></td></tr><tr><td>tantas, tam varias, tam repentinas in illa turbulentissima</td><td>5</td></tr><tr><td>tempestate rei publicae mea sponte dispexerim—vos pro-</td><td></td></tr><tr><td>fecto animum meum tum conservandae patriae cupiditate</td><td></td></tr><tr><td>incendistis, vos me ab omnibus ceteris cogitationibus ad</td><td></td></tr><tr><td>unam salutem rei publicae convertistis, vos denique in tantis</td><td></td></tr><tr><td>tenebris erroris et inscientiae clarissimum lumen menti meae</td><td>10</td></tr><tr><td>praetulistis. Vidi ego hoc, iudices, nisi recenti memoria</td><td>41.1</td></tr><tr><td>senatus auctoritatem huius indici monumentis publicis te-</td><td></td></tr><tr><td>status essem, fore ut aliquando non Torquatus neque Torquati</td><td></td></tr><tr><td>quispiam similis—nam id me multum fefellit—sed ut aliquis </td><td></td></tr><tr><td>patrimoni naufragus, inimicus oti, bonorum hostis, aliter indi-</td><td>5</td></tr><tr><td>cata haec esse diceret, quo facilius vento aliquo in optimum</td><td></td></tr><tr><td>quemque excitato posset in malis rei publicae portum ali-</td><td></td></tr><tr><td>quem suorum malorum invenire. Itaque introductis in sena-</td><td></td></tr><tr><td>tum indicibus constitui senatores qui omnia indicum dicta,</td><td></td></tr><tr><td>interrogata, responsa perscriberent. At quos viros! non</td><td>42.1</td></tr><tr><td>solum summa virtute et fide, cuius generis erat in senatu</td><td></td></tr><tr><td>facultas maxima, sed etiam quos sciebam memoria, scientia,</td><td></td></tr><tr><td>celeritate scribendi facillime quae dicerentur persequi posse,</td><td></td></tr><tr><td>C. Cosconium, qui tum erat praetor, M. Messalam, qui tum</td><td>5</td></tr><tr><td>praeturam petebat, P. Nigidium, App. Claudium. Credo</td><td></td></tr><tr><td>esse neminem qui his hominibus ad vere referendum aut</td><td></td></tr><tr><td>fidem putet aut ingenium defuisse. Quid deinde? quid</td><td></td></tr><tr><td>feci? Cum scirem ita esse indicium relatum in tabulas</td><td></td></tr><tr><td>publicas ut illae tabulae privata tamen custodia more ma-</td><td>10</td></tr><tr><td>iorum continerentur, non occultavi, non continui domi, sed</td><td></td></tr><tr><td>statim describi ab omnibus librariis, dividi passim et per-</td><td></td></tr><tr><td>volgari atque edi populo Romano imperavi. Divisi tota</td><td></td></tr><tr><td>Italia, emisi in omnis provincias; eius indici ex quo oblata</td><td></td></tr><tr><td>salus esset omnibus expertem esse neminem volui. Itaque</td><td>43.1</td></tr><tr><td>dico locum in orbe terrarum esse nullum, quo in loco populi</td><td></td></tr><tr><td>Romani nomen sit, quin eodem perscriptum hoc indicium</td><td></td></tr><tr><td>pervenerit. In quo ego tam subito et exiguo et turbido</td><td></td></tr><tr><td>tempore multa divinitus, ita ut dixi, non mea sponte providi,</td><td>5</td></tr><tr><td>primum ne quis posset tantum aut de rei publicae aut de</td><td></td></tr><tr><td>alicuius periculo meminisse quantum vellet; deinde ne cui</td><td></td></tr><tr><td>liceret umquam reprehendere illud indicium aut temere </td><td></td></tr><tr><td>creditum criminari; postremo ne quid iam a me, ne quid</td><td></td></tr><tr><td>ex meis commentariis quaereretur, ne aut oblivio mea aut</td><td>10</td></tr><tr><td>memoria nimia videretur, ne denique aut neglegentia turpis</td><td></td></tr><tr><td>aut diligentia crudelis putaretur. Sed tamen abs te, Torquate,</td><td>44.1</td></tr><tr><td>quaero: cum indicatus tuus esset inimicus et esset eius rei</td><td></td></tr><tr><td>frequens senatus et recens memoria testis, &lt;et&gt; tibi, meo fami-</td><td></td></tr><tr><td>liari et contubernali, prius etiam edituri indicium fuerint</td><td></td></tr><tr><td>scribae mei, si voluisses, quam in codicem rettulissent, &lt;cur&gt;</td><td>5</td></tr><tr><td>cum videres aliter fieri, tacuisti, passus es, non mecum aut &lt;ut&gt;</td><td></td></tr><tr><td>cum familiarissimo questus es aut, quoniam tam facile inve-</td><td></td></tr><tr><td>heris in amicos, iracundius et vehementius expostulasti?</td><td></td></tr><tr><td>Tu, cum tua vox numquam sit audita, cum indicio lecto, de-</td><td></td></tr><tr><td>scripto, divolgato quieveris, tacueris, repente tantam rem</td><td>10</td></tr><tr><td>ementiare et in eum locum te deducas ut, ante quam me</td><td></td></tr><tr><td>commutati indici coargueris, te summae neglegentiae tuo</td><td></td></tr><tr><td>iudicio convictum esse fateare? </td><td></td></tr>
        </table>