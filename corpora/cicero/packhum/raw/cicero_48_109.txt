<table>
          <script>targetHit=0;</script>
          <tr><td>  Tum Piso: Etsi hoc, inquit, fortasse non poterit</td><td>5.7.1</td></tr><tr><td>sic abire, cum hic assit—me autem dicebat—, tamen</td><td></td></tr><tr><td>audebo te ab hac Academia nova ad veterem illam</td><td></td></tr><tr><td>vocare, in qua, ut dicere Antiochum audiebas, non ii</td><td></td></tr><tr><td>soli numerantur, qui Academici vocantur, Speusippus,</td><td>5</td></tr><tr><td>Xenocrates, Polemo, Crantor ceterique, sed etiam Peri- </td><td></td></tr><tr><td>patetici veteres, quorum princeps Aristoteles, quem</td><td></td></tr><tr><td>excepto Platone haud scio an recte dixerim principem</td><td></td></tr><tr><td>philosophorum. ad eos igitur converte te, quaeso. ex</td><td></td></tr><tr><td>eorum enim scriptis et institutis cum omnis doctrina</td><td>10</td></tr><tr><td>liberalis, omnis historia, omnis sermo elegans sumi</td><td></td></tr><tr><td>potest, tum varietas est tanta artium, ut nemo sine</td><td></td></tr><tr><td>eo instrumento ad ullam rem illustriorem satis ornatus</td><td></td></tr><tr><td>possit accedere. ab his oratores, ab his imperatores</td><td></td></tr><tr><td>ac rerum publicarum principes extiterunt. ut ad mi-</td><td>15</td></tr><tr><td>nora veniam, mathematici, poëtae, musici, medici deni-</td><td></td></tr><tr><td>que ex hac tamquam omnium artificum officina pro-</td><td></td></tr><tr><td>fecti sunt. </td><td></td></tr><tr><td>  Atque ego: Scis me, inquam, istud idem sentire, Piso,</td><td>8.1</td></tr><tr><td>sed a te oportune facta mentio est. studet enim meus</td><td></td></tr><tr><td>audire Cicero quaenam sit istius veteris, quam com-</td><td></td></tr><tr><td>memoras, Academiae de finibus bonorum Peripateti-</td><td></td></tr><tr><td>corumque sententia. censemus autem facillime te id</td><td>5</td></tr><tr><td>explanare posse, quod et Staseam Neapolitanum mul-</td><td></td></tr><tr><td>tos annos habueris apud te et complures iam menses</td><td></td></tr><tr><td>Athenis haec ipsa te ex Antiocho videamus exquirere. </td><td></td></tr><tr><td>  Et ille ridens: Age, age, inquit,—satis enim scite</td><td></td></tr><tr><td>me nostri sermonis principium esse voluisti—expo-</td><td>10</td></tr><tr><td>namus adolescenti, si quae forte possumus. dat enim</td><td></td></tr><tr><td>id nobis solitudo, quod si qui deus diceret, numquam</td><td></td></tr><tr><td>putarem me in Academia tamquam philosophum dis-</td><td></td></tr><tr><td>putaturum. sed ne, dum huic obsequor, vobis molestus</td><td></td></tr><tr><td>sim. </td><td>15</td></tr>
        </table>