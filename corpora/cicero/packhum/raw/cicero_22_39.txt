<table>
          <script>targetHit=0;</script>
          <tr><td>  Et quoniam huc me provexit oratio, histrio casum meum</td><td>123.1</td></tr><tr><td>totiens conlacrimavit, cum ita dolenter ageret causam meam</td><td></td></tr><tr><td>ut vox eius illa praeclara lacrimis impediretur; neque poetae,</td><td></td></tr><tr><td>quorum ego semper ingenia dilexi, tempori meo defuerunt;</td><td></td></tr><tr><td>eaque populus Romanus non solum plausu sed etiam gemitu</td><td>5</td></tr><tr><td>suo comprobavit. Vtrum igitur haec Aesopum potius pro</td><td></td></tr><tr><td>me aut Accium dicere oportuit, si populus Romanus liber</td><td></td></tr><tr><td>esset, an principes civitatis? Nominatim sum appellatus in</td><td></td></tr><tr><td>Bruto:</td><td></td></tr><tr><td>    Túllius, qui líbertatem cívibus stabilíverat.</td><td>10</td></tr><tr><td>Miliens revocatum est. Parumne videbatur populus Romanus</td><td></td></tr><tr><td>iudicare id a me et a senatu esse constitutum quod perditi</td><td></td></tr><tr><td>cives sublatum per nos criminabantur? Maximum vero</td><td>124.1</td></tr><tr><td>populi Romani iudicium universi consessu gladiatorio de-</td><td></td></tr><tr><td>claratum est; erat enim munus Scipionis, dignum et eo ipso</td><td></td></tr><tr><td>et illo Metello cui dabatur. Id autem spectaculi genus erat</td><td></td></tr><tr><td>quod omni frequentia atque omni genere hominum celebra-</td><td>5</td></tr><tr><td>tur, quo multitudo maxime delectatur. In hunc consessum</td><td></td></tr><tr><td>P. Sestius tribunus plebis, cum ageret nihil aliud in eo </td><td></td></tr><tr><td>magistratu nisi meam causam, venit et se populo dedit non</td><td></td></tr><tr><td>plausus cupiditate, sed ut ipsi inimici nostri voluntatem</td><td></td></tr><tr><td>universi populi viderent: venit, ut scitis, a columna Maenia:</td><td>10</td></tr><tr><td>tantus est ex omnibus spectaculis usque a Capitolio, tantus</td><td></td></tr><tr><td>ex fori cancellis plausus excitatus, ut numquam maior con-</td><td></td></tr><tr><td>sensio aut apertior populi Romani universi fuisse ulla in</td><td></td></tr><tr><td>causa diceretur. Vbi erant tum illi contionum moderatores,</td><td>125.1</td></tr><tr><td>legum domini, civium expulsores? Aliusne est aliquis im-</td><td></td></tr><tr><td>probis civibus peculiaris populus, cui nos offensi invisique</td><td></td></tr><tr><td>fuerimus? </td><td></td></tr><tr><td>  Equidem existimo nullum tempus esse frequentioris populi</td><td>5</td></tr><tr><td>quam illud gladiatorium, neque contionis ullius neque vero</td><td></td></tr><tr><td>ullorum comitiorum. Haec igitur innumerabilis hominum</td><td></td></tr><tr><td>multitudo, haec populi Romani tanta significatio sine ulla</td><td></td></tr><tr><td>varietate universi, cum illis ipsis diebus de me actum iri</td><td></td></tr><tr><td>putaretur, quid declaravit nisi optimorum civium salutem et</td><td>10</td></tr><tr><td>dignitatem populo Romano caram esse universo? At vero</td><td>126.1</td></tr><tr><td>ille praetor, qui de me non patris, avi, proavi, maiorum</td><td></td></tr><tr><td>denique suorum omnium, sed Graeculorum instituto con-</td><td></td></tr><tr><td>tionem interrogare solebat, 'velletne me redire,' et, cum erat</td><td></td></tr><tr><td>reclamatum semivivis mercennariorum vocibus, populum</td><td>5</td></tr><tr><td>Romanum negare dicebat, is, cum cotidie gladiatores spe-</td><td></td></tr><tr><td>ctaret, numquam est conspectus cum veniret. Emergebat</td><td></td></tr><tr><td>subito, cum sub tabulas subrepserat, ut</td><td></td></tr><tr><td>    Matér, te appello</td><td></td></tr><tr><td>dicturus videretur; itaque illa via latebrosior, qua spe-</td><td>10</td></tr><tr><td>ctatum ille veniebat, Appia iam vocabatur; qui tamen</td><td></td></tr><tr><td>quoquo tempore conspectus erat, non modo gladiatores</td><td></td></tr><tr><td>sed equi ipsi gladiatorum repentinis sibilis extimescebant.</td><td></td></tr><tr><td>Videtisne igitur quantum &lt;intersit&gt; inter populum Romanum</td><td>127.1</td></tr><tr><td>et contionem? dominos contionum omni odio populi </td><td></td></tr><tr><td>notari, quibus autem consistere in operarum contio-</td><td></td></tr><tr><td>nibus non liceat, eos omni populi Romani significatione</td><td></td></tr><tr><td>decorari? </td><td>5</td></tr>
        </table>