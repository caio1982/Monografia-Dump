<table>
          <script>targetHit=0;</script>
          <tr><td>  Id qui in una virtute ponunt et splendore nominis</td><td>1.42.11</td></tr><tr><td>capti quid natura postulet non intellegunt, errore maxi-</td><td></td></tr><tr><td>mo, si Epicurum audire voluerint, liberabuntur. istae</td><td></td></tr><tr><td>enim vestrae eximiae pulchraeque virtutes nisi volup-</td><td></td></tr><tr><td>tatem efficerent, quis eas aut laudabilis aut expetendas</td><td>15</td></tr><tr><td>arbitraretur? ut enim medicorum scientiam non ipsius</td><td></td></tr><tr><td>artis, sed bonae valetudinis causa probamus, et guber-</td><td></td></tr><tr><td>natoris ars, quia bene navigandi rationem habet, utili-</td><td></td></tr><tr><td>tate, non arte laudatur, sic sapientia, quae ars vivendi</td><td></td></tr><tr><td>putanda est, non expeteretur, si nihil efficeret; nunc</td><td>20</td></tr><tr><td>expetitur, quod est tamquam artifex conquirendae et</td><td></td></tr><tr><td>comparandae voluptatis—quam autem ego dicam</td><td>43.1</td></tr><tr><td>voluptatem, iam videtis, ne invidia verbi labefactetur</td><td></td></tr><tr><td>oratio mea—. nam cum ignoratione rerum bonarum</td><td></td></tr><tr><td>et malarum maxime hominum vita vexetur, ob eum-</td><td></td></tr><tr><td>que errorem et voluptatibus maximis saepe priventur</td><td>5</td></tr><tr><td>et durissimis animi doloribus torqueantur, sapientia est</td><td></td></tr><tr><td>adhibenda, quae et terroribus cupiditatibusque detractis</td><td></td></tr><tr><td>et omnium falsarum opinionum temeritate derepta cer-</td><td></td></tr><tr><td>tissimam se nobis ducem praebeat ad voluptatem. sa-</td><td></td></tr><tr><td>pientia enim est una, quae maestitiam pellat ex animis,</td><td>10</td></tr><tr><td>quae nos exhorrescere metu non sinat. qua praecep- </td><td></td></tr><tr><td>trice in tranquillitate vivi potest omnium cupiditatum</td><td></td></tr><tr><td>ardore restincto. cupiditates enim sunt insatiabiles,</td><td></td></tr><tr><td>quae non modo singulos homines, sed universas fami-</td><td></td></tr><tr><td>lias evertunt, totam etiam labefactant saepe rem publi-</td><td>15</td></tr><tr><td>cam. ex cupiditatibus odia, discidia, discordiae, sedi-</td><td>44.1</td></tr><tr><td>tiones, bella nascuntur, nec eae se foris solum iactant</td><td></td></tr><tr><td>nec tantum in alios caeco impetu incurrunt, sed intus</td><td></td></tr><tr><td>etiam in animis inclusae inter se dissident atque dis-</td><td></td></tr><tr><td>cordant, ex quo vitam amarissimam necesse est effici,</td><td>5</td></tr><tr><td>ut sapiens solum amputata circumcisaque inanitate omni</td><td></td></tr><tr><td>et errore naturae finibus contentus sine aegritudine pos-</td><td></td></tr><tr><td>sit et sine metu vivere. quae est enim aut utilior aut</td><td>45.1</td></tr><tr><td>ad bene vivendum aptior partitio quam illa, qua est</td><td></td></tr><tr><td>usus Epicurus? qui unum genus posuit earum cupidi-</td><td></td></tr><tr><td>tatum, quae essent et naturales et necessariae, alterum,</td><td></td></tr><tr><td>quae naturales essent nec tamen necessariae, tertium,</td><td>5</td></tr><tr><td>quae nec naturales nec necessariae. quarum ea ratio</td><td></td></tr><tr><td>est, ut necessariae nec opera multa nec impensa ex-</td><td></td></tr><tr><td>pleantur; ne naturales quidem multa desiderant, prop-</td><td></td></tr><tr><td>terea quod ipsa natura divitias, quibus contenta sit, et</td><td></td></tr><tr><td>parabilis et terminatas habet; inanium autem cupidi-</td><td>10</td></tr><tr><td>tatum nec modus ullus nec finis inveniri potest. quodsi</td><td>46.1</td></tr><tr><td>vitam omnem perturbari videmus errore et inscientia,</td><td></td></tr><tr><td>sapientiamque esse solam, quae nos a libidinum im-</td><td></td></tr><tr><td>petu et a formidinum terrore vindicet et ipsius fortunae</td><td></td></tr><tr><td>modice ferre doceat iniurias et omnis monstret vias,</td><td>5</td></tr><tr><td>quae ad quietem et ad tranquillitatem ferant, quid est</td><td></td></tr><tr><td>cur dubitemus dicere et sapientiam propter voluptates</td><td></td></tr><tr><td>expetendam et insipientiam propter molestias esse fu-</td><td></td></tr><tr><td>giendam? </td><td></td></tr>
        </table>