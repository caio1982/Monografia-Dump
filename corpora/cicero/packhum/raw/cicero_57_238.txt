<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Febr<span class="snum">.</span> <span class="snum">47</span> <span class="snum">(</span>§<span class="snum">2)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Ad meas incredibilis aegritudines aliquid novi accedit ex iis</td><td>11.10.1.1</td></tr><tr><td>quae de Quintis ad me adferuntur. P. Terentius, meus neces-</td><td></td></tr><tr><td>sarius, operas in portu et scriptura Asiae pro magistro dedit. is</td><td></td></tr><tr><td>Quintum filium Ephesi vidit <span class="caps">vi</span> Id. Dec. eumque studiose</td><td></td></tr><tr><td>propter amicitiam nostram invitavit; cumque ex eo de me</td><td>5</td></tr><tr><td>percontaretur, eum sibi ita dixisse narrabat, se mihi esse inimi-</td><td></td></tr><tr><td>cissimum, volumenque sibi ostendisse orationis quam apud</td><td></td></tr><tr><td>Caesarem contra me esset habiturus. multa &lt;a&gt; se dicta contra</td><td></td></tr><tr><td>eius amentiam. multa postea Patris [eius] simili scelere secum</td><td></td></tr><tr><td>Quintum patrem locutum; cuius furorem ex iis epistulis quas</td><td>10</td></tr><tr><td>ad te misi perspicere potuisti. haec tibi dolori esse certo scio;</td><td></td></tr><tr><td>me quidem excruciant, et eo magis quod mihi cum illis ne</td><td></td></tr><tr><td>querendi quidem locum futurum puto. </td><td></td></tr><tr><td>  De Africanis rebus longe alia nobis ac tu scripseras nuntiantur.</td><td>2.1</td></tr><tr><td>nihil enim firmius esse dicunt, nihil paratius. accedit Hispania</td><td></td></tr><tr><td>et alienata Italia, legionum nec vis eadem nec voluntas, urbanae</td><td></td></tr><tr><td>res perditae. quid est ubi acquiescam, nisi quam diu tuas litteras</td><td></td></tr><tr><td>lego? quae essent profecto crebriores, si quid haberes quo</td><td>5</td></tr><tr><td>putares meam molestiam minui posse. sed tamen te rogo ut ne</td><td></td></tr><tr><td>intermittas scribere ad me quicquid erit eosque qui mihi tam</td><td></td></tr><tr><td>crudeliter inimici sunt, si odisse non potes, accuses tamen, non</td><td></td></tr><tr><td>ut aliquid proficias sed ut tibi me carum esse sentiant. plura</td><td></td></tr><tr><td>ad te scribam, si mihi ad eas litteras quas proxime ad te dedi</td><td>10</td></tr><tr><td>rescripseris. vale. <span class="caps">xii</span> Kal. Febr. </td><td></td></tr>
        </table>