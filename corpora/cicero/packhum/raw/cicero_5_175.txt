<table>
          <script>targetHit=0;</script>
          <tr><td>  Rex primo nihil metuere, nihil suspicari; dies unus,</td><td>2.4.66.1</td></tr><tr><td>alter, plures; non referri. Tum mittit, si videatur, ut</td><td></td></tr><tr><td>reddat. Iubet iste posterius ad se reverti. Mirum illi</td><td></td></tr><tr><td>videri; mittit iterum; non redditur. Ipse hominem ap-</td><td></td></tr><tr><td>pellat, rogat ut reddat. Os hominis insignemque impu-</td><td>5</td></tr><tr><td>dentiam cognoscite. Quod sciret, quod ex ipso rege</td><td></td></tr><tr><td>audisset in Capitolio esse ponendum, quod Iovi Optimo</td><td></td></tr><tr><td>Maximo, quod populo Romano servari videret, id sibi ut</td><td></td></tr><tr><td>donaret rogare et vehementissime petere coepit. Cum ille</td><td></td></tr><tr><td>se et religione Iovis Capitolini et hominum existimatione</td><td>10</td></tr><tr><td>impediri diceret, quod multae nationes testes essent illius</td><td></td></tr><tr><td>operis ac muneris, iste homini minari acerrime coepit. Vbi</td><td></td></tr><tr><td>videt eum nihilo magis minis quam precibus permoveri,</td><td></td></tr><tr><td>repente hominem de provincia iubet ante noctem decedere;</td><td></td></tr><tr><td>ait se comperisse ex eius regno piratas ad Siciliam esse ven-</td><td>15</td></tr><tr><td>turos. Rex maximo conventu Syracusis in foro, ne quis</td><td>67.1</td></tr><tr><td>forte me in crimine obscuro versari atque adfingere aliquid</td><td></td></tr><tr><td>suspicione hominum arbitretur,—in foro, inquam, Syracusis</td><td></td></tr><tr><td>flens ac deos hominesque contestans clamare coepit can-</td><td></td></tr><tr><td>delabrum factum e gemmis, quod in Capitolium missurus</td><td>5</td></tr><tr><td>esset, quod in templo clarissimo populo Romano monu- </td><td></td></tr><tr><td>mentum suae societatis amicitiaeque esse voluisset, id sibi</td><td></td></tr><tr><td>C. Verrem abstulisse; de ceteris operibus ex auro et gemmis</td><td></td></tr><tr><td>quae sua penes illum essent se non laborare, hoc sibi eripi</td><td></td></tr><tr><td>miserum esse et indignum. Id etsi antea iam mente et</td><td>10</td></tr><tr><td>cogitatione sua fratrisque sui consecratum esset, tamen</td><td></td></tr><tr><td>tum se in illo conventu civium Romanorum dare donare</td><td></td></tr><tr><td>dicare consecrare Iovi Optimo Maximo, testemque ipsum</td><td></td></tr><tr><td>Iovem suae voluntatis ac religionis adhibere. </td><td></td></tr><tr><td>  Quae vox, quae latera, quae vires huius unius criminis</td><td>15</td></tr><tr><td>querimoniam possunt sustinere? Rex Antiochus, qui</td><td></td></tr><tr><td>Romae ante oculos omnium nostrum biennium fere comi-</td><td></td></tr><tr><td>tatu regio atque ornatu fuisset, is cum amicus et socius</td><td></td></tr><tr><td>populi Romani esset, amicissimo patre, avo, maioribus,</td><td></td></tr><tr><td>antiquissimis et clarissimis regibus, opulentissimo et maxi-</td><td>20</td></tr><tr><td>mo regno, praeceps provincia populi Romani exturbatus</td><td></td></tr><tr><td>est. Quem ad modum hoc accepturas nationes exteras,</td><td>68.1</td></tr><tr><td>quem ad modum huius tui facti famam in regna aliorum</td><td></td></tr><tr><td>atque in ultimas terras perventuram putasti, cum audirent</td><td></td></tr><tr><td>a praetore populi Romani in provincia violatum regem,</td><td></td></tr><tr><td>spoliatum hospitem, eiectum socium populi Romani atque</td><td>5</td></tr><tr><td>amicum? Nomen vestrum populique Romani odio atque</td><td></td></tr><tr><td>acerbitati scitote nationibus exteris, iudices, futurum, si</td><td></td></tr><tr><td>istius haec tanta iniuria impunita discesserit. Sic omnes</td><td></td></tr><tr><td>arbitrabuntur, praesertim cum haec fama de nostrorum</td><td></td></tr><tr><td>hominum avaritia et cupiditate percrebruerit, non istius</td><td>10</td></tr><tr><td>solius hoc esse facinus, sed eorum etiam qui adprobarint.</td><td></td></tr><tr><td>Multi reges, multae liberae civitates, multi privati opulenti</td><td></td></tr><tr><td>ac potentes habent profecto in animo Capitolium sic ornare</td><td></td></tr><tr><td>ut templi dignitas imperique nostri nomen desiderat; qui si</td><td></td></tr><tr><td>intellexerint interverso hoc regali dono graviter vos tulisse,</td><td>15</td></tr><tr><td>grata fore vobis populoque Romano sua studia ac dona </td><td></td></tr><tr><td>arbitrabuntur; sin hoc vos in rege tam nobili, re tam</td><td></td></tr><tr><td>eximia, iniuria tam acerba neglexisse audient, non erunt</td><td></td></tr><tr><td>tam amentes ut operam curam pecuniam impendant in eas</td><td></td></tr><tr><td>res quas vobis gratas fore non arbitrentur. </td><td>20</td></tr>
        </table>