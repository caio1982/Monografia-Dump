<table>
          <script>targetHit=0;</script>
          <tr><td>  Tu a M. Coelio, equite Romano, lectissimo adulescente,</td><td>2.4.37.1</td></tr><tr><td>quae voluisti Lilybaei abstulisti, tu C. Cacuri, prompti</td><td></td></tr><tr><td>hominis et experientis et in primis gratiosi, supellectilem</td><td></td></tr><tr><td>omnem auferre non dubitasti, tu maximam et pulcherrimam</td><td></td></tr><tr><td>mensam citream a Q. Lutatio Diodoro, qui Q. Catuli bene-</td><td>5</td></tr><tr><td>ficio ab L. Sulla civis Romanus factus est, omnibus scienti-</td><td></td></tr><tr><td>bus Lilybaei abstulisti. Non tibi obicio quod hominem</td><td></td></tr><tr><td>dignissimum tuis moribus, Apollonium, Niconis filium,</td><td></td></tr><tr><td>Drepanitanum, qui nunc A. Clodius vocatur, omni argento</td><td></td></tr><tr><td>optime facto spoliasti ac depeculatus es; taceo. Non enim</td><td>10</td></tr><tr><td>putat ille sibi iniuriam factam, propterea quod homini iam</td><td></td></tr><tr><td>perdito et collum in laqueum inserenti subvenisti, cum pupillis </td><td></td></tr><tr><td>Drepanitanis bona patria erepta cum illo partitus es; gaudeo</td><td></td></tr><tr><td>etiam si quid ab eo abstulisti, et abs te nihil rectius factum</td><td></td></tr><tr><td>esse dico. A Lysone vero Lilybitano, primo homine, apud</td><td>15</td></tr><tr><td>quem deversatus es, Apollinis signum ablatum certe non</td><td></td></tr><tr><td>oportuit. Dices te emisse. Scio, HS mille. 'Ita opinor.'</td><td></td></tr><tr><td>Scio, inquam. 'Proferam litteras.' Tamen id factum non</td><td></td></tr><tr><td>oportuit. A pupillo Heio, cui C. Marcellus tutor est, a quo</td><td></td></tr><tr><td>pecuniam grandem eripueras, scaphia cum emblematis</td><td>20</td></tr><tr><td>Lilybaei utrum empta esse dicis an confiteris erepta? </td><td></td></tr><tr><td>  Sed quid ego istius in eius modi rebus mediocris iniurias</td><td>38.1</td></tr><tr><td>colligo, quae tantum modo in furtis istius et damnis eorum</td><td></td></tr><tr><td>a quibus auferebat versatae esse videantur? Accipite, si</td><td></td></tr><tr><td>vultis, iudices, rem eius modi ut amentiam singularem et</td><td></td></tr><tr><td>furorem iam, non cupiditatem eius perspicere possitis. </td><td>5</td></tr><tr><td>  Melitensis Diodorus est, qui apud vos antea testimonium</td><td></td></tr><tr><td>dixit. Is Lilybaei multos iam annos habitat, homo et</td><td></td></tr><tr><td>domi nobilis et apud eos quo se contulit propter virtutem</td><td></td></tr><tr><td>splendidus et gratiosus. De hoc Verri dicitur habere eum</td><td></td></tr><tr><td>perbona toreumata, in his pocula quaedam, quae Thericlia</td><td>10</td></tr><tr><td>nominantur, Mentoris manu summo artificio facta. Quod</td><td></td></tr><tr><td>iste ubi audivit, sic cupiditate inflammatus est non solum</td><td></td></tr><tr><td>inspiciendi verum etiam auferendi ut Diodorum ad se vo-</td><td></td></tr><tr><td>caret ac posceret. Ille, qui illa non invitus haberet, re-</td><td></td></tr><tr><td>spondit Lilybaei se non habere, Melitae apud quendam pro-</td><td>15</td></tr><tr><td>pinquum suum reliquisse. Tum iste continuo mittit ho-</td><td>39.1</td></tr><tr><td>mines certos Melitam, scribit ad quosdam Melitensis ut ea</td><td></td></tr><tr><td>vasa perquirant, rogat Diodorum ut ad illum propinquum</td><td></td></tr><tr><td>suum det litteras; nihil ei longius videbatur quam dum</td><td></td></tr><tr><td>illud videret argentum. Diodorus, homo frugi ac diligens,</td><td>5</td></tr><tr><td>qui sua servare vellet, ad propinquum suum scribit ut iis</td><td></td></tr><tr><td>qui a Verre venissent responderet illud argentum se paucis </td><td></td></tr><tr><td>illis diebus misisse Lilybaeum. Ipse interea recedit; abesse</td><td></td></tr><tr><td>a domo paulisper maluit quam praesens illud optime factum</td><td></td></tr><tr><td>argentum amittere. Quod ubi iste audivit, usque eo com-</td><td>10</td></tr><tr><td>motus est ut sine ulla dubitatione insanire omnibus ac</td><td></td></tr><tr><td>furere videretur. Quia non potuerat eripere argentum ipse</td><td></td></tr><tr><td>Diodoro, erepta sibi vasa optime facta dicebat; minitari</td><td></td></tr><tr><td>absenti Diodoro, vociferari palam, lacrimas interdum non</td><td></td></tr><tr><td>tenere. Eriphylam accepimus in fabulis ea cupiditate ut,</td><td>15</td></tr><tr><td>cum vidisset monile, ut opinor, ex auro et gemmis, pulchri-</td><td></td></tr><tr><td>tudine eius incensa salutem viri proderet. Similis istius</td><td></td></tr><tr><td>cupiditas, hoc etiam acrior atque insanior, quod illa cupie-</td><td></td></tr><tr><td>bat id quod viderat, huius libidines non solum oculis sed</td><td></td></tr><tr><td>etiam auribus excitabantur. </td><td>20</td></tr>
        </table>