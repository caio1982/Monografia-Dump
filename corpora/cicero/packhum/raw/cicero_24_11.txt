<table>
          <script>targetHit=0;</script>
          <tr><td>  Sed quid ego, iudices, ita gravem personam induxi ut </td><td>35.1</td></tr><tr><td>verear ne se idem Appius repente convertat et Caelium</td><td></td></tr><tr><td>incipiat accusare illa sua gravitate censoria? Sed videro</td><td></td></tr><tr><td>hoc posterius atque ita, iudices, ut vel severissimis discepta-</td><td></td></tr><tr><td>toribus M. Caeli vitam me probaturum esse confidam. Tu</td><td>5</td></tr><tr><td>vero, mulier—iam enim ipse tecum nulla persona introducta</td><td></td></tr><tr><td>loquor—si ea quae facis, quae dicis, quae insimulas, quae</td><td></td></tr><tr><td>moliris, quae arguis, probare cogitas, rationem tantae fami-</td><td></td></tr><tr><td>liaritatis, tantae consuetudinis, tantae coniunctionis reddas</td><td></td></tr><tr><td>atque exponas necesse est. Accusatores quidem libidines,</td><td>10</td></tr><tr><td>amores, adulteria, Baias, actas, convivia, comissationes,</td><td></td></tr><tr><td>cantus, symphonias, navigia iactant, idemque significant</td><td></td></tr><tr><td>nihil se te invita dicere. Quae tu quoniam mente nescio</td><td></td></tr><tr><td>qua effrenata atque praecipiti in forum deferri iudiciumque</td><td></td></tr><tr><td>voluisti, aut diluas oportet ac falsa esse doceas aut nihil</td><td>15</td></tr><tr><td>neque crimini tuo neque testimonio credendum esse fateare. </td><td></td></tr><tr><td>  Sin autem urbanius me agere mavis, sic agam tecum.</td><td>36.1</td></tr><tr><td>Removebo illum senem durum ac paene agrestem; ex his</td><td></td></tr><tr><td>igitur sumam aliquem ac potissimum minimum fratrem qui</td><td></td></tr><tr><td>est in isto genere urbanissimus; qui te amat plurimum, qui</td><td></td></tr><tr><td>propter nescio quam, credo, timiditatem et nocturnos</td><td>5</td></tr><tr><td>quosdam inanis metus tecum semper pusio cum maiore</td><td></td></tr><tr><td>sorore cubitabat. Eum putato tecum loqui: 'Quid tu-</td><td></td></tr><tr><td>multuaris, soror? quid insanis?</td><td></td></tr><tr><td>    Quid clamorem exorsa verbis parvam rem magnam facis?</td><td></td></tr><tr><td>Vicinum adulescentulum aspexisti; candor huius te et pro-</td><td>10</td></tr><tr><td>ceritas voltus oculique pepulerunt; saepius videre voluisti;</td><td></td></tr><tr><td>fuisti non numquam in isdem hortis; vis nobilis mulier </td><td></td></tr><tr><td>illum filium familias patre parco ac tenaci habere tuis copiis</td><td></td></tr><tr><td>devinctum. Non potes; calcitrat, respuit, repellit, non</td><td></td></tr><tr><td>putat tua dona esse tanti. Confer te alio. Habes hortos</td><td>15</td></tr><tr><td>ad Tiberim ac diligenter eo loco paratos quo omnis iuventus</td><td></td></tr><tr><td>natandi causa venit; hinc licet condiciones cotidie legas;</td><td></td></tr><tr><td>cur huic qui te spernit molesta es?' </td><td></td></tr>
        </table>