<table>
          <script>targetHit=0;</script>
          <tr><td>  Locus communis accusatoris in eum, qui, cum id,</td><td>2.85.6</td></tr><tr><td>quod arguitur, negare non possit, tamen aliquid sibi</td><td></td></tr><tr><td>spei conparet ex iudiciorum perturbatione. atque hic</td><td></td></tr><tr><td>utilitatis iudiciorum demonstratio et de eo conquestio,</td><td></td></tr><tr><td>qui supplicium dederit indamnatus; in eius autem, qui</td><td>10</td></tr><tr><td>sumpserit, audaciam et crudelitatem indignatio. ab</td><td>86.1</td></tr><tr><td>defensore, in eius, quem ultus sit, audaciam &lt;cum&gt;</td><td></td></tr><tr><td>sui conquestione; rem non ex nomine ipsius negotii,</td><td></td></tr><tr><td>sed ex consilio eius, qui fecerit, et causa et tempore </td><td></td></tr><tr><td>considerari oportere; quid mali futurum sit aut ex</td><td>5</td></tr><tr><td>iniuria aut scelere alicuius, nisi tanta et tam perspicua</td><td></td></tr><tr><td>audacia ab eo, ad cuius famam aut ad parentes aut</td><td></td></tr><tr><td>ad liberos pertineret aut ad aliquam rem, quam caram</td><td></td></tr><tr><td>esse omnibus aut necesse est aut oportet esse, vin-</td><td></td></tr><tr><td>dicata. </td><td>10</td></tr><tr><td>  Remotio criminis est, cum eius intentio facti, quod</td><td></td></tr><tr><td>ab adversario infertur, in alium aut in aliud de-</td><td></td></tr><tr><td>movetur. id fit bipertito; nam tum causa, tum res</td><td></td></tr><tr><td>ipsa removetur. causae remotioni hoc nobis exem-</td><td>87.1</td></tr><tr><td>plo sit: Rhodii quosdam legarunt Athenas. legatis</td><td></td></tr><tr><td>quaestores sumptum, quem oportebat dari, non dede-</td><td></td></tr><tr><td>runt. legati profecti non sunt. accusantur. intentio</td><td></td></tr><tr><td>est: 'proficisci oportuit.' depulsio est: 'non oportuit.'</td><td>5</td></tr><tr><td>quaestio est: oportueritne? ratio est: 'sumptus enim,</td><td></td></tr><tr><td>qui de publico dari solet, is ab quaestore non est</td><td></td></tr><tr><td>datus.' infirmatio est: 'vos tamen id, quod publice</td><td></td></tr><tr><td>vobis erat negotii datum, conficere oportebat.' iudi-</td><td></td></tr><tr><td>catio est: cum iis, qui legati erant, sumptus, qui de-</td><td>10</td></tr><tr><td>bebatur de publico, non daretur, oportueritne eos con-</td><td></td></tr><tr><td>ficere nihilo minus legationem? hoc in genere pri-</td><td></td></tr><tr><td>mum sicut in ceteris, si quid aut ex coniecturali aut</td><td></td></tr><tr><td>ex alia constitutione sumi possit, videri oportebit.</td><td></td></tr><tr><td>deinde pleraque et ex comparatione et ex relatione</td><td>15</td></tr><tr><td>criminis in hanc quoque causam convenire poterunt. </td><td></td></tr>
        </table>