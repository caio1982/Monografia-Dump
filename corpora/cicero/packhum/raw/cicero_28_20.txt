<table>
          <script>targetHit=0;</script>
          <tr><td>  Respondebo tibi nunc, Laterensis, minus fortasse vehe-</td><td>72.1</td></tr><tr><td>menter quam abs te sum provocatus, sed profecto nec con-</td><td></td></tr><tr><td>siderate minus nec minus amice. Nam primum fuit illud</td><td></td></tr><tr><td>asperius me, quae de Plancio dicerem, ementiri et temporis</td><td></td></tr><tr><td>causa fingere. Scilicet homo sapiens excogitavi quam ob</td><td>5</td></tr><tr><td>rem viderer maximis benefici vinculis obstrictus, cum liber</td><td></td></tr><tr><td>essem et solutus. Quid enim? mihi ad defendendum</td><td></td></tr><tr><td>Plancium parum multae, parum iustae necessitudines erant</td><td></td></tr><tr><td>familiaritatis, vicinitatis, patris amicitiae? quae si non essent,</td><td></td></tr><tr><td>vererer, credo, ne turpiter facerem, si hoc splendore et hac</td><td>10</td></tr><tr><td>dignitate hominem defenderem. Fingenda mihi fuit videlicet</td><td></td></tr><tr><td>causa peracuta ut ei quem mihi debere oporteret ego me</td><td></td></tr><tr><td>omnia debere dicerem. At id etiam gregarii milites faciunt</td><td></td></tr><tr><td>inviti ut coronam dent civicam et se ab aliquo servatos esse</td><td></td></tr><tr><td>fateantur, non quo turpe sit protectum in acie ex hostium</td><td>15</td></tr><tr><td>manibus eripi—nam id accidere nisi forti viro et pugnanti</td><td></td></tr><tr><td>comminus non potest—, sed onus benefici reformidant, quod</td><td></td></tr><tr><td>permagnum est alieno debere idem quod parenti. Ego, cum</td><td>73.1</td></tr><tr><td>ceteri vera beneficia etiam minora dissimulent, ne obligati</td><td></td></tr><tr><td>esse videantur, eo me beneficio obstrictum esse ementior</td><td></td></tr><tr><td>cui ne referri quidem gratia posse videatur? An hoc tu,</td><td></td></tr><tr><td>Laterensis, ignoras? qui cum mihi esses amicissimus, cum</td><td>5</td></tr><tr><td>vel periculum vitae tuae mecum sociare voluisses, cum me</td><td></td></tr><tr><td>in illo tristi et acerbo luctu atque discessu non lacrimis</td><td></td></tr><tr><td>solum tuis sed animo, corpore, copiis prosecutus esses, cum</td><td></td></tr><tr><td>meos liberos et uxorem me absente tuis opibus auxilioque </td><td></td></tr><tr><td>defendisses, sic mecum semper egisti, te mihi remittere</td><td>10</td></tr><tr><td>atque concedere ut omne studium meum in Cn. Planci</td><td></td></tr><tr><td>honore consumerem, quod eius in me meritum tibi etiam</td><td></td></tr><tr><td>ipsi gratum esse dicebas. Nihil autem me novi, nihil tem-</td><td>74.1</td></tr><tr><td>poris causa dicere, nonne etiam est illa testis oratio quae est</td><td></td></tr><tr><td>a me prima habita in senatu? In qua cum perpaucis nomi-</td><td></td></tr><tr><td>natim egissem gratias, quod omnes enumerari nullo modo</td><td></td></tr><tr><td>possent, scelus autem esset quemquam praeteriri, statuissem-</td><td>5</td></tr><tr><td>que eos solum nominare qui causae nostrae duces et quasi</td><td></td></tr><tr><td>signiferi fuissent, in his Plancio gratias egi. Recitetur oratio,</td><td></td></tr><tr><td>quae propter rei magnitudinem dicta de scripto est; in qua</td><td></td></tr><tr><td>ego homo astutus ei me dedebam cui nihil magno opere</td><td></td></tr><tr><td>deberem, et huius offici tanti servitutem astringebam testi-</td><td>10</td></tr><tr><td>monio sempiterno. Nolo cetera quae a me mandata sunt</td><td></td></tr><tr><td>litteris recitare; praetermitto, ne aut proferre videar ad</td><td></td></tr><tr><td>tempus aut eo genere uti litterarum quod meis studiis aptius</td><td></td></tr><tr><td>quam consuetudini iudiciorum esse videatur. </td><td></td></tr>
        </table>