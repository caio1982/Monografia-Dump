<table>
          <script>targetHit=0;</script>
          <tr><td>  Tu cum esses praetor renuntiatus quoquo modo,—mitto</td><td>2.5.38.1</td></tr><tr><td>enim et praetereo quid tum sit actum,—sed cum esses</td><td></td></tr><tr><td>renuntiatus, ut dixi, non ipsa praeconis voce excitatus es,</td><td></td></tr><tr><td>qui te totiens seniorum iuniorumque centuriis illo honore </td><td></td></tr><tr><td>adfici pronuntiavit, ut hoc putares, aliquam rei publicae</td><td>5</td></tr><tr><td>partem tibi creditam, annum tibi illum unum domo caren-</td><td></td></tr><tr><td>dum esse meretricis? Cum tibi sorte obtigisset uti ius</td><td></td></tr><tr><td>diceres, quantum negoti, quid oneris haberes, numquam</td><td></td></tr><tr><td>cogitasti? neque illud rationis habuisti, si forte te experge-</td><td></td></tr><tr><td>facere posses, eam provinciam, quam tueri singulari sapientia</td><td>10</td></tr><tr><td>atque integritate difficile esset, ad summam stultitiam</td><td></td></tr><tr><td>nequitiamque venisse? Itaque non modo a domo tua</td><td></td></tr><tr><td>Chelidonem in praetura excludere noluisti, sed in Cheli-</td><td></td></tr><tr><td>donis domum praeturam totam detulisti. Secuta provincia</td><td>39.1</td></tr><tr><td>est; in qua numquam tibi venit in mentem non tibi idcirco</td><td></td></tr><tr><td>fascis ac securis et tantam imperi vim tantamque ornamen-</td><td></td></tr><tr><td>torum omnium dignitatem datam ut earum rerum vi et</td><td></td></tr><tr><td>auctoritate omnia repagula pudoris officique perfringeres, ut</td><td>5</td></tr><tr><td>omnium bona praedam tuam duceres, ut nullius res tuta,</td><td></td></tr><tr><td>nullius domus clausa, nullius vita saepta, nullius pudicitia</td><td></td></tr><tr><td>munita contra tuam cupiditatem et audaciam posset esse;</td><td></td></tr><tr><td>in qua tu te ita gessisti ut, omnibus cum teneare rebus, ad</td><td></td></tr><tr><td>bellum fugitivorum confugias; ex quo iam intellegis non</td><td>10</td></tr><tr><td>modo nullam tibi defensionem, sed maximam vim criminum</td><td></td></tr><tr><td>exortam. Nisi forte Italici fugitivorum belli reliquias atque</td><td></td></tr><tr><td>illud Tempsanum incommodum proferes, ad quod recens</td><td></td></tr><tr><td>cum te peropportune fortuna attulisset, si quid in te vir-</td><td></td></tr><tr><td>tutis aut industriae habuisses, idem qui semper fueras</td><td>15</td></tr><tr><td>inventus es. </td><td></td></tr><tr><td>  Cum ad te Valentini venissent et pro iis homo disertus ac</td><td>40.1</td></tr><tr><td>nobilis, M. Marius, loqueretur, ut negotium susciperes, ut,</td><td></td></tr><tr><td>cum penes te praetorium imperium ac nomen esset, ad illam </td><td></td></tr><tr><td>parvam manum exstinguendam ducem te principemque</td><td></td></tr><tr><td>praeberes, non modo id refugisti, sed eo ipso tempore, cum</td><td>5</td></tr><tr><td>esses in litore, Tertia illa tua, quam tu tecum deportaras,</td><td></td></tr><tr><td>erat in omnium conspectu; ipsis autem Valentinis ex tam</td><td></td></tr><tr><td>inlustri nobilique municipio tantis de rebus responsum</td><td></td></tr><tr><td>dedisti, cum esses cum tunica pulla et pallio. Quid hunc</td><td></td></tr><tr><td>proficiscentem, quid in ipsa provincia fecisse existimatis qui,</td><td>10</td></tr><tr><td>cum iam ex provincia non ad triumphum sed ad iudicium</td><td></td></tr><tr><td>decederet, ne illam quidem infamiam fugerit quam sine ulla</td><td></td></tr><tr><td>voluptate capiebat? O divina senatus frequentis in aede</td><td>41.1</td></tr><tr><td>Bellonae admurmuratio! Memoria tenetis, iudices, cum</td><td></td></tr><tr><td>advesperasceret et paulo ante esset de hoc Tempsano in-</td><td></td></tr><tr><td>commodo nuntiatum, cum inveniretur nemo qui in illa loca</td><td></td></tr><tr><td>cum imperio mitteretur, dixisset&lt;que&gt; quidam Verrem esse non</td><td>5</td></tr><tr><td>longe a Tempsa, quam valde universi admurmuraverint,</td><td></td></tr><tr><td>quam palam principes dixerint contra. Et his tot crimini-</td><td></td></tr><tr><td>bus testimoniisque convictus in eorum tabella spem sibi</td><td></td></tr><tr><td>aliquam proponit, quorum omnium palam causa incognita</td><td></td></tr><tr><td>voce damnatus est? </td><td>10</td></tr>
        </table>