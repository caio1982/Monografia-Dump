<table>
          <script>targetHit=0;</script>
          <tr class="title first  date"><td>iii Non<span class="snum">.</span> Mai<span class="snum">.</span> <span class="snum">43</span> in castris Dertonae</td><td></td></tr><tr class="title last  "><td>D. BRUTUS S. D. M. CICERONI</td><td></td></tr><tr><td>Non mihi rem publicam plus debere arbitror quam me tibi.</td><td>11.10.1.1</td></tr><tr><td>gratiorem me esse in te posse quam isti perversi sint in me</td><td></td></tr><tr><td>exploratum habe[s]; si ta&lt;me&gt;n haec temporis videantur dici</td><td></td></tr><tr><td>causa, malle me tuum iudicium quam ex altera parte omnium</td><td></td></tr><tr><td>istorum. tu enim a certo sensu et vero iudicas de nobis; quod isti</td><td>5</td></tr><tr><td>ne faciant summa malevolentia et livore impediuntur. inter-</td><td></td></tr><tr><td>pellent me quo minus honoratus sim, dum ne interpellent</td><td></td></tr><tr><td>quo minus res publica a me commode administrari possit.</td><td></td></tr><tr><td>quae quanto sit in periculo quam potero brevissime</td><td></td></tr><tr><td>exponam. </td><td>10</td></tr><tr><td>  Primum omnium quantam perturbationem rerum urba-</td><td>2.1</td></tr><tr><td>narum adferat obitus consulum, quantamque cupiditatem </td><td></td></tr><tr><td>hominibus honoris iniciat vacuitas non te fugit. satis me</td><td></td></tr><tr><td>multa scripsisse quae litteris commendari possint arbitror.</td><td></td></tr><tr><td>scio enim cui scribam. </td><td>5</td></tr><tr><td>  Revertor nunc ad Antonium. qui ex fuga cum parvulam</td><td>3.1</td></tr><tr><td>manum peditum haberet inermium, ergastula solvendo</td><td></td></tr><tr><td>omneque genus hominum abripiendo satis magnum nume-</td><td></td></tr><tr><td>rum videtur effecisse. hoc accessit manus Ventidi, quae trans</td><td></td></tr><tr><td>Appenninum itinere facto difficillimo ad Vada pervenit atque</td><td>5</td></tr><tr><td>ibi se cum Antonio coniunxit. est numerus veteranorum et</td><td></td></tr><tr><td>armatorum satis frequens cum Ventidio. </td><td></td></tr><tr><td>  Consilia Antoni haec sint necesse est, aut ad Lepidum ut</td><td>4.1</td></tr><tr><td>se conferat, si recipitur, aut Appennino Alpibusque se</td><td></td></tr><tr><td>teneat et decursionibus per equites, quos habet multos,</td><td></td></tr><tr><td>vastet ea loca in quae incurrerit, aut rursus se in Etruriam</td><td></td></tr><tr><td>referat, quod ea pars Italiae sine exercitu est. quod si me</td><td>5</td></tr><tr><td>Caesar audisset atque Appenninum transisset, in tantas</td><td></td></tr><tr><td>angustias Antonium compulissem ut inopia potius quam</td><td></td></tr><tr><td>ferro conficeretur. sed neque Caesari imperari potest nec</td><td></td></tr><tr><td>Caesar exercitui suo, quod utrumque pessimum est. </td><td></td></tr><tr><td>  Cum haec talia sint, quo minus quod ad me pertinebit</td><td>10</td></tr><tr><td>homines interpellent, ut supra scripsi, non impedio. haec</td><td></td></tr><tr><td>quem ad modum explicari possint aut, a te cum explica-</td><td></td></tr><tr><td>buntur, ne impediantur timeo. alere iam milites non possum.</td><td>5.1</td></tr><tr><td>cum ad rem publicam liberandam accessi, HS mihi fuit</td><td></td></tr><tr><td>pecuniae &lt;³⁰CCCC&gt;³⁰ amplius. tantum abest ut meae rei</td><td></td></tr><tr><td>familiaris liberum sit quicquam ut omnis iam meos amicos</td><td></td></tr><tr><td>aere alieno obstrinxerim. septem numerum nunc legionum</td><td>5</td></tr><tr><td>alo, qua difficultate tu arbitrare. non si Varronis thesauros</td><td></td></tr><tr><td>haberem subsistere sumptui possem. </td><td></td></tr><tr><td>  Cum primum de Antonio exploratum habuero, faciam te </td><td></td></tr><tr><td>certiorem. tu me amabis ita si hoc idem me in te facere</td><td></td></tr><tr><td>senseris.</td><td>10</td></tr><tr><td> III Non. Mai. ex castris Dertona.</td><td></td></tr>
        </table>