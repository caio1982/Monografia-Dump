<table>
          <script>targetHit=0;</script>
          <tr><td>  Iam vero quid ego de valvis illius templi commemorem?</td><td>2.4.124.1</td></tr><tr><td>Vereor ne haec qui non viderunt omnia me nimis augere</td><td></td></tr><tr><td>atque ornare arbitrentur; quod tamen nemo suspicari debet,</td><td></td></tr><tr><td>tam esse me cupidum ut tot viros primarios velim, praesertim</td><td></td></tr><tr><td>ex iudicum numero, qui Syracusis fuerint, qui haec viderint,</td><td>5</td></tr><tr><td>esse temeritati et mendacio meo conscios. Confirmare</td><td></td></tr><tr><td>hoc liquido, iudices, possum, valvas magnificentiores, ex </td><td></td></tr><tr><td>auro atque ebore perfectiores, nullas umquam ullo in templo</td><td></td></tr><tr><td>fuisse. Incredibile dictu est quam multi Graeci de harum</td><td></td></tr><tr><td>valvarum pulchritudine scriptum reliquerint. Nimium</td><td>10</td></tr><tr><td>forsitan haec illi mirentur atque efferant; esto; verum</td><td></td></tr><tr><td>tamen honestius est rei publicae nostrae, iudices, ea quae</td><td></td></tr><tr><td>illis pulchra esse videantur imperatorem nostrum in bello</td><td></td></tr><tr><td>reliquisse quam praetorem in pace abstulisse. Ex ebore</td><td></td></tr><tr><td>diligentissime perfecta argumenta erant in valvis; ea detra-</td><td>15</td></tr><tr><td>henda curavit omnia. Gorgonis os pulcherrimum cinctum</td><td></td></tr><tr><td>anguibus revellit atque abstulit, et tamen indicavit se non</td><td></td></tr><tr><td>solum artificio sed etiam pretio quaestuque duci; nam</td><td></td></tr><tr><td>bullas aureas omnis ex iis valvis, quae erant multae et</td><td></td></tr><tr><td>graves, non dubitavit auferre; quarum iste non opere</td><td>20</td></tr><tr><td>delectabatur sed pondere. Itaque eius modi valvas reliquit</td><td></td></tr><tr><td>ut quae olim ad ornandum templum erant maxime nunc</td><td></td></tr><tr><td>tantum ad claudendum factae esse videantur. </td><td></td></tr><tr><td>  Etiamne gramineas hastas—vidi enim vos in hoc nomine,</td><td>125.1</td></tr><tr><td>cum testis diceret, commoveri: quod erat eius modi</td><td></td></tr><tr><td>ut semel vidisse satis esset, (in quibus neque manu</td><td></td></tr><tr><td>factum quicquam neque pulchritudo erat ulla, sed tantum</td><td></td></tr><tr><td>magnitudo incredibilis de qua vel audire satis esset, nimium</td><td>5</td></tr><tr><td>videre plus quam semel,) etiam id concupisti? </td><td></td></tr><tr><td>  Nam Sappho quae sublata de prytanio est dat tibi</td><td>126.1</td></tr><tr><td>iustam excusationem, prope ut concedendum atque igno-</td><td></td></tr><tr><td>scendum esse videatur. Silanionis opus tam perfectum, tam</td><td></td></tr><tr><td>elegans, tam elaboratum quisquam non modo privatus sed</td><td></td></tr><tr><td>populus potius haberet quam homo elegantissimus atque</td><td>5</td></tr><tr><td>eruditissimus, Verres? Nimirum contra dici nihil potest.</td><td></td></tr><tr><td>Nostrum enim unus quisque, qui tam beati quam iste est</td><td></td></tr><tr><td>non sumus, tam delicati esse non possumus, si quando</td><td></td></tr><tr><td>aliquid istius modi videre volet, eat ad aedem Felicitatis, ad </td><td></td></tr><tr><td>monumentum Catuli, in porticum Metelli, det operam ut</td><td>10</td></tr><tr><td>admittatur in alicuius istorum Tusculanum, spectet forum</td><td></td></tr><tr><td>ornatum, si quid iste suorum aedilibus commodarit: Verres</td><td></td></tr><tr><td>haec habeat domi, Verres ornamentis fanorum atque oppi-</td><td></td></tr><tr><td>dorum habeat plenam domum, villas refertas. Etiamne</td><td></td></tr><tr><td>huius operari studia ac delicias, iudices, perferetis? qui ita</td><td>15</td></tr><tr><td>natus, ita educatus est, ita factus et animo et corpore ut</td><td></td></tr><tr><td>multo appositior ad ferenda quam ad auferenda signa esse</td><td></td></tr><tr><td>videatur. Atque haec Sappho sublata quantum desiderium</td><td>127.1</td></tr><tr><td>sui reliquerit, dici vix potest. Nam cum ipsa fuit egregie</td><td></td></tr><tr><td>facta, tum epigramma Graecum pernobile incisum est in</td><td></td></tr><tr><td>basi, quod iste eruditus homo et Graeculus, qui haec sub-</td><td></td></tr><tr><td>tiliter iudicat, qui solus intellegit, si unam litteram Graecam</td><td>5</td></tr><tr><td>scisset, certe non sustulisset. Nunc enim quod scriptum</td><td></td></tr><tr><td>est inani in basi declarat quid fuerit, et id ablatum indicat. </td><td></td></tr>
        </table>