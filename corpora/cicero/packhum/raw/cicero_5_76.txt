<table>
          <script>targetHit=0;</script>
          <tr><td>  Quodsi quem statuae magno opere delectant, et si quis</td><td>2.2.143.11</td></tr><tr><td>earum honore aut gloria ducitur, is haec tamen constituat</td><td></td></tr><tr><td>necesse est, primum averti pecuniam domum non placere,</td><td></td></tr><tr><td>deinde ipsarum statuarum modum quendam esse oportere,</td><td></td></tr><tr><td>deinde illud, certe ab invitis exigi non oportere. Ac de</td><td>144.1</td></tr><tr><td>avertenda pecunia quaero abs te utrum ipsae civitates</td><td></td></tr><tr><td>solitae sint statuas tibi faciundas locare ei cui possent opti-</td><td></td></tr><tr><td>ma condicione locare, an aliquem procuratorem praeficere</td><td></td></tr><tr><td>qui statuis faciundis praeesset, an tibi, an cui tu imperasses,</td><td>5</td></tr><tr><td>adnumerare pecuniam? Nam si per eos statuae fiebant</td><td></td></tr><tr><td>a quibus tibi iste honos habebatur, audio; sin Timarchidi</td><td></td></tr><tr><td>pecunia numerabatur, desine, quaeso, simulare te, cum in</td><td></td></tr><tr><td>manifestissimo furto teneare, gloriae studiosum ac monu-</td><td></td></tr><tr><td>mentorum fuisse. </td><td>10</td></tr><tr><td>  Quid vero? modum statuarum haberi nullum placet?</td><td></td></tr><tr><td>Atqui habeatur necesse est. Etenim sic considerate.</td><td>145.1</td></tr><tr><td>Syracusana civitas, ut eam potissimum nominem, dedit</td><td></td></tr><tr><td>ipsi statuam—est honos—et patri—bella haec pietatis et</td><td></td></tr><tr><td>quaestuosa simulatio—et filio—ferri hoc potest, hunc enim</td><td></td></tr><tr><td>puerum non oderant; verum quotiens et quot nominibus</td><td>5</td></tr><tr><td>a Syracusanis statuas auferes? Vt in foro statuerent,</td><td></td></tr><tr><td>abstulisti, ut in curia, coegisti, ut pecuniam conferrent</td><td></td></tr><tr><td>in eas statuas quae Romae ponerentur imperasti; ut idem </td><td></td></tr><tr><td>darent homines aratorum nomine, dederunt; ut idem pro</td><td></td></tr><tr><td>parte in commune Siciliae conferrent, etiam id contulerunt.</td><td>10</td></tr><tr><td>Vna civitas cum tot nominibus pecuniam contulerit idem-</td><td></td></tr><tr><td>que hoc civitates ceterae fecerint, nonne res ipsa vos</td><td></td></tr><tr><td>admonet ut putetis modum aliquem huic cupiditati constitui</td><td></td></tr><tr><td>oportere? Quid? si hoc voluntate sua nulla civitas fecit, si</td><td></td></tr><tr><td>omnes imperio, metu, vi, malo adductae tibi pecuniam</td><td>15</td></tr><tr><td>statuarum nomine contulerunt, per deos immortalis, num</td><td></td></tr><tr><td>cui dubium esse poterit quin, etiamsi statuerit accipere</td><td></td></tr><tr><td>ad statuas licere, idem tamen statuat eripere certe non</td><td></td></tr><tr><td>licere? Primum igitur in hanc rem testem totam Siciliam</td><td>146.1</td></tr><tr><td>citabo, quae mihi una voce statuarum nomine magnam</td><td></td></tr><tr><td>pecuniam per vim coactam esse demonstrat. Nam lega-</td><td></td></tr><tr><td>tiones omnium civitatum in postulatis communibus, quae</td><td></td></tr><tr><td>fere omnia ex tuis iniuriis nata sunt, etiam hoc ediderunt,</td><td>5</td></tr><tr><td><span class="caps">Vt statvas ne cvi, nisi cvm is de provincia decessisset,</span></td><td></td></tr><tr><td><span class="caps">pollicerentvr</span>. Tot praetores in Sicilia fuerunt, totiens</td><td></td></tr><tr><td>apud maiores nostros Siculi senatum adierunt, totiens hac</td><td></td></tr><tr><td>memoria: tamen huiusce novi postulati genus atque princi-</td><td></td></tr><tr><td>pium tua praetura attulit. Quid enim tam novum non</td><td>147.1</td></tr><tr><td>solum re, sed genere ipso postulandi? nam cetera quae</td><td></td></tr><tr><td>sunt in isdem postulatis de iniuriis tuis sunt nova, sed</td><td></td></tr><tr><td>tamen non novo modo postulantur. Rogant et orant Siculi</td><td></td></tr><tr><td>patres conscriptos ut nostri magistratus posthac decumas</td><td>5</td></tr><tr><td>lege Hieronica vendant. Tu primus contra vendideras.</td><td></td></tr><tr><td>Audio. Ne in cellam quod imperatur aestiment. Hoc</td><td></td></tr><tr><td>quoque propter tuos ternos denarios nunc primum postu-</td><td></td></tr><tr><td>latur, sed genus ipsum postulandi non est novum. Ne</td><td></td></tr><tr><td>absentis nomen recipiatur. Ex Stheni calamitate et tua</td><td>10</td></tr><tr><td>natum est iniuria. Cetera non colligam. Sunt omnia</td><td></td></tr><tr><td>Siculorum postulata eius modi ut crimina collecta in unum </td><td></td></tr><tr><td>reum te esse videantur, quae tamen omnia novas iniurias</td><td></td></tr><tr><td>habent, sed postulationum formulas usitatas; hoc postulatum</td><td>148.1</td></tr><tr><td>de statuis ridiculum esse videatur ei qui rem sententiamque</td><td></td></tr><tr><td>non perspiciat. Postulant enim, non uti ne cogantur</td><td></td></tr><tr><td>statuere; quid igitur? ut ipsis ne liceat. Quid est hoc?</td><td></td></tr><tr><td>petis a me, quod in tua potestate est, ut id tibi facere ne</td><td>5</td></tr><tr><td>liceat; pete potius ne quis te invitum polliceri aut facere</td><td></td></tr><tr><td>cogat. 'Nihil egero,' inquit; 'negabunt enim omnes se</td><td></td></tr><tr><td>coegisse; si me salvum esse vis, mihi impone istam vim ut</td><td></td></tr><tr><td>omnino mihi ne liceat polliceri.' Ex tua praetura primum</td><td></td></tr><tr><td>haec est nata postulatio; qua cum utuntur, hoc significant</td><td>10</td></tr><tr><td>atque adeo aperte ostendunt, sese ad statuas tuas pecuniam</td><td></td></tr><tr><td>metu ac malo coactos invitissimos contulisse. Quid? si hoc</td><td>149.1</td></tr><tr><td>non dicant, tibi non necesse sit ipsi id confiteri? Vide</td><td></td></tr><tr><td>et perspice qua defensione sis usurus: iam intelleges hoc</td><td></td></tr><tr><td>tibi de statuis confitendum esse. Mihi enim renuntiatur</td><td></td></tr><tr><td>ita constitui a tuis patronis, hominibus ingeniosis, causam</td><td>5</td></tr><tr><td>tuam, et ita eos abs te institui et doceri, ut quisque ex</td><td></td></tr><tr><td>provincia Sicilia gravior homo atque honestior testimonium</td><td></td></tr><tr><td>vehementius dixerit, sicuti multi primarii viri multa dixerunt,</td><td></td></tr><tr><td>te statim hoc istis tuis defensoribus dicere, 'Inimicus est</td><td></td></tr><tr><td>propterea quod arator est.' Itaque uno genere, opinor,</td><td>10</td></tr><tr><td>circumscribere habetis in animo genus hoc aratorum, quod</td><td></td></tr><tr><td>eos infenso animo atque inimico venisse dicatis quia fuerit</td><td></td></tr><tr><td>in decumis iste vehementior. Ergo aratores inimici omnes</td><td></td></tr><tr><td>et adversarii sunt: nemo est eorum quin perisse te cupiat?</td><td></td></tr><tr><td>Omnino praeclare te habes cum is ordo atque id hominum</td><td>15</td></tr><tr><td>genus, quod optimum atque honestissimum est, a quo uno </td><td></td></tr><tr><td>et summa res publica et illa provincia maxime continetur,</td><td></td></tr><tr><td>tibi est inimicissimum. Verum esto; alio loco de aratorum</td><td>150.1</td></tr><tr><td>animo et iniuriis videro; nunc, quod mihi abs te datur,</td><td></td></tr><tr><td>id accipio, eos tibi esse inimicissimos. Nempe ita dicis:</td><td></td></tr><tr><td>propter decumas. Concedo: non quaero, iure an iniuria</td><td></td></tr><tr><td>sint inimici. Quid ergo? illae quid sibi statuae equestres</td><td>5</td></tr><tr><td>inauratae volunt, quae populi Romani oculos animosque</td><td></td></tr><tr><td>maxime offendunt, propter aedem Volcani? nam inscriptum</td><td></td></tr><tr><td>esse video quandam ex his statuis aratores dedisse. Si</td><td></td></tr><tr><td>honoris causa statuam dederunt, inimici non sunt; creda-</td><td></td></tr><tr><td>mus testibus; tum enim honori tuo, nunc iam religioni</td><td>10</td></tr><tr><td>suae consulunt. Sin autem metu coacti dederunt, con-</td><td></td></tr><tr><td>fiteare necesse est te in provincia pecunias statuarum</td><td></td></tr><tr><td>nomine per vim ac metum coegisse. Vtrum tibi commodum</td><td></td></tr><tr><td>est elige. </td><td></td></tr>
        </table>