<table>
          <script>targetHit=0;</script>
          <tr><td>  Veniamus nunc ad optumum virum, familiarem</td><td>2.107.1</td></tr><tr><td>nostrum, Cratippum. 'Si sine oculis', inquit, 'non</td><td></td></tr><tr><td>potest exstare officium et munus oculorum, pos-</td><td></td></tr><tr><td>sunt autem aliquando oculi non fungi suo mu-</td><td></td></tr><tr><td>nere, qui vel semel ita est usus oculis, ut vera</td><td>5</td></tr><tr><td>cerneret, is habet sensum oculorum vera cer-</td><td></td></tr><tr><td>nentium. Item igitur, si sine divinatione non</td><td></td></tr><tr><td>potest officium et munus divinationis exstare,</td><td></td></tr><tr><td>potest autem, cum quis divinationem habeat,</td><td></td></tr><tr><td>errare aliquando nec vera cernere, satis est</td><td>10</td></tr><tr><td>ad confirmandam divinationem semel aliquid</td><td></td></tr><tr><td>ita esse divinatum, nihil ut fortuito cecidisse</td><td></td></tr><tr><td>videatur; sunt autem eius generis innumera-</td><td></td></tr><tr><td>bilia; esse igitur divinationem confitendum</td><td></td></tr><tr><td>est.' Festive et breviter; sed cum bis sumpsit, quod</td><td>15</td></tr><tr><td>voluit, etiamsi faciles nos ad concedendum habuerit,</td><td></td></tr><tr><td>id tamen, quod adsumit, concedi nullo modo potest.</td><td></td></tr><tr><td>'Si', inquit, 'aliquando oculi peccent, tamen,</td><td>108.1</td></tr><tr><td>quia recte aliquando viderunt, inest in iis vis</td><td></td></tr><tr><td>videndi; item, si quis semel aliquid in divina-</td><td></td></tr><tr><td>tione dispexerit, is, etiam cum peccet, tamen</td><td></td></tr><tr><td>existumandus sit habere vim divinandi.' Vide,</td><td>5</td></tr><tr><td>quaeso, Cratippe noster, quam sint ista similia; nam</td><td></td></tr><tr><td>mihi non videntur. Oculi enim vera cernentes utuntur</td><td></td></tr><tr><td>natura atque sensu, animi, si quando vel vaticinando</td><td></td></tr><tr><td>vel somniando vera viderunt, usi sunt fortuna atque</td><td></td></tr><tr><td>casu; nisi forte concessuros tibi existumas eos, qui</td><td>10</td></tr><tr><td>somnia pro somniis habent, si quando aliquod som-</td><td></td></tr><tr><td>nium verum evaserit, non id fortuito accidisse. Sed</td><td></td></tr><tr><td>demus tibi istas duas sumptiones (ea quae λήμματα</td><td></td></tr><tr><td>appellant dialectici, sed nos Latine loqui malumus),</td><td></td></tr><tr><td>adsumptio tamen (quam πρόσληψιν iidem vocant) non</td><td>15</td></tr><tr><td>dabitur. Adsumit autem Cratippus hoc modo: 'Sunt </td><td>109.1</td></tr><tr><td>autem innumerabiles praesensiones non for-</td><td></td></tr><tr><td>tuitae.' At ego dico nullam (vide, quanta sit con-</td><td></td></tr><tr><td>troversia); iam adsumptione non concessa nulla con-</td><td></td></tr><tr><td>clusio est. At impudentes sumus, qui, cum tam per-</td><td>5</td></tr><tr><td>spicuum sit, non concedamus. Quid est perspicuum?</td><td></td></tr><tr><td>'Multa vera', inquit 'evadere.' Quid, quod multo</td><td></td></tr><tr><td>plura falsa? Nonne ipsa varietas, quae est propria</td><td></td></tr><tr><td>fortunae, fortunam esse causam, non naturam esse</td><td></td></tr><tr><td>docet? Deinde, si tua ista conclusio, Cratippe, vera</td><td>10</td></tr><tr><td>est (tecum enim mihi res est), non intellegis eadem</td><td></td></tr><tr><td>uti posse et haruspices et fulguratores et interpretes</td><td></td></tr><tr><td>ostentorum et augures et sortilegos et Chaldaeos?</td><td></td></tr><tr><td>quorum generum nullum est, ex quo non aliquid, sicut</td><td></td></tr><tr><td>praedictum sit, evaserit. Ergo aut ea quoque ge-</td><td>15</td></tr><tr><td>nera divinandi sunt, quae tu rectissume inprobas, aut,</td><td></td></tr><tr><td>si ea non sunt, non intellego, cur haec duo sint, quae</td><td></td></tr><tr><td>relinquis. Qua ergo ratione haec inducis, eadem illa</td><td></td></tr><tr><td>possunt esse, quae tollis. </td><td></td></tr>
        </table>