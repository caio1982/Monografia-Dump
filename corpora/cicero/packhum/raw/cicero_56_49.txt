<table>
          <script>targetHit=0;</script>
          <tr class="title first  date"><td>Sept<span class="snum">.</span> <span class="snum">46(?)</span> Romae</td><td></td></tr><tr class="title last  "><td>M. CICERO S. D. M. MARCELLO</td><td></td></tr><tr><td>Etsi eo te adhuc consilio usum intellego ut id reprehendere</td><td>4.7.1.1</td></tr><tr><td>non audeam, non quin ab eo ipse dissentiam sed quod ea te</td><td></td></tr><tr><td>sapientia esse iudicem ut meum consilium non anteponam</td><td></td></tr><tr><td>tuo, tamen et amicitiae nostrae vetustas et tua summa erga</td><td></td></tr><tr><td>me benevolentia, quae mihi iam a pueritia tua cognita</td><td>5</td></tr><tr><td>est, me hortata est ut ea scriberem ad te quae et saluti</td><td></td></tr><tr><td>tuae conducere arbitrarer et non aliena esse ducerem a</td><td></td></tr><tr><td>dignitate. </td><td></td></tr><tr><td>  Ego eum te esse qui horum malorum initia multo ante</td><td>2.1</td></tr><tr><td>videris, consulatum magnificentissime atque optime gesseris,</td><td></td></tr><tr><td>praeclare memini. sed idem etiam illa vidi, neque te con-</td><td></td></tr><tr><td>silium civilis belli ita gerendi nec copias Cn. Pompei nec</td><td></td></tr><tr><td>genus exercitus probare semperque summe diffidere; qua in</td><td>5</td></tr><tr><td>sententia me quoque fuisse memoria tenere te arbitror.</td><td></td></tr><tr><td>itaque neque tu multum interfuisti rebus gerendis et ego id</td><td></td></tr><tr><td>semper egi ne interessem. non enim iis rebus pugnabamus</td><td></td></tr><tr><td>quibus valere poteramus, consilio, auctoritate, causa, quae</td><td></td></tr><tr><td>erant in nobis superiora, sed lacertis et viribus, quibus pares</td><td>10</td></tr><tr><td>non eramus. victi sumus igitur; aut, si vinci dignitas non</td><td></td></tr><tr><td>potest, fracti certe et abiecti. in quo tuum consilium nemo</td><td></td></tr><tr><td>potest non maxime laudare, quod cum spe vincendi simul</td><td></td></tr><tr><td>abiecisti certandi etiam cupiditatem ostendistique sapientem</td><td></td></tr><tr><td>et bonum civem initia belli civilis invitum suscipere, extrema</td><td>15</td></tr><tr><td>libenter non persequi. qui non idem consilium quod tu</td><td>3.1</td></tr><tr><td>secuti sunt, eos video in duo genera esse distractos; aut enim</td><td></td></tr><tr><td>renovare bellum conati sunt, ii qui se in Africam contulerunt,</td><td></td></tr><tr><td>aut, quem ad modum nos, victori sese crediderunt. medium </td><td></td></tr><tr><td>quoddam tuum consilium fuit, qui hoc fortasse humilis</td><td>5</td></tr><tr><td>animi duceres, illud pertinacis. </td><td></td></tr><tr><td>  Fateor a plerisque, vel dicam ab omnibus, sapiens tuum</td><td></td></tr><tr><td>consilium, a multis etiam magni ac fortis animi iudicatum.</td><td></td></tr><tr><td>sed habet ista ratio, ut mihi quidem videtur, quendam</td><td></td></tr><tr><td>modum, praesertim cum nihil tibi deesse arbitrer ad tuas</td><td>10</td></tr><tr><td>fortunas omnis obtinendas praeter voluntatem. sic enim</td><td></td></tr><tr><td>intellexi, nihil aliud esse quod dubitationem adferret ei penes</td><td></td></tr><tr><td>quem est potestas nisi quod vereretur ne tu illud beneficium</td><td></td></tr><tr><td>omnino non putares. de quo quid sentiam nihil attinet</td><td></td></tr><tr><td>dicere, cum appareat ipse quid fecerim. sed tamen, si iam</td><td>4.1</td></tr><tr><td>ita constituisses ut abesse perpetuo malles quam ea quae</td><td></td></tr><tr><td>nolles videre, tamen id cogitare deberes, ubicumque esses,</td><td></td></tr><tr><td>te fore in eius ipsius quem fugeres potestate. qui si facile</td><td></td></tr><tr><td>passurus esset te carentem patria et fortunis tuis quiete et</td><td>5</td></tr><tr><td>libere vivere, cogitandum tibi tamen esset Romaene et domi</td><td></td></tr><tr><td>tuae, cuicuimodi res esset, an Mitylenis aut Rhodi malles</td><td></td></tr><tr><td>vivere. sed cum ita late pateat eius potestas quem veremur</td><td></td></tr><tr><td>ut terrarum orbem complexa sit, nonne mavis sine periculo</td><td></td></tr><tr><td>tuae domi esse quam cum periculo alienae? equidem, etiam</td><td>10</td></tr><tr><td>si oppetenda mors esset, domi atque in patria mallem quam</td><td></td></tr><tr><td>in externis atque alienis locis. </td><td></td></tr><tr><td>  Hoc idem omnes qui te diligunt sentiunt; quorum est</td><td></td></tr><tr><td>magna pro tuis maximis clarissimisque virtutibus multitudo.</td><td></td></tr><tr><td>habemus etiam rationem rei familiaris tuae, quam dissipari</td><td>5.1</td></tr><tr><td>nolumus. nam etsi nullam potest accipere iniuriam quae</td><td></td></tr><tr><td>futura perpetua sit, propterea quod neque is qui tenet rem</td><td></td></tr><tr><td>publicam patietur neque ipsa res publica, tamen impetum</td><td></td></tr><tr><td>praedonum in tuas fortunas fieri nolo. ii autem qui essent</td><td>5</td></tr><tr><td>auderem scribere nisi te intellegere confiderem. </td><td></td></tr><tr><td>  Hic te unius sollicitudines, unius etiam multae et adsiduae</td><td>6.1</td></tr><tr><td>lacrimae, C. Marcelli, fratris optimi, deprecantur. nos cura </td><td></td></tr><tr><td>et dolore proximi sumus, precibus tardiores quod ius adeundi,</td><td></td></tr><tr><td>cum ipsi deprecatione eguerimus, non habemus, gratia</td><td></td></tr><tr><td>tantum possumus quantum victi. sed tamen consilio studio</td><td>5</td></tr><tr><td>Marcello non desumus; a tuis reliquis non adhibemur. ad</td><td></td></tr><tr><td>omnia parati sumus.</td><td></td></tr>
        </table>