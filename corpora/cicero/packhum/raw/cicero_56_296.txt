<table>
          <script>targetHit=0;</script>
          <tr class="title first last  "><td>CICERO BRUTO S.</td><td></td></tr><tr><td>L. Titio Strabone, equite Romano in primis honesto et</td><td>13.14.1.1</td></tr><tr><td>ornato, familiarissime utor. omnia mihi cum eo intercedunt</td><td></td></tr><tr><td>iura summae necessitudinis. huic in tua provincia pecuniam </td><td></td></tr><tr><td>debet P. Cornelius. ea res a Volcacio, qui Romae ius dicit,</td><td></td></tr><tr><td>reiecta in Galliam est. </td><td>5</td></tr><tr><td>  Peto a te, hoc diligentius quam si mea res esset quo est</td><td>2.1</td></tr><tr><td>honestius de amicorum pecunia laborare quam de sua, ut</td><td></td></tr><tr><td>negotium conficiendum cures, ipse suscipias transigas,</td><td></td></tr><tr><td>operamque des, quoad tibi aequum et rectum videbitur, ut</td><td></td></tr><tr><td>quam commodissima condicione libertus Strabonis, qui eius</td><td>5</td></tr><tr><td>rei causa missus est, negotium conficiat ad nummosque</td><td></td></tr><tr><td>perveniat. id et mihi gratissimum erit et tu ipse L. Titium</td><td></td></tr><tr><td>cognosces amicitia tua dignissimum. quod ut tibi curae sit,</td><td></td></tr><tr><td>ut omnia solent esse quae me velle scis, te vehementer etiam</td><td></td></tr><tr><td>atque etiam rogo.</td><td>10</td></tr>
        </table>