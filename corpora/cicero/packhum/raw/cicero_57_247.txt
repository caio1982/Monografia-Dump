<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Quint<span class="snum">.</span> <span class="snum">47</span> <span class="snum">(</span>ยง<span class="snum">2)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>De illius Alexandria discessu nihil adhuc rumoris, contraque</td><td>11.18.1.1</td></tr><tr><td>opinio valde esse impeditum. itaque nec mitto, ut consti-</td><td></td></tr><tr><td>tueram, Ciceronem et te rogo ut me hinc expedias. quodvis</td><td></td></tr><tr><td>enim supplicium levius est hac permansione. hac de re et ad</td><td></td></tr><tr><td>Antonium scripsi et ad Balbum et ad Oppium. sive enim</td><td>5</td></tr><tr><td>bellum in Italia futurum est sive classibus utentur, hic esse me</td><td></td></tr><tr><td>minime convenit; quorum fortasse utrumque erit, alterum</td><td></td></tr><tr><td>certe. intellexi omnino ex Oppi sermone quem tu mihi</td><td>2.1</td></tr><tr><td>scripsisti quae istorum ira esset, sed ut eam flectas te rogo. nihil</td><td></td></tr><tr><td>omnino iam exspecto nisi miserum, sed hoc perditius in quo</td><td></td></tr><tr><td>nunc sum fieri nihil potest. qua re et cum Antonio loquare</td><td></td></tr><tr><td>velim et cum istis et rem, &lt;ut&gt; poteris, expedias et mihi quam</td><td>5</td></tr><tr><td>primum de omnibus rebus rescribas. vale. <span class="caps">xii</span> Kal. Quint. </td><td></td></tr>
        </table>