<table>
          <script>targetHit=0;</script>
          <tr><td>  Cretum quidem leges, quas &lt;sive Iuppiter&gt; sive Mi-</td><td>2.34.1</td></tr><tr><td>nos sanxit de Iovis quidem sententia, ut poëtae ferunt,</td><td></td></tr><tr><td>itemque Lycurgi laboribus erudiunt iuventutem, ve-</td><td></td></tr><tr><td>nando currendo, esuriendo sitiendo, algendo aestu-</td><td></td></tr><tr><td>ando. Spartae vero pueri ad aram sic verberibus ac-</td><td>5</td></tr><tr><td>cipiuntur, 'ut multus e visceribus sanguis exeat,' non</td><td></td></tr><tr><td>numquam etiam, ut, cum ibi essem, audiebam, ad</td><td></td></tr><tr><td>necem; quorum non modo nemo exclamavit umquam,</td><td></td></tr><tr><td>sed ne ingemuit quidem. quid ergo? hoc pueri pos-</td><td></td></tr><tr><td>sunt, viri non poterunt? et mos valet, ratio non vale-</td><td>10</td></tr><tr><td>bit? Interest aliquid inter laborem et dolorem. sunt</td><td>35.1</td></tr><tr><td>finitima omnino, sed tamen differt aliquid. labor est</td><td></td></tr><tr><td>functio quaedam vel animi vel corporis gravioris ope-</td><td></td></tr><tr><td>ris et muneris, dolor autem motus asper in corpore</td><td></td></tr><tr><td>alienus a sensibus. haec duo Graeci illi, quorum co-</td><td>5</td></tr><tr><td>piosior est lingua quam nostra, uno nomine appellant.</td><td></td></tr><tr><td>itaque industrios homines illi studiosos vel potius </td><td></td></tr><tr><td>amantis doloris appellant, nos commodius laboriosos:</td><td></td></tr><tr><td>aliud est enim laborare, aliud dolere. o verborum</td><td></td></tr><tr><td>inops interdum, quibus abundare te semper putas,</td><td>10</td></tr><tr><td>Graecia! aliud, inquam, est dolere, aliud laborare. cum</td><td></td></tr><tr><td>varices secabantur C. Mario, dolebat; cum aestu mag-</td><td></td></tr><tr><td>no ducebat agmen, laborabat. est inter haec quaedam</td><td></td></tr><tr><td>tamen similitudo: consuetudo enim laborum perpes-</td><td></td></tr><tr><td>sionem dolorum efficit faciliorem. itaque illi, qui Grae-</td><td>36.1</td></tr><tr><td>ciae formam rerum publicarum dederunt, corpora iu-</td><td></td></tr><tr><td>venum firmari labore voluerunt; quod Spartiatae</td><td></td></tr><tr><td>etiam in feminas transtulerunt, quae ceteris in urbi-</td><td></td></tr><tr><td>bus mollissimo cultu 'parietum umbris occuluntur'.</td><td>5</td></tr><tr><td>illi autem voluerunt nihil horum simile esse</td><td></td></tr><tr><td>    ápud Lacaenas vírgines,</td><td></td></tr><tr><td>    Quibus mágis palaestra Euróta sol pulvís labor</td><td></td></tr><tr><td>    Milítia in studio est quám fertilitas bárbara.</td><td></td></tr><tr><td>ergo his laboriosis exercitationibus et dolor intercurrit</td><td>10</td></tr><tr><td>non numquam, inpelluntur feriuntur abiciuntur ca-</td><td></td></tr><tr><td>dunt, et ipse labor quasi callum quoddam obducit</td><td></td></tr><tr><td>dolori. </td><td></td></tr>
        </table>