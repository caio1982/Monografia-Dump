<table>
          <script>targetHit=0;</script>
          <tr><td>  Pertinere autem ad rem arbitrantur intellegi natura</td><td>3.62.1</td></tr><tr><td>fieri ut liberi a parentibus amentur. a quo initio pro-</td><td></td></tr><tr><td>fectam communem humani generis societatem perse-</td><td></td></tr><tr><td>quimur. quod primum intellegi debet figura membris-</td><td></td></tr><tr><td>que corporum, quae ipsa declarant procreandi a natura</td><td>5</td></tr><tr><td>habitam esse rationem. neque vero haec inter se con-</td><td></td></tr><tr><td>gruere possent, ut natura et procreari vellet et diligi</td><td></td></tr><tr><td>procreatos non curaret. atque etiam in bestiis vis na- </td><td></td></tr><tr><td>turae perspici potest; quarum in fetu et in educatione</td><td></td></tr><tr><td>laborem cum cernimus, naturae ipsius vocem videmur</td><td>10</td></tr><tr><td>audire. quare &lt;ut&gt; perspicuum est natura nos a dolore</td><td></td></tr><tr><td>abhorrere, sic apparet a natura ipsa, ut eos, quos ge-</td><td></td></tr><tr><td>nuerimus, amemus, inpelli. ex hoc nascitur ut etiam</td><td>63.1</td></tr><tr><td>communis hominum inter homines naturalis sit com-</td><td></td></tr><tr><td>mendatio, ut oporteat hominem ab homine ob id ipsum,</td><td></td></tr><tr><td>quod homo sit, non alienum videri. ut enim in mem-</td><td></td></tr><tr><td>bris alia sunt tamquam sibi nata, ut oculi, ut aures,</td><td>5</td></tr><tr><td>alia etiam ceterorum membrorum usum adiuvant, ut</td><td></td></tr><tr><td>crura, ut manus, sic inmanes quaedam bestiae sibi so-</td><td></td></tr><tr><td>lum natae sunt, at illa, quae in concha patula pina di-</td><td></td></tr><tr><td>citur, isque, qui enat e concha, qui, quod eam custodit,</td><td></td></tr><tr><td>pinoteres vocatur in eandemque cum se recepit inclu-</td><td>10</td></tr><tr><td>ditur, ut videatur monuisse ut caveret, itemque formi-</td><td></td></tr><tr><td>cae, apes, ciconiae aliorum etiam causa quaedam faciunt.</td><td></td></tr><tr><td>multo haec coniunctius homines. itaque natura sumus</td><td></td></tr><tr><td>apti ad coetus, concilia, civitates. mundum autem cen-</td><td>64.1</td></tr><tr><td>sent regi numine deorum, eumque esse quasi commu-</td><td></td></tr><tr><td>nem urbem et civitatem hominum et deorum, et unum</td><td></td></tr><tr><td>quemque nostrum eius mundi esse partem; ex quo illud</td><td></td></tr><tr><td>natura consequi, ut communem utilitatem nostrae ante-</td><td>5</td></tr><tr><td>ponamus. ut enim leges omnium salutem singulorum</td><td></td></tr><tr><td>saluti anteponunt, sic vir bonus et sapiens et legibus</td><td></td></tr><tr><td>parens et civilis officii non ignarus utilitati omnium</td><td></td></tr><tr><td>plus quam unius alicuius aut suae consulit. nec magis</td><td></td></tr><tr><td>est vituperandus proditor patriae quam communis utili-</td><td>10</td></tr><tr><td>tatis aut salutis desertor propter suam utilitatem aut</td><td></td></tr><tr><td>salutem. ex quo fit, ut laudandus is sit, qui mortem</td><td></td></tr><tr><td>oppetat pro re publica, quod deceat cariorem nobis </td><td></td></tr><tr><td>esse patriam quam nosmet ipsos. quoniamque illa vox</td><td></td></tr><tr><td>inhumana et scelerata ducitur eorum, qui negant se</td><td>15</td></tr><tr><td>recusare quo minus ipsis mortuis terrarum omnium de-</td><td></td></tr><tr><td>flagratio consequatur—quod vulgari quodam versu</td><td></td></tr><tr><td>Graeco pronuntiari solet—, certe verum est etiam iis,</td><td></td></tr><tr><td>qui aliquando futuri sint, esse propter ipsos consulen-</td><td></td></tr><tr><td>dum. ex hac animorum affectione testamenta commen-</td><td>65.1</td></tr><tr><td>dationesque morientium natae sunt. quodque nemo in</td><td></td></tr><tr><td>summa solitudine vitam agere velit ne cum infinita</td><td></td></tr><tr><td>quidem voluptatum abundantia, facile intellegitur nos</td><td></td></tr><tr><td>ad coniunctionem congregationemque hominum et ad</td><td>5</td></tr><tr><td>naturalem communitatem esse natos. Inpellimur autem</td><td></td></tr><tr><td>natura, ut prodesse velimus quam plurimis in primisque</td><td></td></tr><tr><td>docendo rationibusque prudentiae tradendis. itaque</td><td>66.1</td></tr><tr><td>non facile est invenire qui quod sciat ipse non tradat</td><td></td></tr><tr><td>alteri; ita non solum ad discendum propensi sumus,</td><td></td></tr><tr><td>verum etiam ad docendum. Atque ut tauris natura</td><td></td></tr><tr><td>datum est ut pro vitulis contra leones summa vi im-</td><td>5</td></tr><tr><td>petuque contendant, sic ii, qui valent opibus atque id</td><td></td></tr><tr><td>facere possunt, ut de Hercule et de Libero accepimus,</td><td></td></tr><tr><td>ad servandum genus hominum natura incitantur. Atque</td><td></td></tr><tr><td>etiam Iovem cum Optimum et Maximum dicimus cum-</td><td></td></tr><tr><td>que eundem Salutarem, Hospitalem, Statorem, hoc in-</td><td>10</td></tr><tr><td>tellegi volumus, salutem hominum in eius esse tutela.</td><td></td></tr><tr><td>minime autem convenit, cum ipsi inter nos viles ne-</td><td></td></tr><tr><td>glectique simus, postulare ut diis inmortalibus cari si-</td><td></td></tr><tr><td>mus et ab iis diligamur. Quem ad modum igitur mem-</td><td></td></tr><tr><td>bris utimur prius, quam didicimus, cuius ea causa utili-</td><td>15</td></tr><tr><td>tatis habeamus, sic inter nos natura ad civilem com-</td><td></td></tr><tr><td>munitatem coniuncti et consociati sumus. quod ni ita</td><td></td></tr><tr><td>se haberet, nec iustitiae ullus esset nec bonitati locus.</td><td></td></tr><tr><td>Et quo modo hominum inter homines iuris esse vincula</td><td>67.1</td></tr><tr><td>putant, sic homini nihil iuris esse cum bestiis. prae-</td><td></td></tr><tr><td>clare enim Chrysippus, cetera nata esse hominum causa </td><td></td></tr><tr><td>et deorum, eos autem communitatis et societatis suae,</td><td></td></tr><tr><td>ut bestiis homines uti ad utilitatem suam possint sine</td><td>5</td></tr><tr><td>iniuria. Quoniamque ea natura esset hominis, ut ei</td><td></td></tr><tr><td>cum genere humano quasi civile ius intercederet, qui</td><td></td></tr><tr><td>id conservaret, eum iustum, qui migraret, iniustum fore.</td><td></td></tr><tr><td>sed quem ad modum, theatrum cum commune sit, recte</td><td></td></tr><tr><td>tamen dici potest eius esse eum locum, quem quisque</td><td>10</td></tr><tr><td>occuparit, sic in urbe mundove communi non adver-</td><td></td></tr><tr><td>satur ius, quo minus suum quidque cuiusque sit. Cum</td><td>68.1</td></tr><tr><td>autem ad tuendos conservandosque homines hominem</td><td></td></tr><tr><td>natum esse videamus, consentaneum est huic naturae,</td><td></td></tr><tr><td>ut sapiens velit gerere et administrare rem publicam</td><td></td></tr><tr><td>atque, ut e natura vivat, uxorem adiungere et velle ex</td><td>5</td></tr><tr><td>ea liberos. ne amores quidem sanctos a sapiente alienos</td><td></td></tr><tr><td>esse arbitrantur. Cynicorum autem rationem atque vi-</td><td></td></tr><tr><td>tam alii cadere in sapientem dicunt, si qui eius modi</td><td></td></tr><tr><td>forte casus inciderit, ut id faciendum sit, alii nullo modo. </td><td></td></tr>
        </table>