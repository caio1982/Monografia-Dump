<table>
          <script>targetHit=0;</script>
          <tr><td>  Philo autem dum nova quaedam commovet, quod</td><td>18.5</td></tr><tr><td>ea sustinere vix poterat quae contra Academicorum</td><td></td></tr><tr><td>pertinaciam dicebantur, et aperte mentitur ut est repre-</td><td></td></tr><tr><td>hensus a patre Catulo, et ut docuit Antiochus in id</td><td></td></tr><tr><td>ipsum se induit quod timebat. cum enim ita negaret</td><td></td></tr><tr><td>quicquam esse quod conprehendi posset (id enim vo-</td><td>10</td></tr><tr><td>lumus esse ἀκατάλημπτον), si illud esset, sicut Zeno</td><td></td></tr><tr><td>definiret, tale visum (iam enim hoc pro φαντασίᾳ ver-</td><td></td></tr><tr><td>bum satis hesterno sermone trivimus)—visum igitur</td><td></td></tr><tr><td>inpressum effictumque ex eo unde esset quale esse</td><td></td></tr><tr><td>non posset ex eo unde non esset (id nos a Zenone</td><td>15</td></tr><tr><td>definitum rectissime dicimus; qui enim potest quic-</td><td></td></tr><tr><td>quam conprehendi, ut plane confidas perceptum id</td><td></td></tr><tr><td>cognitumque esse, quod est tale quale vel falsum</td><td></td></tr><tr><td>esse possit?)—hoc cum infirmat tollitque Philo,</td><td></td></tr><tr><td>iudicium tollit incogniti et cogniti; ex quo efficitur</td><td>20</td></tr><tr><td>nihil posse conprehendi. ita inprudens eo quo</td><td></td></tr><tr><td>minime volt revolvitur. Quare omnis oratio contra</td><td></td></tr><tr><td>Academiam suscipitur a nobis, ut retineamus eam</td><td></td></tr><tr><td>definitionem quam Philo voluit evertere; quam nisi</td><td></td></tr><tr><td>optinemus, percipi nihil posse concedimus. </td><td>25</td></tr><tr><td>  Ordiamur igitur a sensibus. quorum ita clara</td><td>19.1</td></tr><tr><td>iudicia et certa sunt, ut, si optio naturae nostrae</td><td></td></tr><tr><td>detur et ab ea deus aliqui requirat contentane sit</td><td></td></tr><tr><td>suis integris incorruptisque sensibus an postulet</td><td></td></tr><tr><td>melius aliquid, non videam quid quaerat amplius.</td><td>5</td></tr><tr><td>nec vero hoc loco expectandum est dum de remo</td><td></td></tr><tr><td>inflexo aut de collo columbae respondeam; non enim </td><td></td></tr><tr><td>is sum qui quidquid videtur tale dicam esse quale</td><td></td></tr><tr><td>videatur; Epicurus hoc viderit et alia multa. meo</td><td></td></tr><tr><td>autem iudicio ita est maxima in sensibus veritas, si</td><td>10</td></tr><tr><td>et sani sunt ac valentes et omnia removentur quae</td><td></td></tr><tr><td>obstant et inpediunt. itaque et lumen mutari saepe</td><td></td></tr><tr><td>volumus et situs earum rerum quas intuemur, et</td><td></td></tr><tr><td>intervalla aut contrahimus aut diducimus, multaque</td><td></td></tr><tr><td>facimus usque eo dum aspectus ipse fidem faciat</td><td>15</td></tr><tr><td>sui iudicii. quod idem fit in vocibus in odore in</td><td></td></tr><tr><td>sapore, ut nemo sit nostrum qui in sensibus sui</td><td></td></tr><tr><td>cuiusque generis iudicium requirat acrius. Adhibita</td><td>20.1</td></tr><tr><td>vero exercitatione et arte, ut oculi pictura teneantur</td><td></td></tr><tr><td>aures cantibus, quis est quin cernat quanta vis sit</td><td></td></tr><tr><td>in sensibus. quam multa vident pictores in umbris</td><td></td></tr><tr><td>et in eminentia quae nos non videmus; quam multa</td><td>5</td></tr><tr><td>quae nos fugiunt in cantu exaudiunt in eo genere</td><td></td></tr><tr><td>exercitati, qui primo inflatu tibicinis Antiopam esse</td><td></td></tr><tr><td>aiunt aut Andromacham, cum id nos ne suspicemur</td><td></td></tr><tr><td>quidem. nihil necesse est de gustatu et odoratu loqui,</td><td></td></tr><tr><td>in quibus intellegentia etsi vitiosa est quaedam</td><td>10</td></tr><tr><td>tamen. quid de tactu et eo quidem quem philo-</td><td></td></tr><tr><td>sophi interiorem vocant aut doloris aut voluptatis,</td><td></td></tr><tr><td>in quo Cyrenaici solo putant veri esse iudicium, quia</td><td></td></tr><tr><td>sentiatur—potestne igitur quisquam dicere inter</td><td>21.1</td></tr><tr><td>eum qui doleat et inter eum qui in voluptate sit</td><td></td></tr><tr><td>nihil interesse, aut ita qui sentiet non apertissime</td><td></td></tr><tr><td>insaniat? </td><td></td></tr>
        </table>