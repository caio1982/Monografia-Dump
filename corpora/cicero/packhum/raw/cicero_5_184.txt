<table>
          <script>targetHit=0;</script>
          <tr><td>  Hanc virtutem Agrigentinorum imitati sunt Assorini</td><td>2.4.96.1</td></tr><tr><td>postea, viri fortes et fideles, sed nequaquam ex tam ampla</td><td></td></tr><tr><td>neque tam ex nobili civitate. Chrysas est amnis qui per</td><td></td></tr><tr><td>Assorinorum agros fluit; is apud illos habetur deus et reli-</td><td></td></tr><tr><td>gione maxima colitur. Fanum eius est in agro, propter ipsam</td><td>5</td></tr><tr><td>viam qua Assoro itur Hennam; in eo Chrysae simulacrum</td><td></td></tr><tr><td>est praeclare factum e marmore. Id iste poscere Assorinos</td><td></td></tr><tr><td>propter singularem eius fani religionem non ausus est;</td><td></td></tr><tr><td>Tlepolemo dat et Hieroni negotium. Illi noctu facta manu </td><td></td></tr><tr><td>armataque veniunt, foris aedis effringunt; aeditumi custo-</td><td>10</td></tr><tr><td>desque mature sentiunt; signum quod erat notum vicinitati</td><td></td></tr><tr><td>bucina datur; homines ex agris concurrunt; eicitur fuga-</td><td></td></tr><tr><td>turque Tlepolemus, neque quicquam ex fano Chrysae</td><td></td></tr><tr><td>praeter unum perparvulum signum ex aere desideratum est. </td><td></td></tr><tr><td>  Matris Magnae fanum apud Enguinos est,—iam enim</td><td>97.1</td></tr><tr><td>mihi non modo breviter de uno quoque dicendum, sed</td><td></td></tr><tr><td>etiam praetereunda videntur esse permulta, ut ad maiora</td><td></td></tr><tr><td>istius et inlustriora in hoc genere furta et scelera veniamus:</td><td></td></tr><tr><td>in hoc fano loricas galeasque aeneas, caelatas opere Corin-</td><td>5</td></tr><tr><td>thio, hydriasque grandis simili in genere atque eadem arte</td><td></td></tr><tr><td>perfectas idem ille Scipio, vir omnibus rebus praecellentis-</td><td></td></tr><tr><td>simus, posuerat et suum nomen inscripserat. Quid iam</td><td></td></tr><tr><td>de isto plura dicam aut querar? Omnia illa, iudices,</td><td></td></tr><tr><td>abstulit, nihil in religiosissimo fano praeter vestigia violatae</td><td>10</td></tr><tr><td>religionis nomenque P. Scipionis reliquit; hostium spolia,</td><td></td></tr><tr><td>monumenta imperatorum, decora atque ornamenta fanorum</td><td></td></tr><tr><td>posthac his praeclaris nominibus amissis in instrumento</td><td></td></tr><tr><td>atque in supellectile Verris nominabuntur. Tu videlicet</td><td>98.1</td></tr><tr><td>solus vasis Corinthiis delectaris, tu illius aeris temperationem,</td><td></td></tr><tr><td>tu operum liniamenta sollertissime perspicis! Haec Scipio</td><td></td></tr><tr><td>ille non intellegebat, homo doctissimus atque humanissi-</td><td></td></tr><tr><td>mus: tu sine ulla bona arte, sine humanitate, sine ingenio,</td><td>5</td></tr><tr><td>sine litteris, intellegis et iudicas! Vide ne ille non solum</td><td></td></tr><tr><td>temperantia sed etiam intellegentia te atque istos qui se</td><td></td></tr><tr><td>elegantis dici volunt vicerit. Nam quia quam pulchra essent</td><td></td></tr><tr><td>intellegebat, idcirco existimabat ea non ad hominum luxu- </td><td></td></tr><tr><td>riem, sed ad ornatum fanorum atque oppidorum esse facta,</td><td>10</td></tr><tr><td>†ut posteris nostris monumenta religiosa esse videantur†. </td><td></td></tr>
        </table>