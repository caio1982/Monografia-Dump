<table>
          <script>targetHit=0;</script>
          <tr class="title first  date"><td>c<span class="snum">.</span> prid<span class="snum">.</span> Id<span class="snum">.</span> Apr<span class="snum">.</span> <span class="snum">55</span> Antii</td><td></td></tr><tr class="title last  "><td>M. CICERO S. D. L. LUCCEIO Q. F.</td><td></td></tr><tr><td>Coram me tecum eadem haec agere saepe conantem deterruit</td><td>5.12.1.1</td></tr><tr><td>pudor quidam paene subrusticus quae nunc expromam</td><td></td></tr><tr><td>absens audacius; epistula enim non erubescit. </td><td></td></tr><tr><td>  Ardeo cupiditate incredibili neque, ut ego arbitror,</td><td></td></tr><tr><td>reprehendenda nomen ut nostrum scriptis illustretur et</td><td>5</td></tr><tr><td>celebretur tuis. quod etsi mihi saepe ostendis te esse facturum,</td><td></td></tr><tr><td>tamen ignoscas velim huic festinationi meae. genus enim</td><td></td></tr><tr><td>scriptorum tuorum, etsi erat semper a me vehementer exspec-</td><td></td></tr><tr><td>tatum, tamen vicit opinionem meam meque ita vel cepit vel</td><td></td></tr><tr><td>incendit ut cuperem quam celerrime res nostras monumentis</td><td>10</td></tr><tr><td>commendari tuis. neque enim me solum commemoratio</td><td></td></tr><tr><td>posteritatis ac spes quaedam immortalitatis rapit sed etiam</td><td></td></tr><tr><td>illa cupiditas ut vel auctoritate testimoni tui vel indicio</td><td></td></tr><tr><td>benevolentiae vel suavitate ingeni vivi perfruamur. </td><td></td></tr><tr><td>  Neque tamen haec cum scribebam eram nescius quantis</td><td>2.1</td></tr><tr><td>oneribus premerere susceptarum rerum et iam institutarum.</td><td></td></tr><tr><td>sed quia videbam Italici belli et civilis historiam iam a te</td><td></td></tr><tr><td>paene esse perfectam, dixeras autem mihi te reliquas res</td><td></td></tr><tr><td>ordiri, deesse mihi nolui quin te admonerem ut cogitares</td><td>5</td></tr><tr><td>coniunctene malles cum reliquis rebus nostra contexere an,</td><td></td></tr><tr><td>ut multi Graeci fecerunt, Callisthenes Phocicum bellum,</td><td></td></tr><tr><td>Timaeus Pyrrhi, Polybius Numantinum, qui omnes a per-</td><td></td></tr><tr><td>petuis suis historiis ea quae dixi bella separaverunt, tu</td><td></td></tr><tr><td>quoque item civilem coniurationem ab hostilibus externisque</td><td>10</td></tr><tr><td>bellis seiungeres. equidem ad nostram laudem non multum</td><td></td></tr><tr><td>video interesse, sed ad properationem meam quiddam </td><td></td></tr><tr><td>interest non te exspectare dum ad locum venias ac statim</td><td></td></tr><tr><td>causam illam totam et tempus arripere; et simul, si uno in</td><td></td></tr><tr><td>argumento unaque in persona mens tua tota versabitur,</td><td>15</td></tr><tr><td>cerno iam animo quanto omnia uberiora atque ornatiora</td><td></td></tr><tr><td>futura sint. </td><td></td></tr><tr><td>  Neque tamen ignoro quam impudenter faciam qui primum</td><td></td></tr><tr><td>tibi tantum oneris imponam (potest enim mihi denegare</td><td></td></tr><tr><td>occupatio tua), deinde etiam ut ornes me postulem. quid si</td><td>20</td></tr><tr><td>illa tibi non tanto opere videntur ornanda? sed tamen, qui</td><td>3.1</td></tr><tr><td>semel verecundiae finis transierit, eum bene et naviter oportet</td><td></td></tr><tr><td>esse impudentem. itaque te plane etiam atque etiam rogo</td><td></td></tr><tr><td>ut et ornes ea vehementius etiam quam fortasse sentis et in eo</td><td></td></tr><tr><td>leges historiae neglegas gratiamque illam de qua suavissime</td><td>5</td></tr><tr><td>quodam in prohoemio scripsisti, a qua te flecti non magis</td><td></td></tr><tr><td>potuisse demonstras quam Herculem Xenophontium illum</td><td></td></tr><tr><td>a Voluptate, eam, si me tibi vehementius commendabit, ne</td><td></td></tr><tr><td>aspernere amorique nostro plusculum etiam quam concedet</td><td></td></tr><tr><td>veritas largiare. </td><td>10</td></tr><tr><td>  Quod si te adducemus ut hoc suscipias, erit, ut mihi</td><td></td></tr><tr><td>persuadeo, materies digna facultate et copia tua. a principio</td><td>4.1</td></tr><tr><td>enim coniurationis usque ad reditum nostrum videtur mihi</td><td></td></tr><tr><td>modicum quoddam corpus confici posse, in quo et illa poteris</td><td></td></tr><tr><td>uti civilium commutationum scientia vel in explicandis</td><td></td></tr><tr><td>causis rerum novarum vel in remediis incommodorum, cum</td><td>5</td></tr><tr><td>et reprehendes ea quae vituperanda duces et quae placebunt</td><td></td></tr><tr><td>exponendis rationibus comprobabis et, si liberius, ut con-</td><td></td></tr><tr><td>suesti, agendum putabis, multorum in nos perfidiam, insidias,</td><td></td></tr><tr><td>proditionem notabis. multam etiam casus nostri varietatem</td><td></td></tr><tr><td>tibi in scribendo suppeditabunt plenam cuiusdam voluptatis,</td><td>10</td></tr><tr><td>quae vehementer animos hominum in legendo te scriptore</td><td></td></tr><tr><td>tenere possit. nihil est enim aptius ad delectationem lectoris </td><td></td></tr><tr><td>quam temporum varietates fortunaeque vicissitudines. quae</td><td></td></tr><tr><td>etsi nobis optabiles in experiendo non fuerunt, in legendo</td><td></td></tr><tr><td>tamen erunt iucundae. habet enim praeteriti doloris secura re-</td><td>15</td></tr><tr><td>cordatio delectationem; ceteris vero nulla perfunctis propria</td><td>5.1</td></tr><tr><td>molestia, casus autem alienos sine ullo dolore intuentibus,</td><td></td></tr><tr><td>etiam ipsa misericordia est iucunda. quem enim nostrum</td><td></td></tr><tr><td>ille moriens apud Mantineam Epaminondas non cum</td><td></td></tr><tr><td>quadam miseratione delectat? qui tum denique sibi evelli</td><td>5</td></tr><tr><td>iubet spiculum postea quam ei percontanti dictum est</td><td></td></tr><tr><td>clipeum esse salvum, ut etiam in vulneris dolore aequo</td><td></td></tr><tr><td>animo cum laude moreretur. cuius studium in legendo non</td><td></td></tr><tr><td>erectum Themistocli fuga †redituque† retinetur? etenim</td><td></td></tr><tr><td>ordo ipse annalium mediocriter nos retinet quasi enumera-</td><td>10</td></tr><tr><td>tione fastorum; at viri saepe excellentis ancipites variique</td><td></td></tr><tr><td>casus habent admirationem, exspectationem, laetitiam,</td><td></td></tr><tr><td>molestiam, spem, timorem; si vero exitu notabili conclu-</td><td></td></tr><tr><td>duntur, expletur animus iucundissima lectionis voluptate. </td><td></td></tr><tr><td>  Quo mihi acciderit optatius si in hac sententia fueris, ut</td><td>6.1</td></tr><tr><td>a continentibus tuis scriptis, in quibus perpetuam rerum</td><td></td></tr><tr><td>gestarum historiam complecteris, secernas hanc quasi</td><td></td></tr><tr><td>fabulam rerum eventorumque nostrorum. habet enim varios</td><td></td></tr><tr><td>actus multasque &lt;mut&gt;ationes et consiliorum et temporum.</td><td>5</td></tr><tr><td>ac non vereor ne adsentatiuncula quadam aucupari tuam</td><td></td></tr><tr><td>gratiam videar cum hoc demonstrem, me a te potissimum</td><td></td></tr><tr><td>ornari celebrarique velle. neque enim tu is es qui quid sis</td><td></td></tr><tr><td>nescias et qui non eos magis qui te non admirentur invidos</td><td></td></tr><tr><td>quam eos qui laudent adsentatores arbitrere; neque autem</td><td>10</td></tr><tr><td>ego sum ita demens ut me sempiternae gloriae per eum </td><td></td></tr><tr><td>commendari velim qui non ipse quoque in me commendando</td><td></td></tr><tr><td>propriam ingeni gloriam consequatur. neque enim Alexander</td><td>7.1</td></tr><tr><td>ille gratiae causa ab Apelle potissimum pingi et a Lysippo fingi</td><td></td></tr><tr><td>volebat, sed quod illorum artem cum ipsis tum etiam sibi</td><td></td></tr><tr><td>gloriae fore putabat. atque illi artifices corporis simulacra</td><td></td></tr><tr><td>ignotis nota faciebant, quae vel si nulla sint, nihilo sint tamen</td><td>5</td></tr><tr><td>obscuriores clari viri. nec minus est Spa&lt;r&gt;tiates Agesilaus</td><td></td></tr><tr><td>ille perhibendus, qui neque pictam neque fictam [tam] imagi-</td><td></td></tr><tr><td>nem suam passus est esse, quam qui in eo genere laborarunt.</td><td></td></tr><tr><td>unus enim Xenophontis libellus in eo rege laudando facile</td><td></td></tr><tr><td>omnis imagines omnium statuasque superavit. </td><td>10</td></tr><tr><td>  Atque hoc praestantius mihi fuerit et ad laetitiam animi</td><td></td></tr><tr><td>et ad memoriae dignitatem si in tua scripta pervenero quam</td><td></td></tr><tr><td>si in ceterorum quod non ingenium mihi solum suppeditatum</td><td></td></tr><tr><td>fuerit tuum, sicut Timoleonti a Timaeo aut ab Herodoto</td><td></td></tr><tr><td>Themistocli, sed etiam auctoritas clarissimi et spectatissimi</td><td>15</td></tr><tr><td>viri et in rei publicae maximis gravissimisque causis cogniti</td><td></td></tr><tr><td>atque in primis probati, ut mihi non solum praeconium, quod,</td><td></td></tr><tr><td>cum in Sigeum venisset, Alexander ab Homero Achilli tribu-</td><td></td></tr><tr><td>tum esse dixit, sed etiam grave testimonium impertitum clari</td><td></td></tr><tr><td>hominis magnique videatur. placet enim Hector ille mihi</td><td>20</td></tr><tr><td>Naevianus, qui non tantum 'laudari' se laetatur sed addit</td><td></td></tr><tr><td>etiam 'a laudato viro'. </td><td></td></tr><tr><td>  Quod si a te non impetro, hoc est, si quae te res impedierit</td><td>8.1</td></tr><tr><td>(neque enim fas esse arbitror quicquam me rogantem abs te</td><td></td></tr><tr><td>non impetrare), cogar fortasse facere quod non nulli saepe</td><td></td></tr><tr><td>reprehendunt: scribam ipse de me, multorum tamen</td><td></td></tr><tr><td>exemplo et clarorum virorum. sed, quod te non fugit, haec</td><td>5</td></tr><tr><td>sunt in hoc genere vitia: et verecundius ipsi de sese scribant</td><td></td></tr><tr><td>necesse est si quid est laudandum et praetereant si quid</td><td></td></tr><tr><td>reprehendendum est. accedit etiam ut minor sit fides, minor </td><td></td></tr><tr><td>auctoritas, multi denique reprehendant et dicant verecun-</td><td></td></tr><tr><td>diores esse praecones ludorum gymnicorum, qui, cum ceteris</td><td>10</td></tr><tr><td>coronas imposuerint victoribus eorumque nomina magna</td><td></td></tr><tr><td>voce pronuntiarint, cum ipsi ante ludorum missionem corona</td><td></td></tr><tr><td>donentur, alium praeconem adhibeant, ne sua voce se ipsi</td><td></td></tr><tr><td>victores esse praedicent. haec nos vitare cupimus et, si recipis</td><td>9.1</td></tr><tr><td>causam nostram, vitabimus idque ut facias rogamus. </td><td></td></tr><tr><td>  Ac ne forte mirere cur, cum mihi saepe ostenderis te</td><td></td></tr><tr><td>accuratissime nostrorum temporum consilia atque eventus</td><td></td></tr><tr><td>litteris mandaturum, a te id nunc tanto opere et tam multis</td><td>5</td></tr><tr><td>verbis petamus, illa nos cupiditas incendit de qua initio</td><td></td></tr><tr><td>scripsi, festinationis, quod alacres animo sumus ut et ceteri</td><td></td></tr><tr><td>viventibus nobis ex libris tuis nos cognoscant et nosmet ipsi</td><td></td></tr><tr><td>vivi gloriola nostra perfruamur. </td><td></td></tr><tr><td>  His de rebus quid acturus sis, si tibi non est molestum,</td><td>10.1</td></tr><tr><td>rescribas mihi velim. si enim suscipis causam, conficiam</td><td></td></tr><tr><td>commentarios rerum omnium; sin autem differs me in</td><td></td></tr><tr><td>tempus aliud, coram tecum loquar. tu interea non cessabis</td><td></td></tr><tr><td>et ea quae habes instituta perpolies nosque diliges.</td><td>5</td></tr>
        </table>