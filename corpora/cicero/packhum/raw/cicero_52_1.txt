<table>
          <script>targetHit=0;</script>
          <tr><td>  Cum enim saepe mecum ageres, ut de amicitia</td><td>4.1</td></tr><tr><td>scriberem aliquid, digna mihi res cum omnium cogni-</td><td></td></tr><tr><td>tione, tum nostra familiaritate visa est. Itaque feci</td><td></td></tr><tr><td>non invitus, ut prodessem multis rogatu tuo. Sed ut</td><td></td></tr><tr><td>in Catone Maiore, qui est scriptus ad te de senec-</td><td>5</td></tr><tr><td>tute, Catonem induxi senem disputantem, quia nulla</td><td></td></tr><tr><td>videbatur aptior persona, quae de illa aetate loquere-</td><td></td></tr><tr><td>tur, quam eius, qui et diutissime senex fuisset et in</td><td></td></tr><tr><td>ipsa senectute praeter ceteros floruisset, sic, cum ac-</td><td></td></tr><tr><td>cepissemus a patribus maxime memorabilem C. Laeli</td><td>10</td></tr><tr><td>et P. Scipionis familiaritatem fuisse, idonea mihi</td><td></td></tr><tr><td>Laeli persona visa est, quae de amicitia ea ipsa dis-</td><td></td></tr><tr><td>sereret, quae disputata ab eo meminisset Scaevola. </td><td></td></tr><tr><td>Genus autem hoc sermonum positum in hominum ve-</td><td></td></tr><tr><td>terum auctoritate, et eorum inlustrium, plus nescio</td><td>15</td></tr><tr><td>quo pacto videtur habere gravitatis; itaque ipse mea</td><td></td></tr><tr><td>legens sic adficior interdum, ut Catonem, non me</td><td></td></tr><tr><td>loqui existimem. Sed ut tum ad senem senex de se-</td><td>5.1</td></tr><tr><td>nectute, sic hoc libro ad amicum amicissimus scripsi</td><td></td></tr><tr><td>de amicitia. Tum est Cato locutus, quo erat nemo</td><td></td></tr><tr><td>fere senior temporibus illis, nemo prudentior; nunc</td><td></td></tr><tr><td>Laelius et sapiens (sic enim est habitus) et amicitiae</td><td>5</td></tr><tr><td>gloria excellens de amicitia loquetur. Tu velim a me</td><td></td></tr><tr><td>animum parumper avertas, Laelium loqui ipsum putes.</td><td></td></tr><tr><td>C. Fannius et Q. Mucius ad socerum veniunt post</td><td></td></tr><tr><td>mortem Africani; ab his sermo oritur, respondet Lae-</td><td></td></tr><tr><td>lius, cuius tota disputatio est de amicitia, quam le-</td><td>10</td></tr><tr><td>gens te ipse cognosces. </td><td></td></tr><tr><td>  <span class="caps">Fannius.</span> Sunt ista, Laeli; nec enim melior vir</td><td>6.1</td></tr><tr><td>fuit Africano quisquam nec clarior. Sed existimare</td><td></td></tr><tr><td>debes omnium oculos in te esse coniectos unum; te</td><td></td></tr><tr><td>sapientem et appellant et existimant. Tribuebatur hoc</td><td></td></tr><tr><td>modo M. Catoni, scimus L. Acilium apud patres no-</td><td>5</td></tr><tr><td>stros appellatum esse sapientem, sed uterque alio quo-</td><td></td></tr><tr><td>dam modo, Acilius, quia prudens esse in iure civili</td><td></td></tr><tr><td>putabatur, Cato, quia multarum rerum usum habebat;</td><td></td></tr><tr><td>multa eius et in senatu et in foro vel provisa pru-</td><td></td></tr><tr><td>denter vel acta constanter vel responsa acute fere-</td><td>10</td></tr><tr><td>bantur; propterea quasi cognomen iam habebat in</td><td></td></tr><tr><td>senectute sapientis. Te autem alio quodam modo non</td><td></td></tr><tr><td>solum natura et moribus, verum etiam studio et doc-</td><td></td></tr><tr><td>trina esse sapientem, nec sicut vulgus, sed ut eruditi</td><td></td></tr><tr><td>solent appellare sapientem, qualem in reliqua Graecia</td><td>15</td></tr><tr><td>neminem (nam qui septem appellantur, eos, qui ista</td><td>7.1</td></tr><tr><td>subtilius quaerunt, in numero sapientium non habent),</td><td></td></tr><tr><td>Athenis unum accepimus, et eum quidem etiam Apol-</td><td></td></tr><tr><td>linis oraculo sapientissimum iudicatum; hanc esse in</td><td></td></tr><tr><td>te sapientiam existumant, ut omnia tua in te posita</td><td>5</td></tr><tr><td>esse ducas humanosque casus virtute inferiores putes.</td><td></td></tr><tr><td>Itaque ex me quaerunt, credo ex hoc item Scaevola, </td><td></td></tr><tr><td>quonam pacto mortem Africani feras, eoque magis,</td><td></td></tr><tr><td>quod proximis Nonis cum in hortos D. Bruti auguris</td><td></td></tr><tr><td>commentandi causa, ut adsolet, venissemus, tu non</td><td>10</td></tr><tr><td>adfuisti, qui diligentissime semper illum diem et illud</td><td></td></tr><tr><td>munus solitus esses obire. </td><td></td></tr>
        </table>