<table>
          <script>targetHit=0;</script>
          <tr><td>  Cui loco, per deos immortalis, iudices, consulite ac pro-</td><td>1.1.43.1</td></tr><tr><td>videte! Moneo praedicoque id quod intellego, tempus </td><td></td></tr><tr><td>hoc vobis divinitus datum esse ut odio, invidia, infamia,</td><td></td></tr><tr><td>turpitudine totum ordinem liberetis. Nulla in iudiciis</td><td></td></tr><tr><td>severitas, nulla religio, nulla denique iam existimantur esse</td><td>5</td></tr><tr><td>iudicia. Itaque a populo Romano contemnimur, despici-</td><td></td></tr><tr><td>mur; gravi diuturnaque iam flagramus infamia. Neque</td><td>44.1</td></tr><tr><td>enim ullam aliam ob causam populus Romanus tribuniciam</td><td></td></tr><tr><td>potestatem tanto studio requisivit; quam cum poscebat,</td><td></td></tr><tr><td>verbo illam poscere videbatur, re vera iudicia poscebat.</td><td></td></tr><tr><td>Neque hoc Q. Catulum, hominem sapientissimum atque</td><td>5</td></tr><tr><td>amplissimum, fugit, qui Cn. Pompeio, viro fortissimo et</td><td></td></tr><tr><td>clarissimo, de tribunicia potestate referente cum esset sen-</td><td></td></tr><tr><td>tentiam rogatus, hoc initio est summa cum auctoritate usus,</td><td></td></tr><tr><td>patres conscriptos iudicia male et flagitiose tueri; quodsi in</td><td></td></tr><tr><td>rebus iudicandis populi Romani existimationi satis facere</td><td>10</td></tr><tr><td>voluissent, non tanto opere homines fuisse tribuniciam</td><td></td></tr><tr><td>potestatem desideraturos. Ipse denique Cn. Pompeius cum</td><td>45.1</td></tr><tr><td>primum contionem ad urbem consul designatus habuit, ubi,</td><td></td></tr><tr><td>id quod maxime exspectari videbatur, ostendit se tribuni-</td><td></td></tr><tr><td>ciam potestatem restituturum, factus est in eo strepitus et</td><td></td></tr><tr><td>grata contionis admurmuratio. Idem in eadem contione cum</td><td>5</td></tr><tr><td>dixisset populatas vexatasque esse provincias, iudicia autem</td><td></td></tr><tr><td>turpia ac flagitiosa fieri; ei rei se providere ac consulere</td><td></td></tr><tr><td>velle; tum vero non strepitu, sed maximo clamore suam</td><td></td></tr><tr><td>populus Romanus significavit voluntatem. Nunc autem</td><td>46.1</td></tr><tr><td>homines in speculis sunt; observant quem ad modum sese</td><td></td></tr><tr><td>unus quisque nostrum gerat in retinenda religione con-</td><td></td></tr><tr><td>servandisque legibus. Vident adhuc post legem tribuniciam</td><td></td></tr><tr><td>unum senatorem vel tenuissimum esse damnatum; quod</td><td>5</td></tr><tr><td>tametsi non reprehendunt, tamen magno opere quod</td><td></td></tr><tr><td>laudent non habent; nulla est enim laus ibi esse integrum </td><td></td></tr><tr><td>ubi nemo est qui aut possit aut conetur corrumpere. Hoc</td><td>47.1</td></tr><tr><td>est iudicium in quo vos de reo, populus Romanus de vobis</td><td></td></tr><tr><td>iudicabit; in hoc homine statuetur, possitne senatoribus</td><td></td></tr><tr><td>iudicantibus homo nocentissimus pecuniosissimusque</td><td></td></tr><tr><td>damnari. Deinde est eius modi reus in quo homine nihil</td><td>5</td></tr><tr><td>sit praeter summa peccata maximamque pecuniam, ut, si</td><td></td></tr><tr><td>liberatus sit, nulla alia suspicio nisi ea quae turpissima est</td><td></td></tr><tr><td>residere possit; non gratia, non cognatione, non aliis recte</td><td></td></tr><tr><td>factis, non denique aliquo mediocri vitio tot tantaque eius</td><td></td></tr><tr><td>vitia sublevata esse videbuntur. Postremo ego causam sic</td><td>48.1</td></tr><tr><td>agam, iudices, eius modi res, ita notas, ita testatas, ita</td><td></td></tr><tr><td>magnas, ita manifestas proferam, ut nemo a vobis ut istum</td><td></td></tr><tr><td>absolvatis per gratiam conetur contendere. Habeo autem</td><td></td></tr><tr><td>certam viam atque rationem qua omnis illorum conatus</td><td>5</td></tr><tr><td>investigare et consequi possim; ita res a me agetur ut in</td><td></td></tr><tr><td>eorum consiliis omnibus non modo aures omnium, sed</td><td></td></tr><tr><td>etiam oculi populi Romani interesse videantur. Vos aliquot</td><td>49.1</td></tr><tr><td>iam per annos conceptam huic ordini turpitudinem atque</td><td></td></tr><tr><td>infamiam delere ac tollere potestis. Constat inter omnis</td><td></td></tr><tr><td>post haec constituta iudicia, quibus nunc utimur, nullum</td><td></td></tr><tr><td>hoc splendore atque hac dignitate consilium fuisse. Hic</td><td>5</td></tr><tr><td>si quid erit offensum, omnes homines non iam ex eodem</td><td></td></tr><tr><td>ordine alios magis idoneos, quod fieri non potest, sed alium</td><td></td></tr><tr><td>omnino ordinem ad res iudicandas quaerendum arbitra-</td><td></td></tr><tr><td>buntur. Quapropter primum ab dis immortalibus, quod</td><td>50.1</td></tr><tr><td>sperare mihi videor, hoc idem, iudices, opto, ut in hoc</td><td></td></tr><tr><td>iudicio nemo improbus praeter eum qui iam pridem in-</td><td></td></tr><tr><td>ventus est reperiatur; deinde, si plures improbi fuerint, hoc</td><td></td></tr><tr><td>vobis, hoc populo Romano, iudices, confirmo, vitam me- </td><td>5</td></tr><tr><td>hercule mihi prius quam vim perseverantiamque ad illorum</td><td></td></tr><tr><td>improbitatem persequendam defuturam. </td><td></td></tr>
        </table>