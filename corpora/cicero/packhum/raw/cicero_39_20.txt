<table>
          <script>targetHit=0;</script>
          <tr><td>  Et quoniam Stoicorum est facta mentio, Q. Aelius</td><td>117.1</td></tr><tr><td>Tubero fuit illo tempore, L. Pauli nepos; nullo in ora-</td><td></td></tr><tr><td>torum numero sed vita severus et congruens cum ea di-</td><td></td></tr><tr><td>sciplina quam colebat, paulo etiam durior; qui quidem in</td><td></td></tr><tr><td>triumviratu iudicaverit contra P. Africani avunculi sui</td><td>5</td></tr><tr><td>testimonium vacationem augures quo minus iudiciis ope-</td><td></td></tr><tr><td>ram darent non habere; sed ut vita sic oratione durus</td><td></td></tr><tr><td>incultus horridus; itaque honoribus maiorum respondere</td><td></td></tr><tr><td>non potuit. fuit autem constans civis et fortis et in primis</td><td></td></tr><tr><td>Graccho molestus, quod indicat Gracchi in eum oratio;</td><td>10</td></tr><tr><td>sunt etiam in Gracchum Tuberonis. is fuit mediocris in</td><td></td></tr><tr><td>dicendo, doctissumus in disputando. </td><td></td></tr><tr><td>  Tum Brutus: quam hoc idem in nostris contingere</td><td>118.1</td></tr><tr><td>intellego quod in Graecis, ut omnes fere Stoici prudentis-</td><td></td></tr><tr><td>sumi in disserendo sint et id arte faciant sintque archi-</td><td></td></tr><tr><td>tecti paene verborum, idem traducti a disputando ad</td><td></td></tr><tr><td>dicendum inopes reperiantur. unum excipio Catonem, in</td><td>5</td></tr><tr><td>quo perfectissumo Stoico summam eloquentiam non de-</td><td></td></tr><tr><td>siderem, quam exiguam in Fannio, ne in Rutilio quidem</td><td></td></tr><tr><td>magnam, in Tuberone nullam video fuisse. </td><td></td></tr><tr><td>  Et ego: non, inquam, Brute, sine causa, propterea</td><td>119.1</td></tr><tr><td>quod istorum in dialecticis omnis cura consumitur, vagum</td><td></td></tr><tr><td>illud orationis et fusum et multiplex non adhibetur genus.</td><td></td></tr><tr><td>tuus autem avunculus, quemadmodum scis, habet a Stoi-</td><td></td></tr><tr><td>cis id, quod ab illis petendum fuit; sed dicere didicit a</td><td>5</td></tr><tr><td>dicendi magistris eorumque more se exercuit. quod si</td><td></td></tr><tr><td>omnia a philosophis essent petenda, Peripateticorum insti-</td><td></td></tr><tr><td>tutis commodius fingeretur oratio. quo magis tuum, Brute, </td><td>120.1</td></tr><tr><td>iudicium probo, qui eorum [id est ex vetere Academia]</td><td></td></tr><tr><td>philosophorum sectam secutus es, quorum in doctrina</td><td></td></tr><tr><td>atque praeceptis disserendi ratio coniungitur cum sua-</td><td></td></tr><tr><td>vitate dicendi et copia; quamquam ea ipsa Peripateti-</td><td>5</td></tr><tr><td>corum Academicorumque consuetudo in ratione dicendi</td><td></td></tr><tr><td>talis est, ut nec perficere oratorem possit ipsa per sese</td><td></td></tr><tr><td>nec sine ea orator esse perfectus. nam ut Stoicorum astric-</td><td></td></tr><tr><td>tior est oratio aliquantoque contractior quam aures populi</td><td></td></tr><tr><td>requirunt, sic illorum liberior et latior quam patitur con-</td><td>10</td></tr><tr><td>suetudo iudiciorum et fori. quis enim uberior in dicendo</td><td>121.1</td></tr><tr><td>Platone? Iovem sic [ut] aiunt philosophi, si Graece lo-</td><td></td></tr><tr><td>quatur, loqui. quis Aristotele nervosior, Theophrasto dul-</td><td></td></tr><tr><td>cior? lectitavisse Platonem studiose, audivisse etiam</td><td></td></tr><tr><td>Demosthenes dicitur—idque apparet ex genere et gran-</td><td>5</td></tr><tr><td>ditate verborum; dicit etiam in quadam epistula hoc ipse</td><td></td></tr><tr><td>de sese—, sed et huius oratio in philosophiam translata</td><td></td></tr><tr><td>pugnacior, ut ita dicam, videtur et illorum in iudicia</td><td></td></tr><tr><td>pacatior. </td><td></td></tr>
        </table>