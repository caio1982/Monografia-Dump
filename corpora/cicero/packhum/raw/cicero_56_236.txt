<table>
          <script>targetHit=0;</script>
          <tr class="title first last  "><td>[M.] CICERO [D.] BRUTO S. [D.]</td><td></td></tr><tr><td>L. Lamia uno omnium familiarissime utor. magna sunt eius</td><td>11.17.1.1</td></tr><tr><td>in me, non dico officia, sed merita eaque sunt populo</td><td></td></tr><tr><td>Romano notissima. is magnificentissimo munere aedilitatis</td><td></td></tr><tr><td>perfunctus petit praeturam, omnesque intellegunt nec</td><td></td></tr><tr><td>dignitatem ei deesse nec gratiam. sed is ambitus excitari</td><td>5</td></tr><tr><td>videtur ut ego omnia pertimescam totamque petitionem</td><td></td></tr><tr><td>Lamiae mihi sustinendam putem. </td><td></td></tr><tr><td>  In ea re quantum me possis adiuvare facile perspicio, nec</td><td>2.1</td></tr><tr><td>vero quantum mea causa velis dubito. velim igitur, mi Brute,</td><td></td></tr><tr><td>tibi persuadeas nihil me maiore studio a te petere, nihil te</td><td></td></tr><tr><td>mihi gratius facere posse quam si omnibus tuis opibus, omni</td><td></td></tr><tr><td>studio Lamiam in petitione iuveris. quod ut facias, vehe-</td><td>5</td></tr><tr><td>menter te rogo. </td><td></td></tr>
        </table>