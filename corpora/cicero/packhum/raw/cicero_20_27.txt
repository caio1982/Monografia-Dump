<table>
          <script>targetHit=0;</script>
          <tr><td>  Quae cum ita sint, pontifices, revocate iam animos vestros</td><td>142.1</td></tr><tr><td>ab hac subtili nostra disputatione ad universam rem publicam,</td><td></td></tr><tr><td>quam antea cum viris fortibus multis, in hac vero causa solis</td><td></td></tr><tr><td>vestris cervicibus sustinetis. Vobis universi senatus perpetua</td><td></td></tr><tr><td>auctoritas, cui vosmet ipsi praestantissime semper in mea</td><td>5</td></tr><tr><td>causa praefuistis, vobis Italiae magnificentissimus ille motus</td><td></td></tr><tr><td>municipiorumque concursus, vobis campus centuriarumque</td><td></td></tr><tr><td>una vox omnium, quarum vos principes atque auctores fuistis,</td><td></td></tr><tr><td>vobis omnes societates, omnes ordines, omnes qui aut re aut</td><td></td></tr><tr><td>spe denique sunt bona, omne suum erga meam dignitatem</td><td>10</td></tr><tr><td>studium et iudicium non modo commissum verum etiam</td><td></td></tr><tr><td>commendatum esse arbitrabuntur. Denique ipsi di immor-</td><td>143.1</td></tr><tr><td>tales qui hanc urbem atque hoc imperium tuentur, ut esset</td><td></td></tr><tr><td>omnibus gentibus posteritatique perspicuum divino me nu-</td><td></td></tr><tr><td>mine esse rei publicae redditum, idcirco mihi videntur fru-</td><td></td></tr><tr><td>ctum reditus et gratulationis meae ad suorum sacerdotum</td><td>5</td></tr><tr><td>potestatem iudiciumque revocasse. Hic est enim reditus,</td><td></td></tr><tr><td>pontifices, haec restitutio in domo, in sedibus, in aris, in</td><td></td></tr><tr><td>focis, in dis penatibus reciperandis; quorum si iste suis</td><td></td></tr><tr><td>sceleratissimis manibus tecta sedisque convellit, ducibusque</td><td></td></tr><tr><td>consulibus tamquam urbe capta hanc unam domum quasi</td><td>10</td></tr><tr><td>acerrimi propugnatoris sibi delendam putavit, iam illi di </td><td></td></tr><tr><td>penates ac familiares mei per vos in meam domum mecum</td><td></td></tr><tr><td>erunt restituti. Quocirca te, Capitoline, quem propter bene-</td><td>144.1</td></tr><tr><td>ficia populus Romanus Optimum, propter vim Maximum</td><td></td></tr><tr><td>nominavit, teque, Iuno Regina, et te, custos urbis, Minerva,</td><td></td></tr><tr><td>quae semper adiutrix consiliorum meorum, testis laborum</td><td></td></tr><tr><td>exstitisti, precor atque quaeso, vosque qui maxime &lt;me&gt; repe-</td><td>5</td></tr><tr><td>tistis atque revocastis, quorum de sedibus haec mihi est pro-</td><td></td></tr><tr><td>posita contentio, patrii penates familiaresque, qui huic urbi</td><td></td></tr><tr><td>et rei publicae praesidetis, vos obtestor, quorum ego a tem-</td><td></td></tr><tr><td>plis atque delubris pestiferam illam et nefariam flammam</td><td></td></tr><tr><td>depuli, teque, Vesta mater, cuius castissimas sacerdotes ab</td><td>10</td></tr><tr><td>hominum amentium furore et scelere defendi, cuiusque ignem</td><td></td></tr><tr><td>illum sempiternum non sum passus aut sanguine civium</td><td></td></tr><tr><td>restingui aut cum totius urbis incendio commisceri, ut, si in</td><td>145.1</td></tr><tr><td>illo paene fato rei publicae obieci meum caput pro vestris</td><td></td></tr><tr><td>caerimoniis atque templis perditissimorum civium furori</td><td></td></tr><tr><td>atque ferro, et si iterum, cum ex mea contentione interitus</td><td></td></tr><tr><td>bonorum omnium quaereretur, vos sum testatus, vobis me</td><td>5</td></tr><tr><td>ac meos commendavi, meque atque meum caput ea con-</td><td></td></tr><tr><td>dicione devovi ut, si et eo ipso tempore et ante in con-</td><td></td></tr><tr><td>sulatu meo commodis meis omnibus, emolumentis, prae-</td><td></td></tr><tr><td>miis praetermissis cura, cogitatione, vigiliis omnibus nihil</td><td></td></tr><tr><td>nisi de salute meorum civium laborassem, tum mihi re pu-</td><td>10</td></tr><tr><td>blica aliquando restituta liceret frui, sin autem mea consilia</td><td></td></tr><tr><td>patriae non profuissent, ut perpetuum dolorem avulsus a meis</td><td></td></tr><tr><td>sustinerem: hanc ego devotionem capitis mei, cum ero in</td><td></td></tr><tr><td>meas sedis restitutus, tum denique convictam esse et com-</td><td></td></tr><tr><td>missam putabo. Nam nunc quidem, pontifices, non solum</td><td>146.1</td></tr><tr><td>domo, de qua cognostis, sed tota urbe careo, in quam videor</td><td></td></tr><tr><td>esse restitutus. Vrbis enim celeberrimae et maximae partes</td><td></td></tr><tr><td>adversum illud non monumentum, sed vulnus patriae con- </td><td></td></tr><tr><td>tuentur. Quem cum mihi conspectum morte magis vitandum</td><td>5</td></tr><tr><td>fugiendumque esse videatis, nolite, quaeso, eum cuius reditu</td><td></td></tr><tr><td>restitutam rem publicam fore putastis non solum dignitatis</td><td></td></tr><tr><td>ornamentis, sed etiam urbis patriae usu velle esse privatum.</td><td></td></tr><tr><td>Non me bonorum direptio, non tectorum excisio, non de-</td><td></td></tr><tr><td>populatio praediorum, non praeda consulum ex meis fortunis</td><td>10</td></tr><tr><td>crudelissime capta permovet: caduca semper et mobilia</td><td></td></tr><tr><td>haec esse duxi, non virtutis atque ingeni, sed fortunae et</td><td></td></tr><tr><td>temporum munera, quorum ego non tam facultatem umquam</td><td></td></tr><tr><td>et copiam expetendam putavi quam et in utendo rationem</td><td></td></tr><tr><td>et in carendo patientiam. Etenim ad nostrum usum prope</td><td>147.1</td></tr><tr><td>modum iam est definita moderatio rei familiaris, liberis</td><td></td></tr><tr><td>autem nostris satis amplum patrimonium paterni nominis ac</td><td></td></tr><tr><td>memoriae nostrae relinquemus: domo per scelus erepta, per</td><td></td></tr><tr><td>latrocinium occupata, per religionis vim sceleratius etiam</td><td>5</td></tr><tr><td>aedificata quam eversa, carere sine maxima ignominia rei</td><td></td></tr><tr><td>publicae, meo dedecore ac dolore non possum. Quapropter</td><td></td></tr><tr><td>si dis immortalibus, si senatui, si populo Romano, si cun-</td><td></td></tr><tr><td>ctae Italiae, si provinciis, si exteris nationibus, si vobismet</td><td></td></tr><tr><td>ipsis, qui in mea salute principem semper locum aucto-</td><td>10</td></tr><tr><td>ritatemque tenuistis, gratum et iucundum meum reditum</td><td></td></tr><tr><td>intellegitis esse, quaeso obtestorque vos, pontifices, ut me,</td><td></td></tr><tr><td>quem auctoritate studio sententiis restituistis, nunc, quoniam</td><td></td></tr><tr><td>senatus ita vult, manibus quoque vestris in sedibus meis</td><td></td></tr><tr><td>conlocetis. </td><td>15</td></tr>
        </table>