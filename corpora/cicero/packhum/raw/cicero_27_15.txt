<table>
          <script>targetHit=0;</script>
          <tr><td>  O tenebrae, o lutum, o sordes, o paterni generis oblite,</td><td>62.1</td></tr><tr><td>materni vix memor! ita nescio quid istuc fractum, humile,</td><td></td></tr><tr><td>demissum, sordidum, inferius etiam est quam ut Medio-</td><td></td></tr><tr><td>lanensi praecone, avo tuo, dignum esse videatur. L. Crassus,</td><td></td></tr><tr><td>homo sapientissimus nostrae civitatis, specillis prope scru-</td><td>5</td></tr><tr><td>tatus est Alpis ut, ubi hostis non erat, ibi triumphi causam</td><td></td></tr><tr><td>aliquam quaereret; eadem cupiditate vir summo ingenio</td><td></td></tr><tr><td>praeditus, C. Cotta, nullo certo hoste flagravit. Eorum</td><td></td></tr><tr><td>neuter triumphavit, quod alteri illum honorem conlega, alteri </td><td></td></tr><tr><td>mors peremit. Inrisa est abs te paulo ante M. Pisonis</td><td>10</td></tr><tr><td>cupiditas triumphandi, a qua te longe dixisti abhorrere.</td><td></td></tr><tr><td>Qui etiam si minus magnum bellum gesserat, ut abs te</td><td></td></tr><tr><td>dictum est, tamen istum honorem contemnendum non</td><td></td></tr><tr><td>putavit. Tu eruditior quam Piso, prudentior quam Cotta,</td><td></td></tr><tr><td>abundantior consilio, ingenio, sapientia quam Crassus, ea</td><td>15</td></tr><tr><td>contemnis quae illi 'idiotae,' ut tu appellas, praeclara</td><td></td></tr><tr><td>duxerunt. Quos si reprehendis quod cupidi coronae laureae</td><td>63.1</td></tr><tr><td>fuerint, cum bella aut parva aut nulla gessissent, tu tantis</td><td></td></tr><tr><td>nationibus subactis, tantis rebus gestis minime fructum</td><td></td></tr><tr><td>laborum tuorum, praemia periculorum, virtutis insignia</td><td></td></tr><tr><td>contemnere debuisti. Neque vero contempsisti, sis licet</td><td>5</td></tr><tr><td>Themista sapientior, sed os tuum ferreum senatus convicio</td><td></td></tr><tr><td>verberari noluisti. </td><td></td></tr><tr><td>  Iam vides—quoniam quidem ita mihimet fui inimicus</td><td></td></tr><tr><td>ut me tecum compararem—et digressum meum et absentiam</td><td></td></tr><tr><td>et reditum ita longe tuo praestitisse ut mihi illa omnia</td><td>10</td></tr><tr><td>immortalem gloriam dederint, tibi sempiternam turpitu-</td><td></td></tr><tr><td>dinem inflixerint. Num etiam in hac cotidiana adsidua</td><td>64.1</td></tr><tr><td>urbanaque vita splendorem tuum, gratiam, celebritatem</td><td></td></tr><tr><td>domesticam, operam forensem, consilium, auxilium, auctori-</td><td></td></tr><tr><td>tatem, sententiam senatoriam nobis aut, ut verius dicam,</td><td></td></tr><tr><td>cuiquam es infimo ac despicatissimo antelaturus? Age, sena-</td><td>5</td></tr><tr><td>tus odit te—quod eum tu facere iure concedis—adflictorem</td><td></td></tr><tr><td>ac perditorem non modo dignitatis et auctoritatis sed omnino</td><td></td></tr><tr><td>ordinis ac nominis sui; videre equites Romani non possunt, </td><td></td></tr><tr><td>quo ex ordine vir praestantissimus et ornatissimus, L. Aelius,</td><td></td></tr><tr><td>est te consule relegatus; plebs Romana perditum cupit, in</td><td>10</td></tr><tr><td>cuius tu infamiam ea quae per latrones et per servos de me</td><td></td></tr><tr><td>egeras contulisti; Italia cuncta exsecratur, cuius idem tu</td><td></td></tr><tr><td>superbissime decreta et preces repudiasti. Fac huius odi</td><td>65.1</td></tr><tr><td>tanti ac tam universi periculum, si audes. Instant post</td><td></td></tr><tr><td>hominum memoriam apparatissimi magnificentissimique</td><td></td></tr><tr><td>ludi, quales non modo numquam fuerunt, sed ne quo modo</td><td></td></tr><tr><td>fieri quidem posthac possint possum ullo pacto suspicari.</td><td>5</td></tr><tr><td>Da te populo, committe ludis. Sibilum metuis? Vbi sunt</td><td></td></tr><tr><td>vestrae scholae? Ne acclametur times? Ne id quidem</td><td></td></tr><tr><td>est curare philosophi. Manus tibi ne adferantur? Dolor</td><td></td></tr><tr><td>enim est malum, ut tu disputas; existimatio, dedecus,</td><td></td></tr><tr><td>infamia, turpitudo verba atque ineptiae. Sed de hoc non</td><td>10</td></tr><tr><td>dubito; non audebit accedere ad ludos. Convivium publi-</td><td></td></tr><tr><td>cum non dignitatis causa inibit, nisi forte ut cum P. Clodio,</td><td></td></tr><tr><td>hoc est cum amoribus suis, cenet, sed plane animi sui</td><td></td></tr><tr><td>causa; ludos nobis 'idiotis' relinquet. Solet enim in</td><td>66.1</td></tr><tr><td>disputationibus suis oculorum et aurium delectationi abdo-</td><td></td></tr><tr><td>minis voluptates anteferre. Nam quod vobis iste tantum</td><td></td></tr><tr><td>modo improbus, crudelis, olim furunculus, nunc vero etiam</td><td></td></tr><tr><td>rapax, quod sordidus, quod contumax, quod superbus, quod</td><td>5</td></tr><tr><td>fallax, quod perfidiosus, quod impudens, quod audax esse</td><td></td></tr><tr><td>videatur, nihil scitote esse luxuriosius, nihil libidinosius,</td><td></td></tr><tr><td>nihil protervius, nihil nequius. Luxuriem autem nolite in</td><td></td></tr><tr><td>isto hanc cogitare. Est enim quaedam quae, quamquam</td><td>67.1</td></tr><tr><td>omnis est vitiosa atque turpis, &lt;est&gt; tamen ingenuo ac libero </td><td></td></tr><tr><td>dignior. Nihil apud hunc lautum, nihil elegans, nihil ex-</td><td></td></tr><tr><td>quisitum—laudabo inimicum—quin ne magno opere quidem</td><td></td></tr><tr><td>quicquam praeter libidines sumptuosum. Toreuma nullum,</td><td>5</td></tr><tr><td>maximi calices, et ei, ne contemnere suos videatur, Placen-</td><td></td></tr><tr><td>tini; exstructa mensa non conchyliis aut piscibus, sed multa</td><td></td></tr><tr><td>carne subrancida. Servi sordidati ministrant, non nulli</td><td></td></tr><tr><td>etiam senes; idem coquus, idem atriensis; pistor domi</td><td></td></tr><tr><td>nullus, nulla cella; panis et vinum a propola atque de</td><td>10</td></tr><tr><td>cupa; Graeci stipati quini in lectis, saepe plures; ipse</td><td></td></tr><tr><td>solus; bibitur usque eo dum de dolio ministretur. Vbi</td><td></td></tr><tr><td>galli cantum audivit, avum suum revixisse putat; mensam</td><td></td></tr><tr><td>tolli iubet. </td><td></td></tr>
        </table>