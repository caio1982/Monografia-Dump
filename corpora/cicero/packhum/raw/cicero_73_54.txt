<table>
          <script>targetHit=0;</script>
          <tr><td>  Principio tractato aliqua harum, quas ante</td><td>3.13.1</td></tr><tr><td>commemoravimus, ratione, narratio non erit</td><td></td></tr><tr><td>ulla, quae necessario consequatur; sed si qua inciderit,</td><td></td></tr><tr><td>qu&lt;o&gt;m aliquod factum eius, de quo loquemur, nobis</td><td></td></tr><tr><td>narrandum sit cum laude aut vituperatione, praecep-</td><td>5</td></tr><tr><td>tio narrandi de primo libro repetetur. </td><td></td></tr><tr><td>  Divisione hac utemur: exponemus, quas res lau-</td><td></td></tr><tr><td>daturi sumus aut vituperaturi; deinde, ut quaeque,</td><td></td></tr><tr><td>quove tempore res erit gesta, ordine dicemus, ut, quid</td><td></td></tr><tr><td>quamque tute cauteque egerit, intellegatur. Sed </td><td>10</td></tr><tr><td>exponere oportebit animi virtutes aut vitia; deinde</td><td></td></tr><tr><td>commoda aut incommoda corporis aut rerum exter-</td><td></td></tr><tr><td>narum, quomodo ab animo tractata sunt, demonstrare.</td><td></td></tr><tr><td>Ordinem hunc adhibere in demonstranda vita debe-</td><td></td></tr><tr><td>mus: ab externis rebus: genus: in laude, quibus</td><td>15</td></tr><tr><td>maioribus natus sit; si bono genere, parem aut excel-</td><td></td></tr><tr><td>siorem fuisse; si humili genere, ipsum in suis, non</td><td></td></tr><tr><td>in maiorum virtutibus habuisse praesidium; in vitu-</td><td></td></tr><tr><td>peratione, si bono genere, dedecori maioribus fuisse;</td><td></td></tr><tr><td>si malo, tamen his ipsis detrimento fuisse. Edu-</td><td>20</td></tr><tr><td>catio: in laude, * * * honeste in bonis disciplinis</td><td></td></tr><tr><td>totius pueritiae fuerit; in vituperatione * * * &lt;De&gt;inde</td><td>14.1</td></tr><tr><td>tran&lt;s&gt;ire oportet ad corporis commoda: natura si</td><td></td></tr><tr><td>sit dignitas atque forma, laude&lt;i&gt; fuisse eam, non</td><td></td></tr><tr><td>quemadmodum ceteris detrimento atque dedecori; si</td><td></td></tr><tr><td>vires atque velocitas egregia, honestis haec exerci-</td><td>5</td></tr><tr><td>tationibus et industriis dicemus conparata; si vale-</td><td></td></tr><tr><td>tudo perpetua, diligentia et temperantia cupiditatum;</td><td></td></tr><tr><td>in vituperatione, si erunt haec corporis commoda, de</td><td></td></tr><tr><td>his usum dicemus, quae casu et natura tamquam qui- </td><td></td></tr><tr><td>libet gladiator habuerit; si non erunt, praeter formam</td><td>10</td></tr><tr><td>omnia ipsius culpa et intemperantia &lt;a&gt;fuisse dicemus.</td><td></td></tr><tr><td>Deinde revertemur ad extraneas res, et in his</td><td></td></tr><tr><td>animi virtutes aut vitia quae fuerint, considerabi-</td><td></td></tr><tr><td>mus; divitiae an paupertas fuerit, et quae potesta&lt;te&gt;s,</td><td></td></tr><tr><td>quae gloriae, quae amicitiae, quae inimicitiae, et quid</td><td>15</td></tr><tr><td>fortiter inimicitiis gerundis fecerit; cuius causa sus-</td><td></td></tr><tr><td>ceperit inimicitias; qua fide, benivolentia, officio ges-</td><td></td></tr><tr><td>serit amicitias; in divitiis qualis aut paupertate cuius-</td><td></td></tr><tr><td>modi fuerit; quemadmodum habuerit in potestatibus</td><td></td></tr><tr><td>gerundis animum. Si interierit, cuiusmodi mors eius</td><td>20</td></tr><tr><td>fuerit, cuiusmodi res mortem eius sit consecuta. Ad</td><td>15.1</td></tr><tr><td>omnes autem res, in quibus animus hominis maxime</td><td></td></tr><tr><td>consideratur, illae quattuor animi virtutes erunt ad-</td><td></td></tr><tr><td>commodandae; ut, si laudemus, aliud iuste, aliud for-</td><td></td></tr><tr><td>titer, aliud modeste, et aliud prudenter factum esse</td><td>5</td></tr><tr><td>dicamus; si vituperabimus, aliud iniuste, aliud</td><td></td></tr><tr><td>inmodeste, aliud ignave, aliud stulte factum praedice-</td><td></td></tr><tr><td>mus. Perspicuum est iam nimirum ex hac dis-</td><td></td></tr><tr><td>positione, quemadmodum sit tractanda tripertita di-</td><td></td></tr><tr><td>visio laudis et vituperationis, si illud etiam adsump-</td><td>10</td></tr><tr><td>serimus, non necesse esse nos omnes has partes in</td><td></td></tr><tr><td>laudem aut in vituperationem transferre, propterea</td><td></td></tr><tr><td>quod saepe ne incidunt quidem, saepe ita tenuiter</td><td></td></tr><tr><td>incidunt, ut non sint necessaria dictu. Quapropter</td><td></td></tr><tr><td>eas partes, quae firmissimae videbuntur, legere oportebit. </td><td>15</td></tr>
        </table>