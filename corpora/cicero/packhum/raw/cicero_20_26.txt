<table>
          <script>targetHit=0;</script>
          <tr><td>  Ac si, pontifices, neque is cui licuit, neque id quod fas</td><td>138.1</td></tr><tr><td>fuit dedicavit, quid me attinet iam illud tertium quod pro-</td><td></td></tr><tr><td>posueram docere, non iis institutis ac verbis quibus caeri-</td><td></td></tr><tr><td>moniae postulant dedicasse? Dixi a principio nihil me de</td><td></td></tr><tr><td>scientia vestra, nihil de sacris, nihil de abscondito pontificum</td><td>5</td></tr><tr><td>iure dicturum. Quae sunt adhuc a me de iure dedicandi</td><td></td></tr><tr><td>disputata, non sunt quaesita ex occulto aliquo genere littera-</td><td></td></tr><tr><td>rum, sed sumpta de medio, ex rebus palam per magistratus</td><td></td></tr><tr><td>actis ad conlegiumque delatis, ex senatus consulto, ex lege.</td><td></td></tr><tr><td>Illa interiora iam vestra sunt, quid dici, quid praeiri, quid</td><td>10</td></tr><tr><td>tangi, quid teneri ius fuerit. Quae si omnia e Ti. Coruncani</td><td>139.1</td></tr><tr><td>scientia, qui peritissimus pontifex fuisse dicitur, acta esse con-</td><td></td></tr><tr><td>staret, aut si M. Horatius ille Pulvillus, qui, cum eum multi</td><td></td></tr><tr><td>propter invidiam fictis religionibus impedirent, restitit et con-</td><td></td></tr><tr><td>stantissima mente Capitolium dedicavit, huius modi alicui</td><td>5</td></tr><tr><td>dedicationi praefuisset, tamen in scelere religio non valeret, </td><td></td></tr><tr><td>ne valeat id quod imperitus adulescens, novus sacerdos, sororis</td><td></td></tr><tr><td>precibus, matris minis adductus, ignarus, invitus, sine conlegis,</td><td></td></tr><tr><td>sine libris, sine auctore, sine fictore, furtim, mente ac lingua</td><td></td></tr><tr><td>titubante fecisse dicatur: praesertim cum iste impurus atque</td><td>10</td></tr><tr><td>impius hostis omnium religionum, qui contra fas et inter</td><td></td></tr><tr><td>viros saepe mulier et inter mulieres vir fuisset, ageret illam</td><td></td></tr><tr><td>rem ita raptim et turbulente uti neque mens neque vox</td><td></td></tr><tr><td>neque lingua consisteret? Delata tum sunt &lt;ea&gt; ad vos, ponti-</td><td>140.1</td></tr><tr><td>fices, et post omnium sermone celebrata, quem ad modum</td><td></td></tr><tr><td>iste praeposteris verbis, ominibus obscenis, identidem se</td><td></td></tr><tr><td>ipse revocans, dubitans, timens, haesitans omnia aliter ac vos</td><td></td></tr><tr><td>in monumentis habetis et pronuntiarit et fecerit. Quod</td><td>5</td></tr><tr><td>quidem minime mirum est, in tanto scelere tantaque dementia</td><td></td></tr><tr><td>ne audaciae quidem locum ad timorem comprimendum</td><td></td></tr><tr><td>fuisse. Etenim si nemo umquam praedo tam barbarus</td><td></td></tr><tr><td>atque immanis fuit, qui cum fana spoliasset, deinde aram</td><td></td></tr><tr><td>aliquam in litore deserto somniis stimulatus aut religione</td><td>10</td></tr><tr><td>aliqua consecraret, non horreret animo cum divinum numen</td><td></td></tr><tr><td>scelere violatum placare precibus cogeretur, qua tandem</td><td></td></tr><tr><td>istum perturbatione mentis omnium templorum atque tecto-</td><td></td></tr><tr><td>rum totiusque urbis praedonem fuisse censetis, cum pro</td><td></td></tr><tr><td>detestatione tot scelerum unam aram nefarie consecraret?</td><td>15</td></tr><tr><td>Non potuit ullo modo—quamquam et insolentia dominatus</td><td>141.1</td></tr><tr><td>extulerat animos et erat incredibili armatus audacia—non in</td><td></td></tr><tr><td>agendo ruere ac saepe peccare, praesertim illo pontifice et</td><td></td></tr><tr><td>magistro qui cogeretur docere ante quam ipse didicisset.</td><td></td></tr><tr><td>Magna vis est cum in deorum immortalium numine tum</td><td>5</td></tr><tr><td>vero in ipsa re publica. Di immortales, suorum templorum</td><td></td></tr><tr><td>custodem ac praesidem sceleratissime pulsum cum viderent,</td><td></td></tr><tr><td>ex suis templis in eius aedis immigrare nolebant, itaque </td><td></td></tr><tr><td>istius vaecordissimi mentem cura metuque terrebant; res</td><td></td></tr><tr><td>vero publica quamquam erat exterminata mecum, tamen</td><td>10</td></tr><tr><td>obversabatur ante oculos exstinctoris sui, et ab istius in-</td><td></td></tr><tr><td>flammato atque indomito furore iam tum se meque repetebat.</td><td></td></tr><tr><td>Qua re quid est mirum si iste metu &lt;exagitatus&gt;, furore instinctus,</td><td></td></tr><tr><td>scelere praeceps, neque institutas caerimonias persequi neque</td><td></td></tr><tr><td>verbum ullum sollemne potuit effari? </td><td>15</td></tr>
        </table>