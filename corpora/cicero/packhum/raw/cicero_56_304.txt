<table>
          <script>targetHit=0;</script>
          <tr class="title first last  "><td>CICERO SERVIO S.</td><td></td></tr><tr><td>T. Manlium, qui negotiatur Thespiis, vehementer diligo.</td><td>13.22.1.1</td></tr><tr><td>nam et semper me coluit diligentissimeque observavit et</td><td></td></tr><tr><td>a studiis nostris non abhorret. accedit eo quod Varro Murena</td><td></td></tr><tr><td>magno opere eius causa vult omnia; qui ita existimavit, etsi</td><td></td></tr><tr><td>suis litteris, quibus tibi Manlium commendabat, valde</td><td>5</td></tr><tr><td>confideret, tamen mea commendatione aliquid accessionis</td><td></td></tr><tr><td>fore. me quidem cum Manli familiaritas tum Varronis</td><td></td></tr><tr><td>studium commovit ut ad te quam accuratissime scriberem. </td><td></td></tr><tr><td>  Gratissimum igitur mihi feceris si huic commendationi</td><td>2.1</td></tr><tr><td>meae tantum tribueris quantum cui tribuisti plurimum, id</td><td></td></tr><tr><td>est, si T. Manlium quam maxime, quibuscumque rebus</td><td></td></tr><tr><td>honeste ac pro tua dignitate poteris, iuveris atque ornaveris;</td><td></td></tr><tr><td>ex ipsiusque praeterea gratissimis et humanissimis moribus</td><td>5</td></tr><tr><td>confirmo tibi te eum quem soles fructum a bonorum virorum</td><td></td></tr><tr><td>officiis exspectare esse capturum.</td><td></td></tr>
        </table>