<table>
          <script>targetHit=0;</script>
          <tr class="title first  date"><td>ex<span class="snum">.</span> Mart<span class="snum">.</span> <span class="snum">56</span></td><td></td></tr><tr class="title last  "><td>&lt;MARCUS QUINTO FRATRI SALUTEM&gt;</td><td></td></tr><tr><td>* * * ἀμφιλαφίαν autem illam quam tu soles dicere bono</td><td>2.5.1.1</td></tr><tr><td>modo desidero, sic prorsus ut advenientem excipiam libenter,</td><td></td></tr><tr><td>latentem etiam nunc non excitem. tribus locis aedifico,</td><td></td></tr><tr><td>reliqua reconcinno. vivo paulo liberalius quam solebam.</td><td></td></tr><tr><td>opus erat. si te haberem, paulisper fabris locum dares. sed</td><td>5</td></tr><tr><td>et haec, ut spero, brevi inter nos communicabimus. </td><td></td></tr><tr><td>  Res autem Romanae sese sic habent. consul est egregius</td><td>2.1</td></tr><tr><td>Lentulus non impediente collega, sic, inquam, bonus ut</td><td></td></tr><tr><td>meliorem non viderim. dies comitialis exemit omnis; nam</td><td></td></tr><tr><td>etiam Latinae instaurantur, nec tamen deerant suppli- </td><td></td></tr><tr><td>cationes. sic legibus perniciosissimis obsistitur, maxime</td><td>3.1</td></tr><tr><td>Catonis; cui tamen egregie imposuit Milo noster. nam ille</td><td></td></tr><tr><td>vindex gladiatorum et bestiariorum emerat de Cosconio et</td><td></td></tr><tr><td>Pomponio bestiarios nec sine iis armatis umquam in publico</td><td></td></tr><tr><td>fuerat. hos alere non poterat, itaque vix tenebat. sensit Milo.</td><td>5</td></tr><tr><td>dedit cuidam non familiari negotium qui sine suspicione</td><td></td></tr><tr><td>emeret eam familiam a Catone. quae simul atque abducta</td><td></td></tr><tr><td>est, Racilius, qui unus est hoc tempore tribunus pl., rem</td><td></td></tr><tr><td>patefecit eosque homines sibi emptos esse dixit (sic enim</td><td></td></tr><tr><td>placuerat) et tabulam proscripsit se familiam Catonianam</td><td>10</td></tr><tr><td>venditurum. in eam tabulam magni risus consequebantur. </td><td></td></tr><tr><td>  Hunc igitur Catonem Lentulus a legibus removit et eos</td><td></td></tr><tr><td>qui de Caesare monstra promulgarunt, quibus intercederet</td><td></td></tr><tr><td>nemo. nam quod de Pompeio Caninius agit sane quam</td><td></td></tr><tr><td>refrixit. neque enim res probatur et Pompeius noster in</td><td>15</td></tr><tr><td>amicitia P. Lentuli vituperatur. et hercule non est idem; nam</td><td></td></tr><tr><td>apud perditissimam illam atque infimam faecem populi</td><td></td></tr><tr><td>propter Milonem suboffendit et boni multa ab eo desiderant,</td><td></td></tr><tr><td>multa reprehendunt. Marcellinus autem hoc uno mihi</td><td></td></tr><tr><td>quidem non satis facit quod eum nimis aspere tractat,</td><td>20</td></tr><tr><td>quamquam id senatu non invito facit; quo ego me libentius</td><td></td></tr><tr><td>a curia et ab omni parte rei publicae subtraho. </td><td></td></tr><tr><td>  In iudiciis ii sumus qui fuimus. domus celebratur ita ut</td><td>4.1</td></tr><tr><td>cum maxime. unum accidit &lt;im&gt;prudentia Milonis in com-</td><td></td></tr><tr><td>modum de Sex. Cloelio, quem neque hoc tempore neque ab</td><td></td></tr><tr><td>imbecillis accusatoribus mihi placuit accusari. ei tres</td><td></td></tr><tr><td>sententiae deterrimo in consilio defuerunt. itaque hominem</td><td>5</td></tr><tr><td>populus revocat et retrahatur necesse est. non enim ferunt</td><td></td></tr><tr><td>homines et, quia cum apud suos diceret paene damnatus est, </td><td></td></tr><tr><td>vident damnatum. ea ipsa in re Pompei offensio nobis</td><td></td></tr><tr><td>obstitit. senatorum enim urna copiose absolvit, equitum</td><td></td></tr><tr><td>adaequavit, tribuni aerarii condemnarunt. sed hoc incom-</td><td>10</td></tr><tr><td>modum consolantur cottidianae damnationes inimicorum,</td><td></td></tr><tr><td>in quibus me perlibente Sevius adlisus est, ceteri conciduntur.</td><td></td></tr><tr><td>C. Cato contionatus est comitia haberi non siturum si sibi</td><td></td></tr><tr><td>cum populo dies agendi essent exempti. Appius a Caesare</td><td></td></tr><tr><td>nondum redierat. </td><td>15</td></tr><tr><td>  Tuas mirifice litteras exspecto; atque adhuc clausum mare</td><td>5.1</td></tr><tr><td>fuisse scio, sed quosdam venisse tamen Ostiam dicebant qui</td><td></td></tr><tr><td>te unice laudarent plurimique in provincia fieri dicerent.</td><td></td></tr><tr><td>eosdem aiebant nuntiare te prima navigatione transmis-</td><td></td></tr><tr><td>surum. id cupio et, quamquam te ipsum scilicet maxime,</td><td>5</td></tr><tr><td>tamen etiam litteras tuas ante exspecto. </td><td></td></tr><tr><td>  Mi frater, vale.</td><td></td></tr>
        </table>