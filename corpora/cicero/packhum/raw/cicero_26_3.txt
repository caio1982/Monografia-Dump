<table>
          <script>targetHit=0;</script>
          <tr><td>  Gratificatur mihi gestu accusator: inscientem Cn. Pom-</td><td>14.1</td></tr><tr><td>peium fecisse significat,—quasi vero levius sit, cum in tanta</td><td></td></tr><tr><td>re publica versere et maximis negotiis praesis, facere aliquid</td><td></td></tr><tr><td>quod scias non licere, quam omnino non scire quid liceat!</td><td></td></tr><tr><td>Etenim utrum &lt;qui in&gt; Hispania bellum acerrimum et maxi-</td><td>5</td></tr><tr><td>mum gesserat quo iure Gaditana civitas esse nesciebat, an,</td><td></td></tr><tr><td>cum ius illius populi nosset, interpretationem foederis non</td><td></td></tr><tr><td>tenebat? Id igitur quisquam Cn. Pompeium ignorasse</td><td></td></tr><tr><td>dicere audebit quod mediocres homines, quod nullo usu,</td><td></td></tr><tr><td>nullo studio praediti militari, quod librarioli denique scire</td><td>10</td></tr><tr><td>&lt;se&gt; profiteantur? Equidem contra existimo, iudices, cum in</td><td>15.1</td></tr><tr><td>omni genere ac varietate artium, etiam illarum quae sine</td><td></td></tr><tr><td>summo otio non facile discuntur, Cn. Pompeius excellat,</td><td></td></tr><tr><td>singularem quandam laudem et praestabilem &lt;eius&gt; esse</td><td></td></tr><tr><td>scientiam in foederibus, pactionibus, condicionibus populo-</td><td>5</td></tr><tr><td>rum, regum, exterarum nationum, in universo denique belli </td><td></td></tr><tr><td>iure atque pacis; nisi forte ea quae nos libri docent in</td><td></td></tr><tr><td>umbra atque otio, ea Cn. Pompeium neque cum requiesceret</td><td></td></tr><tr><td>litterae, neque cum rem gereret regiones ipsae docere</td><td></td></tr><tr><td>potuerunt. </td><td>10</td></tr><tr><td>  Atque, ut ego sentio, iudices, causa dicta est. Temporum</td><td></td></tr><tr><td>magis ego nunc vitiis quam genere iudici plura dicam; est</td><td></td></tr><tr><td>enim haec saeculi quaedam macula atque labes, virtuti</td><td></td></tr><tr><td>invidere, velle ipsum florem dignitatis infringere. Etenim</td><td></td></tr><tr><td>si Pompeius abhinc annos quingentos fuisset, is vir a quo</td><td>16.1</td></tr><tr><td>senatus adulescentulo atque equite Romano saepe com-</td><td></td></tr><tr><td>muni saluti auxilium expetisset, cuius res gestae omnis</td><td></td></tr><tr><td>gentis cum clarissima victoria terra marique peragrassent,</td><td></td></tr><tr><td>cuius tres triumphi testes essent totum orbem terrarum</td><td>5</td></tr><tr><td>nostro imperio teneri, quem populus Romanus &lt;honoribus&gt;</td><td></td></tr><tr><td>in&lt;signibus&gt; singularibusque decorasset,—si nunc apud nos id</td><td></td></tr><tr><td>quod is fecisset contra foedus factum diceretur, quis audiret?</td><td></td></tr><tr><td>Nemo profecto; mors enim cum exstinxisset invidiam, res</td><td></td></tr><tr><td>eius gestae sempiterni nominis gloria niterentur. Cuius</td><td>10</td></tr><tr><td>igitur audita virtus dubitationi locum non daret, huius &lt;visa&gt;</td><td></td></tr><tr><td>atque perspecta obtrectatorum voce laedetur? </td><td></td></tr>
        </table>