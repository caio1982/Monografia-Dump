<table>
          <script>targetHit=0;</script>
          <tr><td>  Quid? si populi quoque factum defendo, Laterensis, et</td><td>17.1</td></tr><tr><td>doceo Cn. Plancium non obrepsisse ad honorem, sed eo</td><td></td></tr><tr><td>venisse cursu qui semper patuerit hominibus ortis hoc</td><td></td></tr><tr><td>nostro equestri loco, possumne eripere orationi tuae con-</td><td></td></tr><tr><td>tentionem vestrum, quae tractari sine contumelia non</td><td>5</td></tr><tr><td>potest, et te ad causam aliquando crimenque deducere?</td><td></td></tr><tr><td>Si, quod equitis Romani filius est, inferior esse debuit,</td><td></td></tr><tr><td>omnes tecum equitum Romanorum filii petiverunt. Nihil</td><td></td></tr><tr><td>dico amplius; hoc tamen miror cur huic potissimum irascare</td><td></td></tr><tr><td>qui longissime a te afuit. Equidem, si quando, ut fit, iactor</td><td>10</td></tr><tr><td>in turba, non illum accuso qui est in summa sacra via, cum</td><td></td></tr><tr><td>ego ad Fabianum fornicem impellor, sed eum qui in me</td><td></td></tr><tr><td>ipsum incurrit atque incidit. Tu neque Q. Pedio, forti viro,</td><td></td></tr><tr><td>suscenses neque huic A. Plotio, ornatissimo homini familiari </td><td></td></tr><tr><td>meo, et ab eo qui hos dimovit potius quam ab eis qui in te</td><td>15</td></tr><tr><td>ipsum incubuerunt te depulsum putas. Sed tamen haec</td><td>18.1</td></tr><tr><td>tibi est prima cum Plancio generis vestri familiaeque con-</td><td></td></tr><tr><td>tentio, qua abs te vincitur; cur enim non confitear quod</td><td></td></tr><tr><td>necesse est? Sed non hic magis quam ego a meis com-</td><td></td></tr><tr><td>petitoribus et alias et in consulatus petitione vincebar. Sed</td><td>5</td></tr><tr><td>vide ne haec ipsa quae despicis huic suffragata sint. Sic</td><td></td></tr><tr><td>enim conferamus. Est tuum nomen utraque familia con-</td><td></td></tr><tr><td>sulare. Num dubitas igitur quin omnes qui favent nobilitati,</td><td></td></tr><tr><td>qui id putant esse pulcherrimum, qui imaginibus, qui</td><td></td></tr><tr><td>nominibus vestris ducuntur, te aedilem fecerint? Equidem</td><td>10</td></tr><tr><td>non dubito. Sed si parum multi sunt qui nobilitatem</td><td></td></tr><tr><td>ament, num ista est nostra culpa? Etenim ad caput et ad</td><td></td></tr><tr><td>fontem generis utriusque veniamus. </td><td></td></tr><tr><td>  Tu es e municipio antiquissimo Tusculano, ex quo sunt</td><td>19.1</td></tr><tr><td>plurimae familiae consulares, in quibus est etiam Iuventia</td><td></td></tr><tr><td>—tot ex reliquis municipiis omnibus non sunt—hic est e</td><td></td></tr><tr><td>praefectura Atinati non tam prisca, non tam honorata, non</td><td></td></tr><tr><td>tam suburbana. Quantum interesse vis ad rationem petendi?</td><td>5</td></tr><tr><td>Primum utrum magis favere putas Atinatis an Tusculanos</td><td></td></tr><tr><td>suis? Alteri—scire enim hoc propter vicinitatem facile</td><td></td></tr><tr><td>possum—cum huius ornatissimi atque optimi viri, Cn.</td><td></td></tr><tr><td>Saturnini, patrem aedilem, cum praetorem viderunt, quod</td><td></td></tr><tr><td>primus ille non modo in eam familiam sed etiam in prae-</td><td>10</td></tr><tr><td>fecturam illam sellam curulem attulisset, mirandum in</td><td></td></tr><tr><td>modum laetati sunt; alteros—credo, quia refertum est</td><td></td></tr><tr><td>municipium consularibus, nam malivolos non esse certo</td><td></td></tr><tr><td>scio—numquam intellexi vehementius suorum honore laetari. </td><td></td></tr><tr><td>Habemus hoc nos, habent nostra municipia. Quid ego de</td><td>20.1</td></tr><tr><td>me, de fratre meo loquar? quorum honoribus agri ipsi prope</td><td></td></tr><tr><td>dicam montesque faverunt. Num quando vides Tuscu-</td><td></td></tr><tr><td>lanum aliquem de M. Catone illo in omni virtute principe,</td><td></td></tr><tr><td>num de Ti. Coruncanio municipe suo, num de tot Fulviis</td><td>5</td></tr><tr><td>gloriari? Verbum nemo facit. At in quemcumque Arpi-</td><td></td></tr><tr><td>natem incideris, etiam si nolis, erit tamen tibi fortasse etiam</td><td></td></tr><tr><td>de nobis aliquid, sed certe de C. Mario audiendum. Primum</td><td></td></tr><tr><td>igitur hic habuit studia suorum ardentia, tu tanta quanta in</td><td></td></tr><tr><td>hominibus iam saturatis honoribus esse potuerunt. Deinde</td><td>21.1</td></tr><tr><td>tui municipes sunt illi quidem splendidissimi homines, sed</td><td></td></tr><tr><td>tamen pauci, si quidem cum Atinatibus conferantur; huius</td><td></td></tr><tr><td>praefectura plena virorum fortissimorum, sic ut nulla tota</td><td></td></tr><tr><td>Italia frequentior dici possit; quam quidem nunc multi-</td><td>5</td></tr><tr><td>tudinem videtis, iudices, in squalore et luctu supplicem</td><td></td></tr><tr><td>vobis. Hi tot equites Romani, tot tribuni aerarii—nam</td><td></td></tr><tr><td>plebem a iudicio dimisimus, quae cuncta comitiis adfuit—</td><td></td></tr><tr><td>quid roboris, quid dignitatis huius petitioni attulerunt? Non</td><td></td></tr><tr><td>&lt;modo&gt; enim tribum Teretinam, de qua dicam alio loco, sed</td><td>10</td></tr><tr><td>dignitatem, sed oculorum coniectum, sed solidam et robu-</td><td></td></tr><tr><td>stam et adsiduam frequentiam praebuerunt. Nam municipia</td><td></td></tr><tr><td>coniunctione etiam vicinitatis vehementer moventur. Omnia</td><td>22.1</td></tr><tr><td>quae dico de Plancio dico expertus in nobis; sumus enim</td><td></td></tr><tr><td>finitimi Atinatibus. Laudanda est vel etiam amanda vici-</td><td></td></tr><tr><td>nitas retinens veterem illum offici morem, non infuscata</td><td></td></tr><tr><td>malivolentia, non adsueta mendaciis, non fucosa, non fallax,</td><td>5</td></tr><tr><td>non erudita artificio simulationis vel suburbano vel etiam </td><td></td></tr><tr><td>urbano. Nemo Arpinas non Plancio studuit, nemo Soranus,</td><td></td></tr><tr><td>nemo Casinas, nemo Aquinas. Tractus ille celeberrimus</td><td></td></tr><tr><td>Venafranus, Allifanus, tota denique ea nostra ita aspera et</td><td></td></tr><tr><td>montuosa et fidelis et simplex et fautrix suorum regio se</td><td>10</td></tr><tr><td>huius honore ornari, se augeri dignitate arbitrabatur, isdem-</td><td></td></tr><tr><td>que nunc ex municipiis adsunt equites Romani publice</td><td></td></tr><tr><td>cum legatione &lt;et&gt; testimonio, nec minore nunc sunt sollici-</td><td></td></tr><tr><td>tudine quam tum erant studio. Etenim est gravius spoliari</td><td></td></tr><tr><td>fortunis quam non augeri dignitate. Ergo ut alia in te erant</td><td>23.1</td></tr><tr><td>inlustriora, Laterensis, quae tibi maiores tui reliquerant, sic</td><td></td></tr><tr><td>te Plancius hoc non solum municipi verum etiam vicinitatis</td><td></td></tr><tr><td>genere vincebat; nisi forte te Labicana aut Gabina aut</td><td></td></tr><tr><td>Bovillana vicinitas adiuvabat, quibus e municipiis vix iam</td><td>5</td></tr><tr><td>qui carnem Latinis petant reperiuntur. Adiungamus, si vis,</td><td></td></tr><tr><td>id quod tu huic obesse etiam putas, patrem publicanum;</td><td></td></tr><tr><td>qui ordo quanto adiumento sit in honore quis nescit? Flos</td><td></td></tr><tr><td>enim equitum Romanorum, ornamentum civitatis, firma-</td><td></td></tr><tr><td>mentum rei publicae publicanorum ordine continetur. Quis</td><td>24.1</td></tr><tr><td>est igitur qui neget ordinis eius studium fuisse in honore</td><td></td></tr><tr><td>Planci singulare? Neque iniuria, vel quod erat pater is qui</td><td></td></tr><tr><td>est princeps iam diu publicanorum, vel quod is ab sociis</td><td></td></tr><tr><td>unice diligebatur, vel quod diligentissime rogabat, vel quia</td><td>5</td></tr><tr><td>pro filio supplicabat, vel quod huius ipsius in illum ordinem</td><td></td></tr><tr><td>summa officia quaesturae tribunatusque constabant, vel</td><td></td></tr><tr><td>quod illi in hoc ornando ordinem se ornare et consulere</td><td></td></tr><tr><td>liberis suis arbitrabantur. </td><td></td></tr>
        </table>