<table>
          <script>targetHit=0;</script>
          <tr class="title first last  "><td>PRO T. ANNIO MILONE ORATIO </td><td></td></tr><tr><td>  Etsi vereor, iudices, ne turpe sit pro fortissimo viro</td><td>1.1</td></tr><tr><td>dicere incipientem timere minimeque deceat, cum T. Annius</td><td></td></tr><tr><td>ipse magis de rei publicae salute quam de sua perturbetur,</td><td></td></tr><tr><td>me ad eius causam parem animi magnitudinem adferre non</td><td></td></tr><tr><td>posse, tamen haec novi iudici nova forma terret oculos qui,</td><td>5</td></tr><tr><td>quocumque inciderunt, veterem consuetudinem fori et pristi-</td><td></td></tr><tr><td>num morem iudiciorum requirunt. Non enim corona con-</td><td></td></tr><tr><td>sessus vester cinctus est, ut solebat; non usitata frequentia</td><td></td></tr><tr><td>stipati sumus; non illa praesidia quae pro templis omnibus</td><td>2.1</td></tr><tr><td>cernitis, etsi contra vim conlocata sunt, non adferunt tamen</td><td></td></tr><tr><td>oratori terroris aliquid, ut in foro et in iudicio, quamquam</td><td></td></tr><tr><td>praesidiis salutaribus et necessariis saepti sumus, tamen ne</td><td></td></tr><tr><td>non timere quidem sine aliquo timore possimus. Quae si</td><td>5</td></tr><tr><td>opposita Miloni putarem, cederem tempori, iudices, nec</td><td></td></tr><tr><td>enim inter tantam vim armorum existimarem esse orationi</td><td></td></tr><tr><td>locum. Sed me recreat et reficit Cn. Pompei, sapientissimi</td><td></td></tr><tr><td>et iustissimi viri, consilium, qui profecto nec iustitiae suae</td><td></td></tr><tr><td>putaret esse, quem reum sententiis iudicum tradidisset, eun- </td><td>10</td></tr><tr><td>dem telis militum dedere, nec sapientiae temeritatem conci-</td><td></td></tr><tr><td>tatae multitudinis auctoritate publica armare. Quam ob</td><td>3.1</td></tr><tr><td>rem illa arma, centuriones, cohortes non periculum nobis,</td><td></td></tr><tr><td>sed praesidium denuntiant, neque solum ut quieto, sed</td><td></td></tr><tr><td>etiam ut magno animo simus hortantur, nec auxilium modo</td><td></td></tr><tr><td>defensioni meae verum etiam silentium pollicentur. Reli-</td><td>5</td></tr><tr><td>qua vero multitudo, quae quidem est civium, tota nostra est,</td><td></td></tr><tr><td>nec eorum quisquam quos undique intuentis, unde aliqua</td><td></td></tr><tr><td>fori pars aspici potest, et huius exitum iudici exspectantis</td><td></td></tr><tr><td>videtis, non cum virtuti Milonis favet, tum de se, de liberis</td><td></td></tr><tr><td>suis, de patria, de fortunis hodierno die decertari putat.</td><td>10</td></tr><tr><td>Vnum genus est adversum infestumque nobis eorum quos</td><td></td></tr><tr><td>P. Clodi furor rapinis et incendiis et omnibus exitiis publicis</td><td></td></tr><tr><td>pavit; qui hesterna etiam contione incitati sunt ut vobis</td><td></td></tr><tr><td>voce praeirent quid iudicaretis. Quorum clamor si qui</td><td></td></tr><tr><td>forte fuerit, admonere vos debebit ut eum civem retineatis</td><td>15</td></tr><tr><td>qui semper genus illud hominum clamoresque maximos prae</td><td></td></tr><tr><td>vestra salute neglexit. Quam ob rem adeste animis, iudices,</td><td>4.1</td></tr><tr><td>et timorem, si quem habetis, deponite. Nam si umquam de</td><td></td></tr><tr><td>bonis et fortibus viris, si umquam de bene meritis civibus</td><td></td></tr><tr><td>potestas vobis iudicandi fuit, si denique umquam locus</td><td></td></tr><tr><td>amplissimorum ordinum delectis viris datus est ut sua</td><td>5</td></tr><tr><td>studia erga fortis et bonos civis, quae voltu et verbis saepe</td><td></td></tr><tr><td>significassent, re et sententiis declararent, hoc profecto tem-</td><td></td></tr><tr><td>pore eam potestatem omnem vos habetis ut statuatis utrum</td><td></td></tr><tr><td>nos qui semper vestrae auctoritati dediti fuimus semper</td><td></td></tr><tr><td>miseri lugeamus an diu vexati a perditissimis civibus ali-</td><td>10</td></tr><tr><td>quando per vos ac per vestram fidem, virtutem sapientiamque</td><td></td></tr><tr><td>recreemur. Quid enim nobis duobus, iudices, laboriosius,</td><td>5.1</td></tr><tr><td>quid magis sollicitum, magis exercitum dici aut fingi potest,</td><td></td></tr><tr><td>qui spe amplissimorum praemiorum ad rem publicam </td><td></td></tr><tr><td>adducti metu crudelissimorum suppliciorum carere non</td><td></td></tr><tr><td>possumus? Equidem ceteras tempestates et procellas in</td><td>5</td></tr><tr><td>illis dumtaxat fluctibus contionum semper putavi Miloni</td><td></td></tr><tr><td>esse subeundas, quia semper pro bonis contra improbos</td><td></td></tr><tr><td>senserat, in iudicio vero et in eo consilio in quo ex coniunctis</td><td></td></tr><tr><td>ordinibus amplissimi viri iudicarent numquam existimavi</td><td></td></tr><tr><td>spem ullam esse habituros Milonis inimicos ad eius non</td><td>10</td></tr><tr><td>modo salutem exstinguendam sed etiam gloriam per talis</td><td></td></tr><tr><td>viros infringendam. Quamquam in hac causa iudices,</td><td>6.1</td></tr><tr><td>T. Anni tribunatu rebusque omnibus pro salute rei publicae</td><td></td></tr><tr><td>gestis ad huius criminis defensionem non abutemur. Nisi</td><td></td></tr><tr><td>oculis videritis insidias Miloni a Clodio esse factas, nec</td><td></td></tr><tr><td>deprecaturi sumus ut crimen hoc nobis propter multa prae-</td><td>5</td></tr><tr><td>clara in rem publicam merita condonetis, nec postulaturi</td><td></td></tr><tr><td>ut, quia mors P. Clodi salus vestra fuerit, idcirco eam virtuti</td><td></td></tr><tr><td>Milonis potius quam populi Romani felicitati adsignetis.</td><td></td></tr><tr><td>Sin illius insidiae clariores hac luce fuerint, tum denique</td><td></td></tr><tr><td>obsecrabo obtestaborque vos, iudices, si cetera amisimus,</td><td>10</td></tr><tr><td>hoc nobis saltem ut relinquatur, vitam ab inimicorum au-</td><td></td></tr><tr><td>dacia telisque ut impune liceat defendere. </td><td></td></tr>
        </table>