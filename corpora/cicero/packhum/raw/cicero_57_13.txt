<table>
          <script>targetHit=0;</script>
          <tr class="title first  date"><td>Id<span class="snum">.</span> Febr<span class="snum">.</span> <span class="snum">61</span> <span class="snum">(</span>§<span class="snum">7)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Vereor ne putidum sit scribere ad te quam sim occupatus, sed</td><td>1.14.1.1</td></tr><tr><td>tamen ita distinebar ut vix huic tantulae epistulae tempus</td><td></td></tr><tr><td>habuerim atque id ereptum e summis occupationibus. </td><td></td></tr><tr><td>  Prima contio Pompei qualis fuisset scripsi ad te antea: non</td><td></td></tr><tr><td>iucunda miseris, inanis improbis, beatis non grata, bonis non</td><td>5</td></tr><tr><td>gravis. itaque frigebat. tum Pisonis consulis impulsu levissi-</td><td></td></tr><tr><td>mus tribunus pl. Fufius in contionem producit Pompeium.</td><td></td></tr><tr><td>res agebatur in circo Flaminio, et erat in eo ipso loco illo die</td><td></td></tr><tr><td>nundinarum πανήγυρις. quaesivit ex eo placeretne ei iudices</td><td></td></tr><tr><td>a praetore legi, quo consilio idem praetor uteretur. id autem</td><td>10</td></tr><tr><td>erat de Clodiana religione ab senatu constitutum. tum Pom-</td><td>2.1</td></tr><tr><td>peius μάλ’ ἀριστοκρατικῶς locutus est senatusque auctoritatem</td><td></td></tr><tr><td>sibi omnibus in rebus maximi videri semperque visam esse</td><td></td></tr><tr><td>respondit, et id multis verbis. </td><td></td></tr><tr><td>  Postea Messalla consul in senatu de Pompeio quaesivit quid</td><td>5</td></tr><tr><td>de religione et de promulgata rogatione sentiret. locutus ita</td><td></td></tr><tr><td>est in senatu ut omnia illius ordinis consulta γενικῶς laudaret,</td><td></td></tr><tr><td>mihique, ut adsedit, dixit se putare satis ab se [et]iam de istis rebus</td><td></td></tr><tr><td>esse responsum. Crassus, postea quam vidit illum excepisse lau-</td><td>3.1</td></tr><tr><td>dem ex eo quod [hi] suspicarentur homines ei consulatum meum</td><td></td></tr><tr><td>placere, surrexit ornatissimeque de meo consulatu locutus est,</td><td></td></tr><tr><td>ut ita diceret, se quod esset senator, quod civis, quod liber,</td><td></td></tr><tr><td>quod viveret, mihi acceptum referre; quotiens coniugem, </td><td>5</td></tr><tr><td>quotiens domum, quotiens patriam videret, totiens se bene-</td><td></td></tr><tr><td>ficium meum videre. quid multa? totum hunc locum, quem</td><td></td></tr><tr><td>ego varie meis orationibus, quarum tu Aristarchus es, soleo</td><td></td></tr><tr><td>pingere, de flamma, de ferro (nosti illas ληκύθους), valde gravi-</td><td></td></tr><tr><td>ter pertexuit. proximus Pompeium sedebam. intellexi</td><td>10</td></tr><tr><td>hominem moveri, utrum Crassum inire eam gratiam quam</td><td></td></tr><tr><td>ipse praetermisisset an esse tantas res nostras quae tam libenti</td><td></td></tr><tr><td>senatu laudarentur, ab eo praesertim qui mihi laudem illam eo</td><td></td></tr><tr><td>minus deberet quod meis omnibus litteris in Pompeiana laude</td><td></td></tr><tr><td>perstrictus esset. hic dies me valde Crasso adiunxit, et tamen</td><td>4.1</td></tr><tr><td>ab illo aperte tecte quicquid est datum libenter accepi. </td><td></td></tr><tr><td>  Ego autem ipse, di boni! quo modo ἐνεπερπερευσάμην novo</td><td></td></tr><tr><td>auditori Pompeio! si umquam mihi περίοδοι ἢ καμπαὶ ἢ ἐν-</td><td></td></tr><tr><td>θυμήματα ἢ κατασκευαὶ suppeditaverunt, illo tempore. quid</td><td>5</td></tr><tr><td>multa? clamores. etenim haec erat ὑπόθεσις, de gravitate</td><td></td></tr><tr><td>ordinis, de equestri concordia, de consensione Italiae, de inter-</td><td></td></tr><tr><td>mortuis reliquiis coniurationis, de vilitate, de otio. nosti iam</td><td></td></tr><tr><td>in hac materia sonitus nostros. tanti fuerunt ut ego eo brevior</td><td></td></tr><tr><td>sim quod eos usque istinc exauditos putem. </td><td>10</td></tr><tr><td>  Romanae autem se res sic habent. senatus Ἄρειος πάγος. nihil</td><td>5.1</td></tr><tr><td>constantius, nihil severius, nihil fortius. nam cum dies venisset</td><td></td></tr><tr><td>rogationi ex senatus consulto ferendae, concursabant barbatuli</td><td></td></tr><tr><td>iuvenes, totus ille grex Catilinae duce filiola Curionis, et popu-</td><td></td></tr><tr><td>lum ut antiquaret rogabant. Piso autem consul, lator roga-</td><td>5</td></tr><tr><td>tionis, idem erat dissuasor. operae Clodianae pontis occuparant, </td><td></td></tr><tr><td>tabellae ministrabantur ita ut nulla daretur 'uti rogas'. hic</td><td></td></tr><tr><td>tibi rostra Cato advolat, commulcium Pisoni consuli mirificum</td><td></td></tr><tr><td>facit, si id est commulcium, vox plena gravitatis, plena auctori-</td><td></td></tr><tr><td>tatis, plena denique salutis: accedit eodem etiam noster Hor-</td><td>10</td></tr><tr><td>tensius, multi praeterea boni; insignis vero opera Favoni fuit.</td><td></td></tr><tr><td>hoc concursu optimatium comitia dimittuntur; senatus</td><td></td></tr><tr><td>vocatur. cum decerneretur frequenti senatu, contra pugnante</td><td></td></tr><tr><td>Pisone, ad pedes omnium singillatim accidente Clodio, ut</td><td></td></tr><tr><td>consules populum cohortarentur ad rogationem accipiendam,</td><td>15</td></tr><tr><td>homines ad quindecim Curioni nullum senatus consultum</td><td></td></tr><tr><td>facienti adsenserunt; facile ex altera parte <span class="caps">cccc</span> fuerunt. acta</td><td></td></tr><tr><td>res est. Fufius tribunus intercessit. Clodius contiones miseras</td><td></td></tr><tr><td>habebat, in quibus Lucullum, Hortensium, C. Pisonem,</td><td></td></tr><tr><td>Messallam consulem contumeliose laedebat; me tantum com-</td><td>20</td></tr><tr><td>perisse omnia criminabatur. senatus et de provinciis praetorum</td><td></td></tr><tr><td>et de legationibus et de ceteris rebus decernebat ut ante quam</td><td></td></tr><tr><td>rogatio lata esset ne quid ageretur. </td><td></td></tr><tr><td>  Habes res Romanas. sed tamen etiam illud, quod non spera-</td><td>6.1</td></tr><tr><td>ram, audi. Messalla consul est egregius; fortis, constans, diligens,</td><td></td></tr><tr><td>nostri laudator, amator, imitator. ille alter uno vitio minus</td><td></td></tr><tr><td>vitiosus quod iners, quod somni plenus, quod imperitus, quod</td><td></td></tr><tr><td>ἀπρακτότατος; sed voluntate ita καχέκτης ut Pompeium post</td><td>5</td></tr><tr><td>illam contionem in qua ab eo senatus laudatus est odisse</td><td></td></tr><tr><td>coeperit. itaque mirum in modum omnis a se bonos alienavit.</td><td></td></tr><tr><td>neque id magis amicitia Clodi adductus fecit quam studio</td><td></td></tr><tr><td>perditarum rerum atque partium. sed habet sui similem in </td><td></td></tr><tr><td>magistratibus praeter Fufium neminem. bonis utimur tribunis</td><td>10</td></tr><tr><td>pl., Cornuto vero Pseudocatone. quid quaeris? * * * . </td><td></td></tr><tr><td>  Nunc ut ad privata redeam, Τεῦκρις promissa patravit. tu</td><td>7.1</td></tr><tr><td>mandata effice quae recepisti. Quintus frater, qui Argiletani</td><td></td></tr><tr><td>aedifici reliquum dodrantem emit HS <span class="caps"><span class="ovl">dccxxv</span></span><span class="ovl"></span>, Tusculanum</td><td></td></tr><tr><td>venditat ut, si possit, emat Pacilianam domum. cum Lucceio</td><td></td></tr><tr><td>in gratiam redii. video hominem valde petiturire. navabo</td><td>5</td></tr><tr><td>operam. tu quid agas, ubi sis, cuius modi istae res sint, fac me</td><td></td></tr><tr><td>quam diligentissime certiorem. Id. Febr.</td><td></td></tr>
        </table>