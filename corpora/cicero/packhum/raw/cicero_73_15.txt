<table>
          <script>targetHit=0;</script>
          <tr><td>  'quodsi hoc fecisset, tamen ei pro pristinis bene-</td><td>1.24.34</td></tr><tr><td>ficiis ignosci conveniret, verum nihil postulat ignosci.'  </td><td>35</td></tr><tr><td>  Ergo in iudicium non venit: at in senatum, ad</td><td></td></tr><tr><td>imperatorem et in consilium talis causa potest venire. </td><td></td></tr><tr><td>  Ex translatione criminis causa constat, cum fe-</td><td>25.1</td></tr><tr><td>cisse nos non negamus, sed aliorum peccatis coactos</td><td></td></tr><tr><td>fecisse dicimus: ut Orestes, cum se defendit in matrem</td><td></td></tr><tr><td>conferens crimen. </td><td></td></tr><tr><td>  Ex remotione criminis causa constat, cum a nobis</td><td>5</td></tr><tr><td>non crimen, sed culpam ipsam amovemus et vel in</td><td></td></tr><tr><td>hominem transferimus vel in rem quampiam conferi-</td><td></td></tr><tr><td>mus. </td><td></td></tr><tr><td>  In hominem transfertur, ut si accusetur is, qui</td><td></td></tr><tr><td>Publium Sulpicium se fateatur occidisse, et id iussu</td><td>10</td></tr><tr><td>consulum defendat et eos dicat non modo imperasse,</td><td></td></tr><tr><td>sed rationem quoque ostendisse, quare id facere liceret. </td><td></td></tr><tr><td>  In rem confertur, ut si quis, ex testamento quod</td><td></td></tr><tr><td>facere iussus sit, ex plebis scito vetetur. </td><td></td></tr><tr><td>  Ex conparatione causa constat, cum dicimus ne-</td><td>15</td></tr><tr><td>cesse fuisse alterutrum facere, et id, quod fecerimus,</td><td></td></tr><tr><td>satius fuisse facere. Ea causa huiusmodi est:</td><td></td></tr><tr><td>      C. Popilius, cum a Gallis obsideretur neque fugere</td><td></td></tr><tr><td>    ullo modo posset, venit cum hostium ducibus in con-</td><td></td></tr><tr><td>    locutionem; ita discessit, ut inpedimenta relinqueret,</td><td>20</td></tr><tr><td>    exercitum educeret. Satius esse duxit amittere in-</td><td></td></tr><tr><td>    pedimenta quam exercitum. Exercitum eduxit, in-</td><td></td></tr><tr><td>    pedimenta reliquit: arcessitur maiestatis.  </td><td></td></tr><tr><td>  Quae constitutiones et quae constitutionum partes</td><td></td></tr><tr><td>sint, videor ostendisse. Nunc quo modo eas et qua</td><td>25</td></tr><tr><td>via tractari conveniat demonstrandum est,</td><td></td></tr><tr><td>si prius aperuerimus, quid oporteat ab ambo-</td><td></td></tr><tr><td>bus in causa destinari, quo ratio omnis totius oratio-</td><td></td></tr><tr><td>nis conferatur. </td><td></td></tr>
        </table>