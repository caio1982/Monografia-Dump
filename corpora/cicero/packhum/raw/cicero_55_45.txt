<table>
          <script>targetHit=0;</script>
          <tr><td>  Sed ut facillime, quales simus, tales esse videamur,</td><td>2.44.1</td></tr><tr><td>etsi in eo ipso vis maxima est, ut simus ii, qui haberi</td><td></td></tr><tr><td>velimus, tamen quaedam praecepta danda sunt. Nam</td><td></td></tr><tr><td>si quis ab ineunte aetate habet causam celebritatis</td><td></td></tr><tr><td>et nominis aut a patre acceptam, quod tibi, mi Cicero,</td><td>5</td></tr><tr><td>arbitror contigisse, aut aliquo casu atque fortuna, in</td><td></td></tr><tr><td>hunc oculi omnium coniciuntur atque in eum, quid</td><td></td></tr><tr><td>agat, quemadmodum vivat, inquiritur, et, tamquam in</td><td></td></tr><tr><td>clarissima luce versetur, ita nullum obscurum potest</td><td></td></tr><tr><td>nec dictum eius esse nec factum. Quorum autem prima</td><td>45.1</td></tr><tr><td>aetas propter humilitatem et obscuritatem in homi-</td><td></td></tr><tr><td>num ignoratione versatur, ii, simul ac iuvenes esse</td><td></td></tr><tr><td>coeperunt, magna spectare et ad ea rectis studiis de-</td><td></td></tr><tr><td>bent contendere; quod eo firmiore animo facient, quia</td><td>5</td></tr><tr><td>non modo non invidetur illi aetati verum etiam fave-</td><td></td></tr><tr><td>tur. Prima est igitur adulescenti commendatio ad glo-</td><td></td></tr><tr><td>riam, si qua ex bellicis rebus comparari potest, in qua </td><td></td></tr><tr><td>multi apud maiores nostros extiterunt; semper enim</td><td></td></tr><tr><td>fere bella gerebantur. Tua autem aetas incidit in id</td><td>10</td></tr><tr><td>bellum, cuius altera pars sceleris nimium habuit, al-</td><td></td></tr><tr><td>tera felicitatis parum. Quo tamen in bello cum te</td><td></td></tr><tr><td>Pompeius alae [alteri] praefecisset, magnam laudem</td><td></td></tr><tr><td>et a summo viro et ab exercitu consequebare equi-</td><td></td></tr><tr><td>tando, iaculando, omni militari labore tolerando. At-</td><td>15</td></tr><tr><td>que ea quidem tua laus pariter cum re publica cecidit.</td><td></td></tr><tr><td>Mihi autem haec oratio suscepta non de te est, sed de</td><td></td></tr><tr><td>genere toto. Quam ob rem pergamus ad ea, quae restant. </td><td></td></tr><tr><td>  Ut igitur in reliquis rebus multo maiora opera sunt</td><td>46.1</td></tr><tr><td>animi quam corporis, sic eae res quas ingenio ac ra-</td><td></td></tr><tr><td>tione persequimur, gratiores sunt quam illae, quas</td><td></td></tr><tr><td>viribus. Prima igitur commendatio proficiscitur a mo-</td><td></td></tr><tr><td>destia, tum pietate in parentes, in suos benivolentia.</td><td>5</td></tr><tr><td>Facillume autem et in optimam partem cognoscuntur</td><td></td></tr><tr><td>adulescentes, qui se ad claros et sapientes viros bene</td><td></td></tr><tr><td>consulentes rei publicae contulerunt, quibuscum si</td><td></td></tr><tr><td>frequentes sunt, opinionem adferunt populo eorum</td><td></td></tr><tr><td>fore se similes, quos sibi ipsi delegerint ad imitan-</td><td>10</td></tr><tr><td>dum. P. Rutilii adulescentiam ad opinionem et inno-</td><td>47.1</td></tr><tr><td>centiae et iuris scientiae P. Mucii commendavit do-</td><td></td></tr><tr><td>mus. Nam L. quidem Crassus, cum esset admodum</td><td></td></tr><tr><td>adulescens, non aliunde mutuatus est, sed sibi ipse</td><td></td></tr><tr><td>peperit maximam laudem ex illa accusatione nobili</td><td>5</td></tr><tr><td>et gloriosa, et qua aetate qui exercentur, laude adfici</td><td></td></tr><tr><td>solent, ut de Demosthene accepimus, ea aetate L. Cras-</td><td></td></tr><tr><td>sus ostendit, id se in foro optume iam facere, quod</td><td></td></tr><tr><td>etiam tum poterat domi cum laude meditari.  </td><td></td></tr>
        </table>