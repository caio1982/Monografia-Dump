<table>
          <script>targetHit=0;</script>
          <tr class="title first last  "><td>PRO Q. LIGARIO ORATIO </td><td></td></tr><tr><td>  Novum crimen, C. Caesar, et ante hunc diem non au-</td><td>1.1</td></tr><tr><td>ditum propinquus meus ad te Q. Tubero detulit, Q. Ligarium</td><td></td></tr><tr><td>in Africa fuisse, idque C. Pansa, praestanti vir ingenio, fretus</td><td></td></tr><tr><td>fortasse familiaritate ea quae est ei tecum ausus est confi-</td><td></td></tr><tr><td>teri. Itaque quo me vertam nescio. Paratus enim veneram,</td><td>5</td></tr><tr><td>cum tu id neque per te scires neque audire aliunde potuisses,</td><td></td></tr><tr><td>ut ignoratione tua ad hominis miseri salutem abuterer. Sed</td><td></td></tr><tr><td>quoniam diligentia inimici investigatum est quod latebat,</td><td></td></tr><tr><td>confitendum est, opinor, praesertim cum meus necessarius</td><td></td></tr><tr><td>Pansa fecerit ut id integrum iam non esset, omissaque con-</td><td>10</td></tr><tr><td>troversia omnis oratio ad misericordiam tuam conferenda</td><td></td></tr><tr><td>est, qua plurimi sunt conservati, cum a te non liberationem</td><td></td></tr><tr><td>culpae, sed errati veniam impetravissent. Habes igitur,</td><td>2.1</td></tr><tr><td>Tubero, quod est accusatori maxime optandum, confitentem</td><td></td></tr><tr><td>reum, sed tamen hoc confitentem, se in ea parte fuisse qua</td><td></td></tr><tr><td>te, qua virum omni laude dignum, patrem tuum. Itaque</td><td></td></tr><tr><td>prius de vestro delicto confiteamini necesse est quam Li-</td><td>5</td></tr><tr><td>gari ullam culpam reprehendatis. </td><td></td></tr><tr><td>  Q. enim Ligarius, cum esset nulla belli suspicio, legatus in</td><td></td></tr><tr><td>Africam C. Considio profectus est, qua in legatione et civi- </td><td></td></tr><tr><td>bus et sociis ita se probavit ut decedens Considius provincia</td><td></td></tr><tr><td>satis facere hominibus non posset, si quemquam alium pro-</td><td>10</td></tr><tr><td>vinciae praefecisset. Itaque Ligarius, cum diu recusans</td><td></td></tr><tr><td>nihil profecisset, provinciam accepit invitus; cui sic praefuit</td><td></td></tr><tr><td>in pace ut et civibus et sociis gratissima esset eius integritas</td><td></td></tr><tr><td>et fides. Bellum subito exarsit, quod qui erant in Africa</td><td>3.1</td></tr><tr><td>ante audierunt geri quam parari. Quo audito partim cupi-</td><td></td></tr><tr><td>ditate inconsiderata, partim caeco quodam timore primo</td><td></td></tr><tr><td>salutis, post etiam studi sui quaerebant aliquem ducem,</td><td></td></tr><tr><td>cum Ligarius domum spectans, ad suos redire cupiens, nullo</td><td>5</td></tr><tr><td>se implicari negotio passus est. Interim P. Attius Varus,</td><td></td></tr><tr><td>qui tum praetor Africam obtinuerat, Vticam venit. Ad eum</td><td></td></tr><tr><td>statim concursum est. Atque ille non mediocri cupiditate</td><td></td></tr><tr><td>adripuit imperium, si illud imperium esse potuit quod ad priva-</td><td></td></tr><tr><td>tum clamore multitudinis imperitae, nullo publico consilio de-</td><td>10</td></tr><tr><td>ferebatur. Itaque Ligarius, qui omne tale negotium fugeret,</td><td>4.1</td></tr><tr><td>paulum adventu Vari conquievit. Adhuc, C. Caesar, Q.</td><td></td></tr><tr><td>Ligarius omni culpa vacat. Domo est egressus non modo</td><td></td></tr><tr><td>nullum ad bellum sed ne ad minimam quidem suspicionem</td><td></td></tr><tr><td>belli; legatus in pace profectus in provincia pacatissima ita se</td><td>5</td></tr><tr><td>gessit ut ei pacem esse expediret. Profectio certe animum</td><td></td></tr><tr><td>tuum non debet offendere: num igitur remansio? Multo</td><td></td></tr><tr><td>minus. Nam profectio voluntatem habuit non turpem,</td><td></td></tr><tr><td>remansio necessitatem etiam honestam. Ergo haec duo</td><td></td></tr><tr><td>tempora carent crimine: unum cum est legatus profectus,</td><td>10</td></tr><tr><td>alterum cum efflagitatus a provincia praepositus Africae est.</td><td></td></tr><tr><td>Tertium tempus quod post adventum Vari in Africa restitit,</td><td>5.1</td></tr><tr><td>si est criminosum, necessitatis crimen est, non voluntatis.</td><td></td></tr><tr><td>An ille, si potuisset illinc ullo modo evadere, Vticae quam </td><td></td></tr><tr><td>Romae, cum P. Attio quam cum concordissimis fratribus,</td><td></td></tr><tr><td>cum alienis esse quam cum suis maluisset? Cum ipsa</td><td>5</td></tr><tr><td>legatio plena desideri ac sollicitudinis fuisset propter incre-</td><td></td></tr><tr><td>dibilem quendam fratrum amorem, hic aequo animo esse</td><td></td></tr><tr><td>potuit belli discidio distractus a fratribus? </td><td></td></tr>
        </table>