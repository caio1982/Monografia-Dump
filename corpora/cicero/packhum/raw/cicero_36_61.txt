<table>
          <script>targetHit=0;</script>
          <tr><td>  Tres igitur haec constitutiones, quae partes non ha-</td><td>2.61.16</td></tr><tr><td>bent, ad hunc modum tractabuntur. nunc generalem</td><td></td></tr><tr><td>constitutionem et partes eius consideremus. </td><td></td></tr><tr><td>  Cum et facto et facti nomine concesso neque ulla</td><td>62.1</td></tr><tr><td>actionis inlata controversia vis et natura et genus</td><td></td></tr><tr><td>ipsius negotii quaeritur, constitutionem generalem ap-</td><td></td></tr><tr><td>pellamus. huius primas esse partes duas nobis videri</td><td></td></tr><tr><td>diximus, negotialem et iuridicialem. </td><td>5</td></tr><tr><td>  Negotialis est, quae in ipso negotio iuris civilis</td><td></td></tr><tr><td>habet implicatam controversiam. ea est huiusmodi: </td><td></td></tr><tr><td>quidam pupillum heredem fecit; pupillus autem ante</td><td></td></tr><tr><td>mortuus est, quam in suam tutelam venit. de hereditate</td><td></td></tr><tr><td>ea, quae pupillo venit, inter eos, qui patris pupilli</td><td>10</td></tr><tr><td>heredes secundi sunt, et inter adgnatos pupilli contro-</td><td></td></tr><tr><td>versia est. possessio heredum secundorum est. intentio</td><td></td></tr><tr><td>est adgnatorum: 'nostra pecunia est, de qua is, cuius</td><td></td></tr><tr><td>adgnati sumus, testatus non est.' depulsio est: 'immo</td><td></td></tr><tr><td>nostra, qui heredes testamento patris sumus.' quaestio</td><td>15</td></tr><tr><td>est: utrorum sit? ratio: 'pater enim et sibi et filio</td><td></td></tr><tr><td>testamentum scripsit, dum is pupillus esset. quare,</td><td></td></tr><tr><td>quae filii fuerunt, testamento patris nostra fiant ne-</td><td></td></tr><tr><td>cesse est.' infirmatio rationis: 'immo pater sibi scripsit</td><td></td></tr><tr><td>et secundum heredem non filio, sed sibi iussit esse.</td><td>20</td></tr><tr><td>quare, praeterquam quod [in] ipsius fuit, testamento il-</td><td></td></tr><tr><td>lius vestrum esse non potest.' iudicatio: possitne quis-</td><td></td></tr><tr><td>quam de filii pupilli re testari; an heredes secundi</td><td></td></tr><tr><td>ipsius patrisfamilias, non filii quoque eius pupilli</td><td></td></tr><tr><td>heredes sint? </td><td>25</td></tr><tr><td>  Atque hoc non alienum est, quod ad multa pertineat,</td><td>63.1</td></tr><tr><td>ne aut nusquam aut usquequaque dicatur, hic ad-</td><td></td></tr><tr><td>monere. sunt causae, quae plures habent rationes in</td><td></td></tr><tr><td>simplici constitutione; quod fit, cum id, quod factum</td><td></td></tr><tr><td>est aut quod defenditur, pluribus de causis rectum</td><td>5</td></tr><tr><td>aut probabile videri potest, ut in hac ipsa causa. sub-</td><td></td></tr><tr><td>ponatur enim ab heredibus haec ratio: 'unius enim pe-</td><td></td></tr><tr><td>cuniae plures dissimilibus de causis heredes esse non</td><td></td></tr><tr><td>possunt, nec umquam factum est, ut eiusdem pecuniae</td><td></td></tr><tr><td>alius testamento, alius lege heres esset', infirmatio</td><td>64.1</td></tr><tr><td>[autem] haec erit: 'non est una pecunia, propterea quod</td><td></td></tr><tr><td>altera pupilli iam erat adventicia, cuius heres non illo </td><td></td></tr><tr><td>in testamento quisquam scriptus erat, si quid pupillo</td><td></td></tr><tr><td>accidisset; et de altera patris etiamnunc mortui vo-</td><td>5</td></tr><tr><td>luntas plurimum valebat, quae iam mortuo pupillo</td><td></td></tr><tr><td>suis heredibus concedebat.' iudicatio est: unane pe-</td><td></td></tr><tr><td>cunia fuerit; aut, si hac erunt usi infirmatione: posse</td><td></td></tr><tr><td>plures esse unius heredes pecuniae dissimilibus de cau-</td><td></td></tr><tr><td>sis et de eo ipso esse controversiam, iudicatio nascitur:</td><td>10</td></tr><tr><td>possintne eiusdem pecuniae plures dissimilibus gene-</td><td></td></tr><tr><td>ribus heredes esse? ergo una in constitutione intel-</td><td></td></tr><tr><td>lectum est, quomodo et rationes et rationum infirma-</td><td></td></tr><tr><td>tiones et propterea iudicationes plures fiant. </td><td></td></tr>
        </table>