<table>
          <script>targetHit=0;</script>
          <tr><td>  Omnes res argumentando confirmantur aut ex eo,</td><td>1.34.10</td></tr><tr><td>quod personis, aut ex eo, quod negotiis est adtributum. </td><td></td></tr><tr><td>Ac personis has res adtributas putamus: nomen, na-</td><td></td></tr><tr><td>turam, victum, fortunam, habitum, affectionem, studia,</td><td></td></tr><tr><td>consilia, facta, casus, orationes. nomen est, quod uni</td><td></td></tr><tr><td>cuique personae datur, quo suo quaeque proprio et</td><td>15</td></tr><tr><td>certo vocabulo appellatur. naturam ipsam definire</td><td></td></tr><tr><td>difficile est; partes autem eius enumerare eas, quarum</td><td></td></tr><tr><td>indigemus ad hanc praeceptionem, facilius est. eae</td><td>35.1</td></tr><tr><td>autem partim divino, partim mortali in genere ver-</td><td></td></tr><tr><td>santur. mortalium autem pars in hominum, pars in</td><td></td></tr><tr><td>bestiarum genere numerantur. atque hominum genus</td><td></td></tr><tr><td>et in sexu consideratur, virile an muliebre sit, et in</td><td>5</td></tr><tr><td>natione, patria, cognatione, aetate. natione, Graius an</td><td></td></tr><tr><td>barbarus; patria, Atheniensis an Lacedaemonius; co-</td><td></td></tr><tr><td>gnatione, quibus maioribus, quibus consanguineis;</td><td></td></tr><tr><td>aetate, puer an adulescens, natu grandior an senex.</td><td></td></tr><tr><td>praeterea commoda et incommoda considerantur ab</td><td>10</td></tr><tr><td>natura data animo aut corpori, hoc modo: valens an</td><td></td></tr><tr><td>inbecillus, longus an brevis, formonsus an deformis,</td><td></td></tr><tr><td>velox an tardus sit, acutus an hebetior, memor an obli-</td><td></td></tr><tr><td>viosus, comis [officiosus] an infacetus, pudens, patiens</td><td></td></tr><tr><td>an contra; et omnino quae a natura dantur animo et</td><td>15</td></tr><tr><td>corpori considerabuntur [et haec in natura conside-</td><td></td></tr><tr><td>randa]. nam quae industria comparantur, ad habitum</td><td></td></tr><tr><td>pertinent, de quo posterius est dicendum. in victu con-</td><td></td></tr><tr><td>siderare oportet, apud quem et quo more et cuius</td><td></td></tr><tr><td>arbitratu sit educatus, quos habuerit artium liberalium</td><td>20</td></tr><tr><td>magistros, quos vivendi praeceptores, quibus amicis </td><td></td></tr><tr><td>utatur, quo in negotio, quaestu, artificio sit occupatus,</td><td></td></tr><tr><td>quo modo rem familiarem administret, qua consuetu-</td><td></td></tr><tr><td>dine domestica sit. in fortuna quaeritur, servus sit an</td><td></td></tr><tr><td>liber, pecuniosus an tenuis, privatus an cum potestate:</td><td>25</td></tr><tr><td>si cum potestate, iure an iniuria; felix, clarus an con-</td><td></td></tr><tr><td>tra; quales liberos habeat. ac si de non vivo quaeretur,</td><td></td></tr><tr><td>etiam quali morte sit affectus, erit considerandum.</td><td></td></tr><tr><td>habitum autem [hunc] appellamus animi aut corporis</td><td>36.1</td></tr><tr><td>constantem et absolutam aliqua in re perfectionem,</td><td></td></tr><tr><td>ut virtutis aut artis alicuius perceptionem aut quamvis</td><td></td></tr><tr><td>scientiam et item corporis aliquam commoditatem non</td><td></td></tr><tr><td>natura datam, sed studio et industria partam. affectio</td><td>5</td></tr><tr><td>est animi aut corporis ex tempore aliqua de causa</td><td></td></tr><tr><td>commutatio, ut laetitia, cupiditas, metus, molestia,</td><td></td></tr><tr><td>morbus, debilitas et alia, quae in eodem genere re-</td><td></td></tr><tr><td>periuntur. studium est autem animi assidua et vehe-</td><td></td></tr><tr><td>menter ad aliquam rem adplicata magna cum voluptate</td><td>10</td></tr><tr><td>occupatio, ut philosophiae, poëticae, geometricae, lit-</td><td></td></tr><tr><td>terarum. consilium est aliquid faciendi aut non fa-</td><td></td></tr><tr><td>ciendi excogitata ratio. facta autem et casus et ora-</td><td></td></tr><tr><td>tiones tribus ex temporibus considerabuntur: quid</td><td></td></tr><tr><td>fecerit [aut] quid ipsi acciderit [aut] quid dixerit; aut</td><td>15</td></tr><tr><td>quid faciat, quid ipsi accidat, quid dicat; aut quid fac-</td><td></td></tr><tr><td>turus sit, quid ipsi casurum sit, qua sit usurus oratione. </td><td></td></tr>
        </table>