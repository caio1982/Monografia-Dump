<table>
          <script>targetHit=0;</script>
          <tr class="title first  date"><td>v Kal<span class="snum">.</span> Febr<span class="snum">.</span> <span class="snum">49</span> <span class="snum">(</span>§<span class="snum">2)</span> Capuae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Vt ab urbe discessi, nullum adhuc intermisi diem quin</td><td>7.15.1.1</td></tr><tr><td>aliquid ad te litterarum darem, non quo haberem magno</td><td></td></tr><tr><td>opere quid scriberem sed ut loquerer tecum absens; quo</td><td></td></tr><tr><td>mihi, cum coram id non licet, nihil est iucundius. </td><td></td></tr><tr><td>  Capuam cum venissem a. d. <span class="caps">vi</span> Kal., pridie quam has</td><td>2.1</td></tr><tr><td>litteras dedi, consules conveni multosque nostri ordinis.</td><td></td></tr><tr><td>omnes cupiebant Caesarem abductis praesidiis stare con-</td><td></td></tr><tr><td>dicionibus iis quas tulisset; uni Favonio leges ab illo nobis</td><td></td></tr><tr><td>imponi non placebat, sed is &lt;non&gt; auditus in consilio. Cato</td><td>5</td></tr><tr><td>enim ipse iam servire quam pugnare mavult; sed tamen ait</td><td></td></tr><tr><td>in senatu se adesse velle cum de condicionibus agatur, si</td><td></td></tr><tr><td>Caesar adductus sit ut praesidia deducat. ita, quod maxime </td><td></td></tr><tr><td>opus est, in Siciliam ire non curat; quod metuo ne obsit, in</td><td></td></tr><tr><td>senatu esse vult. Postum&lt;i&gt;us autem, de quo nominatim sena-</td><td>10</td></tr><tr><td>tus decrevit ut statim in Siciliam iret Fu&lt;r&gt;fanoque suc-</td><td></td></tr><tr><td>cederet, negat se sine Catone iturum et suam in senatu operam</td><td></td></tr><tr><td>auctoritatemque quam magni aestimat. ita res ad Fannium</td><td></td></tr><tr><td>pervenit. is cum imperio in Siciliam praemittitur. </td><td></td></tr><tr><td>  In disputationibus nostris summa varietas est. plerique</td><td>3.1</td></tr><tr><td>negant Caesarem in condicione mansurum, postulataque</td><td></td></tr><tr><td>haec ab eo interposita esse quo minus quod opus esset ad</td><td></td></tr><tr><td>bellum a nobis pararetur. ego autem eum puto facturum ut</td><td></td></tr><tr><td>praesidia deducat; vicerit enim si consul factus erit, et minore</td><td>5</td></tr><tr><td>scelere vicerit quam quo ingressus est. sed accipienda plaga</td><td></td></tr><tr><td>est; sumus enim flagitiose imparati cum a militibus tum a</td><td></td></tr><tr><td>pecunia, quam quidem omnem non modo privatam quae</td><td></td></tr><tr><td>in urbe est sed etiam publicam quae in aerario est illi re-</td><td></td></tr><tr><td>liquimus. Pompeius ad legiones Appianas est profectus;</td><td>10</td></tr><tr><td>Labienum secum habet. ego tuas opiniones de his rebus ex-</td><td></td></tr><tr><td>specto. Formias me continuo recipere cogitabam.</td><td></td></tr>
        </table>