<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">46</span> vel in<span class="snum">.</span> <span class="snum">45</span></td><td></td></tr><tr class="title last  "><td>CICERO DOLABELLAE S.</td><td></td></tr><tr><td>C. Subernius Calenus et meus est familiaris et Leptae, nostri</td><td>9.13.1.1</td></tr><tr><td>familiarissimi, pernecessarius. is, cum vitandi belli causa</td><td></td></tr><tr><td>profectus esset in Hispaniam cum M. Varrone ante bellum </td><td></td></tr><tr><td>et in ea provincia esset in qua nemo nostrum post Afranium</td><td></td></tr><tr><td>superatum bellum ullum fore putaret, incidit in ea ipsa mala</td><td>5</td></tr><tr><td>quae summo studio vitaverat. oppressus est enim bello</td><td></td></tr><tr><td>repentino, quod bellum commotum a Scapula ita postea</td><td></td></tr><tr><td>confirmatum est a Pompeio ut nulla ratione ab illa miseria</td><td></td></tr><tr><td>se eripere posset. eadem causa fere est M. Plani Heredis, qui</td><td>2.1</td></tr><tr><td>est item Calenus, Leptae nostri familiarissimus. </td><td></td></tr><tr><td>  Hosce igitur ambos tibi sic commendo ut maiore cura,</td><td></td></tr><tr><td>studio, sollicitudine animi commendare non possim. volo</td><td></td></tr><tr><td>ipsorum causa meque in eo vehementer et amicitia movet et</td><td>5</td></tr><tr><td>humanitas. Lepta vero cum ita laboret ut eius fortunae</td><td></td></tr><tr><td>videantur in discrimen venire, non possum ego non aut</td><td></td></tr><tr><td>proxime atque ille aut etiam aeque laborare. quapropter,</td><td></td></tr><tr><td>etsi saepe expertus sum quantum me amares, tamen sic</td><td></td></tr><tr><td>velim tibi persuadeas, id me in hac re maxime iudicaturum. </td><td>10</td></tr><tr><td>  Peto igitur a te, vel, si pateris, oro, ut homines miseros et</td><td>3.1</td></tr><tr><td>fortuna, quam vitare nemo potest, magis quam culpa</td><td></td></tr><tr><td>calamitosos conserves incolumis velisque per te me hoc</td><td></td></tr><tr><td>muneris cum ipsis amicis hominibus, cum municipio Caleno,</td><td></td></tr><tr><td>quocum mihi magna necessitudo est, tum Leptae, quem</td><td>5</td></tr><tr><td>omnibus antepono, dare. </td><td></td></tr><tr><td>  Quod dicturus sum puto equidem non valde ad rem</td><td>4.1</td></tr><tr><td>pertinere, sed tamen nihil obest dicere. res familiaris alteri</td><td></td></tr><tr><td>eorum valde exigua est, alteri vix equestris. quapropter,</td><td></td></tr><tr><td>quoniam iis Caesar vitam sua liberalitate concessit nec est</td><td></td></tr><tr><td>quod iis praeterea magno opere possit adimi, reditum, si me</td><td>5</td></tr><tr><td>tantum amas quantum certe amas, hominibus confice. in quo</td><td></td></tr><tr><td>nihil est praeter viam longum; quam idcirco non fugiunt ut</td><td></td></tr><tr><td>et vivant cum suis et moriantur domi. quod ut enitare</td><td></td></tr><tr><td>contendasque, vel potius ut perficias (posse enim te mihi</td><td></td></tr><tr><td>persuasi), vehementer te etiam atque etiam rogo. </td><td>10</td></tr>
        </table>