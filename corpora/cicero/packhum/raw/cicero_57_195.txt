<table>
          <script>targetHit=0;</script>
          <tr class="title first  date"><td>ix Kal<span class="snum">.</span> Apr<span class="snum">.</span> <span class="snum">49</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Mene haec posse ferre? omnia misera, sed hoc nihil miserius:</td><td>9.13a.1.1</td></tr><tr><td>Pompeius N. Magium de pace misit et tamen oppugnatur. </td><td></td></tr><tr><td>quod ego non credebam, sed habeo a Balbo litteras quarum</td><td></td></tr><tr><td>ad te exemplum misi. lege, quaeso, et illud infimum caput</td><td></td></tr><tr><td>ipsius Balbi optimi, cui Gnaeus noster locum ubi hortos</td><td>5</td></tr><tr><td>aedificaret dedit, quem cui nostrum non saepe praetulit? itaque</td><td></td></tr><tr><td>miser torquetur. sed ne bis eadem legas, ad ipsam te epistulam</td><td></td></tr><tr><td>reicio. spem autem pacis habeo nullam. Dolabella suis litteris</td><td></td></tr><tr><td><span class="caps">iii</span> Id. Mart. datis merum bellum loquitur. maneamus ergo in</td><td></td></tr><tr><td>illa eadem sententia misera et desperata, quando hoc miserius</td><td>10</td></tr><tr><td>esse nihil potest.</td><td></td></tr>
        </table>