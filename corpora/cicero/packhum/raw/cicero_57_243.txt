<table>
          <script>targetHit=0;</script>
          <tr class="title first  date"><td>prid<span class="snum">.</span> Id<span class="snum">.</span> Mai<span class="snum">.</span> <span class="snum">47</span> <span class="snum">(</span>§<span class="snum">4)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quoniam iustas causas adfers cur te hoc tempore videre non</td><td>11.15.1.1</td></tr><tr><td>possim, &lt;vide,&gt; quaeso, quid sit mihi faciendum. ille enim ita</td><td></td></tr><tr><td>videtur Alexandria teneri ut eum scribere etiam pudeat de illis</td><td></td></tr><tr><td>rebus, hi autem ex Africa iam adfuturi videntur, Achaici, item</td><td></td></tr><tr><td>ex Asia redituri ad eos aut libero aliquo loco commoraturi.</td><td>5</td></tr><tr><td>quid mihi igitur putas agendum? video difficile esse consilium.</td><td></td></tr><tr><td>sum enim solus aut cum altero cui neque ad illos reditus sit</td><td></td></tr><tr><td>neque ab his ipsis quicquam ad spem ostendatur. sed tamen</td><td></td></tr><tr><td>scire velim quid censeas; idque erat cum aliis cur te, si fieri</td><td></td></tr><tr><td>posset, cuperem videre. </td><td>10</td></tr><tr><td>  Minucium <span class="caps"><span class="ovl">xii</span></span><span class="ovl"></span> sola curasse scripsi ad te antea. quod superest</td><td>2.1</td></tr><tr><td>velim videas ut curetur. Quintus non modo non cum magna</td><td></td></tr><tr><td>prece ad me sed acerbissime scripsit, filius vero mirifico odio.</td><td></td></tr><tr><td>nihil fingi potest mali quo non urgear. omnia tamen sunt</td><td></td></tr><tr><td>faciliora quam peccati dolor, qui et maximus est et aeternus.</td><td>5</td></tr><tr><td>cuius peccati si socios essem habiturus ego quos putavi, tamen</td><td></td></tr><tr><td>esset ea consolatio tenuis. sed habet aliorum omnium ratio </td><td></td></tr><tr><td>exitum, mea nullum. alii capti, alii interclusi non veniunt in</td><td></td></tr><tr><td>dubium de voluntate, eo minus scilicet cum se expedierint et</td><td></td></tr><tr><td>una esse coeperint. ii autem ipsi qui sua voluntate ad Fufium</td><td>10</td></tr><tr><td>venerunt nihil possunt nisi timidi existimari. multi autem sunt</td><td></td></tr><tr><td>qui, quocumque [sunt] modo ad illos se recipere volent,</td><td></td></tr><tr><td>recipientur. quo minus debes mirari non posse me tanto dolori</td><td></td></tr><tr><td>resistere. solius enim meum peccatum corrigi non potest et</td><td></td></tr><tr><td>fortasse Laeli. sed quid me id levat? nam C. quidem Cassium</td><td>15</td></tr><tr><td>aiunt consilium Alexandriam eundi mutavisse. </td><td></td></tr><tr><td>  Haec ad te scribo non ut queas tu demere sollicitudinem sed</td><td>3.1</td></tr><tr><td>ut cognoscam ecquid tu ad ea adferas quae me conficiunt; ad</td><td></td></tr><tr><td>quae gener accedit et cetera quae fletu reprimor ne scribam.</td><td></td></tr><tr><td>quin etiam Aesopi filius me excruciat. prorsus nihil abest quin</td><td></td></tr><tr><td>sim miserrimus. sed ad primum revertor, quid putes faciendum,</td><td>5</td></tr><tr><td>occultene aliquo propius veniendum an mare transeundum.</td><td></td></tr><tr><td>nam hic maneri diutius non potest. </td><td></td></tr><tr><td>  De Fufidianis, qua re nihil potuit confici? genus enim</td><td>4.1</td></tr><tr><td>condicionis eius modi fuit in quo non solet esse controversia,</td><td></td></tr><tr><td>cum ea pars quae videtur esse minor licitatione expleri posset.</td><td></td></tr><tr><td>hoc ego non sine causa quaero. suspicor enim coheredes</td><td></td></tr><tr><td>dubiam nostram causam putare et eo rem in integro esse malle.</td><td>5</td></tr><tr><td>vale. prid. Id. Mai. </td><td></td></tr>
        </table>