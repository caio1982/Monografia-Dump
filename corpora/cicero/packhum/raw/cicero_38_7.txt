<table>
          <script>targetHit=0;</script>
          <tr><td>  C.F. Reliquum est igitur ut dicas de con-</td><td>23.1</td></tr><tr><td>versa oratione atque mutata. </td><td></td></tr><tr><td>  C.P. Est itaque id genus totum situm in com-</td><td></td></tr><tr><td>mutatione verborum: quae simplicibus in verbis ita</td><td></td></tr><tr><td>tractatur ut aut ex verbo dilatetur aut in verbum</td><td>5</td></tr><tr><td>contrahatur oratio—ex verbo cum aut proprium aut</td><td></td></tr><tr><td>idem significans aut factum verbum in plura verba</td><td></td></tr><tr><td>diducitur, ex oratione cum aut definitio ad unum</td><td></td></tr><tr><td>verbum revocatur aut assumpta verba removentur</td><td></td></tr><tr><td>aut circuitus diriguntur aut in coniunctione fit</td><td>10</td></tr><tr><td>unum verbum ex duobus; in coniunctis autem verbis</td><td>24.1</td></tr><tr><td>triplex adhiberi potest commutatio, non verborum </td><td></td></tr><tr><td>sed ordinis tantummodo, ut cum semel dictum sit</td><td></td></tr><tr><td>directe sicut natura ipsa tulerit, invertatur ordo et</td><td></td></tr><tr><td>idem quasi sursum versus retroque dicatur, deinde</td><td>5</td></tr><tr><td>idem intercise atque permixte. Eloquendi autem</td><td></td></tr><tr><td>exercitatio maxime in hoc toto convertendi genere</td><td></td></tr><tr><td>versatur. </td><td></td></tr><tr><td>  C.F. Actio igitur sequitur, ut opinor. </td><td>25.1</td></tr><tr><td>  C.P. Est ita: quae quidem oratori et cum rerum</td><td></td></tr><tr><td>et cum verborum momentis commutanda maxime</td><td></td></tr><tr><td>est. Facit enim et dilucidam orationem et illustrem</td><td></td></tr><tr><td>et probabilem et suavem non verbis sed varietate</td><td>5</td></tr><tr><td>vocum, motu corporis, vultu, quae plurimum valebunt</td><td></td></tr><tr><td>si cum orationis genere consentient eiusque vim ac</td><td></td></tr><tr><td>varietatem subsequentur. </td><td></td></tr><tr><td>  C.F. Num quidnam de oratore ipso restat? </td><td>26.1</td></tr><tr><td>  C.P. Nihil sane praeter memoriam, quae est</td><td></td></tr><tr><td>gemina litteraturae quodammodo et in dissimili</td><td></td></tr><tr><td>genere persimilis. Nam ut illa constat ex notis</td><td></td></tr><tr><td>litterarum et ex eo in quo imprimuntur illae notae,</td><td>5</td></tr><tr><td>sic confectio memoriae tamquam cera locis utitur et</td><td></td></tr><tr><td>in his imagines ut litteras collocat. </td><td></td></tr>
        </table>