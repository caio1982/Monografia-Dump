<table>
          <script>targetHit=0;</script>
          <tr class="title first  date"><td>Mart<span class="snum">.</span> <span class="snum">56(?)</span></td><td></td></tr><tr class="title last  "><td>&lt;M. CICERO S. D. P. LENTULO PRO COS.&gt;</td><td></td></tr><tr><td>Quae gerantur accipies ex Pollione, qui omnibus negotiis non</td><td>1.6.1.1</td></tr><tr><td>interfuit solum sed praefuit. me in summo dolore quem in</td><td></td></tr><tr><td>tuis rebus capio maxime scilicet consolatur spes, quod valde</td><td></td></tr><tr><td>suspicor fore ut infringatur hominum improbitas et consiliis</td><td></td></tr><tr><td>tuorum amicorum et ipsa die, quae debilitat cogitationes et</td><td>5</td></tr><tr><td>inimicorum et proditorum tuorum. </td><td></td></tr><tr><td>  Facile secundo loco me consolatur recordatio meorum</td><td>2.1</td></tr><tr><td>temporum, quorum imaginem video in rebus tuis; nam etsi</td><td></td></tr><tr><td>minore in re violatur tua dignitas quam mea adflicta est,</td><td></td></tr><tr><td>tamen est tanta similitudo ut sperem te mihi ignoscere si ea</td><td></td></tr><tr><td>non timuerim quae ne tu quidem umquam timenda duxisti.</td><td>5</td></tr><tr><td>sed praesta te eum qui mihi a teneris, ut Graeci dicunt,</td><td></td></tr><tr><td>unguiculis es cognitus. illustrabit, mihi crede, tuam ampli-</td><td></td></tr><tr><td>tudinem hominum iniuria. a me omnia summa in te studia</td><td></td></tr><tr><td>officiaque exspecta. non fallam opinionem tuam.</td><td></td></tr>
        </table>