<table>
          <script>targetHit=0;</script>
          <tr><td>  Quaero etiam illud ex te, quod privatus admisisti, in quo</td><td>33.1</td></tr><tr><td>certe iam tibi dicere non licebit cum clarissimis viris causam</td><td></td></tr><tr><td>tuam esse coniunctam, postulatusne sis lege Licinia et</td><td></td></tr><tr><td>Iunia? edixeritne C. Memmius praetor ex ea lege ut adesses</td><td></td></tr><tr><td>die tricensimo? cum is dies venisset, fecerisne quod in hac</td><td>5</td></tr><tr><td>re publica non modo factum antea numquam est, sed in</td><td></td></tr><tr><td>omni memoria est omnino inauditum? appellarisne tribunos</td><td></td></tr><tr><td>plebis ne causam diceres—levius dixi; quamquam id ipsum</td><td></td></tr><tr><td>esset et novum et non ferendum—sed appellarisne nominatim</td><td></td></tr><tr><td>pestem illius anni, furiam patriae, tempestatem rei publicae,</td><td>10</td></tr><tr><td>Clodium. Qui tamen cum iure, cum more, cum potestate</td><td></td></tr><tr><td>iudicium impedire non posset, rediit ad illam vim et furorem</td><td></td></tr><tr><td>suum, ducemque se militibus tuis praebuit. In quo ne</td><td></td></tr><tr><td>quid a me dictum in te potius putes quam abs te esse</td><td></td></tr><tr><td>quaesitum, nullum onus imponam mihi testimoni: quae</td><td>15</td></tr><tr><td>mihi brevi tempore ex eodem isto loco video esse dicenda</td><td></td></tr><tr><td>servabo, teque non arguam, sed, ut in ceteris rebus feci,</td><td></td></tr><tr><td>rogabo. Quaero ex te, Vatini, num quis in hac civitate</td><td>34.1</td></tr><tr><td>post urbem conditam tribunos plebis appellarit ne causam</td><td></td></tr><tr><td>diceret? num quis reus in tribunal sui quaesitoris escenderit</td><td></td></tr><tr><td>eumque vi deturbarit, subsellia dissiparit, urnas deiecerit,</td><td></td></tr><tr><td>eas denique omnis res in iudicio disturbando commiserit,</td><td>5</td></tr><tr><td>quarum rerum causa iudicia sunt constituta? sciasne tum</td><td></td></tr><tr><td>fugisse Memmium, accusatores esse tuos de tuis tuorumque</td><td></td></tr><tr><td>manibus ereptos, iudices quaestionum de proximis tribunali- </td><td></td></tr><tr><td>bus esse depulsos, in foro, luce, inspectante populo Romano</td><td></td></tr><tr><td>quaestionem, magistratus, morem maiorum, leges, iudices,</td><td>10</td></tr><tr><td>reum, poenam esse sublatam? haec omnia sciasne diligentia</td><td></td></tr><tr><td>C. Memmi publicis tabulis esse notata atque testata? Atque</td><td></td></tr><tr><td>illud etiam quaero, cum, postea quam es postulatus, ex lega-</td><td></td></tr><tr><td>tione redieris,—ne quis te iudicia defugere arbitretur,—</td><td></td></tr><tr><td>teque, cum tibi utrum velles liceret, dictitaris causam dicere</td><td>15</td></tr><tr><td>maluisse, qui consentaneum fuerit, cum legationis perfugio</td><td></td></tr><tr><td>uti noluisses, appellatione improbissima te ad auxilium</td><td></td></tr><tr><td>nefarium confugisse? </td><td></td></tr>
        </table>