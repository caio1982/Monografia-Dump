<table>
          <script>targetHit=0;</script>
          <tr><td>  Tenetur igitur iam, iudices, et manifesto tenetur avaritia,</td><td>2.3.152.1</td></tr><tr><td>cupiditas hominis, scelus, improbitas, audacia. Quid? si</td><td></td></tr><tr><td>haec quae dico ipsius amici defensoresque iudicarunt, quid</td><td></td></tr><tr><td>amplius vultis? Adventu L. Metelli praetoris, cum omnis</td><td></td></tr><tr><td>eius comites iste sibi suo illo panchresto medicamento</td><td>5</td></tr><tr><td>amicos reddidisset, aditum est ad Metellum; eductus</td><td></td></tr><tr><td>est Apronius. Eduxit vir primarius, C. Gallus senator;</td><td></td></tr><tr><td>postulavit ab L. Metello ut ex edicto suo iudicium daret in</td><td></td></tr><tr><td>Apronium, <span class="caps">Qvod per vim avt metvm abstvlisset</span>, quam</td><td></td></tr><tr><td>formulam Octavianam et Romae Metellus habuerat et</td><td>10</td></tr><tr><td>habebat in provincia. Non impetrat, cum hoc diceret</td><td></td></tr><tr><td>Metellus, praeiudicium se de capite C. Verris per hoc</td><td></td></tr><tr><td>iudicium nolle fieri. Tota Metelli cohors hominum non</td><td></td></tr><tr><td>ingratorum aderat Apronio; C. Gallus, homo vestri ordinis,</td><td></td></tr><tr><td>a suo familiarissimo L. Metello iudicium ex edicto non potest</td><td>15</td></tr><tr><td>impetrare. Non reprehendo Metellum,—pepercit homini</td><td>153.1</td></tr><tr><td>amico et, quem ad modum ipsum dicere audivi, necessario:</td><td></td></tr><tr><td>non reprehendo, inquam, Metellum, sed hoc miror, quo</td><td></td></tr><tr><td>modo de quo homine praeiudicium noluerit fieri per re-</td><td></td></tr><tr><td>cuperatores, de hoc ipse non modo praeiudicarit verum</td><td>5</td></tr><tr><td>gravissime ac vehementissime iudicarit. Primum enim si </td><td></td></tr><tr><td>Apronium absolutum iri putaret, nihil erat quod ullum</td><td></td></tr><tr><td>praeiudicium vereretur; deinde si condemnato Apronio</td><td></td></tr><tr><td>coniunctam cum eo Verris causam omnes erant existi-</td><td></td></tr><tr><td>maturi, Metellus quidem certe iam hoc iudicabat, eorum</td><td>10</td></tr><tr><td>rem causamque esse coniunctam, qui statueret Apronio con-</td><td></td></tr><tr><td>demnato de isto praeiudicium futurum. Et simul una res</td><td></td></tr><tr><td>utrique rei est argumento, et aratores vi et metu coactos</td><td></td></tr><tr><td>Apronio multo plus quam debuerint dedisse, et Apronium</td><td></td></tr><tr><td>istius rem suo nomine egisse, cum L. Metellus statuerit non</td><td>15</td></tr><tr><td>posse Apronium condemnari quin simul de istius scelere</td><td></td></tr><tr><td>atque improbitate iudicaretur. </td><td></td></tr>
        </table>