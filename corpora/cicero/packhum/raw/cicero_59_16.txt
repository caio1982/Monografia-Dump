<table>
          <script>targetHit=0;</script>
          <tr class="title first  date"><td>ex<span class="snum">.</span> Iun<span class="snum">.(?)</span> <span class="snum">43</span></td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>Fungerer eo officio quo tu functus es in meo luctu teque per</td><td>17.1.1</td></tr><tr><td>litteras consolarer, nisi scirem iis remediis quibus meum</td><td></td></tr><tr><td>dolorem tum levasses te in tuo non egere; ac velim facilius</td><td></td></tr><tr><td>quam mihi nunc tibi tute medeare. est autem alienum tanto </td><td></td></tr><tr><td>viro quantus es tu, quod alteri praeceperit, id ipsum facere</td><td>5</td></tr><tr><td>non posse. me quidem cum rationes quas collegeras tum</td><td></td></tr><tr><td>auctoritas tua a nimio maerore deterruit. cum enim mollius</td><td></td></tr><tr><td>tibi ferre viderer quam deceret virum, praesertim eum qui</td><td></td></tr><tr><td>alios consolari soleret, accusasti me per litteras gravioribus</td><td></td></tr><tr><td>verbis quam tua consuetudo ferebat. itaque iudicium tuum</td><td>2.1</td></tr><tr><td>magni aestimans idque veritus me ipse collegi et ea quae</td><td></td></tr><tr><td>didiceram, legeram, acceperam graviora duxi tua auctoritate</td><td></td></tr><tr><td>addita. </td><td></td></tr><tr><td>  Ac mihi tum, Brute, officio solum erat et naturae, tibi</td><td>5</td></tr><tr><td>nunc populo et scaenae, ut dicitur, serviendum est. nam cum</td><td></td></tr><tr><td>in te non solum exercitus tui sed omnium civium ac paene</td><td></td></tr><tr><td>gentium coniecti oculi sint, minime decet propter quem</td><td></td></tr><tr><td>fortiores ceteri sumus eum ipsum animo debilitatum videri.</td><td></td></tr><tr><td>quam ob rem accepisti tu quidem dolorem (id enim amisisti</td><td>10</td></tr><tr><td>cui simile in terris nihil fuit), et est dolendum in tam gravi</td><td></td></tr><tr><td>vulnere, ne id ipsum, carere omni sensu doloris, sit miserius</td><td></td></tr><tr><td>quam dolere; sed ut modice, ceteris utile est, tibi necesse est. </td><td></td></tr><tr><td>  Scriberem plura nisi ad te haec ipsa nimis multa essent.</td><td>3.1</td></tr><tr><td>nos te tuumque exercitum exspectamus, sine quo, ut reliqua</td><td></td></tr><tr><td>ex sententia succedant, vix satis liberi videmur fore. de tota</td><td></td></tr><tr><td>re publica plura scribam et fortasse iam certiora iis litteris</td><td></td></tr><tr><td>quas Veteri nostro cogitabam dare.</td><td>5</td></tr>
        </table>