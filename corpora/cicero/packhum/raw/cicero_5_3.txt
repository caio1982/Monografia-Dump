<table>
          <script>targetHit=0;</script>
          <tr><td>  Quae cum ita sint, iste homo amens ac perditus alia</td><td>1.1.15.9</td></tr><tr><td>mecum ratione pugnat. Non id agit ut alicuius eloquen-</td><td>10</td></tr><tr><td>tiam mihi opponat; non gratia, non auctoritate cuius-</td><td></td></tr><tr><td>quam, non potentia nititur. Simulat his se rebus confidere;</td><td></td></tr><tr><td>sed video quid agat; neque enim agit occultissime. Pro-</td><td></td></tr><tr><td>ponit inania mihi nobilitatis, hoc est hominum adrogantium</td><td></td></tr><tr><td>nomina, qui non tam me impediunt quod nobiles sunt,</td><td>15</td></tr><tr><td>quam adiuvant quod noti sunt: simulat se eorum praesidio</td><td></td></tr><tr><td>confidere, cum interea aliud quiddam iam diu machinetur.</td><td></td></tr><tr><td>Quam spem nunc habeat in manibus et quid moliatur</td><td>16.1</td></tr><tr><td>breviter iam, iudices, vobis exponam; sed prius ut ab</td><td></td></tr><tr><td>initio res ab eo constituta sit, quaeso, cognoscite. </td><td></td></tr><tr><td>  Vt primum e provincia rediit, redemptio est huius iudici</td><td></td></tr><tr><td>facta grandi pecunia. Mansit in condicione atque pacto </td><td>5</td></tr><tr><td>usque ad eum finem dum iudices reiecti sunt: posteaquam</td><td></td></tr><tr><td>reiectio iudicum facta est, quod et in sortitione istius spem</td><td></td></tr><tr><td>fortuna populi Romani et in reiciendis iudicibus mea dili-</td><td></td></tr><tr><td>gentia istorum impudentiam vicerat, renuntiata est tota</td><td></td></tr><tr><td>condicio. Praeclare se res habebat. Libelli nominum</td><td>17.1</td></tr><tr><td>vestrorum consilique huius in manibus erant omnium;</td><td></td></tr><tr><td>nulla nota, nullus color, nullae sordes videbantur his sen-</td><td></td></tr><tr><td>tentiis adlini posse, cum iste repente ex alacri atque laeto</td><td></td></tr><tr><td>sic erat humilis atque demissus ut non modo populo</td><td>5</td></tr><tr><td>Romano, sed etiam sibi ipse condemnatus videretur. Ecce</td><td></td></tr><tr><td>autem repente his diebus paucis comitiis consularibus factis</td><td></td></tr><tr><td>eadem illa vetera consilia pecunia maiore repetuntur,</td><td></td></tr><tr><td>eaedemque vestrae famae fortunisque omnium insidiae per</td><td></td></tr><tr><td>eosdem homines comparantur. Quae res primo, iudices,</td><td>10</td></tr><tr><td>pertenui nobis argumento indicioque patefacta est: post</td><td></td></tr><tr><td>aperto suspicionis introitu ad omnia intima istorum consilia</td><td></td></tr><tr><td>sine ullo errore pervenimus. </td><td></td></tr>
        </table>