<table>
          <script>targetHit=0;</script>
          <tr class="title first  date"><td>Id<span class="snum">.</span> Mart<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Nondum videris perspicere quam me nec Antonius com-</td><td>12.20.1.1</td></tr><tr><td>moverit nec quicquam iam eius modi possit commovere. de</td><td></td></tr><tr><td>Terentia autem scripsi ad te eis litteris quas dederam pridie.</td><td></td></tr><tr><td>quod me hortaris idque a ceteris desiderari scribis ut dissimulem</td><td></td></tr><tr><td>me tam graviter dolere, possumne magis quam quod totos dies</td><td>5</td></tr><tr><td>consumo in litteris? quod etsi non dissimulationis [causa] sed</td><td></td></tr><tr><td>potius leniendi et sanandi animi causa facio, tamen, si mihi</td><td></td></tr><tr><td>minus proficio, simulationi certe facio satis. </td><td></td></tr><tr><td>  Minus multa ad te scripsi, quod exspectabam tuas litteras ad</td><td>2.1</td></tr><tr><td>eas quas ad te pridie dederam. exspectabam autem maxime de</td><td></td></tr><tr><td>fano, non nihil etiam de Terentia. velim me facias certiorem</td><td></td></tr><tr><td>proximis litteris Cn. Caepio, Serviliae Claudi pater, vivone</td><td></td></tr><tr><td>patre suo naufragio perierit an mortuo, item Rutilia vivone</td><td>5</td></tr><tr><td>C. Cotta filio suo mortua sit an mortuo. pertinent ad eum</td><td></td></tr><tr><td>librum quem de luctu minuendo scripsimus. </td><td></td></tr>
        </table>