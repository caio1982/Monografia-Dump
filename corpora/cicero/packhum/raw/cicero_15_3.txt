<table>
          <script>targetHit=0;</script>
          <tr><td>  Multa, cum essem consul, de summis rei publicae periculis</td><td>14.5</td></tr><tr><td>audivi, multa quaesivi, multa cognovi; nullus umquam de</td><td></td></tr><tr><td>Sulla nuntius ad me, nullum indicium, nullae litterae per-</td><td></td></tr><tr><td>venerunt, nulla suspicio. Multum haec vox fortasse valere</td><td></td></tr><tr><td>deberet eius hominis qui consul insidias rei publicae consilio</td><td></td></tr><tr><td>investigasset, veritate aperuisset, magnitudine animi vindi-</td><td>10</td></tr><tr><td>casset, cum is se nihil audisse de P. Sulla, nihil suspicatum</td><td></td></tr><tr><td>esse diceret. Sed ego nondum utor hac voce ad hunc</td><td></td></tr><tr><td>defendendum; ad purgandum me potius utar, ut mirari</td><td></td></tr><tr><td>Torquatus desinat me qui Autronio non adfuerim Sullam</td><td></td></tr><tr><td>defendere. Quae enim Autroni fuit causa, quae Sullae est?</td><td>15.1</td></tr><tr><td>Ille ambitus iudicium tollere ac disturbare primum conflato</td><td></td></tr><tr><td>voluit gladiatorum ac fugitivorum tumultu, deinde, id quod</td><td></td></tr><tr><td>vidimus omnes, lapidatione atque concursu; Sulla, si sibi </td><td></td></tr><tr><td>suus pudor ac dignitas non prodesset, nullum auxilium</td><td>5</td></tr><tr><td>requisivit. Ille damnatus ita se gerebat non solum consiliis</td><td></td></tr><tr><td>et sermonibus verum etiam aspectu atque voltu ut inimicus</td><td></td></tr><tr><td>esse amplissimis ordinibus, infestus bonis omnibus, hostis</td><td></td></tr><tr><td>patriae videretur; hic se ita fractum illa calamitate atque</td><td></td></tr><tr><td>adflictum putavit ut nihil sibi ex pristina dignitate superesse</td><td>10</td></tr><tr><td>arbitraretur, nisi quod modestia retinuisset. Hac vero in</td><td>16.1</td></tr><tr><td>coniuratione quid tam coniunctum quam ille cum Catilina,</td><td></td></tr><tr><td>cum Lentulo? quae tanta societas ullis inter se rerum</td><td></td></tr><tr><td>optimarum quanta ei cum illis sceleris, libidinis, audaciae?</td><td></td></tr><tr><td>quod flagitium Lentulus non cum Autronio concepit? quod</td><td>5</td></tr><tr><td>sine eodem illo Catilina facinus admisit? cum interim Sulla</td><td></td></tr><tr><td>cum isdem illis non modo noctem solitudinemque non</td><td></td></tr><tr><td>quaereret sed ne mediocri quidem sermone et congressu</td><td></td></tr><tr><td>coniungeretur. Illum Allobroges, maximarum rerum veris-</td><td>17.1</td></tr><tr><td>simi indices, illum multorum litterae ac nuntii coarguerunt;</td><td></td></tr><tr><td>Sullam interea nemo insimulavit, nemo nominavit. Postremo</td><td></td></tr><tr><td>eiecto sive emisso iam ex urbe Catilina ille arma misit,</td><td></td></tr><tr><td>cornua, tubas, fascis, signa, legiones, ille relictus intus,</td><td>5</td></tr><tr><td>exspectatus foris, Lentuli poena compressus convertit se</td><td></td></tr><tr><td>aliquando ad timorem, numquam ad sanitatem; hic contra</td><td></td></tr><tr><td>ita quievit ut eo tempore omni Neapoli fuerit, ubi neque</td><td></td></tr><tr><td>homines fuisse putantur huius adfines suspicionis et locus</td><td></td></tr><tr><td>est ipse non tam ad inflammandos calamitosorum animos</td><td>10</td></tr><tr><td>quam ad consolandos accommodatus. </td><td></td></tr>
        </table>