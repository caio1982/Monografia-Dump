<table>
          <script>targetHit=0;</script>
          <tr class="title first  date"><td>prid<span class="snum">.</span> Id<span class="snum">.</span> Febr<span class="snum">.</span> <span class="snum">56</span></td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Scripsi ad te antea superiora. nunc cognosce postea quae sint</td><td>2.3.1.1</td></tr><tr><td>acta. [a] Kal. Febr. legationes in Id. Febr. reiciebantur; eo</td><td></td></tr><tr><td>die res confecta non est. a. d. <span class="caps">iiii</span> Non. Febr. Milo adfuit. ei</td><td></td></tr><tr><td>Pompeius advocatus venit. dixit M. Marcellus a me rogatus.</td><td></td></tr><tr><td>honeste discessimus. prodicta dies est in <span class="caps">vii</span> Id. Febr. interim</td><td>5</td></tr><tr><td>reiectis legationibus in Idus referebatur de provinciis</td><td></td></tr><tr><td>quaestorum et de ornandis praetoribus; sed res multis</td><td></td></tr><tr><td>querelis de re publica interponendis nulla transacta est. C.</td><td></td></tr><tr><td>Cato legem promulgavit de imperio Lentuli abrogando.</td><td></td></tr><tr><td>vestitum filius mutavit. </td><td>10</td></tr><tr><td>  A. d. <span class="caps">vii</span> Id. Febr. Milo adfuit. dixit Pompeius, sive voluit.</td><td>2.1</td></tr><tr><td>nam ut surrexit, operae Clodianae clamorem sustulerunt,</td><td></td></tr><tr><td>idque ei perpetua oratione contigit, non modo ut acclama-</td><td></td></tr><tr><td>tione sed ut convicio et maledictis impediretur. qui ut</td><td></td></tr><tr><td>peroravit (nam in eo sane fortis fuit, non est deterritus, dixit</td><td>5</td></tr><tr><td>omnia atque interdum etiam silentio, cum auctoritate</td><td></td></tr><tr><td>pervicerat)—sed ut peroravit, surrexit Clodius. ei tantus</td><td></td></tr><tr><td>clamor a nostris (placuerat enim referre gratiam) ut neque</td><td></td></tr><tr><td>mente nec lingua neque ore consisteret. ea res acta est, cum</td><td></td></tr><tr><td>hora sexta vix Pompeius perorasset, usque ad horam</td><td>10</td></tr><tr><td>octavam, cum omnia maledicta, versus denique obscenissimi</td><td></td></tr><tr><td>in Clodium et Clodiam dicerentur. ille furens et exsanguis</td><td></td></tr><tr><td>interrogabat suos in clamore ipso quis esset qui plebem fame</td><td></td></tr><tr><td>necaret: respondebant operae 'Pompeius'. quis Alexandriam</td><td></td></tr><tr><td>ire cuperet: respondebant 'Pompeius'. quem ire vellent:</td><td>15</td></tr><tr><td>respondebant 'Crassum' (is aderat tum Miloni, animo non </td><td></td></tr><tr><td>amico). hora fere nona quasi signo dato Clodiani nostros</td><td></td></tr><tr><td>consputare coeperunt. exarsit dolor. urgere illi ut loco nos</td><td></td></tr><tr><td>moverent. factus est a nostris impetus. fuga operarum,</td><td></td></tr><tr><td>eiectus de rostris Clodius. ac nos quoque tum fugimus, ne</td><td>20</td></tr><tr><td>quid in turba. senatus vocatus in curiam. Pompeius domum;</td><td></td></tr><tr><td>neque ego tamen in senatum, ne aut de tantis rebus tacerem</td><td></td></tr><tr><td>aut in Pompeio defendendo (nam is carpebatur a Bibulo,</td><td></td></tr><tr><td>Curione, Favonio, Servilio filio) animos bonorum virorum</td><td></td></tr><tr><td>offenderem. res in posterum dilata est. Clodius in Quirinalia</td><td>25</td></tr><tr><td>prodixit diem. </td><td></td></tr><tr><td>  A. d. <span class="caps">vi</span> Id. Febr. senatus ad Apollinis fuit, ut Pompeius</td><td>3.1</td></tr><tr><td>adesset. acta res est graviter a Pompeio. eo die nihil perfectum</td><td></td></tr><tr><td>est. a. d. <span class="caps">v</span> Id. Febr. senatus ad Apollinis. senatus consultum</td><td></td></tr><tr><td>factum est ea quae facta essent a. d. <span class="caps">vii</span> Id. Febr. contra rem</td><td></td></tr><tr><td>publicam esse facta. eo die Cato vehementer est in Pompeium</td><td>5</td></tr><tr><td>invectus et eum oratione perpetua tamquam reum accusavit;</td><td></td></tr><tr><td>de me multa me invito cum mea summa laude dixit, cum</td><td></td></tr><tr><td>illius in me perfidiam increparet. auditus est magno silentio</td><td></td></tr><tr><td>malevolorum. respondit ei vehementer Pompeius Crassumque</td><td></td></tr><tr><td>descripsit dixitque aperte se munitiorem ad custodiendam</td><td>10</td></tr><tr><td>vitam suam fore quam Africanus fuisset, quem C. Carbo</td><td></td></tr><tr><td>interemisset. </td><td></td></tr><tr><td>  Itaque magnae mihi res iam moveri videbantur. nam</td><td>4.1</td></tr><tr><td>Pompeius haec intellegit nobiscumque communicat, insidias</td><td></td></tr><tr><td>vitae suae fieri, C. Catonem a Crasso sustentari, Clodio</td><td></td></tr><tr><td>pecuniam suppeditari, utrumque et ab eo et a Curione,</td><td></td></tr><tr><td>Bibulo, ceterisque suis obtrectatoribus confirmari; vehe-</td><td>5</td></tr><tr><td>menter esse providendum ne opprimatur, contionario illo</td><td></td></tr><tr><td>populo a se prope alienato, nobilitate inimica, non aequo</td><td></td></tr><tr><td>senatu, iuventute improba. itaque se comparat; homines ex</td><td></td></tr><tr><td>agris accersit. operas autem suas Clodius confirmat; manus</td><td></td></tr><tr><td>ad Quirinalia paratur. in ea multo sumus superiores ipsius </td><td>10</td></tr><tr><td>Milo&lt;nis&gt; copiis, sed magna manus ex Piceno et Gallia</td><td></td></tr><tr><td>exspectatur, ut etiam Catonis rogationibus de Milone et</td><td></td></tr><tr><td>Lentulo resistamus. </td><td></td></tr><tr><td>  A. d. <span class="caps">iiii</span> Id. Febr. Sestius ab indice Cn. Nerio Pupinia de</td><td>5.1</td></tr><tr><td>ambitu est postulatus et eodem die a quodam M. Tullio de</td><td></td></tr><tr><td>vi. is erat aeger. domum, ut debuimus, ad eum statim</td><td></td></tr><tr><td>venimus eique nos totos tradidimus idque fecimus praeter</td><td></td></tr><tr><td>hominum opinionem, qui nos ei iure suscensere putabant, ut</td><td>5</td></tr><tr><td>humanissimi gratissimique et ipsi et omnibus videremur;</td><td></td></tr><tr><td>itaque faciemus. sed idem Nerius index edidit [ad] adligatos</td><td></td></tr><tr><td>Cn. Lentulum Vatiam et C. Cornelium Stel. eodem die</td><td></td></tr><tr><td>senatus consultum factum est ut sodalitates decuriatique</td><td></td></tr><tr><td>discederent lexque de iis ferretur, ut qui non discessissent ea</td><td>10</td></tr><tr><td>poena quae est de vi tenerentur. </td><td></td></tr><tr><td>  A. d. <span class="caps">iii</span> Id. Febr. dixi pro Bestia de ambitu apud praetorem</td><td>6.1</td></tr><tr><td>Cn. Domitium in foro medio maximo conventu incidique in</td><td></td></tr><tr><td>eum locum in dicendo cum Sestius multis in templo Castoris</td><td></td></tr><tr><td>vulneribus acceptis subsidio Bestiae servatus esset. hic</td><td></td></tr><tr><td>προῳκονομησάμην quid&lt;d&gt;am εὐκαίρως de iis quae in</td><td>5</td></tr><tr><td>Sestium apparabantur crimina et eum ornavi veris laudibus</td><td></td></tr><tr><td>magno adsensu omnium. res homini fuit vehementer grata.</td><td></td></tr><tr><td>quae tibi eo scribo quod me de retinenda Sesti gratia litteris</td><td></td></tr><tr><td>saepe monuisti. </td><td></td></tr><tr><td>  Prid. Id. Febr. haec scripsi ante lucem. eo die apud</td><td>7.1</td></tr><tr><td>Pomponium in eius nuptiis eram cenaturus. </td><td></td></tr><tr><td>  Cetera sunt in rebus nostris cuius modi tu mihi fere</td><td></td></tr><tr><td>diffidenti praedicabas, plena dignitatis et gratiae; quae</td><td></td></tr><tr><td>quidem tua, mi frater, patientia, virtute, pietate, suavitate</td><td>5</td></tr><tr><td>etiam tibi mihique sunt restituta.  </td><td></td></tr><tr><td>  Domus tibi ad lacum Pisonis †Luciniana† conducta est;</td><td></td></tr><tr><td>sed, ut spero, paucis mensibus post Kal. Quint. in tuam</td><td></td></tr><tr><td>commigrabis. tuam in Carinis mundi habitatores Lamiae</td><td></td></tr><tr><td>conduxerunt. </td><td>10</td></tr><tr><td>  A te post illam Ulbiensem epistulam nullas litteras accepi.</td><td></td></tr><tr><td>quid agas et ut te oblectes scire cupio maximeque te ipsum</td><td></td></tr><tr><td>videre quam primum. </td><td></td></tr><tr><td>  Cura, mi frater, ut valeas et, quamquam est hiems, tamen</td><td></td></tr><tr><td>Sardiniam istam esse cogites.</td><td>15</td></tr><tr><td> <span class="caps">xv</span> Kal. Mart.</td><td></td></tr>
        </table>