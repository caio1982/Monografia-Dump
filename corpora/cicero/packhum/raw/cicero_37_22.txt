<table>
          <script>targetHit=0;</script>
          <tr><td>  Ergo, ut ad primum illud revertar, sit orator nobis is, qui,</td><td>1.260.1</td></tr><tr><td>ut Crassus descripsit, accommodate ad persuadendum</td><td></td></tr><tr><td>possit dicere; is autem concludatur in ea, quae sunt in usu</td><td></td></tr><tr><td>civitatum vulgari ac forensi, remotisque ceteris studiis,</td><td></td></tr><tr><td>quamvis ea sint ampla atque praeclara, in hoc uno opere,</td><td>5</td></tr><tr><td>ut ita dicam, noctes et dies urgeatur; imiteturque illum, cui</td><td></td></tr><tr><td>sine dubio summa vis dicendi conceditur, Atheniensem</td><td></td></tr><tr><td>Demosthenem, in quo tantum studium fuisse tantusque</td><td></td></tr><tr><td>labor dicitur, ut primum impedimenta naturae diligentia</td><td></td></tr><tr><td>industriaque superaret, cumque ita balbus esset, ut eius</td><td>10</td></tr><tr><td>ipsius artis, cui studeret, primam litteram non posset dicere, </td><td></td></tr><tr><td>perfecit meditando, ut nemo planius esse locutus putaretur;</td><td></td></tr><tr><td>deinde cum spiritus eius esset angustior, tantum continenda</td><td>261.1</td></tr><tr><td>anima in dicendo est adsecutus, ut una continuatione ver-</td><td></td></tr><tr><td>borum, id quod eius scripta declarant, binae ei contentiones</td><td></td></tr><tr><td>vocis et remissiones continerentur; qui etiam, ut memoriae</td><td></td></tr><tr><td>proditum est, coniectis in os calculis, summa voce versus</td><td>5</td></tr><tr><td>multos uno spiritu pronuntiare consuescebat; neque is con-</td><td></td></tr><tr><td>sistens in loco, sed inambulans atque ascensu ingrediens</td><td></td></tr><tr><td>arduo. Hisce ego cohortationibus, Crasse, ad studium et</td><td>262.1</td></tr><tr><td>ad laborem incitandos iuvenis vehementer adsentior; cetera,</td><td></td></tr><tr><td>quae conlegisti ex variis et diversis studiis et artibus, tametsi</td><td></td></tr><tr><td>ipse es omnia consecutus, tamen ab oratoris proprio officio</td><td></td></tr><tr><td>atque munere seiuncta esse arbitror.' </td><td>5</td></tr>
        </table>