<table>
          <script>targetHit=0;</script>
          <tr><td>  O magnam vim ingenii causamque iustam, cur nova</td><td>4.21.1</td></tr><tr><td>existeret disciplina! Perge porro. sequuntur enim ea,</td><td></td></tr><tr><td>quae tu scientissime complexus es, omnium insipien-</td><td></td></tr><tr><td>tiam, iniustitiam, alia vitia similia esse, omniaque pec-</td><td></td></tr><tr><td>cata esse paria, eosque, qui natura doctrinaque longe</td><td>5</td></tr><tr><td>ad virtutem processissent, nisi eam plane consecuti</td><td></td></tr><tr><td>essent, summe esse miseros, neque inter eorum vitam</td><td></td></tr><tr><td>et improbissimorum quicquam omnino interesse, ut</td><td></td></tr><tr><td>Plato, tantus ille vir, si sapiens non fuerit, nihilo melius</td><td></td></tr><tr><td>quam quivis improbissimus nec beatius vixerit. haec</td><td>10</td></tr><tr><td>videlicet est correctio philosophiae veteris et emenda-</td><td></td></tr><tr><td>tio, quae omnino aditum habere nullum potest in urbem,</td><td></td></tr><tr><td>in forum, in curiam. quis enim ferre posset ita loquen-</td><td></td></tr><tr><td>tem eum, qui se auctorem vitae graviter et sapienter</td><td></td></tr><tr><td>agendae profiteretur, nomina rerum commutantem, cum-</td><td>15</td></tr><tr><td>que idem sentiret quod omnes, quibus rebus eandem</td><td></td></tr><tr><td>vim tribueret, alia nomina inponentem, verba modo</td><td></td></tr><tr><td>mutantem, de opinionibus nihil detrahentem? patronusne</td><td>22.1</td></tr><tr><td>causae in epilogo pro reo dicens negaret esse malum</td><td></td></tr><tr><td>exilium, publicationem bonorum? haec reicienda esse,</td><td></td></tr><tr><td>non fugienda? nec misericordem iudicem esse opor-</td><td></td></tr><tr><td>tere? in contione autem si loqueretur, si Hannibal ad</td><td>5</td></tr><tr><td>portas venisset murumque iaculo traiecisset, negaret</td><td></td></tr><tr><td>esse in malis capi, venire, interfici, patriam amittere?</td><td></td></tr><tr><td>an senatus, cum triumphum Africano decerneret, 'quod</td><td></td></tr><tr><td>eius virtute' aut 'felicitate' posset dicere, si neque vir- </td><td></td></tr><tr><td>tus in ullo nisi in sapiente nec felicitas vere dici pot-</td><td>10</td></tr><tr><td>est? quae est igitur ista philosophia, quae communi</td><td></td></tr><tr><td>more in foro loquitur, in libellis suo? praesertim cum,</td><td></td></tr><tr><td>quod illi suis verbis significent, in eo nihil novetur, [de</td><td></td></tr><tr><td>ipsis rebus nihil mutetur] eaedem res maneant alio</td><td></td></tr><tr><td>modo. quid enim interest, divitias, opes, valitudinem</td><td>23.1</td></tr><tr><td>bona dicas anne praeposita, cum ille, qui ista bona</td><td></td></tr><tr><td>dicit, nihilo plus iis tribuat quam tu, qui eadem illa</td><td></td></tr><tr><td>praeposita nominas? itaque homo in primis ingenuus</td><td></td></tr><tr><td>et gravis, dignus illa familiaritate Scipionis et Laelii,</td><td>5</td></tr><tr><td>Panaetius, cum ad Q. Tuberonem de dolore patiendo</td><td></td></tr><tr><td>scriberet, quod esse caput debebat, si probari posset,</td><td></td></tr><tr><td>nusquam posuit, non esse malum dolorem, sed quid</td><td></td></tr><tr><td>esset et quale, quantumque in eo inesset alieni, deinde</td><td></td></tr><tr><td>quae ratio esset perferendi; cuius quidem, quoniam</td><td>10</td></tr><tr><td>Stoicus fuit, sententia condemnata mihi videtur esse</td><td></td></tr><tr><td>inanitas ista verborum. </td><td></td></tr>
        </table>