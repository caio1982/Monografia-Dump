<table>
          <script>targetHit=0;</script>
          <tr><td>  Verum ut ad illud sacrarium redeam, signum erat hoc</td><td>2.4.5.1</td></tr><tr><td>quod dico Cupidinis e marmore, ex altera parte Hercules</td><td></td></tr><tr><td>egregie factus ex aere. Is dicebatur esse Myronis, ut</td><td></td></tr><tr><td>opinor, et certe. Item ante hos deos erant arulae, quae</td><td></td></tr><tr><td>cuivis religionem sacrari significare possent. Erant aenea</td><td>5</td></tr><tr><td>duo praeterea signa, non maxima verum eximia venustate,</td><td></td></tr><tr><td>virginali habitu atque vestitu, quae manibus sublatis sacra</td><td></td></tr><tr><td>quaedam more Atheniensium virginum reposita in capitibus</td><td></td></tr><tr><td>sustinebant; Canephoroe ipsae vocabantur; sed earum arti-</td><td></td></tr><tr><td>ficem—quem? quemnam? recte admones—Polyclitum</td><td>10</td></tr><tr><td>esse dicebant. Messanam ut quisque nostrum venerat, haec</td><td></td></tr><tr><td>visere solebat; omnibus haec ad visendum patebant coti-</td><td></td></tr><tr><td>die; domus erat non domino magis ornamento quam civi-</td><td></td></tr><tr><td>tati. C. Claudius, cuius aedilitatem magnificentissimam</td><td>6.1</td></tr><tr><td>scimus fuisse, usus est hoc Cupidine tam diu dum forum dis</td><td></td></tr><tr><td>immortalibus populoque Romano habuit ornatum, et, cum</td><td></td></tr><tr><td>hospes esset Heiorum, Mamertini autem populi patronus,</td><td></td></tr><tr><td>ut illis benignis usus est ad commodandum, sic ipse dili-</td><td>5</td></tr><tr><td>gens fuit ad reportandum. Nuper homines nobilis eius</td><td></td></tr><tr><td>modi, iudices,—sed quid dico 'nuper'? immo vero modo</td><td></td></tr><tr><td>ac plane paulo ante vidimus, qui forum et basilicas non</td><td></td></tr><tr><td>spoliis provinciarum sed ornamentis amicorum, commodis</td><td></td></tr><tr><td>hospitum non furtis nocentium ornarent; qui tamen signa</td><td>10</td></tr><tr><td>atque ornamenta sua cuique reddebant, non ablata ex urbi-</td><td></td></tr><tr><td>bus sociorum atque amicorum quadridui causa, per simu-</td><td></td></tr><tr><td>lationem aedilitatis, domum deinde atque ad suas villas </td><td></td></tr><tr><td>auferebant. Haec omnia quae dixi signa, iudices, ab Heio</td><td>7.1</td></tr><tr><td>e sacrario Verres abstulit; nullum, inquam, horum reliquit</td><td></td></tr><tr><td>neque aliud ullum tamen praeter unum pervetus ligneum,</td><td></td></tr><tr><td>Bonam Fortunam, ut opinor; eam iste habere domi suae</td><td></td></tr><tr><td>noluit. </td><td>5</td></tr>
        </table>