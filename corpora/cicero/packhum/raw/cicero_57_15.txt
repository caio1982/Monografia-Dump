<table>
          <script>targetHit=0;</script>
          <tr class="title first  date"><td>in<span class="snum">.</span> Quint<span class="snum">.</span> <span class="snum">61</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quaeris ex me quid acciderit de iudicio quod tam praeter</td><td>1.16.1.1</td></tr><tr><td>opinionem omnium factum sit, et simul vis scire quo modo ego</td><td></td></tr><tr><td>minus quam soleam proeliatus sim. respondebo tibi ὕστερον</td><td></td></tr><tr><td>πρότερον, Ὁμηρικῶς. </td><td></td></tr><tr><td>  Ego enim, quam diu senatus auctoritas mihi defendenda fuit,</td><td>5</td></tr><tr><td>sic acriter et vehementer proeliatus sum ut clamor concursus-</td><td></td></tr><tr><td>que maxima cum mea laude fierent. quod si tibi umquam sum</td><td></td></tr><tr><td>visus in re publica fortis, certe me in illa causa admiratus esses.</td><td></td></tr><tr><td>cum enim ille ad contiones confugisset in iisque meo nomine</td><td></td></tr><tr><td>ad invidiam uteretur, di immortales! quas ego pugnas et</td><td>10</td></tr><tr><td>quantas strages edidi! quos impetus in Pisonem, in Curionem,</td><td></td></tr><tr><td>in totam illam manum feci! quo modo sum insectatus levita-</td><td></td></tr><tr><td>tem senum, libidinem iuventutis! saepe, ita me di iuvent, te</td><td></td></tr><tr><td>non solum auctorem consiliorum meorum verum etiam</td><td></td></tr><tr><td>spectatorem pugnarum mirificarum desideravi. postea vero</td><td>2.1</td></tr><tr><td>quam Hortensius excogitavit ut legem de religione Fufius</td><td></td></tr><tr><td>tribunus pl. ferret, in qua nihil aliud a consulari rogatione dif-</td><td></td></tr><tr><td>ferebat nisi iudicum genus (in eo autem erant omnia), pug-</td><td></td></tr><tr><td>navitque ut id ita fieret, quod et sibi et aliis persuaserat nullis</td><td>5</td></tr><tr><td>illum iudicibus effugere posse, contraxi vela perspiciens inopiam</td><td></td></tr><tr><td>iudicum neque dixi quicquam pro testimonio nisi quod erat</td><td></td></tr><tr><td>ita notum atque testatum ut non possem praeterire. </td><td></td></tr><tr><td>  Itaque si causam quaeris absolutionis, ut iam πρὸς τὸ πρότερον</td><td></td></tr><tr><td>revertar, egestas iudicum fuit et turpitudo. id autem ut acci-</td><td>10</td></tr><tr><td>deret commissum est Hortensi consilio, qui, dum veritus est ne</td><td></td></tr><tr><td>Fufius ei legi intercederet quae ex senatus consulto ferebatur,</td><td></td></tr><tr><td>non vidit illud, satius esse illum in infamia relinqui ac sordibus </td><td></td></tr><tr><td>quam infirmo iudicio committi, sed ductus odio properavit</td><td></td></tr><tr><td>rem deducere in iudicium, cum illum plumbeo gladio iugula-</td><td>15</td></tr><tr><td>tum iri tamen diceret. </td><td></td></tr><tr><td>  Sed iudicium si quaeris quale fuerit, incredibili exitu, sic uti</td><td>3.1</td></tr><tr><td>nunc ex eventu ab aliis, a me tamen ex ipso initio consilium</td><td></td></tr><tr><td>Hortensi reprehendatur. nam ut reiectio facta est clamoribus</td><td></td></tr><tr><td>maximis, cum accusator tamquam censor bonus homines</td><td></td></tr><tr><td>nequissimos reiceret, reus tamquam clemens lanista frugalissi-</td><td>5</td></tr><tr><td>mum quemque secerneret, ut primum iudices consederunt,</td><td></td></tr><tr><td>valde diffidere boni coeperunt. non enim umquam turpior in</td><td></td></tr><tr><td>ludo talario consessus fuit: maculosi senatores, nudi equites,</td><td></td></tr><tr><td>tribuni non tam aerati quam, ut appellantur, aerarii. pauci</td><td></td></tr><tr><td>tamen boni inerant, quos reiectione fugare ille non potuerat,</td><td>10</td></tr><tr><td>qui maesti inter sui dissimilis et †merentes† sedebant et con-</td><td></td></tr><tr><td>tagione turpitudinis vehementer permovebantur. hic, ut</td><td>4.1</td></tr><tr><td>quaeque res ad consilium primis postulationibus referebatur,</td><td></td></tr><tr><td>incredibilis erat severitas nulla varietate sententiarum. nihil</td><td></td></tr><tr><td>impetrabat reus, plus accusatori dabatur quam postulabat. quid</td><td></td></tr><tr><td>quaeris? triumphabat Hortensius se vidisse tantum, nemo erat</td><td>5</td></tr><tr><td>qui illum reum ac non miliens condemnatum arbitraretur. me</td><td></td></tr><tr><td>vero teste producto credo te ex acclamatione Clodi advoca-</td><td></td></tr><tr><td>torum audisse quae consurrectio iudicum facta sit, ut me cir-</td><td></td></tr><tr><td>cumsteterint, ut aperta iugula sua pro meo capite P. Clodio</td><td></td></tr><tr><td>ostentarint. quae mihi res multo honorificentior visa est quam</td><td>10</td></tr><tr><td>aut illa, cum iurare tui cives Xenocratem testimonium dicentem </td><td></td></tr><tr><td>prohibuerunt, aut cum tabulas Metelli Numidici, cum eae, ut</td><td></td></tr><tr><td>mos est, circumferrentur, nostri iudices adspicere noluerunt;</td><td></td></tr><tr><td>multo haec, inquam, nostra res maior. itaque iudicum vocibus,</td><td>5.1</td></tr><tr><td>cum ego sic ab iis ut salus patriae defenderer, fractus reus et una</td><td></td></tr><tr><td>patroni omnes conciderunt. ad me autem eadem frequentia</td><td></td></tr><tr><td>postridie convenit quacum abiens consulatu sum domum</td><td></td></tr><tr><td>reductus. clamare praeclari Ariopagitae se non esse venturos</td><td>5</td></tr><tr><td>nisi praesidio constituto. refertur ad consilium. una sola</td><td></td></tr><tr><td>sententia praesidium non desideravit. defertur res ad sena-</td><td></td></tr><tr><td>tum. gravissime ornatissimeque decernitur, laudantur iudices,</td><td></td></tr><tr><td>datur negotium magistratibus. responsurum hominem nemo</td><td></td></tr><tr><td>arbitrabatur. </td><td>10</td></tr><tr><td>  'Ἔσπετε νῦν μοι, Μοῦσαι . . . ὅππως δὴ πρῶτον πῦρ ἔμπεσε.' </td><td></td></tr><tr><td>  Nosti Calvum ex Nanneianis illum, illum laudatorem meum,</td><td></td></tr><tr><td>de cuius oratione erga me honorifica ad te scripseram. biduo</td><td></td></tr><tr><td>per unum servum, et eum ex ludo gladiatorio, confecit totum</td><td></td></tr><tr><td>negotium. arcessivit ad se, promisit, intercessit, dedit. iam vero</td><td>15</td></tr><tr><td>(o di boni, rem perditam!) etiam noctes certarum mulierum</td><td></td></tr><tr><td>atque adulescentulorum nobilium introductiones non nullis</td><td></td></tr><tr><td>iudicibus pro mercedis cumulo fuerunt. ita summo discessu</td><td></td></tr><tr><td>bonorum, pleno foro servorum, <span class="caps">xxv</span> iudices ita fortes tamen</td><td></td></tr><tr><td>fuerunt ut summo proposito periculo vel perire maluerint</td><td>20</td></tr><tr><td>quam perdere omnia; <span class="caps">xxxi</span> fuerunt quos fames magis quam</td><td></td></tr><tr><td>fama commoverit. quorum Catulus cum vidisset quendam,</td><td></td></tr><tr><td>'quid vos' inquit 'praesidium a nobis postulabatis? an ne</td><td></td></tr><tr><td>nummi vobis eriperentur timebatis?' habes, ut brevissime potui,</td><td>6.1</td></tr><tr><td>genus iudici et causam absolutionis.  </td><td></td></tr><tr><td>  Quaeris deinceps qui nunc sit status rerum et qui meus. rei</td><td></td></tr><tr><td>publicae statum illum quem tu meo consilio, ego divino con-</td><td></td></tr><tr><td>firmatum putabam, qui bonorum omnium coniunctione et</td><td>5</td></tr><tr><td>auctoritate consulatus mei fixus et fundatus videbatur, nisi quis</td><td></td></tr><tr><td>nos deus respexerit, elapsum scito esse de manibus uno hoc</td><td></td></tr><tr><td>iudicio, si iudicium est triginta homines populi Romani levis-</td><td></td></tr><tr><td>simos ac nequissimos nummulis acceptis ius ac fas omne delere</td><td></td></tr><tr><td>et, quod omnes non modo homines verum etiam pecudes</td><td>10</td></tr><tr><td>factum esse sciant, id Talnam et Plautum et Spongiam et</td><td></td></tr><tr><td>ceteras huius modi quisquilias statuere numquam esse factum.</td><td></td></tr><tr><td>sed tamen, ut te de re publica consoler, non ita ut sperarunt</td><td>7.1</td></tr><tr><td>mali, tanto imposito rei publicae vulnere, alacris exsultat im-</td><td></td></tr><tr><td>probitas in victoria. nam plane ita putaverunt, cum religio,</td><td></td></tr><tr><td>cum pudicitia, cum iudiciorum fides, cum senatus auctoritas</td><td></td></tr><tr><td>concidisset, fore ut aperte victrix nequitia ac libido poenas ab</td><td>5</td></tr><tr><td>optimo quoque peteret sui doloris, quem improbissimo cuique</td><td></td></tr><tr><td>inusserat severitas consulatus mei. idem ego ille (non enim</td><td>8.1</td></tr><tr><td>mihi videor insolenter gloriari cum de me apud te loquor, in ea</td><td></td></tr><tr><td>praesertim epistula quam nolo aliis legi), idem, inquam, ego</td><td></td></tr><tr><td>recreavi adflictos animos bonorum, unumquemque confirmans,</td><td></td></tr><tr><td>excitans; insectandis vero exagitandisque nummariis iudicibus</td><td>5</td></tr><tr><td>omnem omnibus studiosis ac fautoribus illius victoriae παρρη-</td><td></td></tr><tr><td>σίαν eripui; Pisonem consulem nulla in re consistere umquam</td><td></td></tr><tr><td>sum passus, desponsam homini iam Syriam ademi; senatum ad</td><td></td></tr><tr><td>pristinam suam severitatem revocavi atque abiectum excitavi;</td><td></td></tr><tr><td>Clodium praesentem fregi in senatu cum oratione perpetua</td><td>10</td></tr><tr><td>plenissima gravitatis tum altercatione eius modi (ex qua licet</td><td></td></tr><tr><td>pauca degustes; nam cetera non possunt habere eandem neque </td><td></td></tr><tr><td>vim neque venustatem remoto illo studio contentionis quem</td><td></td></tr><tr><td>ἀγῶνα vos appellatis): </td><td></td></tr><tr><td>  Nam ut Id. Mai. in senatum convenimus, rogatus ego</td><td>9.1</td></tr><tr><td>sententiam multa dixi de summa re publica, atque ille locus</td><td></td></tr><tr><td>inductus a me est divinitus, ne una plaga accepta patres con-</td><td></td></tr><tr><td>scripti conciderent, ne deficerent; vulnus esse eius modi quod</td><td></td></tr><tr><td>mihi nec dissimulandum nec pertimescendum videretur, ne</td><td>5</td></tr><tr><td>aut ignorando stultissimi &lt;aut metuendo ignavissimi&gt; iudicare-</td><td></td></tr><tr><td>mur; bis absolutum esse Lentulum, bis Catilinam, hunc tertium</td><td></td></tr><tr><td>iam esse a iudicibus in rem publicam immissum. 'erras, Clodi.</td><td></td></tr><tr><td>non te iudices urbi sed carceri reservarunt neque te retinere in</td><td></td></tr><tr><td>civitate sed exsilio privare voluerunt. quam ob rem, patres</td><td>10</td></tr><tr><td>conscripti, erigite animos, retinete vestram dignitatem. manet</td><td></td></tr><tr><td>illa in re publica bonorum consensio; dolor accessit bonis viris,</td><td></td></tr><tr><td>virtus non est imminuta; nihil est damni factum novi, sed quod</td><td></td></tr><tr><td>erat inventum est. in unius hominis perditi iudicio plures</td><td></td></tr><tr><td>similes reperti sunt.' sed quid ago? paene orationem in epistu-</td><td>10.1</td></tr><tr><td>lam inclusi. redeo ad altercationem. </td><td></td></tr><tr><td>  Surgit pulchellus puer, obicit mihi me ad Baias fuisse. falsum,</td><td></td></tr><tr><td>sed tamen 'quid? hoc simile est' inquam 'quasi in operto</td><td></td></tr><tr><td>dicas fuisse?' 'quid' inquit 'homini Arpinati cum aquis</td><td>5</td></tr><tr><td>calidis?' 'narra' inquam 'patrono tuo, qui Arpinatis aquas</td><td></td></tr><tr><td>concupivit' (nosti enim Marianas). 'quousque' inquit 'hunc</td><td></td></tr><tr><td>regem feremus?' 'regem appellas' inquam, 'cum Rex tui</td><td></td></tr><tr><td>mentionem nullam fecerit?'—ille autem Regis hereditatem</td><td></td></tr><tr><td>spe devorarat. 'domum' inquit 'emisti.' 'putes' inquam</td><td>10</td></tr><tr><td>'dicere &quot;iudices emisti.&quot;' 'iuranti' inquit 'tibi non credide-</td><td></td></tr><tr><td>runt.' 'mihi vero' inquam '<span class="caps">xxv</span> iudices crediderunt, <span class="caps">xxxi</span>, </td><td></td></tr><tr><td>quoniam nummos ante acceperunt, tibi nihil crediderunt.'</td><td></td></tr><tr><td>magnis clamoribus adflictus conticuit et concidit. </td><td></td></tr><tr><td>  Noster autem status est hic: apud bonos iidem sumus quos</td><td>11.1</td></tr><tr><td>reliquisti, apud sordem urbis et faecem multo melius quam</td><td></td></tr><tr><td>reliquisti. nam et illud nobis non obest, videri nostrum testi-</td><td></td></tr><tr><td>monium non valuisse; missus est sanguis invidiae sine dolore,</td><td></td></tr><tr><td>atque etiam hoc magis quod omnes illi fautores illius flagiti</td><td>5</td></tr><tr><td>rem manifestam illam redemptam esse a iudicibus confitentur.</td><td></td></tr><tr><td>accedit illud, quod illa contionalis hirudo aerari, misera ac</td><td></td></tr><tr><td>ieiuna plebecula, me ab hoc Magno unice diligi putat; et</td><td></td></tr><tr><td>hercule multa et iucunda consuetudine coniuncti inter nos</td><td></td></tr><tr><td>sumus, usque eo ut nostri isti comissatores coniurationis,</td><td>10</td></tr><tr><td>barbatuli iuvenes, illum in sermonibus Cn. Ciceronem appel-</td><td></td></tr><tr><td>lent. itaque et ludis et gladiatoribus mirandas ἐπισημασίας sine</td><td></td></tr><tr><td>ulla pastoricia fistula auferebamus. </td><td></td></tr><tr><td>  Nunc est exspectatio comitiorum; in quae omnibus invitis</td><td>12.1</td></tr><tr><td>trudit noster Magnus Auli filium, atque in eo neque auctoritate</td><td></td></tr><tr><td>neque gratia pugnat sed quibus Philippus omnia castella ex-</td><td></td></tr><tr><td>pugnari posse dicebat in quae modo asellus onustus auro posset</td><td></td></tr><tr><td>ascendere. consul autem ille δευτερεύοντος histrionis similis</td><td>5</td></tr><tr><td>suscepisse negotium dicitur et domi divisores habere. quod ego</td><td></td></tr><tr><td>non credo, sed senatus consulta duo iam facta sunt odiosa quae</td><td></td></tr><tr><td>in consulem facta putantur, Catone et Domitio postulante,</td><td></td></tr><tr><td>unum, ut apud magistratus inquiri liceret, alterum, cuius domi</td><td></td></tr><tr><td>divisores habitarent, adversus rem publicam. Lurco autem</td><td>13.1</td></tr><tr><td>tribunus pl., qui magistratus simultatem cum lege Aelia iniit, </td><td></td></tr><tr><td>solutus est et Aelia et Fufia ut legem de ambitu ferret quam ille</td><td></td></tr><tr><td>bono auspicio claudus homo promulgavit. ita comitia in a. d.</td><td></td></tr><tr><td><span class="caps">vi</span> Kal. Sext. dilata sunt. novi est in lege hoc, ut qui nummos</td><td>5</td></tr><tr><td>in tribu pronuntiarit, si non dederit, impune sit, sin dederit, ut</td><td></td></tr><tr><td>quoad vivat singulis tribubus HS <span class="caps">ci</span>ↄ <span class="caps">ci</span>ↄ <span class="caps">ci</span>ↄ debeat. dixi hanc</td><td></td></tr><tr><td>legem P. Clodium iam ante servasse; pronuntiare enim</td><td></td></tr><tr><td>solitum esse et non dare. sed heus tu, videsne consulatum illum</td><td></td></tr><tr><td>nostrum, quem Curio antea ἀποθέωσιν vocabat, si hic factus</td><td>10</td></tr><tr><td>erit, fabam mimum futurum? qua re, ut opinor, φιλοσοφητέον,</td><td></td></tr><tr><td>id quod tu facis, et istos consulatus non flocci facteon. </td><td></td></tr><tr><td>  Quod ad me scribis te in Asiam statuisse non ire, equidem</td><td>14.1</td></tr><tr><td>mallem ut ires, ac vereor ne quid in ista re minus commode</td><td></td></tr><tr><td>fiat; sed tamen non possum reprehendere consilium tuum,</td><td></td></tr><tr><td>praesertim cum egomet in provinciam non sim profectus. </td><td></td></tr><tr><td>  Epigrammatis tuis, quae in Amaltheo posuisti, contenti</td><td>15.1</td></tr><tr><td>erimus, praesertim cum et Thyillus nos reliquerit et Archias</td><td></td></tr><tr><td>nihil de me scripserit; ac vereor ne, Lucullis quoniam Graecum</td><td></td></tr><tr><td>poëma condidit, nunc ad Caecilianam fabulam spectet. </td><td></td></tr><tr><td>  Antonio tuo nomine gratias egi eamque epistulam Mallio</td><td>16.1</td></tr><tr><td>dedi—ad te ideo antea rarius scripsi quod non habebam</td><td></td></tr><tr><td>idoneum cui darem nec satis sciebam quo darem. valde te</td><td></td></tr><tr><td>venditavi. </td><td></td></tr><tr><td>  Cincius si quid ad me tui negoti detulerit, suscipiam. sed</td><td>17.1</td></tr><tr><td>nunc magis in suo est occupatus, in quo ego ei non desum. tu,</td><td></td></tr><tr><td>si uno in loco es futurus, crebras a nobis litteras exspecta; sed </td><td></td></tr><tr><td>pluris etiam ipse mittito. velim ad me scribas cuius modi sit</td><td>18.1</td></tr><tr><td>Ἀμαλθεῖον tuum, quo ornatu, qua τοποθεσίᾳ, et, quae poëmata</td><td></td></tr><tr><td>quasque historias de Ἀμαλθείᾳ habes, ad me mittas. libet mihi</td><td></td></tr><tr><td>facere in Arpinati. ego tibi aliquid de meis scriptis mittam.</td><td></td></tr><tr><td>nihil erat absoluti.</td><td>5</td></tr>
        </table>