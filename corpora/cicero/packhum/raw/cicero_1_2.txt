<table>
          <script>targetHit=0;</script>
          <tr><td>  Cum tot tantisque difficultatibus adfectus atque adflictus</td><td>10.1</td></tr><tr><td>in tuam, C. Aquili, fidem, veritatem, misericordiam</td><td></td></tr><tr><td>P. Quinctius confugerit, cum adhuc ei propter vim</td><td></td></tr><tr><td>adversariorum non ius par, non agendi potestas eadem,</td><td></td></tr><tr><td>non magistratus aequus reperiri potuerit, cum ei summam</td><td>5</td></tr><tr><td>per iniuriam omnia inimica atque infesta fuerint, te, </td><td></td></tr><tr><td>C. Aquili, vosque qui in consilio adestis, orat atque obsecrat</td><td></td></tr><tr><td>ut multis iniuriis iactatam atque agitatam aequitatem in</td><td></td></tr><tr><td>hoc tandem loco consistere et confirmari patiamini. Id</td><td>11.1</td></tr><tr><td>quo facilius facere possitis, dabo operam ut a principio</td><td></td></tr><tr><td>res quem ad modum gesta et contracta sit cognoscatis. </td><td></td></tr><tr><td>  C. Quinctius fuit P. Quincti huius frater, sane ceterarum</td><td></td></tr><tr><td>rerum pater familias et prudens et attentus, una in re</td><td>5</td></tr><tr><td>paulo minus consideratus, qui societatem cum Sex. Naevio</td><td></td></tr><tr><td>fecerit, viro bono, verum tamen non ita instituto ut iura</td><td></td></tr><tr><td>societatis et officia certi patris familias nosse posset; non</td><td></td></tr><tr><td>quo ei deesset ingenium; nam neque parum facetus scurra</td><td></td></tr><tr><td>Sex. Naevius neque inhumanus praeco umquam est existi-</td><td>10</td></tr><tr><td>matus. Quid ergo est? Cum ei natura nihil melius quam</td><td></td></tr><tr><td>vocem dedisset, pater nihil praeter libertatem reliquisset,</td><td></td></tr><tr><td>vocem in quaestum contulit, libertate usus est quo im-</td><td></td></tr><tr><td>punius dicax esset. Qua re quidem socium tibi eum velles</td><td>12.1</td></tr><tr><td>adiungere nihil erat nisi ut in tua pecunia condisceret qui</td><td></td></tr><tr><td>pecuniae fructus esset; tamen inductus consuetudine ac</td><td></td></tr><tr><td>familiaritate Quinctius fecit, ut dixi, societatem earum</td><td></td></tr><tr><td>rerum quae in Gallia comparabantur. Erat ei pecuaria res</td><td>5</td></tr><tr><td>ampla et rustica sane bene culta et fructuosa. Tollitur ab</td><td></td></tr><tr><td>atriis Liciniis atque a praeconum consessu in Galliam</td><td></td></tr><tr><td>Naevius et trans Alpis usque transfertur. Fit magna</td><td></td></tr><tr><td>mutatio loci, non ingeni. Nam qui ab adulescentulo</td><td></td></tr><tr><td>quaestum sibi instituisset sine impendio, postea quam</td><td>10</td></tr><tr><td>nescio quid impendit et in commune contulit, mediocri</td><td></td></tr><tr><td>quaestu contentus esse non poterat. Nec mirum, si is qui</td><td>13.1</td></tr><tr><td>vocem venalem habuerat ea quae voce quaesiverat magno</td><td></td></tr><tr><td>sibi quaestui fore putabat. Itaque hercule haud medio-</td><td></td></tr><tr><td>criter de communi quodcumque poterat ad se in privatam </td><td></td></tr><tr><td>domum sevocabat; qua in re ita diligens erat quasi ei</td><td>5</td></tr><tr><td>qui magna fide societatem gererent arbitrium pro socio</td><td></td></tr><tr><td>condemnari solerent. Verum his de rebus non necesse</td><td></td></tr><tr><td>habeo dicere ea quae me P. Quinctius cupit commemo-</td><td></td></tr><tr><td>rare; tametsi causa postulat, tamen quia postulat, non</td><td></td></tr><tr><td>flagitat, praeteribo. </td><td>10</td></tr>
        </table>