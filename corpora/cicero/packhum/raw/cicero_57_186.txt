<table>
          <script>targetHit=0;</script>
          <tr class="title first last  "><td>BALBVS CICERONI IMP. SAL.</td><td></td></tr><tr><td>S. v. b. Postea quam litteras communis cum Oppio ad te</td><td>9.7b.1.1</td></tr><tr><td>dedi, ab Caesare epistulam accepi cuius exemplum tibi misi;</td><td></td></tr><tr><td>ex quibus perspicere poteris quam cupiat concordiam &lt;suam&gt;</td><td></td></tr><tr><td>et Pompei reconciliare et quam remotus sit ab omni crudeli-</td><td></td></tr><tr><td>tate; quod eum sentire, ut debeo, valde gaudeo. de te et tua</td><td>5</td></tr><tr><td>fide et pietate idem mehercule, mi Cicero, sentio quod</td><td></td></tr><tr><td>tu, non posse tuam famam et officium sustinere ut contra</td><td></td></tr><tr><td>eum arma feras a quo tantum beneficium te accepisse </td><td></td></tr><tr><td>praedices. Caesarem hoc idem probaturum exploratum pro</td><td>2.1</td></tr><tr><td>singulari eius humanitate habeo, eique cumulatissime satis</td><td></td></tr><tr><td>facturum te certo scio cum nullam partem belli contra eum</td><td></td></tr><tr><td>suscipias neque socius eius adversariis fueris. atque hoc non</td><td></td></tr><tr><td>solum in te, tali et tanto viro, satis habebit, sed etiam mihi</td><td>5</td></tr><tr><td>ipse sua concessit voluntate ne in iis castris essem quae contra</td><td></td></tr><tr><td>Lentulum aut Pompeium futura essent, quorum beneficia</td><td></td></tr><tr><td>maxima haberem, sibique satis esse dixit si togatus urbana</td><td></td></tr><tr><td>officia sibi praestitissem quae etiam illis, si vellem, praestare</td><td></td></tr><tr><td>possem. itaque nunc Romae omnia negotia Lentuli procuro,</td><td>10</td></tr><tr><td>sustineo, meumque officium, fidem, pietatem &lt;in&gt; iis praesto.</td><td></td></tr><tr><td>sed mehercule rursus iam abiectam compositionis spem non</td><td></td></tr><tr><td>desperatissimam esse puto, quoniam Caesar est ea mente</td><td></td></tr><tr><td>qua optare debemus. </td><td></td></tr><tr><td>  Hac re mihi placet, si tibi videtur, te ad eum scribere et ab</td><td>15</td></tr><tr><td>eo praesidium petere, ut petisti a Pompeio me quidem ad-</td><td></td></tr><tr><td>probante temporibus Milonianis. praestabo, si Caesarem bene</td><td></td></tr><tr><td>novi, eum prius tuae dignitatis quam suae utilitatis rationem</td><td></td></tr><tr><td>habiturum. </td><td></td></tr><tr><td>  Haec quam prudenter tibi scribam nescio, sed illud certe</td><td>3.1</td></tr><tr><td>scio, me ab singulari amore ac benevolentia quaecumque</td><td></td></tr><tr><td>scribo tibi scribere, quod te (ita incolumi Caesare moriar!)</td><td></td></tr><tr><td>tanti facio ut paucos aeque ac te caros habeam. de hac re</td><td></td></tr><tr><td>cum aliquid constitueris, velim mihi scribas. nam non medio-</td><td>5</td></tr><tr><td>criter laboro &lt;ut&gt; utrique, ut vis, tuam benevolentiam prae-</td><td></td></tr><tr><td>stare possis quam mehercule te praestaturum confido. fac</td><td></td></tr><tr><td>valeas. </td><td></td></tr>
        </table>