<table>
          <script>targetHit=0;</script>
          <tr class="title first last  "><td>CICERO SERVIO S.</td><td></td></tr><tr><td>M. Aemilius Avia&lt;nia&gt;nus ab ineunte adulescentia me</td><td>13.21.1.1</td></tr><tr><td>observavit semperque dilexit, vir cum bonus tum perhumanus</td><td></td></tr><tr><td>et in omni genere offici diligen[du]s. quem si arbitrarer esse</td><td></td></tr><tr><td>Sicyone et nisi audirem ibi eum etiam nunc ubi ego reliqui,</td><td></td></tr><tr><td>Cibyrae, commorari, nihil esset necesse plura me ad te de eo</td><td>5</td></tr><tr><td>scribere. perficeret enim ipse profecto suis moribus suaque</td><td></td></tr><tr><td>humanitate ut sine cuiusquam commendatione diligeretur</td><td></td></tr><tr><td>abs te non minus quam et a me et a ceteris suis familiaribus.</td><td></td></tr><tr><td>sed cum illum abesse putem, commendo tibi in maiorem</td><td>2.1</td></tr><tr><td>modum domum eius, quae est Sicyone, remque familiarem,</td><td></td></tr><tr><td>maxime C. Avianium Hammonium, libertum eius, quem</td><td></td></tr><tr><td>quidem tibi etiam suo nomine commendo. nam cum</td><td></td></tr><tr><td>propterea mihi est probatus quod est in patronum suum</td><td>5</td></tr><tr><td>officio et fide singulari, tum etiam in me ipsum magna</td><td></td></tr><tr><td>officia contulit mihique molestissimis temporibus ita fideliter</td><td></td></tr><tr><td>benevoleque praesto fuit ut si a me manumissus esset. itaque</td><td></td></tr><tr><td>peto a te ut eum Hammonium et in patroni eius negotio sic</td><td></td></tr><tr><td>tueare ut eius procuratorem quem tibi commendo et ipsum</td><td>10</td></tr><tr><td>suo nomine diligas habeasque in numero tuorum. hominem</td><td></td></tr><tr><td>pudentem et officiosum cognosces et dignum qui a te</td><td></td></tr><tr><td>diligatur. </td><td></td></tr><tr><td>  Vale. </td><td></td></tr>
        </table>