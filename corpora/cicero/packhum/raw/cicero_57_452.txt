<table>
          <script>targetHit=0;</script>
          <tr class="title first last  "><td>CICERO CAPITONI SVO SAL.</td><td></td></tr><tr><td>Non dubito quin mirere atque etiam stomachere quod tecum</td><td>16.16f.1.1</td></tr><tr><td>de eadem re agam saepius. hominis familiarissimi et mihi</td><td></td></tr><tr><td>omnibus rebus coniunctissimi permagna res agitur, Attici.</td><td></td></tr><tr><td>cognovi ego tua studia in amicos, etiam in te amicorum.</td><td></td></tr><tr><td>multum potes nos apud Plancum iuvare. novi humanitatem</td><td>5</td></tr><tr><td>tuam, scio quam sis amicis iucundus. nemo nos in hac causa</td><td>2.1</td></tr><tr><td>plus iuvare potest quam tu. et&lt;si&gt; res ita est firma ut debet esse,</td><td></td></tr><tr><td>quam consules de consili sententia decreverint cum et lege et</td><td></td></tr><tr><td>senatus consulto cognoscerent, tamen omnia posita putamus in</td><td></td></tr><tr><td>Planci tui liberalitate; quem quidem arbitramur cum offici sui</td><td>5</td></tr><tr><td>et rei publicae causa decretum consulum comprobaturum tum</td><td></td></tr><tr><td>libenter nostra causa esse facturum. adiuvabis igitur, mi Capito;</td><td></td></tr><tr><td>quod ut facias te vehementer etiam atque etiam rogo.</td><td></td></tr>
        </table>