<table>
          <script>targetHit=0;</script>
          <tr><td>  Nunc ad praemii quaestionem appositos locos ex-</td><td>2.112.1</td></tr><tr><td>ponemus. ratio igitur praemii quattuor est in partes</td><td></td></tr><tr><td>distributa: in beneficia, in hominem, in praemii genus,</td><td></td></tr><tr><td>in facultates. </td><td></td></tr><tr><td>  Beneficia ex sua vi, ex tempore, ex animo eius, qui</td><td>5</td></tr><tr><td>fecit, ex casu considerantur. ex sua vi quaerentur hoc</td><td></td></tr><tr><td>modo: magna an parva, facilia an difficilia, singu-</td><td></td></tr><tr><td>laria sint an vulgaria, vera an falsa quadam exor- </td><td></td></tr><tr><td>natione honestentur; ex tempore autem, si tum, cum</td><td></td></tr><tr><td>indigeremus, cum ceteri non possent aut nollent opi-</td><td>10</td></tr><tr><td>tulari, si tum, cum spes deseruisset; ex animo, si non</td><td></td></tr><tr><td>sui commodi causa, si eo consilio fecit omnia, ut hoc</td><td></td></tr><tr><td>conficere posset; ex casu, si non fortuna, sed indu-</td><td></td></tr><tr><td>stria factum videbitur aut si industriae fortuna obsti-</td><td></td></tr><tr><td>tisse. </td><td>15</td></tr><tr><td>  In hominem autem, quibus rationibus vixerit, quid</td><td>113.1</td></tr><tr><td>sumptus in eam rem aut laboris insumpserit; ecquid</td><td></td></tr><tr><td>aliquando tale fecerit; num alieni laboris aut deorum</td><td></td></tr><tr><td>bonitatis praemium sibi postulet; num aliquando ipse</td><td></td></tr><tr><td>talem ob causam aliquem praemio affici negarit opor-</td><td>5</td></tr><tr><td>tere; aut num iam satis pro eo, quod fecerit, honos</td><td></td></tr><tr><td>habitus sit; aut num necesse fuerit ei facere id, quod</td><td></td></tr><tr><td>fecerit; aut num eiusmodi sit factum, ut, nisi fecisset,</td><td></td></tr><tr><td>supplicio dignus esset, non, quia fecerit, praemio; aut</td><td></td></tr><tr><td>num ante tempus praemium petat et spem incertam</td><td>10</td></tr><tr><td>certo venditet pretio; aut num, quod supplicium ali-</td><td></td></tr><tr><td>quod vitet, eo praemium postulet, uti de se praeiudi-</td><td></td></tr><tr><td>cium factum esse videatur. </td><td></td></tr><tr><td>  In praemii autem genere, quid et quantum et quam-</td><td></td></tr><tr><td>obrem postuletur et quo et quanto quaeque res prae-</td><td>15</td></tr><tr><td>mio digna sit, considerabitur; deinde, apud maiores</td><td></td></tr><tr><td>quibus hominibus et quibus de causis talis honos habi-</td><td></td></tr><tr><td>tus sit, quaeretur; deinde, ne is honos nimium pervul-</td><td></td></tr><tr><td>getur. atque hic eius, qui contra aliquem praemium</td><td>114.1</td></tr><tr><td>postulantem dicet, locus erit communis: praemia vir-</td><td></td></tr><tr><td>tutis et officii sancta et casta esse oportere neque ea</td><td></td></tr><tr><td>aut cum inprobis communicari aut in mediocribus</td><td></td></tr><tr><td>hominibus pervulgari; et alter: minus homines vir-</td><td>5</td></tr><tr><td>tutis cupidos fore virtutis praemio pervulgato; quae </td><td></td></tr><tr><td>enim rara et ardua sint, ea experiendo pulchra et iu-</td><td></td></tr><tr><td>cunda hominibus videri; et tertius: si exsistant, qui</td><td></td></tr><tr><td>apud maiores nostros ob egregiam virtutem tali ho-</td><td></td></tr><tr><td>nore dignati sunt, nonne de sua gloria, cum pari prae-</td><td>10</td></tr><tr><td>mio tales homines affici videant, delibari putent? et</td><td></td></tr><tr><td>eorum enumeratio et cum iis, quos contra dicas, com-</td><td></td></tr><tr><td>paratio. eius autem, qui praemium petet, facti sui</td><td></td></tr><tr><td>amplificatio, eorum, qui praemio affecti sunt, cum suis</td><td></td></tr><tr><td>factis contentio. deinde ceteros a virtutis studio repul-</td><td>115.1</td></tr><tr><td>sum iri, si ipse praemio non sit affectus. </td><td></td></tr>
        </table>