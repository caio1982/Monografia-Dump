<table>
          <script>targetHit=0;</script>
          <tr><td>  At enim solum id est, ut me Siculi maxime velint: alte-</td><td>22.4</td></tr><tr><td>rum illud, credo, obscurum est, a quo Verres minime se</td><td>5</td></tr><tr><td>accusari velit. Ecquis umquam tam palam de honore, tam</td><td></td></tr><tr><td>vehementer de salute sua contendit quam ille atque illius</td><td></td></tr><tr><td>amici ne haec mihi delatio detur? Sunt multa quae Verres</td><td></td></tr><tr><td>in me esse arbitratur, quae scit in te, Caecili, non esse;</td><td></td></tr><tr><td>quae cuius modi in utroque nostrum sint, paulo post com- </td><td>10</td></tr><tr><td>memorabo; nunc tantum id dicam quod tacitus tu mihi</td><td>23.1</td></tr><tr><td>adsentiare, nullam rem in me esse quam ille contemnat,</td><td></td></tr><tr><td>nullam in te quam pertimescat. Itaque magnus ille de-</td><td></td></tr><tr><td>fensor et amicus eius tibi suffragatur, me oppugnat; aperte</td><td></td></tr><tr><td>ab iudicibus petit ut tu mihi anteponare, et ait hoc se</td><td>5</td></tr><tr><td>honeste sine ulla invidia ac sine ulla offensione contendere.</td><td></td></tr><tr><td>'Non enim,' inquit, 'illud peto quod soleo, cum vehe-</td><td></td></tr><tr><td>mentius contendi, impetrare: reus ut absolvatur non peto,</td><td></td></tr><tr><td>sed ut potius ab hoc quam ab illo accusetur, id peto. Da</td><td></td></tr><tr><td>mihi hoc; concede quod facile est, quod honestum, quod</td><td>10</td></tr><tr><td>non invidiosum; quod cum dederis, sine ullo tuo periculo,</td><td></td></tr><tr><td>sine infamia illud dederis, ut is absolvatur cuius ego causa</td><td></td></tr><tr><td>laboro.' Et ait idem, ut aliquis metus adiunctus sit ad</td><td>24.1</td></tr><tr><td>gratiam, certos esse in consilio quibus ostendi tabellas velit;</td><td></td></tr><tr><td>id esse perfacile; non enim singulos ferre sententias, sed</td><td></td></tr><tr><td>universos constituere; ceratam uni cuique tabellam dari</td><td></td></tr><tr><td>cera legitima, non illa infami ac nefaria. Atque is non tam</td><td>5</td></tr><tr><td>propter Verrem laborat quam quod eum minime res tota</td><td></td></tr><tr><td>delectat; videt enim, si a pueris nobilibus, quos adhuc</td><td></td></tr><tr><td>elusit, si a quadruplatoribus, quos non sine causa con-</td><td></td></tr><tr><td>tempsit semper ac pro nihilo putavit, accusandi voluntas ad</td><td></td></tr><tr><td>viros fortis spectatosque homines translata sit, sese in</td><td>10</td></tr><tr><td>iudiciis diutius dominari non posse. Huic ego homini iam</td><td>25.1</td></tr><tr><td>ante denuntio, si a me causam hanc vos agi volueritis,</td><td></td></tr><tr><td>rationem illi defendendi totam esse mutandam, et ita mu-</td><td></td></tr><tr><td>tandam ut, meliore et honestiore condicione quam qua ipse</td><td></td></tr><tr><td>vult ut&lt;i&gt;, imitetur homines eos quos ipse vidit amplissimos,</td><td>5</td></tr><tr><td>L. Crassum et M. Antonium, qui nihil se arbitrabantur ad </td><td></td></tr><tr><td>iudicia causasque amicorum praeter fidem et ingenium</td><td></td></tr><tr><td>adferre oportere. Nihil erit quod me agente arbitretur</td><td></td></tr><tr><td>iudicium sine magno multorum periculo posse corrumpi.</td><td></td></tr><tr><td>Ego in hoc iudicio mihi Siculorum causam receptam, populi</td><td>26.1</td></tr><tr><td>Romani susceptam esse arbitror, ut mihi non unus homo</td><td></td></tr><tr><td>improbus opprimendus sit, id quod Siculi petiverunt, sed</td><td></td></tr><tr><td>omnino omnis improbitas, id quod populus Romanus iam</td><td></td></tr><tr><td>diu flagitat, exstinguenda atque delenda sit: in quo ego</td><td>5</td></tr><tr><td>quid eniti aut quid efficere possim, malo in aliorum spe</td><td></td></tr><tr><td>relinquere quam in oratione mea ponere. </td><td></td></tr>
        </table>