<table>
          <script>targetHit=0;</script>
          <tr class="title first  date"><td>inter Oct<span class="snum">.</span> <span class="snum">46</span> et Febr<span class="snum">.</span> <span class="snum">45</span></td><td></td></tr><tr class="title last  "><td>CICERO S. D. GALLO</td><td></td></tr><tr><td>Cum decimum iam diem graviter ex intestinis laborarem</td><td>7.26.1.1</td></tr><tr><td>neque iis qui mea opera uti volebant me probarem non</td><td></td></tr><tr><td>valere quia febrim non haberem, fugi in Tusculanum, cum</td><td></td></tr><tr><td>quidem biduum ita ieiunus fuissem ut ne aquam quidem</td><td></td></tr><tr><td>gustarem. itaque confectus languore et fame magis tuum</td><td>5</td></tr><tr><td>officium desideravi quam a te requiri putavi meum. ego</td><td></td></tr><tr><td>autem cum omnis morbos reformido tum &lt;eum in&gt; quo</td><td></td></tr><tr><td>Epicurum tuum Stoici male accipiunt quia dicat στραγ-</td><td></td></tr><tr><td>γουρικὰ καὶ δυσεντερικὰ πάθη sibi molesta esse; quorum</td><td></td></tr><tr><td>alterum morbum edacitatis esse putant, alterum etiam</td><td>10</td></tr><tr><td>turpioris intemperantiae. sane δυσεντερίαν pertimueram;</td><td></td></tr><tr><td>sed visa est mihi vel loci mutatio vel animi etiam relaxatio</td><td></td></tr><tr><td>vel ipsa fortasse iam senescentis morbi remissio profuisse. </td><td></td></tr><tr><td>  Ac tamen, ne mirere unde hoc acciderit quo modove</td><td>2.1</td></tr><tr><td>commiserim, lex sumptuaria, quae videtur λιτότητα</td><td></td></tr><tr><td>attulisse, ea mihi fraudi fuit. nam dum volunt isti lauti terra</td><td></td></tr><tr><td>nata, quae lege excepta sunt, in honorem adducere, fungos,</td><td></td></tr><tr><td>helvellas, herbas omnis ita condiunt ut nihil possit esse</td><td>5</td></tr><tr><td>suavius. in eas cum incidissem in cena augurali apud</td><td></td></tr><tr><td>Lentulum, tanta me διάρροια arripuit ut hodie primum</td><td></td></tr><tr><td>videatur coepisse consistere. ita ego, qui me ostreis et</td><td></td></tr><tr><td>murenis facile abstinebam, a beta et a malva deceptus sum.</td><td></td></tr><tr><td>posthac igitur erimus cautiores. </td><td>10</td></tr><tr><td>  Tu tamen, cum audisses ab Anicio (vidit enim me nause-</td><td></td></tr><tr><td>antem), non modo mittendi causam iustam habuisti sed </td><td></td></tr><tr><td>etiam visendi. ego hic cogito commorari quoad me reficiam.</td><td></td></tr><tr><td>nam et viris et corpus amisi; sed si morbum depulero, facile,</td><td></td></tr><tr><td>ut spero, illa revocabo.</td><td>15</td></tr>
        </table>