<table>
          <script>targetHit=0;</script>
          <tr class="title first  date"><td>xvii Kal<span class="snum">.</span> Nov<span class="snum">.</span> <span class="snum">50</span> Athenis</td><td></td></tr><tr class="title last  "><td>TULLIUS S. D. TERENTIAE SUAE</td><td></td></tr><tr><td>Si tu et Tullia, lux nostra, valetis, ego et suavissimus Cicero</td><td>14.5.1.1</td></tr><tr><td>valemus. </td><td></td></tr><tr><td>  Prid. Id. Oct. Athenas venimus, cum sane adversis ventis</td><td></td></tr><tr><td>usi essemus tardeque et incommode navigassemus. de nave</td><td></td></tr><tr><td>exeuntibus nobis Acastus cum litteris praesto fuit uno et</td><td>5</td></tr><tr><td>vice&lt;n&gt;simo die sane strenue. accepi tuas litteras, quibus</td><td></td></tr><tr><td>intellexi te vereri ne superiores mihi redditae non essent.</td><td></td></tr><tr><td>omnes sunt redditae diligentissimeque a te perscripta sunt</td><td></td></tr><tr><td>omnia, idque mihi gratissimum fuit. neque sum admiratus</td><td></td></tr><tr><td>hanc epistulam quam Acastus attulit brevem fuisse. iam enim</td><td>10</td></tr><tr><td>me ipsum exspectas, sive nos ipsos, qui quidem quam primum</td><td></td></tr><tr><td>ad vos venire cupimus, etsi in quam rem publicam veni&lt;a&gt;mus</td><td></td></tr><tr><td>intellego. cognovi enim ex multorum amicorum litteris,</td><td></td></tr><tr><td>quas attulit Acastus, ad arma rem spectare, ut mihi, cum </td><td></td></tr><tr><td>venero, dissimulare non liceat quid sentiam. sed quoniam</td><td>15</td></tr><tr><td>subeunda fortuna est, eo citius dabimus operam ut veniamus,</td><td></td></tr><tr><td>quo facilius de tota re deliberemus. tu velim, quod commodo</td><td></td></tr><tr><td>valetudinis tuae fiat, quam longissime poteris obviam nobis</td><td></td></tr><tr><td>prodeas. </td><td></td></tr><tr><td>  De hereditate Preciana, quae quidem mihi magno dolori</td><td>2.1</td></tr><tr><td>est (valde enim illum amavi)—sed hoc velim cures, si auctio</td><td></td></tr><tr><td>ante meum adventum fiet, ut Pomponius aut, si is minus</td><td></td></tr><tr><td>poterit, Camillus nostrum negotium curet; nos, cum salvi</td><td></td></tr><tr><td>venerimus, reliqua per nos agemus. sin tu iam Roma</td><td>5</td></tr><tr><td>profecta eris tamen curabis ut hoc ita fiat. nos, si di</td><td></td></tr><tr><td>adiuvabunt, circiter Id. Nov. in Italia speramus fore. vos,</td><td></td></tr><tr><td>mea suavissima et optatissima Terentia, si nos amatis, curate</td><td></td></tr><tr><td>ut valeatis. </td><td></td></tr><tr><td>  Vale.</td><td>10</td></tr><tr><td> Athenis a. d. XV&lt;II&gt; Kal. Nov.</td><td></td></tr>
        </table>