<table>
          <script>targetHit=0;</script>
          <tr class="title first  date"><td>c<span class="snum">.</span> iii Non<span class="snum">.</span> Sext<span class="snum">.</span> <span class="snum">50</span> Sidae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Ego dum in provincia omnibus rebus Appium orno, subito</td><td>6.6.1.1</td></tr><tr><td>sum factus accusatoris eius socer. 'id quidem' inquis 'di</td><td></td></tr><tr><td>adprobent!'. ita velim, teque ita cupere certo scio. sed crede</td><td></td></tr><tr><td>mihi, nihil minus putaram ego, qui de Ti. Nerone, qui</td><td></td></tr><tr><td>mecum egerat, certos homines ad mulieres miseram; qui</td><td>5</td></tr><tr><td>Romam venerunt factis sponsalibus. sed hoc spero melius.</td><td></td></tr><tr><td>mulieres quidem valde intellego delectari obsequio et comitate</td><td></td></tr><tr><td>adulescentis. cetera noli ἐξακανθίζειν. </td><td></td></tr><tr><td>  Sed heus tu, πυροὺς εἰς δῆμον Athenis? placet hoc tibi? etsi</td><td>2.1</td></tr><tr><td>non impediebant mei certe libri; non enim ista largitio fuit in</td><td></td></tr><tr><td>civis sed in hospites liberalitas. me tamen de Academiae προπύλῳ</td><td></td></tr><tr><td>iubes cogitare, cum iam Appius de Eleusine non cogitet? </td><td></td></tr><tr><td>  De Hortensio te certo scio dolere. equidem excrucior;</td><td>5</td></tr><tr><td>decreram enim valde cum eo familiariter vivere. </td><td></td></tr><tr><td>  Nos provinciae praefecimus Coelium. 'puerum' inquies 'et</td><td>3.1</td></tr><tr><td>fortasse fatuum et non gravem et non continentem.' adsentior;</td><td></td></tr><tr><td>fieri non potuit aliter. nam quas multo ante tuas acceperam</td><td></td></tr><tr><td>litteras in quibus ἐπέχειν te scripseras quid esset mihi facien-</td><td></td></tr><tr><td>dum de relinquendo, eae me pungebant. videbam enim quae </td><td>5</td></tr><tr><td>tibi essent ἐποχῆς causae, et erant eaedem mihi. puero traderem?</td><td></td></tr><tr><td>&lt;id rei publicae non utile.&gt; fratri autem? illud non utile nobis.</td><td></td></tr><tr><td>nam praeter fratrem nemo erat quem sine contumelia quaestori,</td><td></td></tr><tr><td>nobili praesertim, anteferrem. tamen, dum impendere Parthi</td><td></td></tr><tr><td>videbantur, statueram fratrem relinquere, aut etiam rei publicae</td><td>10</td></tr><tr><td>causa contra senatus consultum ipse remanere; qui postea quam</td><td></td></tr><tr><td>incredibili felicitate discesserunt, sublata dubitatio est. videbam</td><td></td></tr><tr><td>sermones: 'hui, fratrem reliquit! num est hoc non plus annum</td><td></td></tr><tr><td>obtinere provinciam? quid quod senatus eos voluit praeesse</td><td></td></tr><tr><td>provinciis qui non praefuissent? at hic triennium.' </td><td>15</td></tr><tr><td>  Ergo haec ad populum: quid quae tecum? numquam essem</td><td>4.1</td></tr><tr><td>sine cura, si quid iracundius aut contumeliosius aut neglegen-</td><td></td></tr><tr><td>tius, quae fert vita hominum. quid si quid filius puer et puer</td><td></td></tr><tr><td>bene sibi fidens? qui esset dolor? quem pater non dimittebat</td><td></td></tr><tr><td>teque id censere moleste ferebat. at nunc Coelius non dico</td><td>5</td></tr><tr><td>equidem 'quod egerit', sed tamen multo minus laboro. adde</td><td></td></tr><tr><td>illud. Pompeius, eo robore vir, iis radicibus, Q. Cassium sine</td><td></td></tr><tr><td>sorte delegit, Caesar Antonium: ego sorte datum offenderem,</td><td></td></tr><tr><td>ut etiam inquireret in eum quem reliquissem? hoc melius, et</td><td></td></tr><tr><td>huius rei plura exempla, senectuti quidem nostrae profecto</td><td>10</td></tr><tr><td>aptius. at te apud eum, di boni, quanta in gratia posui! eique</td><td></td></tr><tr><td>legi litteras non tuas sed librari tui. </td><td></td></tr><tr><td>  Amicorum litterae me ad triumphum vocant, rem a nobis,</td><td></td></tr><tr><td>ut ego arbitror, propter hanc παλιγγενεσίαν nostram non</td><td></td></tr><tr><td>neglegendam. qua re tu quoque, mi Attice, incipe id cupere,</td><td>15</td></tr><tr><td>quo nos minus inepti videamur. </td><td></td></tr>
        </table>