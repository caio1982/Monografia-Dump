<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Quint<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Commotus tuis litteris, quod ad me de Varrone scripseras,</td><td>13.13(+14).1.1</td></tr><tr><td>totam Academiam ab hominibus nobilissimis abstuli, transtuli</td><td></td></tr><tr><td>ad nostrum sodalem et e duobus libris contuli in quattuor.</td><td></td></tr><tr><td>grandiores sunt omnino quam erant illi, sed tamen multa</td><td></td></tr><tr><td>detracta. tu autem mihi pervelim scribas qui intellexeris illum</td><td>5</td></tr><tr><td>velle; illud vero utique scire cupio quem intellexeris ab eo</td><td></td></tr><tr><td>ζηλοτυπεῖσθαι, nisi forte Brutum. id hercle restabat! sed</td><td></td></tr><tr><td>tamen scire pervelim. libri quidem ita exierunt, nisi forte me</td><td></td></tr><tr><td>communis φιλαυτία decipit, ut in tali genere ne apud Graecos</td><td></td></tr><tr><td>quidem simile quicquam. tu illam iacturam feres aequo animo</td><td>10</td></tr><tr><td>quod illa quae habes de Academicis frustra descripta sunt.</td><td></td></tr><tr><td>multo tamen haec erunt splendidiora, breviora, meliora. </td><td></td></tr><tr><td>  Nunc autem ἀπορῶ quo me vertam. volo Dolabellae valde </td><td>2.1</td></tr><tr><td>desideranti; non reperio quid, et simul αἰδέομαι Τρῶας, neque,</td><td></td></tr><tr><td>si aliud quid, potero μέμψιν effugere. aut cessandum igitur aut</td><td></td></tr><tr><td>aliquid excogitandum. </td><td></td></tr><tr><td>  Sed quid haec levia curamus? Attica mea, obsecro te, quid</td><td>3.1</td></tr><tr><td>agit? quae me valde angit. sed crebro regusto tuas litteras; in</td><td></td></tr><tr><td>iis acquiesco. tamen exspecto novas. </td><td></td></tr><tr><td>  Brinni libertus, coheres noster, scripsit ad me velle, si mihi</td><td>4.1</td></tr><tr><td>placeret, coheredes &lt;se&gt; et Sabinum Albium ad me venire. id</td><td></td></tr><tr><td>ego plane nolo. hereditas tanti non est. et tamen obire</td><td></td></tr><tr><td>auctionis diem facile poterunt (est enim <span class="caps">iii</span> Id.) si me in</td><td></td></tr><tr><td>Tusculano postridie Nonas mane convenerint. quod si laxius</td><td>5</td></tr><tr><td>volent proferre diem, poterunt vel biduum vel triduum vel ut</td><td></td></tr><tr><td>videbitur; nihil enim interest. qua re nisi iam profecti sunt,</td><td></td></tr><tr><td>retinebis homines. de Bruto, si quid erit, de Caesare, si quid</td><td>5.1</td></tr><tr><td>scies, si quid erit praeterea, scribes.</td><td></td></tr>
        </table>