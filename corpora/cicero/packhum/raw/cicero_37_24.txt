<table>
          <script>targetHit=0;</script>
          <tr class="title first last  "><td>LIBER SECUNDUS </td><td></td></tr><tr><td>  Magna nobis pueris, Quinte frater, si memoria tenes,</td><td>2.1.1</td></tr><tr><td>opinio fuit L. Crassum non plus attigisse doctrinae, quam</td><td></td></tr><tr><td>quantum prima illa puerili institutione potuisset; M. autem</td><td></td></tr><tr><td>Antonium omnino omnis eruditionis expertem atque igna-</td><td></td></tr><tr><td>rum fuisse; erantque multi qui, quamquam non ita se rem</td><td>5</td></tr><tr><td>habere arbitrarentur, tamen, quo facilius nos incensos studio</td><td></td></tr><tr><td>discendi a doctrina deterrerent, libenter id, quod dixi, de</td><td></td></tr><tr><td>illis oratoribus praedicarent, ut, si homines non eruditi</td><td></td></tr><tr><td>summam essent prudentiam atque incredibilem eloquentiam</td><td></td></tr><tr><td>consecuti, inanis omnis noster esse labor et stultum in nobis</td><td>10</td></tr><tr><td>erudiendis patris nostri, optimi ac prudentissimi viri, stu-</td><td></td></tr><tr><td>dium videretur. Quos tum, ut pueri, refutare domesticis</td><td>2.1</td></tr><tr><td>testibus patre et C. Aculeone propinquo nostro et L. Cice-</td><td></td></tr><tr><td>rone patruo solebamus, quod de Crasso pater et Aculeo,</td><td></td></tr><tr><td>quocum erat nostra matertera, quem Crassus dilexit ex</td><td></td></tr><tr><td>omnibus plurimum, et patruus, qui cum Antonio in Cili-</td><td>5</td></tr><tr><td>ciam profectus una decesserat, multa nobis de eius studio</td><td></td></tr><tr><td>et doctrina saepe narravit; cumque nos cum consobrinis </td><td></td></tr><tr><td>nostris, Aculeonis filiis, et ea disceremus, quae Crasso pla-</td><td></td></tr><tr><td>cerent, et ab eis doctoribus, quibus ille uteretur, erudiremur,</td><td></td></tr><tr><td>etiam illud saepe intelleximus, cum essemus eius domi,</td><td>10</td></tr><tr><td>quod vel pueri sentire poteramus, illum et Graece sic loqui,</td><td></td></tr><tr><td>nullam ut nosse aliam linguam videretur, et doctoribus</td><td></td></tr><tr><td>nostris ea ponere in percontando eaque ipsum omni in</td><td></td></tr><tr><td>sermone tractare, ut nihil esse ei novum, nihil inauditum</td><td></td></tr><tr><td>videretur. De Antonio vero, quamquam saepe ex humanis-</td><td>3.1</td></tr><tr><td>simo homine patruo nostro acceperamus, quem ad modum</td><td></td></tr><tr><td>ille vel Athenis vel Rhodi se doctissimorum hominum ser-</td><td></td></tr><tr><td>monibus dedisset, tamen ipse adulescentulus, quantum illius</td><td></td></tr><tr><td>ineuntis aetatis meae patiebatur pudor, multa ex eo saepe</td><td>5</td></tr><tr><td>quaesivi. Non erit profecto tibi, quod scribo, hoc novum;</td><td></td></tr><tr><td>nam iam tum ex me audiebas mihi illum ex multis variis-</td><td></td></tr><tr><td>que sermonibus nullius rei, quae quidem esset in eis artibus,</td><td></td></tr><tr><td>de quibus aliquid existimare possem, rudem aut ignarum</td><td></td></tr><tr><td>esse visum. Sed fuit hoc in utroque eorum, ut Crassus non</td><td>4.1</td></tr><tr><td>tam existimari vellet non didicisse, quam illa despicere et</td><td></td></tr><tr><td>nostrorum hominum in omni genere prudentiam Graecis</td><td></td></tr><tr><td>anteferre; Antonius autem probabiliorem hoc populo ora-</td><td></td></tr><tr><td>tionem fore censebat suam, si omnino didicisse numquam</td><td>5</td></tr><tr><td>putaretur; atque ita se uterque graviorem fore, si alter con-</td><td></td></tr><tr><td>temnere, alter ne nosse quidem Graecos videretur. Quorum</td><td>5.1</td></tr><tr><td>consilium quale fuerit, nihil sane ad hoc tempus; illud</td><td></td></tr><tr><td>autem est huius institutae scriptionis ac temporis, neminem</td><td></td></tr><tr><td>eloquentia non modo sine dicendi doctrina, sed ne sine</td><td></td></tr><tr><td>omni quidem sapientia florere umquam et praestare po-</td><td>5</td></tr><tr><td>tuisse. Etenim ceterae fere artes se ipsae per se tuentur</td><td></td></tr><tr><td>singulae; bene dicere autem, quod est scienter et perite et</td><td></td></tr><tr><td>ornate dicere, non habet definitam aliquam regionem, cuius</td><td></td></tr><tr><td>terminis saepta teneatur: omnia, quaecumque in hominum</td><td></td></tr><tr><td>disceptationem cadere possunt, bene sunt ei dicenda, qui </td><td>10</td></tr><tr><td>hoc se posse profitetur, aut eloquentiae nomen relinquendum</td><td></td></tr><tr><td>est. Qua re equidem et in nostra civitate et in ipsa Graecia,</td><td>6.1</td></tr><tr><td>quae semper haec summa duxit, multos et ingeniis &lt;eximiis&gt;</td><td></td></tr><tr><td>et magna laude dicendi sine summa rerum omnium scientia</td><td></td></tr><tr><td>fuisse fateor; talem vero exsistere eloquentiam, qualis fuit in</td><td></td></tr><tr><td>Crasso et Antonio, non cognitis rebus omnibus, quae ad</td><td>5</td></tr><tr><td>tantam prudentiam pertinerent, tantamque dicendi copiam,</td><td></td></tr><tr><td>quanta in illis fuit, non potuisse confirmo. Quo etiam feci</td><td>7.1</td></tr><tr><td>libentius, ut eum sermonem, quem illi quondam inter se de</td><td></td></tr><tr><td>his rebus habuissent, mandarem litteris, vel ut illa opinio,</td><td></td></tr><tr><td>quae semper fuisset, tolleretur, alterum non doctissimum,</td><td></td></tr><tr><td>alterum plane indoctum fuisse; vel ut ea, quae existima-</td><td>5</td></tr><tr><td>rem a summis oratoribus de eloquentia divinitus esse dicta,</td><td></td></tr><tr><td>custodirem litteris, si ullo modo adsequi complectique</td><td></td></tr><tr><td>potuissem; vel me hercule etiam ut laudem eorum iam</td><td></td></tr><tr><td>prope senescentem, quantum ego possem, ab oblivione</td><td></td></tr><tr><td>hominum atque a silentio vindicarem. Nam si ex scriptis</td><td>8.1</td></tr><tr><td>cognosci ipsi suis potuissent, minus hoc fortasse mihi esse</td><td></td></tr><tr><td>putassem laborandum; sed cum alter non multum, quod</td><td></td></tr><tr><td>quidem exstaret, et id ipsum adulescens, alter nihil admo-</td><td></td></tr><tr><td>dum scripti reliquisset, deberi hoc a me tantis hominum</td><td>5</td></tr><tr><td>ingeniis putavi, ut, cum etiam nunc vivam illorum memo-</td><td></td></tr><tr><td>riam teneremus, hanc immortalem redderem, si possem.</td><td></td></tr><tr><td>Quod hoc etiam spe adgredior maiore ad probandum, quia</td><td>9.1</td></tr><tr><td>non de Ser. Galbae aut C. Carbonis eloquentia scribo</td><td></td></tr><tr><td>aliquid, in quo liceat mihi fingere, si quid velim, nullius</td><td></td></tr><tr><td>memoria iam me refellente, sed edo haec eis cognoscenda,</td><td></td></tr><tr><td>qui eos ipsos, de quibus loquor, saepe audierunt; ut duos</td><td>5</td></tr><tr><td>summos viros eis, qui neutrum illorum viderint, eorum,</td><td></td></tr><tr><td>quibus ambo illi oratores cogniti sint, vivorum et praesen-</td><td></td></tr><tr><td>tium memoria teste commendemus. Nec vero te, carissime </td><td>10.1</td></tr><tr><td>frater atque optime, rhetoricis nunc quibusdam libris, quos</td><td></td></tr><tr><td>tu agrestis putas, insequor ut erudiam; quid enim tua</td><td></td></tr><tr><td>potest esse oratione aut subtilius aut ornatius? Sed sive</td><td></td></tr><tr><td>iudicio, ut soles dicere, sive, ut ille pater eloquentiae de se</td><td>5</td></tr><tr><td>Isocrates scripsit ipse, pudore a dicendo et timiditate in-</td><td></td></tr><tr><td>genua quadam refugisti, sive, ut ipse iocari soleo, unum</td><td></td></tr><tr><td>putasti satis esse non modo in una familia rhetorem, sed</td><td></td></tr><tr><td>paene in tota civitate, non tamen arbitror tibi hos libros in</td><td></td></tr><tr><td>eo fore genere, quod merito propter eorum, qui de dicendi</td><td>10</td></tr><tr><td>ratione disputarunt, ieiunitatem bonarum artium possit in-</td><td></td></tr><tr><td>ludi; nihil enim mihi quidem videtur in Crassi et Antoni</td><td>11.1</td></tr><tr><td>sermone esse praeteritum, quod quisquam summis ingeniis,</td><td></td></tr><tr><td>acerrimis studiis, optima doctrina, maximo usu cognosci</td><td></td></tr><tr><td>ac percipi potuisse arbitraretur, quod tu facillime poteris</td><td></td></tr><tr><td>iudicare, qui prudentiam rationemque dicendi per te ipsum,</td><td>5</td></tr><tr><td>usum autem per nos percipere voluisti. Sed quo citius</td><td></td></tr><tr><td>hoc, quod suscepimus, non mediocre munus conficere pos-</td><td></td></tr><tr><td>simus, omissa nostra adhortatione ad eorum, quos pro-</td><td></td></tr><tr><td>posuimus, sermonem disputationemque veniamus. </td><td></td></tr>
        </table>