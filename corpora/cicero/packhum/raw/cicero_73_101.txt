<table>
          <script>targetHit=0;</script>
          <tr><td>  Nam hic omnis sanctimonia nuptiarum uno signo</td><td>4.44.34</td></tr><tr><td>tibiarum intellegitur. De toto pars, ut si quis ei,</td><td>35</td></tr><tr><td>qui vestitum aut ornatum sumptuosum ostentet, dicat:</td><td></td></tr><tr><td>      'Ostentas mihi divitias et locupletes copias iactas.' </td><td></td></tr><tr><td>  Ab uno plura hoc modo intellegentur:</td><td>45.1</td></tr><tr><td>      'Poeno fuit Hispanus auxilio, fuit inmanis ille</td><td></td></tr><tr><td>    Transalpinus, in Italia quoque nonnemo sensit idem</td><td></td></tr><tr><td>    togatus.' </td><td></td></tr><tr><td>  A pluribus unum sic intellegetur:</td><td>5</td></tr><tr><td>      'Atrox calamitas pectora maerore pulsabat; itaque</td><td></td></tr><tr><td>    anhelans ex imis pulmonibus prae cura spiritus du-</td><td></td></tr><tr><td>    cebat.' </td><td></td></tr><tr><td>  Nam in superioribus plures Hispani et Galli et</td><td></td></tr><tr><td>togati, et hic unum pectus et unus pulmo intellegitur;</td><td>10</td></tr><tr><td>et erit illic deminutus numerus festivitatis, hic ad-</td><td></td></tr><tr><td>auctus gravitatis gratia. </td><td></td></tr><tr><td>  Abusio est, quae verbo simili et propinquo pro</td><td></td></tr><tr><td>certo et proprio abutitur, hoc modo: 'Vires hominis</td><td></td></tr><tr><td>breves sunt;' aut: 'parva statura;' aut: 'longum in</td><td>15</td></tr><tr><td>homine consilium;' aut: 'oratio magna;' aut: 'uti pauco</td><td></td></tr><tr><td>sermone.' Nam hic facile est intellectu finitima verba</td><td></td></tr><tr><td>rerum dissimilium ratione abusionis esse traducta. </td><td></td></tr><tr><td>  Translatio est, cum verbum in quandam rem</td><td></td></tr><tr><td>transferetur ex alia re, quod propter similitudinem </td><td>20</td></tr><tr><td>recte videbitur posse transferri. Ea sumitur rei ante</td><td></td></tr><tr><td>oculos ponendae causa, sic:</td><td></td></tr><tr><td>      'Hic Italiam tumultus expergefecit terrore su-</td><td></td></tr><tr><td>    bito.' </td><td></td></tr><tr><td>  Brevitatis causa, sic:</td><td>25</td></tr><tr><td>      'Recens adventus exercitus extincxit subito civi-</td><td></td></tr><tr><td>    tatem.' </td><td></td></tr>
        </table>