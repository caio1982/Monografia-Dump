<table>
          <script>targetHit=0;</script>
          <tr><td>  Quibus de rebus et alias saepe et paulo accuratius</td><td>1.8.1</td></tr><tr><td>nuper, cum essem cum Q. fratre in Tusculano, disputa-</td><td></td></tr><tr><td>tum est. Nam cum ambulandi causa in Lyceum venisse-</td><td></td></tr><tr><td>mus (id enim superiori gymnasio nomen est), Perlegi,</td><td></td></tr><tr><td>[ille] inquit, tuum paulo ante tertium de natura deo-</td><td>5</td></tr><tr><td>rum, in quo disputatio Cottae quamquam labefactavit</td><td></td></tr><tr><td>sententiam meam, non funditus tamen sustulit. Optime</td><td></td></tr><tr><td>vero, inquam; etenim ipse Cotta sic disputat, ut</td><td></td></tr><tr><td>Stoicorum magis argumenta confutet quam hominum</td><td></td></tr><tr><td>deleat religionem. Tum Quintus: Dicitur quidem istuc,</td><td>10</td></tr><tr><td>inquit, a Cotta, et vero saepius, credo, ne communia</td><td></td></tr><tr><td>iura migrare videatur; sed studio contra Stoicos dis-</td><td></td></tr><tr><td>serendi deos mihi videtur funditus tollere. Eius ra-</td><td>9.1</td></tr><tr><td>tioni non sane desidero quid respondeam; satis enim</td><td></td></tr><tr><td>defensa religio est in secundo libro a Lucilio, cuius </td><td></td></tr><tr><td>disputatio tibi ipsi, ut in extremo tertio scribis, ad</td><td></td></tr><tr><td>veritatem est visa propensior. Sed, quod praetermis-</td><td>5</td></tr><tr><td>sum est in illis libris (credo, quia commodius arbi-</td><td></td></tr><tr><td>tratus es separatim id quaeri deque eo disseri), id est</td><td></td></tr><tr><td>de divinatione, quae est earum rerum, quae fortuitae</td><td></td></tr><tr><td>putantur, praedictio atque praesensio, id, si placet,</td><td></td></tr><tr><td>videamus quam habeat vim et quale sit. Ego enim</td><td>10</td></tr><tr><td>sic existimo, si sint ea genera divinandi vera, de qui-</td><td></td></tr><tr><td>bus accepimus quaeque colimus, esse deos, vicissimque,</td><td></td></tr><tr><td>si di sint, esse qui divinent. Arcem tu quidem Stoi-</td><td>10.1</td></tr><tr><td>corum, inquam, Quinte, defendis, siquidem ista sic re-</td><td></td></tr><tr><td>ciprocantur, ut et, si divinatio sit, di sint et, si di</td><td></td></tr><tr><td>sint, sit divinatio. Quorum neutrum tam facile, quam</td><td></td></tr><tr><td>tu arbitraris, conceditur. Nam et natura significari</td><td>5</td></tr><tr><td>futura sine deo possunt et, ut sint di, potest fieri, ut</td><td></td></tr><tr><td>nulla ab iis divinatio generi humano tributa sit. At-</td><td></td></tr><tr><td>que ille: Mihi vero, inquit, satis est argumenti et esse</td><td></td></tr><tr><td>deos et eos consulere rebus humanis, quod esse clara et</td><td></td></tr><tr><td>perspicua divinationis genera iudico. De quibus quid</td><td>10</td></tr><tr><td>ipse sentiam, si placet, exponam, ita tamen, si vacas</td><td></td></tr><tr><td>animo neque habes aliquid, quod huic sermoni prae-</td><td></td></tr><tr><td>vertendum putes. Ego vero, inquam, philosophiae,</td><td>11.1</td></tr><tr><td>Quinte, semper vaco; hoc autem tempore, cum sit</td><td></td></tr><tr><td>nihil aliud, quod lubenter agere possim, multo magis</td><td></td></tr><tr><td>aveo audire, de divinatione quid sentias. </td><td></td></tr>
        </table>