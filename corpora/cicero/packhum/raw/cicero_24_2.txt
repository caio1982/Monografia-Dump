<table>
          <script>targetHit=0;</script>
          <tr><td>  Nam quod obiectum est de pudicitia quodque omnium</td><td>6.5</td></tr><tr><td>accusatorum non criminibus sed vocibus maledictisque</td><td></td></tr><tr><td>celebratum est, id numquam tam acerbe feret M. Caelius</td><td></td></tr><tr><td>ut eum paeniteat non deformem esse natum. Sunt enim</td><td></td></tr><tr><td>ista maledicta pervolgata in omnis quorum in adulescentia</td><td></td></tr><tr><td>forma et species fuit liberalis. Sed aliud est male dicere,</td><td>10</td></tr><tr><td>aliud accusare. Accusatio crimen desiderat, rem ut definiat,</td><td></td></tr><tr><td>hominem notet, argumento probet, teste confirmet; male-</td><td></td></tr><tr><td>dictio autem nihil habet propositi praeter contumeliam;</td><td></td></tr><tr><td>quae si petulantius iactatur, convicium, si facetius, urbanitas</td><td></td></tr><tr><td>nominatur. Quam quidem partem accusationis admiratus</td><td>7.1</td></tr><tr><td>sum et moleste tuli potissimum esse Atratino datam. Neque</td><td></td></tr><tr><td>enim decebat neque aetas illa postulabat neque, id quod </td><td></td></tr><tr><td>animum advertere poteratis, pudor patiebatur optimi adu-</td><td></td></tr><tr><td>lescentis in tali illum oratione versari. Vellem aliquis ex</td><td>5</td></tr><tr><td>vobis robustioribus hunc male dicendi locum suscepisset;</td><td></td></tr><tr><td>aliquanto liberius et fortius et magis more nostro refuta-</td><td></td></tr><tr><td>remus istam male dicendi licentiam. Tecum, Atratine,</td><td></td></tr><tr><td>agam lenius, quod et pudor tuus moderatur orationi meae</td><td></td></tr><tr><td>et meum erga te parentemque tuum beneficium tueri debeo.</td><td>10</td></tr><tr><td>Illud tamen te esse admonitum volo, primum ut qualis es</td><td>8.1</td></tr><tr><td>talem te omnes esse existiment, ut quantum a rerum tur-</td><td></td></tr><tr><td>pitudine abes tantum te a verborum libertate seiungas;</td><td></td></tr><tr><td>deinde ut ea in alterum ne dicas quae, cum tibi falso</td><td></td></tr><tr><td>responsa sint, erubescas. Quis est enim cui via ista non</td><td>5</td></tr><tr><td>pateat, quis est qui huic aetati atque isti dignitati non</td><td></td></tr><tr><td>possit quam velit petulanter, etiam si sine ulla suspicione, at</td><td></td></tr><tr><td>non sine argumento male dicere? Sed istarum partium</td><td></td></tr><tr><td>culpa est eorum qui te agere voluerunt; laus pudoris tui,</td><td></td></tr><tr><td>quod ea te invitum dicere videbamus, ingeni, quod ornate</td><td>10</td></tr><tr><td>politeque dixisti. Verum ad istam omnem orationem</td><td>9.1</td></tr><tr><td>brevis est defensio. Nam quoad aetas M. Caeli dare potuit</td><td></td></tr><tr><td>isti suspicioni locum, fuit primum ipsius pudore, deinde</td><td></td></tr><tr><td>etiam patris diligentia disciplinaque munita. Qui ut huic</td><td></td></tr><tr><td>togam virilem dedit—nihil dicam hoc loco de me; tantum</td><td>5</td></tr><tr><td>sit quantum vos existimatis; hoc dicam, hunc a patre con-</td><td></td></tr><tr><td>tinuo ad me esse deductum—nemo hunc M. Caelium in</td><td></td></tr><tr><td>illo aetatis flore vidit nisi aut cum patre aut mecum aut in</td><td></td></tr><tr><td>M. Crassi castissima domo cum artibus honestissimis</td><td></td></tr><tr><td>erudiretur.  </td><td>10</td></tr>
        </table>