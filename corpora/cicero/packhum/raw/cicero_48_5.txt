<table>
          <script>targetHit=0;</script>
          <tr><td>  Quam ob rem tandem, inquit, non satisfacit? te enim</td><td>1.15.8</td></tr><tr><td>iudicem aequum puto, modo quae dicat ille bene noris. </td><td></td></tr><tr><td>  Nisi mihi Phaedrum, inquam, tu mentitum aut Ze-</td><td>16.1</td></tr><tr><td>nonem putas, quorum utrumque audivi, cum mihi nihil</td><td></td></tr><tr><td>sane praeter sedulitatem probarent, omnes mihi Epi-</td><td></td></tr><tr><td>curi sententiae satis notae sunt. atque eos, quos no-</td><td></td></tr><tr><td>minavi, cum Attico nostro frequenter audivi, cum mi-</td><td>5</td></tr><tr><td>raretur ille quidem utrumque, Phaedrum autem etiam</td><td></td></tr><tr><td>amaret, cotidieque inter nos ea, quae audiebamus, con-</td><td></td></tr><tr><td>ferebamus, neque erat umquam controversia, quid ego</td><td></td></tr><tr><td>intellegerem, sed quid probarem. </td><td></td></tr><tr><td>  Quid igitur est? inquit; audire enim cupio, quid non</td><td>17.1</td></tr><tr><td>probes. </td><td></td></tr><tr><td>  Principio, inquam, in physicis, quibus maxime glo-</td><td></td></tr><tr><td>riatur, primum totus est alienus. Democritea dicit per-</td><td></td></tr><tr><td>pauca mutans, sed ita, ut ea, quae corrigere vult, mihi</td><td>5</td></tr><tr><td>quidem depravare videatur. ille atomos quas appellat, </td><td></td></tr><tr><td>id est corpora individua propter soliditatem, censet in</td><td></td></tr><tr><td>infinito inani, in quo nihil nec summum nec infimum</td><td></td></tr><tr><td>nec medium nec ultimum nec extremum sit, ita ferri,</td><td></td></tr><tr><td>ut concursionibus inter se cohaerescant, ex quo effi-</td><td>10</td></tr><tr><td>ciantur ea, quae sint quaeque cernantur, omnia, eum-</td><td></td></tr><tr><td>que motum atomorum nullo a principio, sed ex aeterno</td><td></td></tr><tr><td>tempore intellegi convenire. Epicurus autem, in quibus</td><td>18.1</td></tr><tr><td>sequitur Democritum, non fere labitur. quamquam utrius-</td><td></td></tr><tr><td>que cum multa non probo, tum illud in primis, quod,</td><td></td></tr><tr><td>cum in rerum natura duo quaerenda sint, unum, quae</td><td></td></tr><tr><td>materia sit, ex qua quaeque res efficiatur, alterum, quae</td><td>5</td></tr><tr><td>vis sit, quae quidque efficiat, de materia disseruerunt,</td><td></td></tr><tr><td>vim et causam efficiendi reliquerunt. sed hoc commune</td><td></td></tr><tr><td>vitium, illae Epicuri propriae ruinae: censet enim eadem</td><td></td></tr><tr><td>illa individua et solida corpora ferri deorsum suo pon-</td><td></td></tr><tr><td>dere ad lineam, hunc naturalem esse omnium corporum</td><td>10</td></tr><tr><td>motum. deinde ibidem homo acutus, cum illud occur-</td><td>19.1</td></tr><tr><td>reret, si omnia deorsus e regione ferrentur et, ut dixi,</td><td></td></tr><tr><td>ad lineam, numquam fore ut atomus altera alteram</td><td></td></tr><tr><td>posset attingere itaque * * attulit rem commenticiam: de-</td><td></td></tr><tr><td>clinare dixit atomum perpaulum, quo nihil posset fieri</td><td>5</td></tr><tr><td>minus; ita effici complexiones et copulationes et ad-</td><td></td></tr><tr><td>haesiones atomorum inter se, ex quo efficeretur mun-</td><td></td></tr><tr><td>dus omnesque partes mundi, quaeque in eo essent.</td><td></td></tr><tr><td>Quae cum tota res &lt;est&gt; ficta pueriliter, tum ne efficit </td><td></td></tr><tr><td>&lt;quidem&gt;, quod vult. nam et ipsa declinatio ad libi-</td><td>10</td></tr><tr><td>dinem fingitur—ait enim declinare atomum sine causa;</td><td></td></tr><tr><td>quo nihil turpius physico, quam fieri quicquam sine</td><td></td></tr><tr><td>causa dicere,—et illum motum naturalem omnium pon-</td><td></td></tr><tr><td>derum, ut ipse constituit, e regione inferiorem locum</td><td></td></tr><tr><td>petentium sine causa eripuit atomis nec tamen id, cuius</td><td>15</td></tr><tr><td>causa haec finxerat, assecutus est. nam si omnes atomi</td><td>20.1</td></tr><tr><td>declinabunt, nullae umquam cohaerescent, sive aliae</td><td></td></tr><tr><td>declinabunt, aliae suo nutu recte ferentur, primum erit</td><td></td></tr><tr><td>hoc quasi provincias atomis dare, quae recte, quae ob-</td><td></td></tr><tr><td>lique ferantur, deinde eadem illa atomorum, in quo</td><td>5</td></tr><tr><td>etiam Democritus haeret, turbulenta concursio hunc</td><td></td></tr><tr><td>mundi ornatum efficere non poterit. ne illud quidem</td><td></td></tr><tr><td>physici, credere aliquid esse minimum, quod profecto</td><td></td></tr><tr><td>numquam putavisset, si a Polyaeno, familiari suo, geo-</td><td></td></tr><tr><td>metrica discere maluisset quam illum etiam ipsum de-</td><td>10</td></tr><tr><td>docere. sol Democrito magnus videtur, quippe homini</td><td></td></tr><tr><td>erudito in geometriaque perfecto, huic pedalis fortasse;</td><td></td></tr><tr><td>tantum enim esse censet, quantus videtur, vel paulo</td><td></td></tr><tr><td>aut maiorem aut minorem. ita, quae mutat, ea corrum-</td><td>21.1</td></tr><tr><td>pit, quae sequitur sunt tota Democriti, atomi, inane,</td><td></td></tr><tr><td>imagines, quae εἴδωλα nominant, quorum incursione</td><td></td></tr><tr><td>non solum videamus, sed etiam cogitemus; infinitio</td><td></td></tr><tr><td>ipsa, quam ἀπειρίαν vocant, tota ab illo est, tum innu-</td><td>5</td></tr><tr><td>merabiles mundi, qui et oriantur et intereant cotidie.</td><td></td></tr><tr><td>quae etsi mihi nullo modo probantur, tamen Democri-</td><td></td></tr><tr><td>tum laudatum a ceteris ab hoc, qui eum unum secutus</td><td></td></tr><tr><td>esset, nollem vituperatum. </td><td></td></tr>
        </table>