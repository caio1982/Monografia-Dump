<table>
          <script>targetHit=0;</script>
          <tr><td>  Quam ob rem vos, di patrii ac penates, qui huic urbi</td><td>86.1</td></tr><tr><td>atque huic rei publicae praesidetis, qui hoc imperium, qui</td><td></td></tr><tr><td>hanc libertatem, qui populum Romanum, qui haec tecta</td><td></td></tr><tr><td>atque templa me consule vestro numine auxilioque servastis,</td><td></td></tr><tr><td>testor integro me animo ac libero P. Sullae causam defen-</td><td>5</td></tr><tr><td>dere, nullum a me sciente facinus occultari, nullum scelus</td><td></td></tr><tr><td>susceptum contra salutem omnium defendi ac tegi. Nihil</td><td></td></tr><tr><td>de hoc consul comperi, nihil suspicatus sum, nihil audivi.</td><td></td></tr><tr><td>Itaque idem ego ille qui vehemens in alios, qui inexorabilis</td><td>87.1</td></tr><tr><td>in ceteros esse visus sum, persolvi patriae quod debui;</td><td></td></tr><tr><td>reliqua iam a me meae perpetuae consuetudini naturaeque</td><td></td></tr><tr><td>debentur; tam sum misericors, iudices, quam vos, tam mitis</td><td></td></tr><tr><td>quam qui lenissimus; in quo vehemens fui vobiscum nihil</td><td>5</td></tr><tr><td>feci nisi coactus, rei publicae praecipitanti subveni, patriam</td><td></td></tr><tr><td>demersam extuli; misericordia civium adducti tum fuimus</td><td></td></tr><tr><td>tam vehementes quam necesse fuit. Salus esset amissa</td><td></td></tr><tr><td>omnium una nocte, nisi esset severitas illa suscepta. Sed ut</td><td></td></tr><tr><td>ad sceleratorum poenam amore rei publicae sum adductus,</td><td>10</td></tr><tr><td>sic ad salutem innocentium voluntate deducor. </td><td></td></tr>
        </table>