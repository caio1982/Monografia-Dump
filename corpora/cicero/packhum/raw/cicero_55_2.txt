<table>
          <script>targetHit=0;</script>
          <tr><td>  Commune autem animantium omnium est coniunc-</td><td>1.11.7</td></tr><tr><td>tionis appetitus procreandi causa et cura quaedam</td><td></td></tr><tr><td>eorum, quae procreata sint. Sed inter hominem et be-</td><td></td></tr><tr><td>luam hoc maxime interest, quod haec tantum, quan-</td><td>10</td></tr><tr><td>tum sensu movetur, ad id solum, quod adest quodque</td><td></td></tr><tr><td>praesens est se accommodat, paulum admodum sen-</td><td></td></tr><tr><td>tiens praeteritum aut futurum. Homo autem, quod ra-</td><td></td></tr><tr><td>tionis est particeps, per quam consequentia cernit,</td><td></td></tr><tr><td>causas rerum videt earumque praegressus et quasi </td><td>15</td></tr><tr><td>antecessiones non ignorat, similitudines comparat re-</td><td></td></tr><tr><td>busque praesentibus adiungit atque adnectit futuras,</td><td></td></tr><tr><td>facile totius vitae cursum videt ad eamque degendam</td><td></td></tr><tr><td>praeparat res necessarias. Eademque natura vi ra-</td><td>12.1</td></tr><tr><td>tionis hominem conciliat homini et ad orationis et</td><td></td></tr><tr><td>ad vitae societatem ingeneratque inprimis praecipuum</td><td></td></tr><tr><td>quendam amorem in eos, qui procreati sunt impel-</td><td></td></tr><tr><td>litque, ut hominum coetus et celebrationes et esse et</td><td>5</td></tr><tr><td>a se obiri velit ob easque causas studeat parare ea,</td><td></td></tr><tr><td>quae suppeditent ad cultum et ad victum, nec sibi</td><td></td></tr><tr><td>soli, sed coniugi, liberis, ceterisque quos caros habeat</td><td></td></tr><tr><td>tuerique debeat, quae cura exsuscitat etiam animos et</td><td></td></tr><tr><td>maiores ad rem gerendam facit. Inprimisque hominis</td><td>13.1</td></tr><tr><td>est propria veri inquisitio atque investigatio. Itaque</td><td></td></tr><tr><td>cum sumus necessariis negotiis curisque vacui, tum</td><td></td></tr><tr><td>avemus aliquid videre, audire, addiscere cognitionem-</td><td></td></tr><tr><td>que rerum aut occultarum aut admirabilium ad beate</td><td>5</td></tr><tr><td>vivendum necessariam ducimus. Ex quo intellegitur,</td><td></td></tr><tr><td>quod verum, simplex sincerumque sit, id esse naturae</td><td></td></tr><tr><td>hominis aptissimum. Huic veri videndi cupiditati ad-</td><td></td></tr><tr><td>iuncta est appetitio quaedam principatus, ut nemini</td><td></td></tr><tr><td>parere animus bene informatus a natura velit nisi</td><td>10</td></tr><tr><td>praecipienti aut docenti aut utilitatis causa iuste et</td><td></td></tr><tr><td>legitime imperanti; ex quo magnitudo animi existit </td><td></td></tr><tr><td>humanarumque rerum contemptio. Nec vero illa par-</td><td>14.1</td></tr><tr><td>va vis naturae est rationisque, quod unum hoc animal</td><td></td></tr><tr><td>sentit, quid sit ordo, quid sit quod deceat, in factis</td><td></td></tr><tr><td>dictisque qui modus. Itaque eorum ipsorum, quae</td><td></td></tr><tr><td>aspectu sentiuntur, nullum aliud animal pulchritudi-</td><td>5</td></tr><tr><td>nem, venustatem, convenientiam partium sentit; quam</td><td></td></tr><tr><td>similitudinem natura ratioque ab oculis ad animum</td><td></td></tr><tr><td>transferens multo etiam magis pulchritudinem, con-</td><td></td></tr><tr><td>stantiam, ordinem in consiliis factisque conservandam</td><td></td></tr><tr><td>putat cavetque ne quid indecore effeminateve faciat,</td><td>10</td></tr><tr><td>tum in omnibus et opinionibus et factis ne quid libi-</td><td></td></tr><tr><td>dinose aut faciat aut cogitet. Quibus ex rebus con-</td><td></td></tr><tr><td>flatur et efficitur id, quod quaerimus, honestum, quod</td><td></td></tr><tr><td>etiamsi nobilitatum non sit, tamen honestum sit, quod-</td><td></td></tr><tr><td>que vere dicimus, etiamsi a nullo laudetur, natura esse</td><td>15</td></tr><tr><td>laudabile. </td><td></td></tr>
        </table>