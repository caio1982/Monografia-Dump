<table>
          <script>targetHit=0;</script>
          <tr><td>  Negat esse eiusdem severitatis Catilinam exitium rei</td><td>6.1</td></tr><tr><td>publicae intra moenia molientem verbis et paene imperio</td><td></td></tr><tr><td>ex urbe expulisse et nunc pro L. Murena dicere. Ego</td><td></td></tr><tr><td>autem has partis lenitatis et misericordiae quas me natura</td><td></td></tr><tr><td>ipsa docuit semper egi libenter, illam vero gravitatis seve-</td><td>5</td></tr><tr><td>ritatisque personam non appetivi, sed ab re publica mihi</td><td></td></tr><tr><td>impositam sustinui, sicut huius imperi dignitas in summo</td><td></td></tr><tr><td>periculo civium postulabat. Quod si tum, cum res publica</td><td></td></tr><tr><td>vim et severitatem desiderabat, vici naturam et tam vehe-</td><td></td></tr><tr><td>mens fui quam cogebar, non quam volebam, nunc cum </td><td>10</td></tr><tr><td>omnes me causae ad misericordiam atque ad humanitatem</td><td></td></tr><tr><td>vocent, quanto tandem studio debeo naturae meae consuetu-</td><td></td></tr><tr><td>dinique servire? Ac de officio defensionis meae ac de</td><td></td></tr><tr><td>ratione accusationis tuae fortasse etiam alia in parte</td><td></td></tr><tr><td>orationis dicendum nobis erit. </td><td>15</td></tr><tr><td>  Sed me, iudices, non minus hominis sapientissimi atque</td><td>7.1</td></tr><tr><td>ornatissimi, Ser. Sulpici, conquestio quam Catonis accusatio</td><td></td></tr><tr><td>commovebat qui gravissime et acerbissime &lt;se&gt; ferre dixit me</td><td></td></tr><tr><td>familiaritatis necessitudinisque oblitum causam L. Murenae</td><td></td></tr><tr><td>contra se defendere. Huic ego, iudices, satis facere cupio</td><td>5</td></tr><tr><td>vosque adhibere arbitros. Nam cum grave est vere accusari</td><td></td></tr><tr><td>in amicitia, tum, etiam si falso accuseris, non est negle-</td><td></td></tr><tr><td>gendum. Ego, Ser. Sulpici, me in petitione tua tibi omnia</td><td></td></tr><tr><td>studia atque officia pro nostra necessitudine et debuisse</td><td></td></tr><tr><td>confiteor et praestitisse arbitror. Nihil tibi consulatum</td><td>10</td></tr><tr><td>petenti a me defuit quod esset aut ab amico aut a gratioso</td><td></td></tr><tr><td>aut a consule postulandum. Abiit illud tempus; mutata</td><td></td></tr><tr><td>ratio est. Sic existimo, sic mihi persuadeo, me tibi contra</td><td></td></tr><tr><td>honorem Murenae quantum tu a me postulare ausus sis,</td><td></td></tr><tr><td>tantum debuisse, contra salutem nihil debere. Neque</td><td>8.1</td></tr><tr><td>enim, si tibi tum cum peteres &lt;consulatum studui, nunc&gt; cum</td><td></td></tr><tr><td>Murenam ipsum petas, adiutor eodem pacto esse debeo.</td><td></td></tr><tr><td>Atque hoc non modo non laudari sed ne concedi quidem</td><td></td></tr><tr><td>potest ut amicis nostris accusantibus non etiam alienissimos</td><td>5</td></tr><tr><td>defendamus. Mihi autem cum Murena, iudices, et magna</td><td></td></tr><tr><td>et vetus amicitia est, quae in capitis dimicatione a Ser.</td><td></td></tr><tr><td>Sulpicio non idcirco obruetur quod ab eodem in honoris</td><td></td></tr><tr><td>contentione superata est. Quae si causa non esset, tamen </td><td></td></tr><tr><td>vel dignitas hominis vel honoris eius quem adeptus est</td><td>10</td></tr><tr><td>amplitudo summam mihi superbiae crudelitatisque infamiam</td><td></td></tr><tr><td>inussisset, si hominis et suis et populi Romani ornamentis</td><td></td></tr><tr><td>amplissimi causam tanti periculi repudiassem. Neque enim</td><td></td></tr><tr><td>iam mihi licet neque est integrum ut meum laborem homi-</td><td></td></tr><tr><td>num periculis sublevandis non impertiam. Nam cum</td><td>15</td></tr><tr><td>praemia mihi tanta pro hac industria sint data quanta antea</td><td></td></tr><tr><td>nemini, sic &lt;existimo, labores quos in petitione&gt; exceperis, eos,</td><td></td></tr><tr><td>cum adeptus sis, deponere, esse hominis et astuti et ingrati.</td><td></td></tr><tr><td>Quod si licet desinere, si te auctore possum, si nulla inertiae</td><td>9.1</td></tr><tr><td>&lt;infamia&gt;, nulla superbiae turpitudo, nulla inhumanitatis culpa</td><td></td></tr><tr><td>suscipitur, ego vero libenter desino. Sin autem fuga laboris</td><td></td></tr><tr><td>desidiam, repudiatio supplicum superbiam, amicorum ne-</td><td></td></tr><tr><td>glectio improbitatem coarguit, nimirum haec causa est eius</td><td>5</td></tr><tr><td>modi quam nec industrius quisquam nec misericors nec</td><td></td></tr><tr><td>officiosus deserere possit. Atque huiusce rei coniecturam</td><td></td></tr><tr><td>de tuo ipsius studio, Servi, facillime ceperis. Nam si tibi</td><td></td></tr><tr><td>necesse putas etiam adversariis amicorum tuorum de iure</td><td></td></tr><tr><td>consulentibus respondere, et si turpe existimas te advocato</td><td>10</td></tr><tr><td>illum ipsum quem contra veneris causa cadere, noli tam</td><td></td></tr><tr><td>esse iniustus ut, cum tui fontes vel inimicis tuis pateant,</td><td></td></tr><tr><td>nostros etiam amicis putes clausos esse oportere. Etenim</td><td>10.1</td></tr><tr><td>si me tua familiaritas ab hac causa removisset, et si hoc</td><td></td></tr><tr><td>idem Q. Hortensio, M. Crasso, clarissimis viris, si item</td><td></td></tr><tr><td>ceteris a quibus intellego tuam gratiam magni aestimari</td><td></td></tr><tr><td>accidisset, in ea civitate consul designatus defensorem non</td><td>5</td></tr><tr><td>haberet in qua nemini umquam infimo maiores nostri </td><td></td></tr><tr><td>patronum deesse voluerunt. Ego vero, iudices, ipse me</td><td></td></tr><tr><td>existimarem nefarium si amico, crudelem si misero, su-</td><td></td></tr><tr><td>perbum si consuli defuissem. Qua re quod dandum est</td><td></td></tr><tr><td>amicitiae, large dabitur a me, ut tecum agam, Servi, non</td><td>10</td></tr><tr><td>secus ac si meus esset frater, qui mihi est carissimus, isto</td><td></td></tr><tr><td>in loco; quod tribuendum est officio, fidei, religioni, id ita</td><td></td></tr><tr><td>moderabor ut meminerim me contra amici studium pro</td><td></td></tr><tr><td>amici periculo dicere. </td><td></td></tr>
        </table>