<table>
          <script>targetHit=0;</script>
          <tr><td>  Et illud videndum, quanto magis homines</td><td>91.1</td></tr><tr><td>mala fugiant quam sequantur bona. Nam neque</td><td></td></tr><tr><td>honesta tam expetunt quam devitant turpia; quis</td><td></td></tr><tr><td>enim honorem, quis gloriam, quis laudem, quis ullum</td><td></td></tr><tr><td>decus tam umquam expetat quam ignominiam,</td><td>5</td></tr><tr><td>infamiam, contumeliam, dedecus fugiat? quarum</td><td></td></tr><tr><td>rerum dolor gravis est testis genus hominum ad</td><td></td></tr><tr><td>honestatem natum, malo cultu pravisque opinionibus</td><td></td></tr><tr><td>corruptum. Quare in cohortando atque suadendo</td><td></td></tr><tr><td>propositum quidem nobis erit illud, ut doceamus</td><td>10</td></tr><tr><td>qua via bona consequi malaque vitare possimus;</td><td></td></tr><tr><td>sed apud homines bene institutos plurimum de laude</td><td>92.1</td></tr><tr><td>et de honestate dicemus, maximeque ea virtutum</td><td></td></tr><tr><td>genera tractabimus quae in communi hominum</td><td></td></tr><tr><td>utilitate tuenda augendaque versantur. Sin apud</td><td></td></tr><tr><td>indoctos imperitosque dicemus, fructus, emolumenta,</td><td>5</td></tr><tr><td>voluptates vitationesque dolorum proferantur; ad-</td><td></td></tr><tr><td>dantur etiam contumeliae atque ignominiae; nemo</td><td></td></tr><tr><td>enim est tam agrestis quem non, si ipsa minus</td><td></td></tr><tr><td>honestas, contumelia tamen et dedecus magnopere</td><td></td></tr><tr><td>moveat. Quare quod ad utilitatem spectat ex eis</td><td>93.1</td></tr><tr><td>quae dicta sunt reperietur: quod autem, possit </td><td></td></tr><tr><td>effici necne, in quo etiam quam facile possit quam-</td><td></td></tr><tr><td>que expediat quaeri solet, maxime ex causis eis quae</td><td></td></tr><tr><td>quamque rem efficiant est videndum. Causarum</td><td>5</td></tr><tr><td>autem genera sunt plura; nam sunt aliae quae ipsae</td><td></td></tr><tr><td>conficiunt, aliae quae vim aliquam ad conficiendum</td><td></td></tr><tr><td>afferunt. Itaque illae superiores conficientes vocen-</td><td></td></tr><tr><td>tur, hae reliquae ponantur in eo genere ut sine his</td><td></td></tr><tr><td>confici non possit. Conficiens autem causa alia est</td><td>94.1</td></tr><tr><td>absoluta et perfecta per se, alia aliquid adiuvans et</td><td></td></tr><tr><td>efficiendi socia quaedam: cuius generis vis varia est,</td><td></td></tr><tr><td>et saepe aut maior aut minor, ut et illa quae maxi-</td><td></td></tr><tr><td>mam vim habet sola saepe causa dicatur. Sunt</td><td>5</td></tr><tr><td>autem aliae causae quae aut propter principium aut</td><td></td></tr><tr><td>propter exitum conficientes vocantur. Cum autem</td><td></td></tr><tr><td>quaeritur quid sit optimum factu, aut utilitas aut</td><td></td></tr><tr><td>spes efficiendi ad assentiendum impellit animos. </td><td></td></tr>
        </table>