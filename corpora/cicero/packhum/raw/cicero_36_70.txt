<table>
          <script>targetHit=0;</script>
          <tr><td>  Accusator autem illum, cuius culpa id factum reus</td><td>2.88.1</td></tr><tr><td>dicet, primum defendet, si poterit; sin minus poterit, </td><td></td></tr><tr><td>negabit ad hoc iudicium illius, sed huius, quem ipse</td><td></td></tr><tr><td>accuset, culpam pertinere. postea dicet suo quemque</td><td></td></tr><tr><td>officio consulere oportere; nec, si ille peccasset, hunc</td><td>5</td></tr><tr><td>oportuisse peccare; deinde, si ille deliquerit, separatim</td><td></td></tr><tr><td>illum sicut hunc accusari oportere et non cum huius</td><td></td></tr><tr><td>defensione coniungi illius accusationem. </td><td></td></tr><tr><td>  Defensor autem cum cetera, si qua ex aliis incident</td><td></td></tr><tr><td>constitutionibus, pertractarit, de ipsa remotione sic ar-</td><td>10</td></tr><tr><td>gumentabitur: primum, cuius acciderit culpa, demon-</td><td>89.1</td></tr><tr><td>strabit; deinde, cum id aliena culpa accidisset, ostendet</td><td></td></tr><tr><td>se aut non potuisse aut non debuisse id facere, quod</td><td></td></tr><tr><td>accusator dicat oportuisse; quid potuerit, ex utilitatis</td><td></td></tr><tr><td>partibus, in quibus est necessitudinis vis implicata,</td><td>5</td></tr><tr><td>[demonstrabit] quid debuerit, ex honestate considera-</td><td></td></tr><tr><td>bitur. de utroque distinctius in deliberativo genere</td><td></td></tr><tr><td>dicetur. deinde omnia facta esse ab reo, quae in ipsius</td><td></td></tr><tr><td>fuerint potestate; quod minus, quam convenerit, fac-</td><td></td></tr><tr><td>tum sit, culpa id alterius accidisse. deinde alterius</td><td>90.1</td></tr><tr><td>culpa exponenda demonstrandum est, quantum volun-</td><td></td></tr><tr><td>tatis et studii fuerit in ipso, et id signis confirman-</td><td></td></tr><tr><td>dum huiusmodi: ex cetera diligentia, ex ante factis</td><td></td></tr><tr><td>aut dictis; atque hoc ipsi utile fuisse facere, inutile</td><td>5</td></tr><tr><td>autem non facere, et cum cetera vita fuisse hoc magis</td><td></td></tr><tr><td>consentaneum, quam quod propter alterius culpam</td><td></td></tr><tr><td>non fecerit. si autem non in hominem certum, sed</td><td></td></tr><tr><td>in rem aliquam causa demovebitur, ut in hac eadem</td><td></td></tr><tr><td>re, si quaestor mortuus esset et idcirco legatis pe-</td><td>10</td></tr><tr><td>cunia data non esset, accusatione alterius et culpae</td><td></td></tr><tr><td>depulsione dempta ceteris similiter uti locis oportebit </td><td></td></tr><tr><td>et ex concessionis partibus, quae convenient, assumere;</td><td></td></tr><tr><td>de quibus nobis dicendum erit. </td><td></td></tr>
        </table>