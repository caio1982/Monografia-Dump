<table>
          <script>targetHit=0;</script>
          <tr class="title first  date"><td>xi Kal<span class="snum">.</span> Iun<span class="snum">.</span> <span class="snum">43</span></td><td></td></tr><tr class="title last  "><td>&lt;LEPIDUS CICERONI&gt;</td><td></td></tr><tr><td>Etsi omni tempore summa studia offici mutuo inter nos</td><td>10.34a.1.1</td></tr><tr><td>certatim constiterunt pro nostra inter nos familiaritate et</td><td></td></tr><tr><td>proinde diligenter ab utroque conservata sunt, tamen non</td><td></td></tr><tr><td>dubito in tanto et tam repentino motu rei publicae quin non</td><td></td></tr><tr><td>nulla de me falsis rumoribus a meis obtrectatoribus me</td><td>5</td></tr><tr><td>indigna ad te delata sint, quae tuum animum magno opere</td><td></td></tr><tr><td>moverent pro tuo amore in rem publicam. ea te moderate</td><td></td></tr><tr><td>accepisse neque temere credendum iudicasse a meis procura-</td><td></td></tr><tr><td>toribus certior sum factus. quae mihi, ut debent, gratissima</td><td></td></tr><tr><td>sunt. memini enim et illa superiora quae abs tua voluntate</td><td>10</td></tr><tr><td>profecta sunt ad meam dignitatem augendam et ornandam,</td><td></td></tr><tr><td>quae perpetuo animo meo fixa manebunt. </td><td></td></tr><tr><td>  Abs te, mi Cicero, magno opere peto, si meam vitam,</td><td>2.1</td></tr><tr><td>studium, diligentiam, fidem superioribus temporibus in re</td><td></td></tr><tr><td>publica administranda quae Lepido digna sunt perspecta</td><td></td></tr><tr><td>habes, ut paria aut eo ampliora reliquo tempore exspectes</td><td></td></tr><tr><td>et proinde tua auctoritate me tuendum existimes quo tibi</td><td>5</td></tr><tr><td>plura tuo merito debeo. </td><td></td></tr><tr><td>  Vale.</td><td></td></tr><tr><td> D. XI Kal. Iun. ex castris ex Ponte Argenteo.</td><td></td></tr>
        </table>