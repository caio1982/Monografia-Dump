<table>
          <script>targetHit=0;</script>
          <tr><td>  Maneat ergo, quod turpe sit, id numquam esse utile,</td><td>3.49.16</td></tr><tr><td>ne tum quidem, cum id, quod utile esse putes, adipi-</td><td></td></tr><tr><td>scare; hoc enim ipsum, utile putare quod turpe sit,</td><td></td></tr><tr><td>calamitosum est. Sed incidunt, ut supra dixi, saepe</td><td>50.1</td></tr><tr><td>causae, cum repugnare utilitas honestati videatur, ut</td><td></td></tr><tr><td>animadvertendum sit, repugnetque plane an possit</td><td></td></tr><tr><td>cum honestate coniungi. Eius generis hae sunt quae-</td><td></td></tr><tr><td>stiones: Si exempli gratia vir bonus Alexandrea Rho-</td><td>5</td></tr><tr><td>dum magnum frumenti numerum advexerit in Rho- </td><td></td></tr><tr><td>diorum inopia et fame summaque annonae caritate,</td><td></td></tr><tr><td>si idem sciat complures mercatores Alexandrea sol-</td><td></td></tr><tr><td>visse navesque in cursu frumento onustas petentes</td><td></td></tr><tr><td>Rhodum viderit, dicturusne sit id Rhodiis an silentio</td><td>10</td></tr><tr><td>suum quam plurimo venditurus? Sapientem et bo-</td><td></td></tr><tr><td>num virum fingimus; de eius deliberatione et consul-</td><td></td></tr><tr><td>tatione quaerimus, qui celaturus Rhodios non sit, si</td><td></td></tr><tr><td>id turpe iudicet, sed dubitet, an turpe non sit. In</td><td>51.1</td></tr><tr><td>huiusmodi causis aliud Diogeni Babylonio videri solet,</td><td></td></tr><tr><td>magno et gravi Stoico, aliud Antipatro, discipulo eius,</td><td></td></tr><tr><td>homini acutissimo; Antipatro omnia patefacienda, ut</td><td></td></tr><tr><td>ne quid omnino, quod venditor norit, emptor ignoret,</td><td>5</td></tr><tr><td>Diogeni venditorem, quatenus iure civili constitutum</td><td></td></tr><tr><td>sit, dicere vitia oportere, cetera sine insidiis agere et,</td><td></td></tr><tr><td>quoniam vendat, velle quam optime vendere. &quot;Ad-</td><td></td></tr><tr><td>vexi, exposui, vendo meum non pluris, quam ceteri,</td><td></td></tr><tr><td>fortasse etiam minoris, cum maior est copia; cui fit</td><td>10</td></tr><tr><td>iniuria?&quot; Exoritur Antipatri ratio ex altera parte:</td><td>52.1</td></tr><tr><td>&quot;Quid ais? tu, cum hominibus consulere debeas et</td><td></td></tr><tr><td>servire humanae societati eaque lege natus sis et ea</td><td></td></tr><tr><td>habeas principia naturae, quibus parere et quae sequi</td><td></td></tr><tr><td>debeas, ut utilitas tua communis sit utilitas vicissim-</td><td>5</td></tr><tr><td>que communis utilitas tua sit, celabis homines, quid</td><td></td></tr><tr><td>iis adsit commoditatis et copiae? Respondebit Di-</td><td></td></tr><tr><td>ogenes fortasse sic: &quot;Aliud est celare, aliud tacere,</td><td></td></tr><tr><td>neque ego nunc te celo, si tibi non dico, quae natura</td><td></td></tr><tr><td>deorum sit, qui sit finis bonorum, quae tibi plus prod-</td><td>10</td></tr><tr><td>essent cognita quam tritici vilitas. Sed non, quicquid </td><td></td></tr><tr><td>tibi audire utile est, idem mihi dicere necesse est.&quot;</td><td></td></tr><tr><td>&quot;Immo vero [inquiet ille] necesse est, si quidem me-</td><td>53.1</td></tr><tr><td>ministi esse inter homines natura coniunctam societa-</td><td></td></tr><tr><td>tem.&quot; &quot;Memini,&quot; inquiet ille, &quot;sed num ista societas</td><td></td></tr><tr><td>talis est, ut nihil suum cuiusque sit? Quod si ita est,</td><td></td></tr><tr><td>ne vendendum quidem quicquam est, sed donandum.&quot; </td><td>5</td></tr>
        </table>