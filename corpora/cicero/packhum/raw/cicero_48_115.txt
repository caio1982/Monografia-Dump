<table>
          <script>targetHit=0;</script>
          <tr><td>  Omne animal se ipsum diligit ac, simul et ortum</td><td>5.24.1</td></tr><tr><td>est, id agit, se ut conservet, quod hic ei primus ad</td><td></td></tr><tr><td>omnem vitam tuendam appetitus a natura datur, se </td><td></td></tr><tr><td>ut conservet atque ita sit affectum, ut optime secun-</td><td></td></tr><tr><td>dum naturam affectum esse possit. hanc initio in-</td><td>5</td></tr><tr><td>stitutionem confusam habet et incertam, ut tantum</td><td></td></tr><tr><td>modo se tueatur, qualecumque sit, sed nec quid sit</td><td></td></tr><tr><td>nec quid possit nec quid ipsius natura sit intellegit.</td><td></td></tr><tr><td>cum autem processit paulum et quatenus quicquid</td><td></td></tr><tr><td>se attingat ad seque pertineat perspicere coepit, tum</td><td>10</td></tr><tr><td>sensim incipit progredi seseque agnoscere et intel-</td><td></td></tr><tr><td>legere quam ob causam habeat eum, quem diximus,</td><td></td></tr><tr><td>animi appetitum coeptatque et ea, quae naturae sentit</td><td></td></tr><tr><td>apta, appetere et propulsare contraria. ergo omni</td><td></td></tr><tr><td>animali illud, quod appetit, positum est in eo, quod</td><td>15</td></tr><tr><td>naturae est accommodatum. ita finis bonorum existit</td><td></td></tr><tr><td>secundum naturam vivere sic affectum, ut optime</td><td></td></tr><tr><td>affici possit ad naturamque accommodatissime. Quo-</td><td>25.1</td></tr><tr><td>niam autem sua cuiusque animantis natura est, necesse</td><td></td></tr><tr><td>est finem quoque omnium hunc esse, ut natura ex-</td><td></td></tr><tr><td>pleatur—nihil enim prohibet quaedam esse et inter</td><td></td></tr><tr><td>se animalibus reliquis et cum bestiis homini com-</td><td>5</td></tr><tr><td>munia, quoniam omnium est natura communis—,</td><td></td></tr><tr><td>sed extrema illa et summa, quae quaerimus, inter</td><td></td></tr><tr><td>animalium genera distincta et dispertita sint et sua</td><td></td></tr><tr><td>cuique propria et ad id apta, quod cuiusque natura</td><td></td></tr><tr><td>desideret. quare cum dicimus omnibus animalibus</td><td>26.1</td></tr><tr><td>extremum esse secundum naturam vivere, non ita</td><td></td></tr><tr><td>accipiendum est, quasi dicamus unum esse omnium</td><td></td></tr><tr><td>extremum, sed ut omnium artium recte dici potest</td><td></td></tr><tr><td>commune esse, ut in aliqua scientia versentur, scien-</td><td>5</td></tr><tr><td>tiam autem suam cuiusque artis esse, sic commune</td><td></td></tr><tr><td>animalium omnium secundum naturam vivere, sed</td><td></td></tr><tr><td>naturas esse diversas, ut aliud equo sit e natura, aliud</td><td></td></tr><tr><td>bovi, aliud homini. et tamen in omnibus est summa </td><td></td></tr><tr><td>communis, et quidem non solum in animalibus, sed</td><td>10</td></tr><tr><td>etiam in rebus omnibus iis, quas natura alit, auget,</td><td></td></tr><tr><td>tuetur, in quibus videmus ea, quae gignuntur e terra,</td><td></td></tr><tr><td>multa quodam modo efficere ipsa sibi per se, quae</td><td></td></tr><tr><td>ad vivendum crescendumque valeant, ut &lt;in&gt; suo genere</td><td></td></tr><tr><td>perveniant ad extremum; ut iam liceat una compre-</td><td>15</td></tr><tr><td>hensione omnia complecti non dubitantemque dicere</td><td></td></tr><tr><td>omnem naturam esse servatricem sui idque habere</td><td></td></tr><tr><td>propositum quasi finem et extremum, se ut custodiat</td><td></td></tr><tr><td>quam in optimo sui generis statu; ut necesse sit</td><td></td></tr><tr><td>omnium rerum, quae natura vigeant, similem esse</td><td>20</td></tr><tr><td>finem, non eundem. ex quo intellegi debet homini</td><td></td></tr><tr><td>id esse in bonis ultimum, secundum naturam vivere,</td><td></td></tr><tr><td>quod ita interpretemur: vivere ex hominis natura</td><td></td></tr><tr><td>undique perfecta et nihil requirente. haec igitur nobis</td><td>27.1</td></tr><tr><td>explicanda sunt, sed si enodatius, vos ignoscetis. huius</td><td></td></tr><tr><td>enim aetati [et huic] nunc haec primum fortasse</td><td></td></tr><tr><td>audientis servire debemus. </td><td></td></tr>
        </table>