<table>
          <script>targetHit=0;</script>
          <tr><td>  <span class="caps">Atticvs</span> Ille uero etsi tuus est totus ordo, </td><td>3.29.1</td></tr><tr><td>gratissimamque memoriam retinet consulatus tui,</td><td></td></tr><tr><td>pace tua dixerim: non modo censores sed etiam</td><td></td></tr><tr><td>iudices omnes potest defatigare. </td><td></td></tr><tr><td>  <span class="caps">Marcvs</span> Omitte ista, Attice! Non enim</td><td>5</td></tr><tr><td>de hoc senatu nec his de hominibus qui nunc sunt,</td><td></td></tr><tr><td>sed de futuris, si qui forte his legibus parere uoluerint,</td><td></td></tr><tr><td>haec habetur oratio. Nam cum omni uitio carere lex</td><td></td></tr><tr><td>iubeat, ne ueniet quidem in eum ordinem quisquam</td><td></td></tr><tr><td>uitii particeps. Id autem difficile factu est nisi edu-</td><td>10</td></tr><tr><td>catione quadam et disciplina; de qua dicemus ali-</td><td></td></tr><tr><td>quid fortasse, si quid fuerit loci aut temporis. </td><td></td></tr><tr><td>  <span class="caps">Atticvs</span> Locus certe non deerit, quoniam</td><td>30.1</td></tr><tr><td>tenes ordinem legum; tempus uero largitur longitudo</td><td></td></tr><tr><td>diei. Ego autem etiam si praeterieris, repetam a te</td><td></td></tr><tr><td>istum de educatione et de disciplina locum. </td><td></td></tr><tr><td>  <span class="caps">Marcvs</span> Tu uero et istum, Attice, et si quem</td><td>5</td></tr><tr><td>alium praeterii. </td><td></td></tr><tr><td>  '&lt;Ceteris&gt; specimen esto.' Quod si tenemus, &lt;serua-</td><td></td></tr><tr><td>mus&gt; omnia. Vt enim cupiditatibus principum et uitiis</td><td></td></tr><tr><td>infici solet tota ciuitas, sic emendari et corrigi conti-</td><td></td></tr><tr><td>nentia. Vir magnus et nobis omnibus amicus L.</td><td>10</td></tr><tr><td>Lucullus ferebatur quasi commodissime respondisset,</td><td></td></tr><tr><td>cum esset obiecta magnificentia uillae Tusculanae,</td><td></td></tr><tr><td>duo se habere uicinos, superiorem equitem Romanum,</td><td></td></tr><tr><td>inferiorem libertinum: quorum cum essent magnificae</td><td></td></tr><tr><td>uillae, concedi sibi oportere quod iis qui inferioris </td><td>15</td></tr><tr><td>ordinis essent liceret. Non uides, Luculle, a te id</td><td></td></tr><tr><td>ipsum natum ut illi cuperent? quibus, id si tu non</td><td></td></tr><tr><td>faceres, non liceret. </td><td></td></tr><tr><td>Quis enim ferret istos, cum</td><td>31.1</td></tr><tr><td>uideret eorum uillas signis et tabulis refertas, partim</td><td></td></tr><tr><td>publicis, partim etiam sacris et religiosis? quis non</td><td></td></tr><tr><td>frangeret eorum libidines, nisi illi ipsi qui eas frangere</td><td></td></tr><tr><td>deberent cupiditatis eiusdem tenerentur? Nec</td><td>5</td></tr><tr><td>enim tantum mali est peccare principes (quamquam</td><td></td></tr><tr><td>est magnum hoc per se ipsum malum) quantum illud</td><td></td></tr><tr><td>quod permulti imitatores principum existunt. Nam</td><td></td></tr><tr><td>licet uidere, si uelis replicare memoriam temporum,</td><td></td></tr><tr><td>qualescumque summi ciuitatis uiri fuerint, talem</td><td>10</td></tr><tr><td>ciuitatem fuisse; quaecumque mutatio morum in</td><td></td></tr><tr><td>principibus extiterit, eandem in populo secutam.</td><td></td></tr><tr><td>Idque haud paulo est uerius, quam quod Platoni</td><td>32.1</td></tr><tr><td>nostro placet. Qui musicorum cantibus ait mutatis</td><td></td></tr><tr><td>mutari ciuitatum status: ego autem nobilium uita</td><td></td></tr><tr><td>uictuque mutato mores mutari ciuitatum puto. Quo</td><td></td></tr><tr><td>perniciosius de re publica merentur uitiosi principes,</td><td>5</td></tr><tr><td>quod non solum uitia concipiunt ipsi, sed ea infun-</td><td></td></tr><tr><td>dunt in ciuitatem, neque solum obsunt quod ipsi</td><td></td></tr><tr><td>corrumpuntur, sed etiam quod corrumpunt plusque</td><td></td></tr><tr><td>exemplo quam peccato nocent. Atque haec lex, dila-</td><td></td></tr><tr><td>tata in ordinem cunctum, coangustari etiam potest:</td><td>10</td></tr><tr><td>pauci enim atque admodum pauci honore et gloria</td><td></td></tr><tr><td>amplificati uel corrumpere mores ciuitatis uel corri-</td><td></td></tr><tr><td>gere possunt. Sed haec et nunc satis, et in illis libris </td><td></td></tr><tr><td>tractata sunt diligentius. Quare ad reliqua ueniamus. </td><td></td></tr><tr><td>  Proximum autem est de suffragiis, quae</td><td>33.1</td></tr><tr><td>iubeo 'nota esse optimatibus, populo libera.' </td><td></td></tr>
        </table>