<table>
          <script>targetHit=0;</script>
          <tr><td>  Est autem alia dispositio, quae, cum ab ordine arti-</td><td>3.17.4</td></tr><tr><td>ficioso recedendum est, oratoris iudicio ad tempus</td><td>5</td></tr><tr><td>adcommodatur; ut si ab narratione dicere incipiamus</td><td></td></tr><tr><td>aut ab aliqua firmissima argumentatione aut littera-</td><td></td></tr><tr><td>rum aliquarum recitatione; aut si secundum principium</td><td></td></tr><tr><td>confirmatione utamur, deinde narratione aut si quam</td><td></td></tr><tr><td>eiusmodi permutationem ordinis faciemus; quorum</td><td>10</td></tr><tr><td>nihil, nisi causa postulat, fieri oportebit. Nam si vehe-</td><td></td></tr><tr><td>menter aures auditorum optunsae videbuntur atque</td><td></td></tr><tr><td>animi defatigati ab adversariis multitudine verborum,</td><td></td></tr><tr><td>commode poterimus principio supersedere, exordiri</td><td></td></tr><tr><td>causam aut a narratione aut aliqua firma argumen-</td><td>15</td></tr><tr><td>tatione. Deinde, si commodum erit, quod non semper</td><td></td></tr><tr><td>necesse est, ad principii sententiam reverti licebit. Si</td><td></td></tr><tr><td>causa nostra magnam difficultatem videbitur habere,</td><td></td></tr><tr><td>ut nemo aequo animo principium possit audire, ab </td><td></td></tr><tr><td>narratione cum inceperimus, ad principii sententiam</td><td>20</td></tr><tr><td>revertemur. Si narratio parum probabilis, exordiemur</td><td></td></tr><tr><td>ab aliqua firma argumentatione. His commutationibus</td><td></td></tr><tr><td>et translationibus saepe uti necesse est, cum ipsa res</td><td></td></tr><tr><td>artificiosa dispositionem artificiose commutare</td><td></td></tr><tr><td>cogit. </td><td>25</td></tr><tr><td>  In confirmatione et confutatione argumentationum</td><td>18.1</td></tr><tr><td>dispositiones huiusmodi convenit habere: firmissimas</td><td></td></tr><tr><td>argumentationes in primis et in postremis causae par-</td><td></td></tr><tr><td>tibus conlocare; mediocris et neque inutiles ad dicen-</td><td></td></tr><tr><td>dum neque necessarias ad probandum, quae, si sepa-</td><td>5</td></tr><tr><td>ratim ac singulae dicantur, infirmae sint, cum ceteris</td><td></td></tr><tr><td>coniunctae firmae et probabiles fiunt, interponi [in</td><td></td></tr><tr><td>medio conlocari] oportet. Nam et statim re narrata</td><td></td></tr><tr><td>expectat animus auditoris, se&lt;i&gt; qua re causa confirmari</td><td></td></tr><tr><td>possit—quapropter continuo firmam aliquam oportet</td><td>10</td></tr><tr><td>inferre argumentationem—: et, reliqua, quoniam nu-</td><td></td></tr><tr><td>perrime dictum facile memoriae mandatur, utile est,</td><td></td></tr><tr><td>cum dicere desinamus, recentem aliquam relinquere</td><td></td></tr><tr><td>in animis auditorum bene firmam argumentationem.</td><td></td></tr><tr><td>Haec dispositio locorum, tamquam instructio militum,</td><td>15</td></tr><tr><td>facillime in dicendo, sicut illa in pugnando, parere</td><td></td></tr><tr><td>poterit victoriam. </td><td></td></tr>
        </table>