<table>
          <script>targetHit=0;</script>
          <tr><td>  Magni autem est ingenii sevocare mentem a sen-</td><td>1.38.1</td></tr><tr><td>sibus et cogitationem ab consuetudine abducere. ita-</td><td></td></tr><tr><td>que credo equidem etiam alios tot saeculis, sed quod</td><td></td></tr><tr><td>litteris exstet, Pherecydes Syrius primus dixit animos</td><td></td></tr><tr><td>esse hominum sempiternos, antiquus sane; fuit enim</td><td>5</td></tr><tr><td>meo regnante gentili. hanc opinionem discipulus eius</td><td></td></tr><tr><td>Pythagoras maxime confirmavit, qui cum Superbo re-</td><td></td></tr><tr><td>gnante in Italiam venisset, tenuit Magnam illam Grae-</td><td></td></tr><tr><td>ciam cum [honore] disciplina, tum etiam auctoritate,</td><td></td></tr><tr><td>multaque saecula postea sic viguit Pythagoreorum no-</td><td>10</td></tr><tr><td>men, ut nulli alii docti viderentur. sed redeo ad anti-</td><td></td></tr><tr><td>quos. rationem illi sententiae suae non fere reddebant,</td><td></td></tr><tr><td>nisi quid erat numeris aut descriptionibus explican-</td><td></td></tr><tr><td>dum: Platonem ferunt, ut Pythagoreos cognosceret,</td><td>39.1</td></tr><tr><td>in Italiam venisse et didicisse Pythagorea omnia pri- </td><td></td></tr><tr><td>mumque de animorum aeternitate non solum sensisse</td><td></td></tr><tr><td>idem quod Pythagoram, sed rationem etiam attulisse.</td><td></td></tr><tr><td>quam, nisi quid dicis, praetermittamus et hanc totam</td><td>5</td></tr><tr><td>spem inmortalitatis relinquamus. </td><td></td></tr><tr><td>  An tu cum me in summam exspectationem addu-</td><td></td></tr><tr><td>xeris, deseris? errare mehercule malo cum Platone,</td><td></td></tr><tr><td>quem tu quanti facias scio et quem ex tuo ore admiror,</td><td></td></tr><tr><td>quam cum istis vera sentire. </td><td>10</td></tr><tr><td>  Macte virtute! ego enim ipse cum eodem ipso non</td><td>40.1</td></tr><tr><td>invitus erraverim. num igitur dubitamus—? an sicut</td><td></td></tr><tr><td>pleraque? quamquam hoc quidem minime; persuadent</td><td></td></tr><tr><td>enim mathematici terram in medio mundo sitam ad</td><td></td></tr><tr><td>universi caeli complexum quasi puncti instar opti-</td><td>5</td></tr><tr><td>nere, quod κέντρον illi vocant; eam porro naturam</td><td></td></tr><tr><td>esse quattuor omnia gignentium corporum, ut, quasi</td><td></td></tr><tr><td>partita habeant inter se ac divisa momenta, terrena</td><td></td></tr><tr><td>et umida suopte nutu et suo pondere ad paris angulos</td><td></td></tr><tr><td>in terram et in mare ferantur, reliquae duae partes,</td><td>10</td></tr><tr><td>una ignea altera animalis, ut illae superiores in me-</td><td></td></tr><tr><td>dium locum mundi gravitate ferantur et pondere, sic</td><td></td></tr><tr><td>hae rursum rectis lineis in caelestem locum subvolent,</td><td></td></tr><tr><td>sive ipsa natura superiora adpetente sive quod a gra-</td><td></td></tr><tr><td>vioribus leviora natura repellantur. quae cum con-</td><td>15</td></tr><tr><td>stent, perspicuum debet esse animos, cum e corpore</td><td></td></tr><tr><td>excesserint, sive illi sint animales, id est spirabiles, </td><td></td></tr><tr><td>sive ignei, sublime ferri. si vero aut numerus quidam</td><td>41.1</td></tr><tr><td>sit animus, quod subtiliter magis quam dilucide di-</td><td></td></tr><tr><td>citur, aut quinta illa non nominata magis quam non</td><td></td></tr><tr><td>intellecta natura, multo etiam integriora ac puriora</td><td></td></tr><tr><td>sunt, ut a terra longissime se ecferant. Horum igitur</td><td>5</td></tr><tr><td>aliquid . . . animus, ne tam vegeta mens aut in corde</td><td></td></tr><tr><td>cerebrove aut in Empedocleo sanguine demersa iaceat.</td><td></td></tr><tr><td>Dicaearchum vero cum Aristoxeno aequali et condis-</td><td></td></tr><tr><td>cipulo suo, doctos sane homines, omittamus; quorum</td><td></td></tr><tr><td>alter ne condoluisse quidem umquam videtur, qui</td><td>10</td></tr><tr><td>animum se habere non sentiat, alter ita delectatur suis</td><td></td></tr><tr><td>cantibus, ut eos etiam ad haec transferre conetur.</td><td></td></tr><tr><td>harmonian autem ex intervallis sonorum nosse possu-</td><td></td></tr><tr><td>mus, quorum varia compositio etiam harmonias ef-</td><td></td></tr><tr><td>ficit pluris; membrorum vero situs et figura corporis</td><td>15</td></tr><tr><td>vacans animo quam possit harmoniam efficere, non</td><td></td></tr><tr><td>video. sed hic quidem, quamvis eruditus sit, sicut est,</td><td></td></tr><tr><td>haec magistro concedat Aristoteli, canere ipse doceat;</td><td></td></tr><tr><td>bene enim illo Graecorum proverbio praecipitur:</td><td></td></tr><tr><td>'quam quisque norit artem, in hac se exerceat.' il-</td><td>42.1</td></tr><tr><td>lam vero funditus eiciamus individuorum corporum</td><td></td></tr><tr><td>levium et rutundorum concursionem fortuitam, quam</td><td></td></tr><tr><td>tamen Democritus concalefactam et spirabilem, id est</td><td></td></tr><tr><td>animalem, esse volt. is autem animus, qui, si est</td><td>5</td></tr><tr><td>horum quattuor generum, ex quibus omnia constare </td><td></td></tr><tr><td>dicuntur, ex inflammata anima constat, ut potissimum</td><td></td></tr><tr><td>videri video Panaetio, superiora capessat necesse est.</td><td></td></tr><tr><td>nihil enim habent haec duo genera proni et supera</td><td></td></tr><tr><td>semper petunt. ita, sive dissipantur, procul a terris</td><td>10</td></tr><tr><td>id evenit, sive permanent et conservant habitum suum,</td><td></td></tr><tr><td>hoc etiam magis necesse est ferantur ad caelum et</td><td></td></tr><tr><td>ab is perrumpatur et dividatur crassus hic et con-</td><td></td></tr><tr><td>cretus aër, qui est terrae proximus. calidior est enim</td><td></td></tr><tr><td>vel potius ardentior animus quam est hic aër, quem</td><td>15</td></tr><tr><td>modo dixi crassum atque concretum; quod ex eo sciri</td><td></td></tr><tr><td>potest, quia corpora nostra terreno principiorum ge-</td><td></td></tr><tr><td>nere confecta ardore animi concalescunt. accedit ut</td><td>43.1</td></tr><tr><td>eo facilius animus evadat ex hoc aëre, quem saepe</td><td></td></tr><tr><td>iam appello, eumque perrumpat, quod nihil est animo</td><td></td></tr><tr><td>velocius, nulla est celeritas quae possit cum animi</td><td></td></tr><tr><td>celeritate contendere. qui si permanet incorruptus sui-</td><td>5</td></tr><tr><td>que similis, necesse est ita feratur, ut penetret et di-</td><td></td></tr><tr><td>vidat omne caelum hoc, in quo nubes imbres ventique</td><td></td></tr><tr><td>coguntur, quod et umidum et caliginosum est propter</td><td></td></tr><tr><td>exhalationes terrae. </td><td></td></tr>
        </table>