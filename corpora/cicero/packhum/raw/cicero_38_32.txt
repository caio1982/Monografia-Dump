<table>
          <script>targetHit=0;</script>
          <tr><td>  Ille autem qui se sententia legis volun-</td><td>136.1</td></tr><tr><td>tateque defendet, in consilio atque in mente scriptoris,</td><td></td></tr><tr><td>non in verbis ac litteris vim legis positam esse</td><td></td></tr><tr><td>defendet, quodque nihil exceperit in lege laudabit,</td><td></td></tr><tr><td>ne diverticula peccatis darentur atque ut ex facto</td><td>5</td></tr><tr><td>cuiusque iudex legis mentem interpretaretur. Deinde</td><td></td></tr><tr><td>erit utendum exemplis in quibus omnis aequitas per-</td><td></td></tr><tr><td>turbetur si verbis legum ac non sententiis pareatur.</td><td></td></tr><tr><td>Deinde genus eiusmodi calliditatis et calumniae</td><td>137.1</td></tr><tr><td>retrahatur in odium iudicis cum quadam invidiosa</td><td></td></tr><tr><td>querela. Et si incidet imprudentiae causa quae non</td><td></td></tr><tr><td>ad delictum sed ad casum necessitatemve pertineat,</td><td></td></tr><tr><td>quod genus paullo ante attigimus, erit eisdem aequi- </td><td>5</td></tr><tr><td>tatis sententiis contra acerbitatem verborum depre-</td><td></td></tr><tr><td>candum. Sin scripta inter se dissentient, tanta series</td><td></td></tr><tr><td>artis est et sic inter se sunt pleraque connexa et</td><td></td></tr><tr><td>apta, ut quae paullo ante praecepta dedimus ambigui</td><td></td></tr><tr><td>quaeque proxime sententiae et scripti, eadem ad</td><td>10</td></tr><tr><td>hoc genus causae tertium transferantur. Nam</td><td>138.1</td></tr><tr><td>quibus locis in ambiguo defendimus eam significa-</td><td></td></tr><tr><td>tionem quae nos adiuvat, eisdem in contrariis legibus</td><td></td></tr><tr><td>nostra lex defendenda est. Deinde est efficiendum</td><td></td></tr><tr><td>ut alterius scripti sententiam, alterius verba defen-</td><td>5</td></tr><tr><td>damus. Ita quae modo de scripto sententiaque</td><td></td></tr><tr><td>praecepta sunt, eadem huc omnia transferemus. </td><td></td></tr><tr><td>  Expositae sunt tibi omnes oratoriae par-</td><td>139.1</td></tr><tr><td>titiones, quae quidem e media illa nostra Academia</td><td></td></tr><tr><td>effloruerunt; neque sine ea aut inveniri aut intel-</td><td></td></tr><tr><td>legi aut tractari possunt; nam et partiri ipsum et</td><td></td></tr><tr><td>definire et ambigui partitiones dividere et argumen-</td><td>5</td></tr><tr><td>torum locos nosse et argumentationem ipsam con-</td><td></td></tr><tr><td>cludere, et videre quae sumenda in argumentando</td><td></td></tr><tr><td>sint quidque ex eis quae sumpta sunt efficiatur, et</td><td></td></tr><tr><td>vera a falsis, verisimilia ab incredibilibus diiudicare</td><td></td></tr><tr><td>et distinguere aut male sumpta aut male conclusa</td><td>10</td></tr><tr><td>reprehendere, et eadem vel anguste disserere, ut</td><td></td></tr><tr><td>dialectici qui appellantur, vel, ut oratorem decet, </td><td></td></tr><tr><td>late exprimere illius exercitationis et subtiliter dispu-</td><td></td></tr><tr><td>tandi et copiose dicendi artis est. De bonis vero</td><td>140.1</td></tr><tr><td>rebus et malis, aequis, iniquis, utilibus, inutilibus,</td><td></td></tr><tr><td>honestis, turpibus quam potest habere orator sine</td><td></td></tr><tr><td>illis maximarum rerum artibus facultatem aut</td><td></td></tr><tr><td>copiam? Quare haec tibi sint, mi Cicero, quae</td><td>5</td></tr><tr><td>exposui, quasi indicia fontium illorum: ad quos si</td><td></td></tr><tr><td>nobis eisdem ducibus aliisve perveneris, tum et haec</td><td></td></tr><tr><td>ipsa melius et multo maiora alia cognosces. </td><td></td></tr>
        </table>