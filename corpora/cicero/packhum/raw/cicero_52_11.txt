<table>
          <script>targetHit=0;</script>
          <tr><td>  Haec igitur lex in amicitia sanciatur, ut neque</td><td>40.1</td></tr><tr><td>rogemus res turpes nec faciamus rogati. Turpis enim</td><td></td></tr><tr><td>excusatio est et minime accipienda cum in ceteris</td><td></td></tr><tr><td>peccatis, tum si quis contra rem publicam se amici</td><td></td></tr><tr><td>causa fecisse fateatur. Etenim eo loco, Fanni et Scae-</td><td>5</td></tr><tr><td>vola, locati sumus, ut nos longe prospicere oporteat</td><td></td></tr><tr><td>futuros casus rei publicae. Deflexit iam aliquantum</td><td></td></tr><tr><td>de spatio curriculoque consuetudo maiorum. Tib.</td><td>41.1</td></tr><tr><td>Gracchus regnum occupare conatus est, vel regnavit</td><td></td></tr><tr><td>is quidem paucos menses. Num quid simile populus</td><td></td></tr><tr><td>Romanus audierat aut viderat? Hunc etiam post mor-</td><td></td></tr><tr><td>tem secuti amici et propinqui quid in P. Scipione effe-</td><td>5</td></tr><tr><td>cerint, sine lacrimis non queo dicere. Nam Carbo-</td><td></td></tr><tr><td>nem, quocumque modo potuimus, propter recentem </td><td></td></tr><tr><td>poenam Tib. Gracchi sustinuimus; de C. Gracchi autem</td><td></td></tr><tr><td>tribunatu quid expectem, non lubet augurari. Serpit</td><td></td></tr><tr><td>†deinde res, quae proclivis ad perniciem, cum semel</td><td>10</td></tr><tr><td>coepit, labitur. Videtis, in tabella iam ante quanta</td><td></td></tr><tr><td>sit facta labes, primo Gabinia lege, biennio autem</td><td></td></tr><tr><td>post Cassia. Videre iam videor populum a senatu</td><td></td></tr><tr><td>disiunctum, multitudinis arbitrio res maximas agi.</td><td></td></tr><tr><td>Plures enim discent, quem ad modum haec fiant,</td><td>15</td></tr><tr><td>quam quem ad modum iis resistatur. Quorsum haec?</td><td>42.1</td></tr><tr><td>Quia sine sociis nemo quicquam tale conatur. Prae-</td><td></td></tr><tr><td>cipiendum est igitur bonis, ut, si in eius modi amici-</td><td></td></tr><tr><td>tias ignari casu aliquo inciderint, ne existiment ita</td><td></td></tr><tr><td>se alligatos, ut ab amicis in magna aliqua re publica</td><td>5</td></tr><tr><td>peccantibus non discedant; inprobis autem poena sta-</td><td></td></tr><tr><td>tuenda est, nec vero minor iis, qui secuti erunt alte-</td><td></td></tr><tr><td>rum, quam iis, qui ipsi fuerint impietatis duces. Quis</td><td></td></tr><tr><td>clarior in Graecia Themistocle, quis potentior? qui</td><td></td></tr><tr><td>cum imperator bello Persico servitute Graeciam libe-</td><td>10</td></tr><tr><td>ravisset propterque invidiam in exilium expulsus esset,</td><td></td></tr><tr><td>ingratae patriae iniuriam non tulit, quam ferre debuit,</td><td></td></tr><tr><td>fecit idem, quod <span class="caps">xx</span> annis ante apud nos fecerat Corio-</td><td></td></tr><tr><td>lanus. His adiutor contra patriam inventus est nemo;</td><td></td></tr><tr><td>itaque mortem sibi uterque conscivit. Quare talis</td><td>43.1</td></tr><tr><td>inproborum consensio non modo excusatione amicitiae</td><td></td></tr><tr><td>tegenda non est, sed potius supplicio omni vindicanda</td><td></td></tr><tr><td>est, ut ne quis concessum putet amicum vel bellum</td><td></td></tr><tr><td>patriae inferentem sequi; quod quidem, ut res ire</td><td>5</td></tr><tr><td>coepit, haud scio an aliquando futurum sit. Mihi</td><td></td></tr><tr><td>autem non minori curae est, qualis res publica post</td><td></td></tr><tr><td>mortem meam futura, quam qualis hodie sit. </td><td></td></tr>
        </table>