<table>
          <script>targetHit=0;</script>
          <tr><td>  Non ego iam cum huius vita, qua taetrius miserius</td><td>5.64.1</td></tr><tr><td>detestabilius excogitare nihil possum, Platonis aut</td><td></td></tr><tr><td>Archytae vitam comparabo, doctorum hominum et</td><td></td></tr><tr><td>plane sapientium: ex eadem urbe humilem homun-</td><td></td></tr><tr><td>culum a pulvere et radio excitabo, qui multis annis</td><td>5</td></tr><tr><td>post fuit, Archimedem. cuius ego quaestor ignoratum</td><td></td></tr><tr><td>ab Syracusanis, cum esse omnino negarent, saeptum</td><td></td></tr><tr><td>undique et vestitum vepribus et dumetis indagavi se-</td><td></td></tr><tr><td>pulcrum. tenebam enim quosdam senariolos, quos in</td><td></td></tr><tr><td>eius monumento esse inscriptos acceperam, qui de-</td><td>10</td></tr><tr><td>clarabant in summo sepulcro sphaeram esse positam</td><td></td></tr><tr><td>cum cylindro. ego autem cum omnia conlustrarem</td><td>65.1</td></tr><tr><td>oculis—est enim ad portas Agragantinas magna fre-</td><td></td></tr><tr><td>quentia sepulcrorum—, animum adverti columellam</td><td></td></tr><tr><td>non multum e dumis eminentem, in qua inerat sphaerae</td><td></td></tr><tr><td>figura et cylindri. atque ego statim Syracusanis—</td><td>5</td></tr><tr><td>erant autem principes mecum—dixi me illud ipsum</td><td></td></tr><tr><td>arbitrari esse, quod quaererem. inmissi cum falcibus</td><td></td></tr><tr><td>multi purgarunt et aperuerunt locum. quo cum pate-</td><td>66.1</td></tr><tr><td>factus esset aditus, ad adversam basim accessimus.</td><td></td></tr><tr><td>apparebat epigramma exesis posterioribus partibus</td><td></td></tr><tr><td>versiculorum dimidiatum fere. ita nobilissima Grae-</td><td></td></tr><tr><td>ciae civitas, quondam vero etiam doctissima, sui civis </td><td>5</td></tr><tr><td>unius acutissimi monumentum ignorasset, nisi ab ho-</td><td></td></tr><tr><td>mine Arpinate didicisset. sed redeat, unde aberravit</td><td></td></tr><tr><td>oratio: quis est omnium, qui modo cum Musis, id est</td><td></td></tr><tr><td>cum humanitate et cum doctrina, habeat aliquod com-</td><td></td></tr><tr><td>mercium, qui se non hunc mathematicum malit quam</td><td>10</td></tr><tr><td>illum tyrannum? si vitae modum actionemque quae-</td><td></td></tr><tr><td>rimus, alterius mens rationibus agitandis exquirendis-</td><td></td></tr><tr><td>que alebatur cum oblectatione sollertiae, qui est unus</td><td></td></tr><tr><td>suavissimus pastus animorum, alterius in caede et</td><td></td></tr><tr><td>iniuriis cum et diurno et nocturno metu. age confer</td><td>15</td></tr><tr><td>Democritum Pythagoram, Anaxagoram: quae regna,</td><td></td></tr><tr><td>quas opes studiis eorum et delectationibus antepones?</td><td></td></tr><tr><td>Etenim, quae pars optuma est in homine, in ea situm</td><td>67.1</td></tr><tr><td>esse necesse est illud, quod quaeris, optumum. quid</td><td></td></tr><tr><td>est autem in homine sagaci ac bona mente melius?</td><td></td></tr><tr><td>eius bono fruendum est igitur, si beati esse volumus;</td><td></td></tr><tr><td>bonum autem mentis est virtus; ergo hac beatam vitam</td><td>5</td></tr><tr><td>contineri necesse est. hinc omnia, quae pulchra ho-</td><td></td></tr><tr><td>nesta praeclara sunt, ut supra dixi, sed dicendum idem</td><td></td></tr><tr><td>illud paulo uberius videtur, plena gaudiorum sunt.</td><td></td></tr><tr><td>ex perpetuis autem plenisque gaudiis cum perspicuum</td><td></td></tr><tr><td>sit vitam beatam existere, sequitur ut ea existat ex</td><td>10</td></tr><tr><td>honestate. </td><td></td></tr>
        </table>