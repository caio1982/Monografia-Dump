<table>
          <script>targetHit=0;</script>
          <tr class="title first  date"><td>Ian<span class="snum">.(?)</span> <span class="snum">45</span> Romae</td><td></td></tr><tr class="title last  "><td>CICERO LEPTAE</td><td></td></tr><tr><td>Simul accepi a Seleuco tuo litteras, statim quaesivi e Balbo</td><td>6.18.1.1</td></tr><tr><td>per codicillos quid esset in lege. rescripsit eos qui facerent</td><td></td></tr><tr><td>praeconium vetari esse in decurionibus; qui fecissent, non</td><td></td></tr><tr><td>vetari. qua re bono animo sint et tui et mei familiares. neque</td><td></td></tr><tr><td>enim erat ferendum, cum qui hodie haruspicinam facerent</td><td>5</td></tr><tr><td>in senatu&lt;m&gt; Romae legerentur, eos qui aliquando prae-</td><td></td></tr><tr><td>conium fecissent in municipiis decuriones esse non licere. </td><td></td></tr><tr><td>  De Hispaniis novi nihil. magnum tamen exercitum</td><td>2.1</td></tr><tr><td>Pompeium habere constat. nam Caesar ipse ad &lt;s&gt;uos misit</td><td></td></tr><tr><td>exemplum Paciaeci litterarum in quo erat illas XI esse</td><td></td></tr><tr><td>legiones. scripserat etiam Messalla Q. Salasso P. Curtium,</td><td></td></tr><tr><td>fratrem eius, iussu Pompei inspectante exercitu interfectum,</td><td>5</td></tr><tr><td>quod consensisset cum Hispanis quibusdam, si in oppidum</td><td></td></tr><tr><td>nescio quod Pompeius rei frumentariae causa venisset, eum</td><td></td></tr><tr><td>comprehendere ad Caesaremque deducere. </td><td></td></tr><tr><td>  De tuo negotio, quod sponsor es pro Pompeio, si Galba,</td><td>3.1</td></tr><tr><td>consponsor tuus, redierit, homo in re familiari non parum</td><td></td></tr><tr><td>diligens, non desinam cum illo communicare, si quid</td><td></td></tr><tr><td>expediri possit; quod videbatur mihi ille confidere. </td><td></td></tr><tr><td>  'Oratorem' meum tanto opere a te probari vehementer</td><td>4.1</td></tr><tr><td>gaudeo. mihi quidem sic persuadeo, me quicquid habuerim</td><td></td></tr><tr><td>iudici de dicendo in illum librum contulisse. qui si est talis</td><td></td></tr><tr><td>qualem tibi videri scribis, ego quoque aliquid sum. sin aliter, </td><td></td></tr><tr><td>non recuso quin quantum de illo libro tantundem de mei</td><td>5</td></tr><tr><td>iudici fama detrahatur. Leptam nostrum cupio delectari iam</td><td></td></tr><tr><td>talibus scriptis. etsi abest maturitas aetatis, tamen personare</td><td></td></tr><tr><td>auris eius huiusmodi vocibus non est inutile. </td><td></td></tr><tr><td>  Me Romae tenuit omnino Tulliae meae partus. sed cum</td><td>5.1</td></tr><tr><td>ea, quem ad modum spero, satis firma sit, teneor tamen dum</td><td></td></tr><tr><td>a Dolabellae procuratoribus exigam primam pensionem. et</td><td></td></tr><tr><td>mehercule non tam sum peregrinator iam quam solebam.</td><td></td></tr><tr><td>aedificia mea me delectabant et otium: domus est quae nulli</td><td>5</td></tr><tr><td>mearum villarum cedat, otium omni desertissima regione</td><td></td></tr><tr><td>maius. itaque ne litterae quidem meae impediuntur, in</td><td></td></tr><tr><td>quibus sine ulla interpellatione versor. qua re, ut arbitror,</td><td></td></tr><tr><td>prius hic te nos quam istic tu nos videbis. </td><td></td></tr><tr><td>  Lepta suavissimus ediscat Hesiodum et habeat in ore</td><td>10</td></tr><tr><td>'τῆς δ’ ἀρετῆς ἱδρῶτα' et cetera.</td><td></td></tr>
        </table>