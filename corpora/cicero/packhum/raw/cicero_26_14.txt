<table>
          <script>targetHit=0;</script>
          <tr><td>  Quid enim est cur non potius ad summam laudem huic</td><td>63.1</td></tr><tr><td>quam ad minimam fraudem Caesaris familiaritas valere de-</td><td></td></tr><tr><td>beat? Cognovit adulescens; placuit homini prudentissimo;</td><td></td></tr><tr><td>in summa amicorum copia cum familiarissimis eius est adae-</td><td></td></tr><tr><td>quatus. In praetura, in consulatu praefectum fabrum de-</td><td>5</td></tr><tr><td>tulit; consilium hominis probavit, fidem est complexus,</td><td></td></tr><tr><td>officia observantiamque dilexit. Fuit hic multorum illi</td><td></td></tr><tr><td>laborum socius aliquando: est fortasse nunc non nullorum</td><td></td></tr><tr><td>particeps commodorum. Quae quidem si huic obfuerint</td><td></td></tr><tr><td>apud vos, non intellego quod bonum cuiquam sit apud talis</td><td>10</td></tr><tr><td>viros profuturum. Sed quoniam C. Caesar abest longissime,</td><td>64.1</td></tr><tr><td>atque in iis est nunc locis quae regione orbem terrarum, rebus</td><td></td></tr><tr><td>illius gestis imperium populi Romani definiunt, nolite, per</td><td></td></tr><tr><td>deos immortalis, iudices, hunc illi acerbum nuntium velle</td><td></td></tr><tr><td>perferri, ut suum praefectum fabrum, ut hominem sibi caris-</td><td>5</td></tr><tr><td>simum, non ob ipsius aliquod delictum, sed ob suam fami-</td><td></td></tr><tr><td>liaritatem vestris oppressum sententiis audiat. Miseremini</td><td></td></tr><tr><td>eius qui non de suo peccato sed &lt;de&gt; huius summi et clarissimi</td><td></td></tr><tr><td>viri facto, non de aliquo crimine sed periculo suo de publico</td><td></td></tr><tr><td>iure disceptat. Quod ius si Cn. Pompeius ignoravit, si M.</td><td>10</td></tr><tr><td>Crassus, si Q. Metellus, si Cn. Pompeius pater, si L. Sulla, si</td><td></td></tr><tr><td>P. Crassus, si C. Marius, si senatus, si populus Romanus, si</td><td></td></tr><tr><td>qui de re simili iudicarunt, si foederati populi, si socii, si illi </td><td></td></tr><tr><td>antiqui Latini, videte ne utilius vobis et honestius sit illis duci-</td><td></td></tr><tr><td>bus errare quam hoc magistro erudiri. Sed si de certo, de</td><td>15</td></tr><tr><td>perspicuo, de utili, de probato, de iudicato vobis iure esse</td><td></td></tr><tr><td>constituendum videtis, nolite committere ut in re tam inve-</td><td></td></tr><tr><td>terata quicquam novi sentiatis. Simul et illa, iudices, omnia</td><td>65.1</td></tr><tr><td>ante oculos vestros proponite: primum esse omnis etiam</td><td></td></tr><tr><td>post mortem reos clarissimos illos viros qui foederatos civi-</td><td></td></tr><tr><td>tate donarunt; deinde senatum qui hoc iudicavit, populum</td><td></td></tr><tr><td>qui iussit, iudices qui adprobarunt. Tum etiam illud cogi-</td><td>5</td></tr><tr><td>tate, sic vivere ac vixisse Cornelium ut, cum omnium pecca-</td><td></td></tr><tr><td>torum quaestiones sint, non de vitiorum suorum poena, sed</td><td></td></tr><tr><td>de virtutis praemio in iudicium vocetur. Accedat etiam</td><td></td></tr><tr><td>illud, ut statuatis hoc iudicio utrum posthac amicitias claro-</td><td></td></tr><tr><td>rum virorum calamitati hominibus an ornamento esse malitis.</td><td>10</td></tr><tr><td>Postremo illud, iudices, fixum in animis vestris tenetote, vos</td><td></td></tr><tr><td>in hac causa non de maleficio L. Corneli, sed de beneficio</td><td></td></tr><tr><td>Cn. Pompei iudicaturos. </td><td></td></tr>
        </table>