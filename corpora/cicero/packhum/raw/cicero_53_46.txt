<table>
          <script>targetHit=0;</script>
          <tr><td>  Sanguine pluisse senatui nuntiatum est, Atratum</td><td>2.58.1</td></tr><tr><td>etiam fluvium fluxisse sanguine, deorum sudasse simu-</td><td></td></tr><tr><td>lacra. Num censes his nuntiis Thalen aut Anaxago-</td><td></td></tr><tr><td>ran aut quemquam physicum crediturum fuisse? nec</td><td></td></tr><tr><td>enim sanguis nec sudor nisi e corpore. Sed et decolo-</td><td>5</td></tr><tr><td>ratio quaedam ex aliqua contagione terrena maxume</td><td></td></tr><tr><td>potest sanguini similis esse, et umor adlapsus extrin-</td><td></td></tr><tr><td>secus, ut in tectoriis videmus austro, sudorem videtur</td><td></td></tr><tr><td>imitari. Atque haec in bello plura et maiora viden-</td><td></td></tr><tr><td>tur timentibus, eadem non tam animadvertuntur in</td><td>10</td></tr><tr><td>pace; accedit illud etiam, quod in metu et periculo</td><td></td></tr><tr><td>cum creduntur facilius, tum finguntur inpunius. Nos</td><td>59.1</td></tr><tr><td>autem ita leves atque inconsiderati sumus, ut, si mu-</td><td></td></tr><tr><td>res corroserint aliquid, quorum est opus hoc unum,</td><td></td></tr><tr><td>monstrum putemus? Ante vero Marsicum bellum quod</td><td></td></tr><tr><td>clipeos Lanuvii, ut a te dictum est, mures rosissent,</td><td>5</td></tr><tr><td>maxumum id portentum haruspices esse dixerunt; quasi</td><td></td></tr><tr><td>vero quicquam intersit, mures diem noctem aliquid</td><td></td></tr><tr><td>rodentes scuta an cribra corroserint! Nam si ista se-</td><td></td></tr><tr><td>quimur, quod Platonis Politian nuper apud me mures</td><td></td></tr><tr><td>corroserunt, de re publica debui pertimescere, aut, si</td><td>10</td></tr><tr><td>Epicuri de voluptate liber rosus esset, putarem anno-</td><td></td></tr><tr><td>nam in macello cariorem fore. </td><td></td></tr><tr><td>  An vero illa nos terrent, si quando aliqua porten-</td><td>60.1</td></tr><tr><td>tosa aut ex pecude aut ex homine nata dicuntur?</td><td></td></tr><tr><td>quorum omnium, ne sim longior, una ratio est. Quic-</td><td></td></tr><tr><td>quid enim oritur, qualecumque est, causam habeat a</td><td></td></tr><tr><td>natura necesse est, ut, etiamsi praeter consuetudinem</td><td>5</td></tr><tr><td>extiterit, praeter naturam tamen non possit existere.</td><td></td></tr><tr><td>Causam igitur investigato in re nova atque admira-</td><td></td></tr><tr><td>bili, si poteris; si nullam reperies, illud tamen ex-</td><td></td></tr><tr><td>ploratum habeto, nihil fieri potuisse sine causa, eum-</td><td></td></tr><tr><td>que terrorem, quem tibi rei novitas attulerit, naturae </td><td>10</td></tr><tr><td>ratione depellito. Ita te nec terrae fremitus nec caeli</td><td></td></tr><tr><td>discessus nec lapideus aut sanguineus imber nec tra-</td><td></td></tr><tr><td>iectio stellae nec faces visae terrebunt. Quorum om-</td><td>61.1</td></tr><tr><td>nium causas si a Chrysippo quaeram, ipse ille divi-</td><td></td></tr><tr><td>nationis auctor numquam illa dicet facta fortuito</td><td></td></tr><tr><td>naturalemque rationem omnium reddet; nihil enim</td><td></td></tr><tr><td>fieri sine causa potest; nec quicquam fit, quod fieri</td><td>5</td></tr><tr><td>non potest; nec, si id factum est, quod potuit fieri,</td><td></td></tr><tr><td>portentum debet videri; nulla igitur portenta sunt.</td><td></td></tr><tr><td>Nam si, quod raro fit, id portentum putandum est,</td><td></td></tr><tr><td>sapientem esse portentum est; saepius enim mulam</td><td></td></tr><tr><td>peperisse arbitror quam sapientem fuisse. Illa igitur</td><td>10</td></tr><tr><td>ratio concluditur: nec id, quod non potuerit fieri, fac-</td><td></td></tr><tr><td>tum umquam esse, nec, quod potuerit, id portentum</td><td></td></tr><tr><td>esse; ita omnino nullum esse portentum. Quod etiam</td><td>62.1</td></tr><tr><td>coniector quidam et interpres portentorum non in-</td><td></td></tr><tr><td>scite respondisse dicitur ei, qui quondam ad eum ret-</td><td></td></tr><tr><td>tulisset quasi ostentum, quod anguis domi vectem</td><td></td></tr><tr><td>circumiectus fuisset: 'Tum esset', inquit, 'osten-</td><td>5</td></tr><tr><td>tum, si anguem vectis circumplicavisset.' Hoc</td><td></td></tr><tr><td>ille responso satis aperte declaravit nihil habendum</td><td></td></tr><tr><td>esse, quod fieri posset, ostentum. </td><td></td></tr>
        </table>