<table>
          <script>targetHit=0;</script>
          <tr><td>  Sed ad hanc opinionem magni mali cum illa etiam</td><td>3.61.12</td></tr><tr><td>opinio accessit oportere, rectum esse, ad officium per-</td><td></td></tr><tr><td>tinere ferre illud aegre quod acciderit, tum denique</td><td></td></tr><tr><td>efficitur illa gravis aegritudinis perturbatio. ex hac</td><td>62.1</td></tr><tr><td>opinione sunt illa varia et detestabilia genera lugendi:</td><td></td></tr><tr><td>paedores, muliebres lacerationes genarum, pectoris fe-</td><td></td></tr><tr><td>minum capitis percussiones; hinc ille Agamemno Ho-</td><td></td></tr><tr><td>mericus et idem Accianus 'scindens dolore identidem</td><td>5</td></tr><tr><td>intonsam comam'; in quo facetum illud Bionis, perinde </td><td></td></tr><tr><td>stultissimum regem in luctu capillum sibi evellere,</td><td></td></tr><tr><td>quasi calvitio maeror levaretur. Sed haec omnia fa-</td><td>63.1</td></tr><tr><td>ciunt opinantes ita fieri oportere. itaque et Aeschines in</td><td></td></tr><tr><td>Demosthenem invehitur, quod is septimo die post filiae</td><td></td></tr><tr><td>mortem hostias immolavisset. at quam rhetorice, quam</td><td></td></tr><tr><td>copiose! quas sententias colligit, quae verba contor-</td><td>5</td></tr><tr><td>quet! ut licere quidvis rhetori intellegas. quae nemo</td><td></td></tr><tr><td>probaret, nisi insitum illud in animis haberemus, om-</td><td></td></tr><tr><td>nis bonos interitu suorum quam gravissime maerere</td><td></td></tr><tr><td>oportere. ex hoc evenit, ut in animi doloribus alii solitu-</td><td></td></tr><tr><td>dines captent, ut ait Homerus de Bellerophonte:</td><td>10</td></tr><tr><td>    'Qui miser in campis maerens errabat Aleis</td><td></td></tr><tr><td>    Ipse suum cor edens, hominum vestigia vitans;'</td><td></td></tr><tr><td>et Nioba fingitur lapidea propter aeternum, credo, in</td><td></td></tr><tr><td>luctu silentium, Hecubam autem putant propter animi</td><td></td></tr><tr><td>acerbitatem quandam et rabiem fingi in canem esse</td><td>15</td></tr><tr><td>conversam. sunt autem alii, quos in luctu cum ipsa</td><td></td></tr><tr><td>solitudine loqui saepe delectat, ut illa apud Ennium</td><td></td></tr><tr><td>nutrix:</td><td></td></tr><tr><td>    'Cupído cepit míseram nunc me próloqui</td><td></td></tr><tr><td>    Caelo átque terrae Médeai míserias.'</td><td>20</td></tr><tr><td>haec omnia recta vera debita putantes faciunt in do-</td><td>64.1</td></tr><tr><td>lore, maximeque declaratur hoc quasi officii iudicio</td><td></td></tr><tr><td>fieri, quod, si qui forte, cum se in luctu esse vellent,</td><td></td></tr><tr><td>aliquid fecerunt humanius aut si hilarius locuti sunt,</td><td></td></tr><tr><td>revocant se rursus ad maestitiam peccatique se in-</td><td>5</td></tr><tr><td>simulant, quod dolere intermiserint. pueros vero ma-</td><td></td></tr><tr><td>tres et magistri castigare etiam solent, nec verbis so-</td><td></td></tr><tr><td>lum, sed etiam verberibus, si quid in domestico luctu </td><td></td></tr><tr><td>hilarius ab is factum est aut dictum, plorare cogunt.</td><td></td></tr><tr><td>Quid? ipsa remissio luctus cum est consecuta intellec-</td><td>10</td></tr><tr><td>tumque est nihil profici maerendo, nonne res declarat</td><td></td></tr><tr><td>fuisse totum illud voluntarium? Quid ille Terentianus</td><td>65.1</td></tr><tr><td>'ipse se poeniens', id est ἑαυτὸν τιμωρούμενος?</td><td></td></tr><tr><td>    'Decrévi tantispér me minus iniúriae,</td><td></td></tr><tr><td>    Chremés, meo gnato fácere, dum fiám miser.'</td><td></td></tr><tr><td>hic decernit, ut miser sit. num quis igitur quicquam</td><td>5</td></tr><tr><td>decernit invitus? 'malo quidem me quovis dignum de-</td><td></td></tr><tr><td>putem—' malo se dignum deputat, nisi miser sit. vides</td><td></td></tr><tr><td>ergo opinionis esse, non naturae malum. Quid, quos res</td><td></td></tr><tr><td>ipsa lugere prohibet? ut apud Homerum cotidianae</td><td></td></tr><tr><td>neces interitusque multorum sedationem maerendi ad-</td><td>10</td></tr><tr><td>ferunt, apud quem ita dicitur:</td><td></td></tr><tr><td>    'Namque nimis multos atque omni luce cadentis</td><td></td></tr><tr><td>    Cernimus, ut nemo possit maerore vacare.</td><td></td></tr><tr><td>    Quo magis est aequum tumulis mandare peremptos</td><td></td></tr><tr><td>    Firmo animo et luctum lacrimis finire diurnis.'</td><td>15</td></tr><tr><td>Ergo in potestate est abicere dolorem, cum velis,</td><td>66.1</td></tr><tr><td>tempori servientem. an est ullum tempus, quoniam</td><td></td></tr><tr><td>quidem res in nostra potestate est, cui non ponendae</td><td></td></tr><tr><td>curae &lt;et&gt; aegritudinis causa serviamus? constabat eos,</td><td></td></tr><tr><td>qui concidentem volneribus Cn. Pompeium vidissent,</td><td>5</td></tr><tr><td>cum in illo ipso acerbissimo miserrimoque spectaculo</td><td></td></tr><tr><td>sibi timerent, quod se classe hostium circumfusos vi-</td><td></td></tr><tr><td>derent, nihil aliud tum egisse, nisi ut remiges hor-</td><td></td></tr><tr><td>tarentur et ut salutem adipiscerentur fuga; postea-</td><td></td></tr><tr><td>quam Tyrum venissent, tum adflictari lamentarique</td><td>10</td></tr><tr><td>coepisse. timor igitur ab his aegritudinem potuit re- </td><td></td></tr><tr><td>pellere, ratio ab sapienti viro non poterit? Quid est</td><td></td></tr><tr><td>autem quod plus valeat ad ponendum dolorem, quam</td><td></td></tr><tr><td>cum est intellectum nil profici et frustra esse suscep-</td><td></td></tr><tr><td>tum? si igitur deponi potest, etiam non suscipi potest;</td><td>15</td></tr><tr><td>voluntate igitur et iudicio suscipi aegritudinem confi-</td><td></td></tr><tr><td>tendum est. Idque indicatur eorum patientia, qui cum</td><td>67.1</td></tr><tr><td>multa sint saepe perpessi, facilius ferunt quicquid ac-</td><td></td></tr><tr><td>cidit, obduruisseque iam sese contra fortunam arbi-</td><td></td></tr><tr><td>trantur, ut ille apud Euripidem:</td><td></td></tr><tr><td>    'Si míhi nunc tristis prímum inluxissét dies</td><td>5</td></tr><tr><td>    Nec tam aérumnoso návigavissém salo,</td><td></td></tr><tr><td>    Essét dolendi caúsa, ut iniecto éculei</td><td></td></tr><tr><td>    Frenó repente táctu exagitantúr novo;</td><td></td></tr><tr><td>    Sed iám subactus míseriis optórpui.'</td><td></td></tr><tr><td>defetigatio igitur miseriarum aegritudines cum faciat</td><td>10</td></tr><tr><td>leniores, intellegi necesse est non rem ipsam causam</td><td></td></tr><tr><td>atque fontem esse maeroris. Philosophi summi ne-</td><td>68.1</td></tr><tr><td>quedum tamen sapientiam consecuti nonne intellegunt</td><td></td></tr><tr><td>in summo se malo esse? sunt enim insipientes, neque</td><td></td></tr><tr><td>insipientia ullum maius malum est. neque tamen lu-</td><td></td></tr><tr><td>gent. quid ita? quia huic generi malorum non adfin-</td><td>5</td></tr><tr><td>gitur illa opinio, rectum esse et aequum et ad officium</td><td></td></tr><tr><td>pertinere aegre ferre, quod sapiens non sis, quod idem</td><td></td></tr><tr><td>adfingimus huic aegritudini, in qua luctus inest, quae</td><td></td></tr><tr><td>omnium maxuma est. itaque Aristoteles veteres philo-</td><td>69.1</td></tr><tr><td>sophos accusans, qui existumavissent philosophiam</td><td></td></tr><tr><td>suis ingeniis esse perfectam, ait eos aut stultissimos aut </td><td></td></tr><tr><td>gloriosissimos fuisse; sed se videre, quod paucis annis</td><td></td></tr><tr><td>magna accessio facta esset, brevi tempore philoso-</td><td>5</td></tr><tr><td>phiam plane absolutam fore. Theophrastus autem mo-</td><td></td></tr><tr><td>riens accusasse naturam dicitur, quod cervis et corni-</td><td></td></tr><tr><td>cibus vitam diuturnam, quorum id nihil interesset, ho-</td><td></td></tr><tr><td>minibus, quorum maxime interfuisset, tam exiguam vi-</td><td></td></tr><tr><td>tam dedisset; quorum si aetas potuisset esse longin-</td><td>10</td></tr><tr><td>quior, futurum fuisse ut omnibus perfectis artibus omni</td><td></td></tr><tr><td>doctrina hominum vita erudiretur. querebatur igitur se</td><td></td></tr><tr><td>tum, cum illa videre coepisset, extingui. quid? ex cete-</td><td></td></tr><tr><td>ris philosophis nonne optumus et gravissumus quisque</td><td></td></tr><tr><td>confitetur multa se ignorare et multa sibi etiam atque</td><td>15</td></tr><tr><td>etiam esse discenda? neque tamen, cum se in media</td><td>70.1</td></tr><tr><td>stultitia, qua nihil est peius, haerere intellegant, aegri-</td><td></td></tr><tr><td>tudine premuntur; nulla enim admiscetur opinio of-</td><td></td></tr><tr><td>ficiosi doloris. Quid, qui non putant lugendum viris?</td><td></td></tr><tr><td>qualis fuit Q. Maxumus efferens filium consularem,</td><td>5</td></tr><tr><td>qualis L. Paulus duobus paucis diebus amissis filiis,</td><td></td></tr><tr><td>qualis M. Cato praetore designato mortuo filio, quales</td><td></td></tr><tr><td>reliqui, quos in Consolatione conlegimus. quid hos</td><td>71.1</td></tr><tr><td>aliud placavit nisi quod luctum et maerorem esse non</td><td></td></tr><tr><td>putabant viri? ergo id, quod alii rectum opinantes</td><td></td></tr><tr><td>aegritudini se solent dedere, id hi turpe putantes aegri-</td><td></td></tr><tr><td>tudinem reppulerunt. ex quo intellegitur non in natura,</td><td>5</td></tr><tr><td>sed in opinione esse aegritudinem. </td><td></td></tr>
        </table>