<table>
          <script>targetHit=0;</script>
          <tr class="title first  date"><td>v Non<span class="snum">.</span> Mai<span class="snum">.</span> <span class="snum">49</span> in Cumano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Adventus Philotimi (at cuius hominis, quam insulsi et quam</td><td>10.9.1.1</td></tr><tr><td>saepe pro Pompeio mentientis!) exanimavit omnis qui mecum</td><td></td></tr><tr><td>erant; nam ipse obdurui. dubitabat nostrum nemo quin</td><td></td></tr><tr><td>Caesar itinera repressisset—volare dicitur; Petreius cum</td><td></td></tr><tr><td>Afranio coniunxisse&lt;t se&gt;—nihil adfert eius modi. quid</td><td>5</td></tr><tr><td>quaeris? etiam illud erat persuasum, Pompeium cum magnis </td><td></td></tr><tr><td>copiis iter in Germaniam per Illyricum fecisse; id enim αὐθεν-</td><td></td></tr><tr><td>τικῶς nuntiabatur. Melitam igitur, opinor, capessamus, dum</td><td></td></tr><tr><td>quid in Hispania. quod quidem prope modum videor ex</td><td></td></tr><tr><td>Caesaris litteris ipsius voluntate facere posse, qui negat neque</td><td>10</td></tr><tr><td>honestius neque tutius mihi quicquam esse quam ab omni</td><td></td></tr><tr><td>contentione abesse. </td><td></td></tr><tr><td>  Dices 'ubi ergo tuus ille animus quem proximis litteris?'</td><td>2.1</td></tr><tr><td>adest et idem est; sed utinam meo solum capite decernerem!</td><td></td></tr><tr><td>lacrimae meorum me interdum molliunt precantium ut de</td><td></td></tr><tr><td>Hispaniis exspectemus. M. Caeli quidem epistulam scriptam</td><td></td></tr><tr><td>miserabiliter, cum hoc idem obsecraret ut exspectarem, ne</td><td>5</td></tr><tr><td>fortunas meas, ne unicum filium, ne meos omnis tam temere</td><td></td></tr><tr><td>proderem, non sine magno fletu legerunt pueri nostri; etsi</td><td></td></tr><tr><td>meus quidem est fortior eoque ipso vehementius commovet,</td><td></td></tr><tr><td>nec quicquam nisi de dignatione laborat. </td><td></td></tr><tr><td>  Melitam igitur, deinde quo videbitur. tu tamen etiam</td><td>3.1</td></tr><tr><td>nunc mihi aliquid litterarum, et maxime si quid ab Afranio.</td><td></td></tr><tr><td>ego si cum Antonio locutus ero, scribam ad te quid actum sit.</td><td></td></tr><tr><td>ero tamen in credendo, ut mones, cautus; nam occultandi</td><td></td></tr><tr><td>ratio cum difficilis tum etiam periculosa est. Servium exspecto</td><td>5</td></tr><tr><td>ad Nonas et †adicit a† Postumia et Servius filius. quartanam</td><td></td></tr><tr><td>leviorem esse gaudeo. misi ad te Caeli etiam litterarum</td><td></td></tr><tr><td>exemplum. </td><td></td></tr>
        </table>