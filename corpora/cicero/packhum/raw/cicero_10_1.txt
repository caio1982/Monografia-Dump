<table>
          <script>targetHit=0;</script>
          <tr><td>  Corrupisse dicitur A. Cluentius iudicium pecunia, quo</td><td>9.1</td></tr><tr><td>inimicum innocentem, Statium Albium, condemnaret.</td><td></td></tr><tr><td>Ostendam, iudices, primum, quoniam caput illius atrocitatis</td><td></td></tr><tr><td>atque invidiae fuit innocentem pecunia circumventum, ne-</td><td></td></tr><tr><td>minem umquam maioribus criminibus gravioribus testibus</td><td>5</td></tr><tr><td>esse in iudicium vocatum; deinde ea de eo praeiudicia</td><td></td></tr><tr><td>esse facta ab ipsis iudicibus a quibus condemnatus est ut</td><td></td></tr><tr><td>non modo ab isdem sed ne ab aliis quidem ullis absolvi</td><td></td></tr><tr><td>ullo modo posset. Cum haec docuero, tum illud ostendam</td><td></td></tr><tr><td>quod maxime requiri intellego iudicium illud pecunia esse</td><td>10</td></tr><tr><td>temptatum non a Cluentio sed contra Cluentium, faciam-</td><td></td></tr><tr><td>que ut intellegatis in tota illa causa quid res ipsa tulerit,</td><td></td></tr><tr><td>quid error adfinxerit, quid invidia conflarit. </td><td></td></tr><tr><td>  Primum igitur illud est ex quo intellegi possit debuisse</td><td>10.1</td></tr><tr><td>Cluentium magno opere causae confidere, quod certissimis</td><td></td></tr><tr><td>criminibus et testibus fretus ad accusandum descenderit.</td><td></td></tr><tr><td>Hoc loco faciendum mihi, iudices, est ut vobis breviter illa</td><td></td></tr><tr><td>quibus Albius est condemnatus crimina exponam. Abs te</td><td>5</td></tr><tr><td>peto, Oppianice, ut me invitum de patris tui causa dicere</td><td></td></tr><tr><td>existimes adductum fide atque officio defensionis. Etenim</td><td></td></tr><tr><td>tibi si in praesentia non potuero, tamen multae mihi ad</td><td></td></tr><tr><td>satis faciendum reliquo tempore facultates dabuntur; Clu-</td><td></td></tr><tr><td>entio nisi nunc satis fecero, postea mihi satis faciendi pote- </td><td>10</td></tr><tr><td>stas non erit. Simul et illud quis est qui dubitare debeat</td><td></td></tr><tr><td>contra damnatum et mortuum pro incolumi et pro vivo</td><td></td></tr><tr><td>dicere? cum illi in quem dicitur damnatio omne igno-</td><td></td></tr><tr><td>miniae periculum iam abstulerit, mors vero etiam doloris;</td><td></td></tr><tr><td>hic autem pro quo dicimus nihil possit offensionis accipere</td><td>15</td></tr><tr><td>sine acerbissimo animi sensu ac molestia et sine summo</td><td></td></tr><tr><td>dedecore vitae et turpitudine. Atque ut intellegatis Cluen-</td><td>11.1</td></tr><tr><td>tium non accusatorio animo, non ostentatione aliqua aut</td><td></td></tr><tr><td>gloria adductum, sed nefariis iniuriis, cotidianis insidiis,</td><td></td></tr><tr><td>proposito ante oculos vitae periculo nomen Oppianici detu-</td><td></td></tr><tr><td>lisse, paulo longius exordium rei demonstrandae petam;</td><td>5</td></tr><tr><td>quod quaeso, iudices, ne moleste patiamini; principiis enim</td><td></td></tr><tr><td>cognitis multo facilius extrema intellegetis. </td><td></td></tr>
        </table>