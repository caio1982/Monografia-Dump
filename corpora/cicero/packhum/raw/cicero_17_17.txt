<table>
          <script>targetHit=0;</script>
          <tr><td>  Sequitur auri illa invidia Iudaici. Hoc nimirum est illud</td><td>66.6</td></tr><tr><td>quod non longe a gradibus Aureliis haec causa dicitur.</td><td></td></tr><tr><td>Ob hoc crimen hic locus abs te, Laeli, atque illa turba</td><td></td></tr><tr><td>quaesita est; scis quanta sit manus, quanta concordia,</td><td></td></tr><tr><td>quantum valeat in contionibus. Sic submissa voce agam</td><td>10</td></tr><tr><td>tantum ut iudices audiant; neque enim desunt qui istos in</td><td></td></tr><tr><td>me atque in optimum quemque incitent; quos ego, quo id</td><td></td></tr><tr><td>facilius faciant, non adiuvabo. Cum aurum Iudaeorum</td><td>67.1</td></tr><tr><td>nomine quotannis ex Italia et ex omnibus nostris provinciis</td><td></td></tr><tr><td>Hierosolymam exportari soleret, Flaccus sanxit edicto ne ex</td><td></td></tr><tr><td>Asia exportari liceret. Quis est, iudices, qui hoc non vere</td><td></td></tr><tr><td>laudare possit? Exportari aurum non oportere cum saepe</td><td>5</td></tr><tr><td>antea senatus tum me consule gravissime iudicavit. Huic</td><td></td></tr><tr><td>autem barbarae superstitioni resistere severitatis, multitu-</td><td></td></tr><tr><td>dinem Iudaeorum flagrantem non numquam in contionibus</td><td></td></tr><tr><td>pro re publica contemnere gravitatis summae fuit. At</td><td></td></tr><tr><td>Cn. Pompeius captis Hierosolymis victor ex illo fano nihil</td><td>10</td></tr><tr><td>attigit. In primis hoc, ut multa alia, sapienter; in tam</td><td>68.1</td></tr><tr><td>suspiciosa ac maledica civitate locum sermoni obtrecta-</td><td></td></tr><tr><td>torum non reliquit. Non enim credo religionem et Iu-</td><td></td></tr><tr><td>daeorum et hostium impedimento praestantissimo imperatori,</td><td></td></tr><tr><td>sed pudorem fuisse. Vbi igitur crimen est, quoniam quidem</td><td>5</td></tr><tr><td>furtum nusquam reprehendis, edictum probas, iudicatum</td><td></td></tr><tr><td>fateris, quaesitum et prolatum palam non negas, actum</td><td></td></tr><tr><td>esse per viros primarios res ipsa declarat? Apameae mani-</td><td></td></tr><tr><td>festo comprehensum ante pedes praetoris in foro expensum</td><td></td></tr><tr><td>est auri pondo <span class="caps">c</span> paulo minus per Sex. Caesium, equitem </td><td>10</td></tr><tr><td>Romanum, castissimum hominem atque integerrimum,</td><td></td></tr><tr><td>Laodiceae <span class="caps">xx</span> pondo paulo amplius per hunc L. Peducaeum,</td><td></td></tr><tr><td>iudicem nostrum, Adramytii &lt;<span class="caps">c</span>&gt; per Cn. Domitium legatum,</td><td></td></tr><tr><td>Pergami non multum. Auri ratio constat, aurum in aerario</td><td>69.1</td></tr><tr><td>est; furtum non reprehenditur, invidia quaeritur; a iudici-</td><td></td></tr><tr><td>bus oratio avertitur, vox in coronam turbamque effunditur.</td><td></td></tr><tr><td>Sua cuique civitati religio, Laeli, est, nostra nobis. Stanti-</td><td></td></tr><tr><td>bus Hierosolymis pacatisque Iudaeis tamen istorum religio</td><td>5</td></tr><tr><td>sacrorum a splendore huius imperi, gravitate nominis nostri,</td><td></td></tr><tr><td>maiorum institutis abhorrebat; nunc vero hoc magis, quod</td><td></td></tr><tr><td>illa gens quid de nostro imperio sentiret ostendit armis;</td><td></td></tr><tr><td>quam cara dis immortalibus esset docuit, quod est victa,</td><td></td></tr><tr><td>quod elocata, quod serva facta. </td><td>10</td></tr>
        </table>