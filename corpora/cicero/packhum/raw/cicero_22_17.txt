<table>
          <script>targetHit=0;</script>
          <tr><td>  Nam externa bella regum, gentium, nationum iam pridem</td><td>51.1</td></tr><tr><td>ita exstincta sunt ut praeclare cum iis agamus quos pacatos</td><td></td></tr><tr><td>esse patiamur; denique ex bellica victoria non fere quem-</td><td></td></tr><tr><td>quam est invidia civium consecuta. Domesticis malis et</td><td></td></tr><tr><td>audacium civium consiliis saepe est resistendum, eorumque</td><td>5</td></tr><tr><td>periculorum est in re publica retinenda medicina; quam</td><td></td></tr><tr><td>omnem, iudices, perdidissetis, si meo interitu senatui populo-</td><td></td></tr><tr><td>que Romano doloris sui de me declarandi potestas esset</td><td></td></tr><tr><td>erepta. Qua re moneo vos, adulescentes, atque hoc meo</td><td></td></tr><tr><td>iure praecipio, qui dignitatem, qui rem publicam, qui gloriam</td><td>10</td></tr><tr><td>spectatis, ne, si quae vos aliquando necessitas ad rem publi-</td><td></td></tr><tr><td>cam contra improbos civis defendendam vocabit, segniores</td><td></td></tr><tr><td>sitis et recordatione mei casus a consiliis fortibus refugiatis.</td><td></td></tr><tr><td>Primum non est periculum ne quis umquam incidat in eius</td><td>52.1</td></tr><tr><td>modi consules, praesertim si erit iis id quod debetur per-</td><td></td></tr><tr><td>solutum. Deinde numquam iam, ut spero, quisquam im-</td><td></td></tr><tr><td>probus consilio et auxilio bonorum se oppugnare rem pu-</td><td></td></tr><tr><td>blicam dicet illis tacentibus, nec armati exercitus terrorem</td><td>5</td></tr><tr><td>opponet togatis; neque erit iusta causa ad portas sedenti</td><td></td></tr><tr><td>imperatori qua re suum terrorem falso iactari opponique</td><td></td></tr><tr><td>patiatur. Numquam &lt;autem&gt; erit tam oppressus senatus ut ei</td><td></td></tr><tr><td>ne supplicandi quidem ac lugendi sit potestas, tam captus</td><td></td></tr><tr><td>equester ordo ut equites Romani a consule relegentur. Quae</td><td>10</td></tr><tr><td>cum omnia atque etiam multo alia maiora, quae consulto</td><td></td></tr><tr><td>praetereo, accidissent, videtis me tamen in meam pristinam</td><td></td></tr><tr><td>dignitatem brevi tempore doloris interiecto rei publicae voce</td><td></td></tr><tr><td>esse revocatum.  </td><td></td></tr><tr><td>  Sed ut revertar ad illud quod mihi in hac omni est oratione</td><td>53.1</td></tr><tr><td>propositum, omnibus malis illo anno scelere consulum rem</td><td></td></tr><tr><td>publicam esse confectam, primum illo ipso die, qui mihi</td><td></td></tr><tr><td>funestus fuit, omnibus bonis luctuosus, cum ego me &lt;e&gt; com-</td><td></td></tr><tr><td>plexu patriae conspectuque vestro eripuissem, et metu vestri</td><td>5</td></tr><tr><td>periculi, non mei, furori hominis, sceleri, perfidiae, telis</td><td></td></tr><tr><td>minisque cessissem, patriamque, quae mihi erat carissima,</td><td></td></tr><tr><td>propter ipsius patriae caritatem reliquissem, cum meum illum</td><td></td></tr><tr><td>casum tam horribilem, tam gravem, tam repentinum non solum</td><td></td></tr><tr><td>homines sed tecta urbis ac templa lugerent, nemo vestrum</td><td>10</td></tr><tr><td>forum, nemo curiam, nemo lucem aspicere vellet: illo, inquam,</td><td></td></tr><tr><td>ipso die—die dico? immo hora atque etiam puncto temporis</td><td></td></tr><tr><td>eodem mihi reique publicae pernicies, Gabinio et Pisoni pro-</td><td></td></tr><tr><td>vincia rogata est. Pro di immortales, custodes et conservatores</td><td></td></tr><tr><td>huius urbis atque imperi, quaenam illa in re publica monstra,</td><td>15</td></tr><tr><td>quae scelera vidistis! Civis erat expulsus is qui rem publi-</td><td></td></tr><tr><td>cam ex senatus auctoritate cum omnibus bonis defenderat, et</td><td></td></tr><tr><td>expulsus non alio aliquo, sed eo ipso crimine; erat autem</td><td></td></tr><tr><td>expulsus sine iudicio, vi, lapidibus, ferro, servitio denique</td><td></td></tr><tr><td>concitato; lex erat lata vastato ac relicto foro et sicariis ser-</td><td>20</td></tr><tr><td>visque tradito, et ea lex quae ut ne ferretur senatus fuerat</td><td></td></tr><tr><td>veste mutata. Hac tanta perturbatione civitatis ne noctem</td><td>54.1</td></tr><tr><td>quidem consules inter meum &lt;interitum&gt; et suam praedam</td><td></td></tr><tr><td>interesse passi sunt: statim me perculso ad meum sanguinem</td><td></td></tr><tr><td>hauriendum, et spirante etiam re publica ad eius spolia de-</td><td></td></tr><tr><td>trahenda advolaverunt. Omitto gratulationes, epulas, parti-</td><td>5</td></tr><tr><td>tionem aerari, beneficia, spem, promissa, praedam, laetitiam</td><td></td></tr><tr><td>paucorum in luctu omnium. Vexabatur uxor mea, liberi ad</td><td></td></tr><tr><td>necem quaerebantur, gener, et Piso gener, a Pisonis con-</td><td></td></tr><tr><td>sulis pedibus supplex reiciebatur, bona diripiebantur eaque</td><td></td></tr><tr><td>ad consules deferebantur, domus ardebat in Palatio: con- </td><td>10</td></tr><tr><td>sules epulabantur. Quod si meis incommodis laetabantur,</td><td></td></tr><tr><td>urbis tamen periculo commoverentur. </td><td></td></tr>
        </table>