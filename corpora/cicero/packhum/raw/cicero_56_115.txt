<table>
          <script>targetHit=0;</script>
          <tr class="title first  date"><td>Febr<span class="snum">.</span> <span class="snum">53</span> Romae</td><td></td></tr><tr class="title last  "><td>CICERO TREBATIO</td><td></td></tr><tr><td>Mirabar quid esset quod tu mihi litteras mittere inter-</td><td>7.12.1.1</td></tr><tr><td>misisses: indicavit mihi Pansa meus Epicureum te esse factum.</td><td></td></tr><tr><td>o castra praeclara! quid tu fecisses si te Tarentum et non</td><td></td></tr><tr><td>Samarobrivam misissem? iam tum mihi non placebas cum</td><td></td></tr><tr><td>idem [in]tuebare quod †zeius†, familiaris meus. sed quonam</td><td>2.1</td></tr><tr><td>modo ius civile defendes cum omnia tua causa facias, non</td><td></td></tr><tr><td>civium? ubi porro illa erit formula fiduciae, 'ut inter bonos</td><td></td></tr><tr><td>bene agier oportet'? quis enim &lt;bonus&gt; est qui facit nihil nisi</td><td></td></tr><tr><td>sua causa? quod ius statues communi dividendo cum com-</td><td>5</td></tr><tr><td>mune nihil possit esse apud eos qui omnia voluptate sua</td><td></td></tr><tr><td>metiuntur? quo modo autem tibi placebit Iovem lapidem</td><td></td></tr><tr><td>iurare cum scias Iovem iratum esse nemini posse? quid fiet</td><td></td></tr><tr><td>porro populo Ulubrano si tu statueris πολιτεύεσθαι non</td><td></td></tr><tr><td>oportere? </td><td>10</td></tr><tr><td>  Qua re si plane a nobis deficis, moleste fero; sin Pansae</td><td></td></tr><tr><td>adsentari commodum est, ignosco. modo scribe aliquando ad</td><td></td></tr><tr><td>nos quid agas et a nobis quid fieri aut curari velis.</td><td></td></tr>
        </table>