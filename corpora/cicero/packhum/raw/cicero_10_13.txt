<table>
          <script>targetHit=0;</script>
          <tr><td>  Quod si hoc videtis quod iam hac omni oratione pate-</td><td>62.1</td></tr><tr><td>factum est, illo iudicio reum condemnari, praesertim ab</td><td></td></tr><tr><td>isdem iudicibus qui duo praeiudicia fecissent, necesse fuisse,</td><td></td></tr><tr><td>simul illud videatis necesse est, nullam accusatori causam</td><td></td></tr><tr><td>esse potuisse cur iudicium vellet corrumpere. Quaero enim</td><td>5</td></tr><tr><td>de te, T. Atti, relictis iam ceteris argumentis omnibus, num</td><td></td></tr><tr><td>Fabricios quoque innocentis condemnatos existimes, num</td><td></td></tr><tr><td>etiam illa iudicia pecunia corrupta esse dicas, quibus in</td><td></td></tr><tr><td>iudiciis alter a Staieno solo absolutus est, alter etiam ipse</td><td></td></tr><tr><td>se condemnavit. Age, si nocentes, cuius malefici? num</td><td>10</td></tr><tr><td>quid praeter venenum quaesitum quo Habitus necaretur</td><td></td></tr><tr><td>obiectum est? num quid aliud in illis iudiciis versatum est</td><td></td></tr><tr><td>praeter hasce insidias Habito ab Oppianico per Fabricium</td><td></td></tr><tr><td>factas? Nihil, nihil, inquam, aliud, iudices, reperietis. Ex-</td><td></td></tr><tr><td>stat memoria, sunt tabulae publicae; redargue me, si men-</td><td>15</td></tr><tr><td>tior; testium dicta recita, doce in illorum iudiciis quid</td><td></td></tr><tr><td>praeter hoc venenum Oppianici non modo in criminis sed</td><td></td></tr><tr><td>in male dicti loco sit obiectum. Multa dici possunt qua re</td><td>63.1</td></tr><tr><td>ita necesse fuerit iudicari, sed ego occurram exspectationi </td><td></td></tr><tr><td>vestrae, iudices. Nam etsi a vobis sic audior ut numquam</td><td></td></tr><tr><td>benignius neque attentius quemquam auditum putem, tamen</td><td></td></tr><tr><td>vocat me alio iam dudum tacita vestra exspectatio quae</td><td>5</td></tr><tr><td>mihi obloqui videtur: 'Quid ergo? negasne illud iudicium</td><td></td></tr><tr><td>esse corruptum?' Non nego, sed ab hoc corruptum non</td><td></td></tr><tr><td>esse confirmo. 'A quo igitur est corruptum?' Opinor,</td><td></td></tr><tr><td>primum, si incertum fuisset quisnam exitus illius iudici</td><td></td></tr><tr><td>futurus esset, veri similius tamen esset eum potius corru-</td><td>10</td></tr><tr><td>pisse qui metuisset ne ipse condemnaretur quam illum</td><td></td></tr><tr><td>qui veritus esset ne alter absolveretur; deinde, cum esset</td><td></td></tr><tr><td>non dubium quid iudicari necesse esset, eum certe potius</td><td></td></tr><tr><td>qui sibi aliqua ratione diffideret quam eum qui omni ratione</td><td></td></tr><tr><td>confideret; postremo certe potius illum qui bis apud eos</td><td>15</td></tr><tr><td>iudices offendisset quam eum qui bis causam probavisset.</td><td></td></tr><tr><td>Vnum quidem certe nemo erit tam inimicus Cluentio qui</td><td>64.1</td></tr><tr><td>mihi non concedat, si constet corruptum illud esse iudicium,</td><td></td></tr><tr><td>aut ab Habito aut ab Oppianico esse corruptum; si doceo</td><td></td></tr><tr><td>non ab Habito, vinco ab Oppianico; si ostendo ab Op-</td><td></td></tr><tr><td>pianico, purgo Habitum. Qua re, etsi satis docui rationem</td><td>5</td></tr><tr><td>nullam huic corrumpendi iudici fuisse, ex quo intellegitur</td><td></td></tr><tr><td>ab Oppianico esse corruptum, tamen de illo ipso separatim</td><td></td></tr><tr><td>cognoscite. Atque ego illa non argumentabor quae sunt</td><td></td></tr><tr><td>gravia vehementer, eum corrupisse qui in periculo fuerit,</td><td></td></tr><tr><td>eum qui metuerit, eum qui spem salutis in alia ratione non</td><td>10</td></tr><tr><td>habuerit, eum qui semper singulari fuerit audacia. Multa</td><td></td></tr><tr><td>sunt eius modi; verum cum habeam rem non dubiam sed</td><td></td></tr><tr><td>apertam atque manifestam, enumeratio singulorum argumen-</td><td></td></tr><tr><td>torum non est necessaria. Dico C. Aelio Staieno iudici </td><td>65.1</td></tr><tr><td>pecuniam grandem Statium Albium ad corrumpendum</td><td></td></tr><tr><td>iudicium dedisse. Num quis negat? Te, Oppianice, ap-</td><td></td></tr><tr><td>pello, te, T. Atti, quorum alter eloquentia damnationem</td><td></td></tr><tr><td>illam, alter tacita pietate deplorat; audete negare ab Op-</td><td>5</td></tr><tr><td>pianico Staieno iudici pecuniam datam, negate, negate, in-</td><td></td></tr><tr><td>quam, meo loco. Quid tacetis? an negare non potestis</td><td></td></tr><tr><td>quod repetistis, quod confessi estis, quod abstulistis? Quo</td><td></td></tr><tr><td>tandem igitur ore mentionem corrupti iudici facitis, cum ab</td><td></td></tr><tr><td>ista parte iudici pecuniam ante iudicium datam, post iu-</td><td>10</td></tr><tr><td>dicium ereptam esse fateamini? Quonam igitur haec modo</td><td>66.1</td></tr><tr><td>gesta sunt? Repetam paulo altius, iudices, et omnia quae</td><td></td></tr><tr><td>in diuturna obscuritate latuerunt sic aperiam ut ea cernere</td><td></td></tr><tr><td>oculis videamini. Vos quaeso, ut adhuc me attente audistis,</td><td></td></tr><tr><td>item quae reliqua sunt audiatis; profecto nihil a me dicetur</td><td>5</td></tr><tr><td>quod non dignum hoc conventu et silentio, dignum vestris</td><td></td></tr><tr><td>studiis atque auribus esse videatur. </td><td></td></tr>
        </table>