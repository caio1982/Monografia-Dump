<table>
          <script>targetHit=0;</script>
          <tr><td>  Regalis sane et digna Aeacidarum genere sententia. </td><td>1.39.1</td></tr><tr><td>  Atque etiam si quid singuli temporibus adducti ho-</td><td></td></tr><tr><td>sti promiserunt, est in eo ipso fides conservanda, ut</td><td></td></tr><tr><td>primo Punico bello Regulus captus a Poenis, cum de</td><td></td></tr><tr><td>captivis commutandis Romam missus esset iurasset-</td><td>5</td></tr><tr><td>que se rediturum, primum, ut venit, captivos redden-</td><td></td></tr><tr><td>dos in senatu non censuit, deinde, cum retineretur a</td><td></td></tr><tr><td>propinquis et ab amicis, ad supplicium redire maluit</td><td></td></tr><tr><td>quam fidem hosti datam fallere. [¹⁷Secundo autem Pu-</td><td>40.1</td></tr><tr><td>nico bello post Cannensem pugnam quos decem Han- </td><td></td></tr><tr><td>nibal Romam misit astrictos iure iurando se redituros</td><td></td></tr><tr><td>esse nisi de redimendis is, qui capti erant, impetras-</td><td></td></tr><tr><td>sent, eos omnes censores, quoad quisque eorum vi-</td><td>5</td></tr><tr><td>xit, quod peierassent in aerariis reliquerunt, nec</td><td></td></tr><tr><td>minus illum, qui iure iurando fraude culpam inve-</td><td></td></tr><tr><td>nerat. Cum enim permissu Hannibalis exisset e ca-</td><td></td></tr><tr><td>stris, rediit paulo post, quod se oblitum nescio quid</td><td></td></tr><tr><td>diceret; deinde egressus e castris iure iurando se so-</td><td>10</td></tr><tr><td>lutum putabat, et erat verbis, re non erat.]¹⁷ Semper</td><td></td></tr><tr><td>autem in fide quid senseris, non quid dixeris, cogitan-</td><td></td></tr><tr><td>dum est. [¹⁷Maximum autem exemplum est iustitiae in</td><td></td></tr><tr><td>hostem a maioribus nostris constitutum, cum a Pyrrho</td><td></td></tr><tr><td>perfuga senatui est pollicitus se venenum regi daturum</td><td>15</td></tr><tr><td>et eum necaturum. Senatus et C. Fabricius eum Pyrrho</td><td></td></tr><tr><td>dedit. Ita ne hostis quidem et potentis et bellum ultro</td><td></td></tr><tr><td>inferentis interitum cum scelere adprobavit.]¹⁷ Ac de</td><td></td></tr><tr><td>bellicis quidem officiis satis dictum est. Meminerimus</td><td>41.1</td></tr><tr><td>autem etiam adversus infimos iustitiam esse servan-</td><td></td></tr><tr><td>dam. Est autem infima condicio et fortuna servorum,</td><td></td></tr><tr><td>quibus non male praecipiunt, qui ita iubent uti, ut</td><td></td></tr><tr><td>mercennariis, operam exigendam, iusta praebenda.</td><td>5</td></tr><tr><td>Cum autem duobus modis, id est aut vi aut fraude,</td><td></td></tr><tr><td>fiat iniuria, fraus quasi vulpeculae, vis leonis videtur;</td><td></td></tr><tr><td>utrumque homine alienissimum, sed fraus odio digna</td><td></td></tr><tr><td>maiore. Totius autem iniustitiae nulla capitalior quam</td><td></td></tr><tr><td>eorum, qui tum, cum maxime fallunt, id agunt, ut</td><td>10</td></tr><tr><td>viri boni esse videantur. De iustitia satis dictum.  </td><td></td></tr>
        </table>