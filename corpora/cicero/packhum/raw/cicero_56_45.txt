<table>
          <script>targetHit=0;</script>
          <tr class="title first  date"><td>parte pr<span class="snum">.</span> Sept<span class="snum">.</span> vel antea <span class="snum">46(?)</span> Romae<span class="snum">(?)</span></td><td></td></tr><tr class="title last  "><td>M. CICERO S. D. SER. SULPICIO</td><td></td></tr><tr><td>Vehementer te esse sollicitum et in communibus miseriis</td><td>4.3.1.1</td></tr><tr><td>praecipuo quodam dolore angi multi ad nos cottidie deferunt.</td><td></td></tr><tr><td>quod quamquam minime miror et meum quodam modo</td><td></td></tr><tr><td>agnosco, doleo tamen te sapientia praeditum prope singulari</td><td></td></tr><tr><td>non tuis bonis delectari potius quam alienis malis laborare.</td><td>5</td></tr><tr><td>me quidem, etsi nemini concedo qui maiorem ex pernicie et</td><td></td></tr><tr><td>peste rei publicae molestiam traxerit, tamen multa iam </td><td></td></tr><tr><td>consolantur maximeque conscientia consiliorum meorum.</td><td></td></tr><tr><td>multo enim ante tamquam ex aliqua specula prospexi</td><td></td></tr><tr><td>tempestatem futuram, neque id solum mea sponte sed multo</td><td>10</td></tr><tr><td>etiam magis monente et denuntiante te. etsi enim afui</td><td></td></tr><tr><td>magnam partem consulatus tui, tamen et absens cogno-</td><td></td></tr><tr><td>scebam quae esset tua in hoc pestifero bello cavendo et</td><td></td></tr><tr><td>praedicendo sententia et ipse adfui primis temporibus tui</td><td></td></tr><tr><td>consulatus, cum accuratissime monuisti senatum collectis</td><td>15</td></tr><tr><td>omnibus bellis civilibus ut et illa timerent quae meminissent</td><td></td></tr><tr><td>et scirent, cum superiores nullo tali exemplo antea in re</td><td></td></tr><tr><td>publica cognito tam crudeles fuissent, quicumque postea rem</td><td></td></tr><tr><td>publicam oppressisset armis multo intolerabiliorem futurum.</td><td></td></tr><tr><td>nam quod exemplo fit id etiam iure fieri putant, sed aliquid</td><td>20</td></tr><tr><td>atque adeo multa addunt et adferunt de suo. qua re memi-</td><td>2.1</td></tr><tr><td>nisse debes eos qui auctoritatem et consilium tuum non sint</td><td></td></tr><tr><td>secuti sua stultitia occidisse, cum tua prudentia salvi esse</td><td></td></tr><tr><td>potuissent. </td><td></td></tr><tr><td>  Dices 'quid me ista res consolatur in tantis tenebris et</td><td>5</td></tr><tr><td>quasi parietinis rei publicae?' est omnino vix consolabilis</td><td></td></tr><tr><td>dolor. tanta est omnium rerum amissio et desperatio recipe-</td><td></td></tr><tr><td>randi. sed tamen et Caesar ipse ita de te iudicat et omnes cives</td><td></td></tr><tr><td>sic existimant, quasi lumen aliquod exstinctis ceteris elucere</td><td></td></tr><tr><td>sanctitatem et prudentiam et dignitatem tuam. haec tibi ad</td><td>10</td></tr><tr><td>levandas molestias magna esse debent. quod autem a tuis</td><td></td></tr><tr><td>abes, id eo levius ferendum est quod eodem tempore a multis</td><td></td></tr><tr><td>et magnis molestiis abes. quas ad te omnis perscriberem nisi</td><td></td></tr><tr><td>vererer ne ea cognosceres absens quae quia non vides mihi</td><td></td></tr><tr><td>videris melior&lt;e&gt; esse condicione quam nos qui videmus. </td><td>15</td></tr><tr><td>  Hactenus existimo nostram consolationem recte adhibitam</td><td>3.1</td></tr><tr><td>esse quoad certior ab homine amicissimo fieres iis de rebus</td><td></td></tr><tr><td>quibus levari possent molestiae tuae. reliqua sunt in te ipso</td><td></td></tr><tr><td>neque mihi ignota nec minima solacia, aut, &lt;ut&gt; quidem ego </td><td></td></tr><tr><td>sentio, multo maxima. quae ego experiens cottidie sic probo</td><td>5</td></tr><tr><td>ut ea mihi salutem adferre videantur. te autem ab initio</td><td></td></tr><tr><td>aetatis memoria teneo summe omnium doctrinarum studio-</td><td></td></tr><tr><td>sum fuisse omniaque quae a sapientissimis ad bene vivendum</td><td></td></tr><tr><td>tradita essent summo studio curaque didicisse. quae quidem</td><td></td></tr><tr><td>vel optimis rebus et usui et delectationi esse possent; his vero</td><td>10</td></tr><tr><td>temporibus habemus aliud nihil in quo acquiescamus. nihil</td><td></td></tr><tr><td>faciam insolenter neque te tali vel scientia vel natura praedi-</td><td></td></tr><tr><td>tum hortabor ut ad eas te referas artis quibus a primis</td><td></td></tr><tr><td>temporibus aetatis studium tuum dedisti. tantum dicam,</td><td>4.1</td></tr><tr><td>quod te spero approbaturum, me, postea quam illi arti cui</td><td></td></tr><tr><td>studueram nihil esse loci neque in curia neque in foro</td><td></td></tr><tr><td>viderem, omnem meam curam atque operam ad philoso-</td><td></td></tr><tr><td>phiam contulisse. tuae scientiae excellenti ac singulari non</td><td>5</td></tr><tr><td>multo plus quam nostrae relictum est loci. qua re non equidem</td><td></td></tr><tr><td>te moneo, sed mihi ita persuasi, te quoque in isdem versari</td><td></td></tr><tr><td>rebus, quae etiam si minus prodessent, animum tamen</td><td></td></tr><tr><td>a sollicitudine abducerent. </td><td></td></tr><tr><td>  Servius quidem tuus in omnibus ingenuis artibus in</td><td>10</td></tr><tr><td>primisque in hac in qua ego me scripsi acquiescere ita</td><td></td></tr><tr><td>versatur ut excellat. a me vero sic diligitur ut tibi uni</td><td></td></tr><tr><td>concedam, praeterea nemini, mihique ab eo gratia refertur.</td><td></td></tr><tr><td>in quo ille existimat, quod facile appareat, cum me colat et</td><td></td></tr><tr><td>observet, tibi quoque in eo se facere gratissimum.</td><td>15</td></tr>
        </table>