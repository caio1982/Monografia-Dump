<table>
          <script>targetHit=0;</script>
          <tr class="title first  date"><td>iii Kal<span class="snum">.</span> Quint<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Commodum discesserat Hilarus librarius <span class="caps">iv</span> Kal., cui dederam</td><td>13.19.1.1</td></tr><tr><td>litteras ad te, cum venit tabellarius cum tuis litteris pridie datis;</td><td></td></tr><tr><td>in quibus illud mihi gratissimum fuit, quod Attica nostra rogat</td><td></td></tr><tr><td>te ne tristis sis, quodque tu ἀκίνδυνα esse scribis. </td><td></td></tr><tr><td>  Ligarianam, ut video, praeclare auctoritas tua commendavit. </td><td>2.1</td></tr><tr><td>scripsit enim ad me Balbus et Oppius mirifice se probare ob</td><td></td></tr><tr><td>eamque causam ad Caesarem eam se oratiunculam misisse.</td><td></td></tr><tr><td>hoc igitur idem tu mihi antea scripseras. </td><td></td></tr><tr><td>  In Varrone ista causa me non moveret, ne viderer φιλένδοξος.</td><td>3.1</td></tr><tr><td>sic enim constitueram, neminem includere in dialogos eorum</td><td></td></tr><tr><td>qui viverent; sed quia &lt;scripseras&gt; et desiderari a Varrone et</td><td></td></tr><tr><td>magni illum aestimare, eos confeci, et absolvi nescio quam</td><td></td></tr><tr><td>bene, sed ita accurate ut nihil posset supra, Academicam omnem</td><td>5</td></tr><tr><td>quaestionem libris quattuor. in eis quae erant contra ἀκατα-</td><td></td></tr><tr><td>ληψίαν praeclare collecta ab Antiocho Varroni dedi. ad ea</td><td></td></tr><tr><td>ipse respondeo; tu es tertius in sermone nostro. si Cottam et</td><td></td></tr><tr><td>Varronem fecissem inter se disputantis, ut a te proximis litteris</td><td></td></tr><tr><td>admoneor, meum κωφὸν πρόσωπον esset. hoc in antiquis</td><td>4.1</td></tr><tr><td>personis suaviter fit, ut et Heraclides in multis et nos in sex de re</td><td></td></tr><tr><td>publica libris fecimus. sunt etiam de oratore nostri tres mihi</td><td></td></tr><tr><td>vehementer probati. in eis quoque eae personae sunt ut mihi</td><td></td></tr><tr><td>tacendum fuerit. Crassus enim loquitur, Antonius, Catulus</td><td>5</td></tr><tr><td>senex, C. Iulius, frater Catuli, Cotta, Sulpicius. puero me hic</td><td></td></tr><tr><td>sermo inducitur, ut nullae esse possent partes meae. quae</td><td></td></tr><tr><td>autem his temporibus scripsi Ἀριστοτέλειον morem habent, in</td><td></td></tr><tr><td>quo ita sermo inducitur ceterorum ut penes ipsum sit princi-</td><td></td></tr><tr><td>patus. ita confeci quinque libros περὶ Τελῶν ut Epicurea L.</td><td>10</td></tr><tr><td>Torquato, Stoica M. Catoni, Περιπατητικὰ M. Pisoni darem.</td><td></td></tr><tr><td>ἀζηλοτύπητον id fore putaram quod omnes illi decesserant.</td><td></td></tr><tr><td>haec Academica, ut scis, †cum† Catulo, Lucullo, Hortensio</td><td>5.1</td></tr><tr><td>contuleram. sane in personas non cadebant; erant enim </td><td></td></tr><tr><td>λογικώτερα quam ut illi de iis somniasse umquam viderentur.</td><td></td></tr><tr><td>itaque ut legi tuas de Varrone, tamquam ἕρμαιον adripui.</td><td></td></tr><tr><td>aptius esse nihil potuit ad id philosophiae genus, quo ille</td><td>5</td></tr><tr><td>maxime mihi delectari videtur, eaeque partes ut non sim</td><td></td></tr><tr><td>consecutus ut superior mea causa videatur. sunt enim vehe-</td><td></td></tr><tr><td>menter πιθανὰ Antiochia; quae diligenter a me expressa</td><td></td></tr><tr><td>acumen habent Antiochi, nitorem orationis nostrum, si modo</td><td></td></tr><tr><td>is est aliquis in nobis. sed tu dandosne putes hos libros Varroni</td><td>10</td></tr><tr><td>etiam atque etiam videbis. mihi quaedam occurrunt; sed ea</td><td></td></tr><tr><td>coram.</td><td></td></tr>
        </table>