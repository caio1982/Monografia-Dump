<table>
          <script>targetHit=0;</script>
          <tr><td>  Reliqua vero etiam si adiuvant, historiam dico et pruden-</td><td>1.256.1</td></tr><tr><td>tiam iuris publici et antiquitatis memoriam et exemplorum</td><td></td></tr><tr><td>copiam, si quando opus erit, a viro optimo et istis rebus</td><td></td></tr><tr><td>instructissimo, familiari meo Congo mutuabor, neque repu-</td><td></td></tr><tr><td>gnabo, quo minus, id quod modo hortatus es, omnia legant,</td><td>5</td></tr><tr><td>omnia audiant, in omni recto studio atque humanitate</td><td></td></tr><tr><td>versentur; sed me hercule non ita multum spati mihi habere</td><td></td></tr><tr><td>videntur, si modo ea facere et persequi volent, quae a te,</td><td></td></tr><tr><td>Crasse, praecepta sunt; qui mihi prope iam nimis duras </td><td></td></tr><tr><td>leges imponere visus es huic aetati, sed tamen ad id, quod</td><td>10</td></tr><tr><td>cupiunt, adipiscendum prope necessarias. Nam et subitae</td><td>257.1</td></tr><tr><td>ad propositas causas exercitationes et accuratae ac meditatae</td><td></td></tr><tr><td>commentationes ac stilus ille tuus, quem tu vere dixisti</td><td></td></tr><tr><td>perfectorem dicendi esse ac magistrum, multi sudoris est;</td><td></td></tr><tr><td>et illa orationis suae cum scriptis alienis comparatio et de</td><td>5</td></tr><tr><td>alieno scripto subita vel laudandi vel vituperandi vel com-</td><td></td></tr><tr><td>probandi vel refellendi causa disputatio non mediocris</td><td></td></tr><tr><td>contentionis est vel ad memoriam vel ad imitandum. Illud</td><td>258.1</td></tr><tr><td>vero fuit horribile, quod me hercule vereor ne maiorem vim</td><td></td></tr><tr><td>ad deterrendum habuerit quam ad cohortandum: voluisti</td><td></td></tr><tr><td>enim in suo genere unum quemque nostrum quasi quendam</td><td></td></tr><tr><td>esse Roscium; dixistique non tam ea, quae recta essent,</td><td>5</td></tr><tr><td>probari, quam quae prava, fastidiis adhaerescere; quod ego</td><td></td></tr><tr><td>non tam fastidiose in nobis quam in histrionibus spectari</td><td></td></tr><tr><td>puto; itaque nos raucos saepe attentissime audiri video;</td><td>259.1</td></tr><tr><td>tenet enim res ipsa atque causa; at Aesopum, si paulum</td><td></td></tr><tr><td>inrauserit, explodi. A quibus enim nihil praeter voluptatem</td><td></td></tr><tr><td>aurium quaeritur, in eis offenditur, simul atque imminuitur</td><td></td></tr><tr><td>aliquid de voluptate, in eloquenti autem multa sunt quae</td><td>5</td></tr><tr><td>teneant; quae si omnia summa non sunt et pleraque tamen</td><td></td></tr><tr><td>magna sunt, necesse est ea ipsa, quae sunt, mirabilia</td><td></td></tr><tr><td>videri. </td><td></td></tr>
        </table>