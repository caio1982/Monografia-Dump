<table>
          <script>targetHit=0;</script>
          <tr class="title first  date"><td>a<span class="snum">.</span> d<span class="snum">.</span> vi Kal<span class="snum">.</span> Sext<span class="snum">.</span> <span class="snum">51</span> Trallibus</td><td></td></tr><tr class="title last  "><td>CICERO S. D. APPIO PULCHRO</td><td></td></tr><tr><td>Trallis veni a. d. VI Kal. Sext. ibi mihi praesto fuit L.</td><td>3.5.1.1</td></tr><tr><td>Lucilius cum litteris mandatisque tuis; quo quidem hominem</td><td></td></tr><tr><td>neminem potuisti nec mihi amiciorem nec, ut arbitror, ad ea</td><td></td></tr><tr><td>cognoscenda quae scire volebam aptiorem prudentioremve</td><td></td></tr><tr><td>mittere. ego autem et tuas litteras legi libenter et audivi</td><td>5</td></tr><tr><td>Lucilium diligenter. nunc, quoniam et tu ita sentis (scribis</td><td></td></tr><tr><td>enim quae &lt;de&gt; nostris officiis ego ad te scripseram, etsi tibi </td><td></td></tr><tr><td>iucunda fuerint, tamen, quoniam ex alto repetita sint, non</td><td></td></tr><tr><td>necessaria te putasse) et re vera confirmata amicitia et</td><td></td></tr><tr><td>perspecta fide commemoratio officiorum supervacanea est,</td><td>10</td></tr><tr><td>eam partem orationis praetermittam, tibi tamen agam, ut</td><td></td></tr><tr><td>debeo, gratias. animadverti enim et didici ex tuis litteris te</td><td></td></tr><tr><td>omnibus in rebus habuisse rationem ut mihi consuleres</td><td></td></tr><tr><td>&lt;p&gt;raestitueresque et parares quodam modo omnia quo mea</td><td></td></tr><tr><td>ratio facilior et solutior esse posset. hoc tuum officium cum</td><td>2.1</td></tr><tr><td>mihi gratissimum esse dicam, sequitur illud, ut te existimare</td><td></td></tr><tr><td>velim mihi magnae curae fore atque esse iam, primum ut</td><td></td></tr><tr><td>ipse tu tuique omnes, deinde ut etiam reliqui, scire possint</td><td></td></tr><tr><td>me tibi esse amicissimum. quod quibus adhuc non satis est</td><td>5</td></tr><tr><td>perspectum ii mihi nolle magis nos hoc animo esse quam non</td><td></td></tr><tr><td>intellegere videntur. sed profecto intellegent; neque enim</td><td></td></tr><tr><td>obscuris personis nec parvis in causis res agetur. sed haec</td><td></td></tr><tr><td>fieri melius quam dici aut scribi volo. </td><td></td></tr><tr><td>  Quod itinerum meorum ratio te non nullam in dubita-</td><td>3.1</td></tr><tr><td>tionem videtur adducere, visurusne me sis in provincia, ea</td><td></td></tr><tr><td>res se sic habet: Brundisii cum loquerer cum Phania, liberto</td><td></td></tr><tr><td>tuo, veni in eum sermonem ut dicerem me libenter ad eam</td><td></td></tr><tr><td>partem provinciae primum esse venturum quo te maxime</td><td>5</td></tr><tr><td>velle arbitrarer. tunc mihi ille dixit, quod classe tu velles</td><td></td></tr><tr><td>decedere, per fore accommodatum tibi si ad Sidam</td><td></td></tr><tr><td>[maritimam partem provinciae] navibus accessissem. dixi me</td><td></td></tr><tr><td>esse facturum itaque fecissem nisi mi L. Clodius noster</td><td></td></tr><tr><td>Corcyrae dixisset minime id esse faciendum; te Laodiceae</td><td>10</td></tr><tr><td>fore ad meum adventum. erat id mihi multo brevius multoque</td><td></td></tr><tr><td>commodius, cum praesertim te ita malle arbitrarer. tua ratio</td><td>4.1</td></tr><tr><td>postea est commutata. nunc quid fieri possit, tu facillime </td><td></td></tr><tr><td>statues; ego tibi meum consilium exponam. prid. Kal. Sext.</td><td></td></tr><tr><td>puto me Laodiceae fore. perpaucos dies, dum pecunia</td><td></td></tr><tr><td>accipitur quae mihi ex publica permutatione debetur,</td><td>5</td></tr><tr><td>commorabor. deinde iter faciam ad exercitum, ut circiter Id.</td><td></td></tr><tr><td>Sext. putem me ad Iconium fore. sed si quid nunc me fallit</td><td></td></tr><tr><td>in scribendo (procul enim aberam ab re ipsa et a locis), simul</td><td></td></tr><tr><td>ac progredi coepero, quam celerrime potero et quam</td><td></td></tr><tr><td>creberrimis litteris faciam ut tibi nota sit omnis ratio dierum</td><td>10</td></tr><tr><td>atque itinerum meorum. oneris tibi imponere nec audeo</td><td></td></tr><tr><td>quicquam nec debeo; sed, quod commodo tuo fieri possit,</td><td></td></tr><tr><td>utriusque nostrum magni inte&lt;resse puto ut te videam</td><td></td></tr><tr><td>ante&gt; quam decedas. quam facultatem si quis casus eripuerit,</td><td></td></tr><tr><td>mea tamen in te omnia officia constabunt non secus ac si te</td><td>15</td></tr><tr><td>vidissem. tibi de nostris rebus nihil sum ante mandaturus per</td><td></td></tr><tr><td>litteras quam desperaro coram me tecum agere posse. </td><td></td></tr><tr><td>  Quod te a Scaevola petisse dicis ut, dum tu abesses, ante</td><td>5.1</td></tr><tr><td>adventum meum provinciae praeesset, eum ego Ephesi vidi</td><td></td></tr><tr><td>fuitque mecum familiariter triduum illud quod ego Ephesi</td><td></td></tr><tr><td>commoratus sum nec ex eo quicquam audivi quod sibi a te</td><td></td></tr><tr><td>mandatum diceret. ac sane vellem potuisset obsequi</td><td>5</td></tr><tr><td>voluntati tuae; non enim arbitror noluisse.</td><td></td></tr>
        </table>