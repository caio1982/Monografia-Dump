<table>
          <script>targetHit=0;</script>
          <tr><td>  Quibus rebus expositis breviter—nec enim sum</td><td>5.64.15</td></tr><tr><td>copiam, quam potui, quia dubitatio in re nulla erat,</td><td></td></tr><tr><td>persecutus—sed his rebus concluditur profecto et vir-</td><td></td></tr><tr><td>tutes omnes et honestum illud, quod ex iis oritur et</td><td></td></tr><tr><td>in iis haeret, per se esse expetendum. in omni autem</td><td>65.1</td></tr><tr><td>honesto, de quo loquimur, nihil est tam illustre nec</td><td></td></tr><tr><td>quod latius pateat quam coniunctio inter homines</td><td></td></tr><tr><td>hominum et quasi quaedam societas et communicatio</td><td></td></tr><tr><td>utilitatum et ipsa caritas generis humani. quae nata</td><td>5</td></tr><tr><td>a primo satu, quod a procreatoribus nati diliguntur</td><td></td></tr><tr><td>et tota domus coniugio et stirpe coniungitur, serpit</td><td></td></tr><tr><td>sensim foras, cognationibus primum, tum affinitatibus,</td><td></td></tr><tr><td>deinde amicitiis, post vicinitatibus, tum civibus et iis,</td><td></td></tr><tr><td>qui publice socii atque amici sunt, deinde totius com- </td><td>10</td></tr><tr><td>plexu gentis humanae. quae animi affectio suum cui-</td><td></td></tr><tr><td>que tribuens atque hanc, quam dico, societatem con-</td><td></td></tr><tr><td>iunctionis humanae munifice et aeque tuens iustitia</td><td></td></tr><tr><td>dicitur, cui sunt adiunctae pietas, bonitas, liberalitas,</td><td></td></tr><tr><td>benignitas, comitas, quaeque sunt generis eiusdem. at-</td><td>15</td></tr><tr><td>que haec ita iustitiae propria sunt, ut sint virtutum</td><td></td></tr><tr><td>reliquarum communia. nam cum sic hominis natura</td><td>66.1</td></tr><tr><td>generata sit, ut habeat quiddam ingenitum quasi civile</td><td></td></tr><tr><td>atque populare, quod Graeci πολιτικόν vocant, quic-</td><td></td></tr><tr><td>quid aget quaeque virtus, id a communitate et ea,</td><td></td></tr><tr><td>quam exposui, caritate ac societate humana non ab-</td><td>5</td></tr><tr><td>horrebit, vicissimque iustitia, ut ipsa se fundet in</td><td></td></tr><tr><td>ceteras virtutes, sic illas expetet. servari enim iustitia</td><td></td></tr><tr><td>nisi a forti viro, nisi a sapiente non potest. qualis est</td><td></td></tr><tr><td>igitur omnis haec, quam dico, conspiratio consensus-</td><td></td></tr><tr><td>que virtutum, tale est illud ipsum honestum, quando-</td><td>10</td></tr><tr><td>quidem honestum aut ipsa virtus est aut res gesta</td><td></td></tr><tr><td>virtute; quibus rebus vita consentiens virtutibusque</td><td></td></tr><tr><td>respondens recta et honesta et constans et naturae</td><td></td></tr><tr><td>congruens existimari potest. atque haec coniunctio</td><td>67.1</td></tr><tr><td>confusioque virtutum tamen a philosophis ratione qua-</td><td></td></tr><tr><td>dam distinguitur. nam cum ita copulatae conexaeque</td><td></td></tr><tr><td>sint, ut omnes omnium participes sint nec alia ab</td><td></td></tr><tr><td>alia possit separari, tamen proprium suum cuiusque</td><td>5</td></tr><tr><td>munus est, ut fortitudo in laboribus periculisque cer-</td><td></td></tr><tr><td>natur, temperantia in praetermittendis voluptatibus,</td><td></td></tr><tr><td>prudentia in dilectu bonorum et malorum, iustitia in</td><td></td></tr><tr><td>suo cuique tribuendo. quando igitur inest in omni vir-</td><td></td></tr><tr><td>tute cura quaedam quasi foras spectans aliosque</td><td>10</td></tr><tr><td>appetens atque complectens, existit illud, ut amici,</td><td></td></tr><tr><td>ut fratres, ut propinqui, ut affines, ut cives, ut omnes</td><td></td></tr><tr><td>denique—quoniam unam societatem hominum esse </td><td></td></tr><tr><td>volumus—propter se expetendi sint. atqui eorum</td><td></td></tr><tr><td>nihil est eius generis, ut sit in fine atque extremo</td><td>15</td></tr><tr><td>bonorum. ita fit, ut duo genera propter se expeten-</td><td>68.1</td></tr><tr><td>dorum reperiantur, unum, quod est in iis, in quibus</td><td></td></tr><tr><td>completur illud extremum, quae sunt aut animi aut</td><td></td></tr><tr><td>corporis; haec autem, quae sunt extrinsecus, id est</td><td></td></tr><tr><td>quae neque in animo insunt neque in corpore, ut amici,</td><td>5</td></tr><tr><td>ut parentes, ut liberi, ut propinqui, ut ipsa patria, sunt</td><td></td></tr><tr><td>illa quidem sua sponte cara, sed eodem in genere,</td><td></td></tr><tr><td>quo illa, non sunt. nec vero umquam summum bonum</td><td></td></tr><tr><td>assequi quisquam posset, si omnia illa, quae sunt</td><td></td></tr><tr><td>extra, quamquam expetenda, summo bono contine-</td><td>10</td></tr><tr><td>rentur. </td><td></td></tr>
        </table>