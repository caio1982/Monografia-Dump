<table>
          <script>targetHit=0;</script>
          <tr class="title first  date"><td>Febr<span class="snum">.</span> vel Mart<span class="snum">.</span> <span class="snum">51</span> ad urbem</td><td></td></tr><tr class="title last  "><td>M. CICERO PRO COS. S. D. APPIO PULCHRO IMP.</td><td></td></tr><tr><td>Cum et contra voluntatem meam et praeter opinionem</td><td>3.2.1.1</td></tr><tr><td>accidisset ut mihi cum imperio in provinciam proficisci</td><td></td></tr><tr><td>necesse esset, in multis et variis molestiis cogitationibusque</td><td></td></tr><tr><td>meis haec una consolatio occurrebat, quod neque tibi amicior</td><td></td></tr><tr><td>quam ego sum quisquam posset succedere neque ego ab</td><td>5</td></tr><tr><td>ullo provinciam accipere qui mallet eam quam maxime</td><td></td></tr><tr><td>mihi aptam explicatamque tradere. quod si tu quoque</td><td></td></tr><tr><td>eandem de mea voluntate erga te spem habes, ea te profecto</td><td></td></tr><tr><td>numquam fallet. a te maximo opere pro nostra summa</td><td></td></tr><tr><td>coniunctione tuaque singulari humanitate etiam atque etiam </td><td>10</td></tr><tr><td>quaeso et peto ut quibuscumque rebus poteris (poteris autem</td><td></td></tr><tr><td>pluribus) prospicias et consulas rationibus meis. vides ex</td><td>2.1</td></tr><tr><td>senatus consulto provinciam esse habendam. si eam, quod</td><td></td></tr><tr><td>eius facere potueris, quam expeditissimam mihi tradideris,</td><td></td></tr><tr><td>facilior erit mihi quasi decursus mei temporis. quid in eo</td><td></td></tr><tr><td>genere efficere possis, tui consili est; ego te quod tibi veniet</td><td>5</td></tr><tr><td>in mentem mea interesse valde rogo. </td><td></td></tr><tr><td>  Pluribus verbis ad te scriberem si aut tua humanitas</td><td></td></tr><tr><td>longiorem orationem exspectaret aut id fieri nostra amicitia</td><td></td></tr><tr><td>pateretur aut res verba desideraret ac non pro se ipsa</td><td></td></tr><tr><td>loqueretur. hoc velim tibi persuadeas, si rationibus meis</td><td>10</td></tr><tr><td>provisum a te esse intellexero, magnam te ex eo et perpetuam</td><td></td></tr><tr><td>voluptatem esse capturum.</td><td></td></tr>
        </table>