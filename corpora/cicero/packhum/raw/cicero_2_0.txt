<table>
          <script>targetHit=0;</script>
          <tr class="title first  "><td>PRO SEX. ROSCIO AMERINO</td><td></td></tr><tr class="title last  "><td>ORATIO </td><td></td></tr><tr><td>  Credo ego vos, iudices, mirari quid sit quod, cum tot</td><td>1.1</td></tr><tr><td>summi oratores hominesque nobilissimi sedeant, ego potis-</td><td></td></tr><tr><td>simum surrexerim, is qui neque aetate neque ingenio neque</td><td></td></tr><tr><td>auctoritate sim cum his qui sedeant comparandus. Omnes</td><td></td></tr><tr><td>hi quos videtis adesse in hac causa iniuriam novo scelere</td><td>5</td></tr><tr><td>conflatam putant oportere defendi, defendere ipsi propter</td><td></td></tr><tr><td>iniquitatem temporum non audent. Ita fit ut adsint pro-</td><td></td></tr><tr><td>pterea quod officium sequuntur, taceant autem idcirco quia</td><td></td></tr><tr><td>periculum vitant. Quid ergo? audacissimus ego ex omni-</td><td>2.1</td></tr><tr><td>bus? Minime. An tanto officiosior quam ceteri? Ne</td><td></td></tr><tr><td>istius quidem laudis ita sum cupidus ut aliis eam prae-</td><td></td></tr><tr><td>reptam velim. Quae me igitur res praeter ceteros impulit ut</td><td></td></tr><tr><td>causam Sex. Rosci reciperem? Quia, si qui istorum dixisset</td><td>5</td></tr><tr><td>quos videtis adesse, in quibus summa auctoritas est atque</td><td></td></tr><tr><td>amplitudo, si verbum de re publica fecisset, id quod in hac</td><td></td></tr><tr><td>causa fieri necesse est, multo plura dixisse quam dixisset</td><td></td></tr><tr><td>putaretur. Ego autem si omnia quae dicenda sunt libere</td><td>3.1</td></tr><tr><td>dixero, nequaquam tamen similiter oratio mea exire atque</td><td></td></tr><tr><td>in volgus emanare poterit. Deinde quod ceterorum neque</td><td></td></tr><tr><td>dictum obscurum potest esse propter nobilitatem et ampli-</td><td></td></tr><tr><td>tudinem neque temere dicto concedi propter aetatem et </td><td>5</td></tr><tr><td>prudentiam. Ego si quid liberius dixero, vel occultum esse</td><td></td></tr><tr><td>propterea quod nondum ad rem publicam accessi, vel</td><td></td></tr><tr><td>ignosci adulescentiae meae poterit; tametsi non modo</td><td></td></tr><tr><td>ignoscendi ratio verum etiam cognoscendi consuetudo iam</td><td></td></tr><tr><td>de civitate sublata est. Accedit illa quoque causa quod</td><td>4.1</td></tr><tr><td>a ceteris forsitan ita petitum sit ut dicerent, ut utrumvis</td><td></td></tr><tr><td>salvo officio se facere posse arbitrarentur; a me autem ei</td><td></td></tr><tr><td>contenderunt qui apud me et amicitia et beneficiis et digni-</td><td></td></tr><tr><td>tate plurimum possunt, quorum ego nec benivolentiam erga</td><td>5</td></tr><tr><td>me ignorare nec auctoritatem aspernari nec voluntatem</td><td></td></tr><tr><td>neglegere debebam. His de causis ego huic causae patro-</td><td>5.1</td></tr><tr><td>nus exstiti, non electus unus qui maximo ingenio sed re-</td><td></td></tr><tr><td>lictus ex omnibus qui minimo periculo possem dicere, neque</td><td></td></tr><tr><td>uti satis firmo praesidio defensus Sex. Roscius verum uti</td><td></td></tr><tr><td>ne omnino desertus esset. </td><td>5</td></tr>
        </table>