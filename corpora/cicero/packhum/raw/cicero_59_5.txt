<table>
          <script>targetHit=0;</script>
          <tr class="title first  date"><td>c<span class="snum">.</span> Id<span class="snum">.</span> Mai<span class="snum">.</span> <span class="snum">43</span></td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>L. Clodius, tribunus pl. designatus, valde me diligit vel, ut</td><td>6.1.1</td></tr><tr><td>ἐμφατικώτερον dicam, valde me amat. quod cum mihi ita</td><td></td></tr><tr><td>persuasum sit, non dubito (bene enim me nosti) quin illum</td><td></td></tr><tr><td>quoque iudices a me amari. nihil enim mihi minus hominis</td><td></td></tr><tr><td>videtur quam non respondere in amore iis a quibus provocere.</td><td>5</td></tr><tr><td>is mihi visus est suspicari, nec sine magno quidem dolore, </td><td></td></tr><tr><td>aliquid a suis vel per suos potius iniquos ad te esse delatum</td><td></td></tr><tr><td>quo tuus animus a se esset alienior. </td><td></td></tr><tr><td>  Non soleo, mi Brute, quod tibi notum esse arbitror, temere</td><td></td></tr><tr><td>adfirmare de altero (est enim periculosum propter occultas</td><td>10</td></tr><tr><td>hominum voluntates multiplicisque naturas): Clodi animum</td><td></td></tr><tr><td>perspectum habeo, cognitum, iudicatum. multa eius indicia,</td><td></td></tr><tr><td>sed ad scribendum non necessaria; volo enim testimonium</td><td></td></tr><tr><td>hoc tibi videri potius quam epistulam. auctus Antoni</td><td></td></tr><tr><td>beneficio est (eius ipsius benefici magna pars a te est); itaque</td><td>15</td></tr><tr><td>eum salvis nobis vellet salvum. in eum autem locum rem</td><td>2.1</td></tr><tr><td>adductam intellegit (est enim, ut scis, minime stultus) ut</td><td></td></tr><tr><td>utrique salvi esse non possint; itaque nos mavult. de te vero</td><td></td></tr><tr><td>amicissime et loquitur et sentit. qua re si quis secus ad te de</td><td></td></tr><tr><td>eo scripsit aut si coram locutus est, peto a te etiam atque</td><td>5</td></tr><tr><td>etiam mihi ut potius credas, qui et facilius iudicare possum</td><td></td></tr><tr><td>quam ille nescio quis et te plus diligo. Clodium tibi amicissi-</td><td></td></tr><tr><td>mum existima civemque talem qualis et prudentissimus et</td><td></td></tr><tr><td>fortuna optima esse debet.</td><td></td></tr>
        </table>