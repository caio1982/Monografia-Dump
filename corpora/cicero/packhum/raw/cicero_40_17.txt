<table>
          <script>targetHit=0;</script>
          <tr><td>  Sequitur ut cuiusque generis nota quaeratur et for-</td><td>75.1</td></tr><tr><td>mula, magnum opus et arduum, ut saepe iam dixi-</td><td></td></tr><tr><td>mus; sed ingredientibus considerandum fuit quid age-</td><td></td></tr><tr><td>remus, nunc quidem iam quocumque feremur danda</td><td></td></tr><tr><td>nimirum vela sunt. Ac primum informandus est ille</td><td>5</td></tr><tr><td>nobis quem solum quidam vocant Atticum. sum-</td><td>76.1</td></tr><tr><td>missus est et humilis, consuetudinem imitans, ab in-</td><td></td></tr><tr><td>disertis re plus quam opinione differens. itaque eum</td><td></td></tr><tr><td>qui audiunt, quamvis ipsi infantes sint, tamen illo</td><td></td></tr><tr><td>modo confidunt se posse dicere. nam orationis sub-</td><td>5</td></tr><tr><td>tilitas imitabilis illa quidem videtur esse existimanti</td><td></td></tr><tr><td>sed nihil est experienti minus. etsi enim non plurimi</td><td></td></tr><tr><td>sanguinis est, habeat tamen sucum aliquem oportet,</td><td></td></tr><tr><td>ut, etiamsi illis maxumis viribus careat, sit, ut ita</td><td></td></tr><tr><td>dicam, integra valetudine. primum igitur eum tan-</td><td>77.1</td></tr><tr><td>quam e vinculis numerorum eximamus. sunt enim</td><td></td></tr><tr><td>quidam, ut scis, oratori numeri de quibus mox age-</td><td></td></tr><tr><td>mus observandi ratione quadam, sed alio in genere</td><td></td></tr><tr><td>orationis, in hoc omnino relinquendi. solutum quiddam</td><td>5</td></tr><tr><td>sit nec vagum tamen, ut ingredi libere non ut licenter</td><td></td></tr><tr><td>videatur errare. verba etiam verbis quasi coagmen-</td><td></td></tr><tr><td>tare neglegat. habet enim ille tanquam hiatus et con-</td><td></td></tr><tr><td>cursus vocalium molle quiddam et quod indicet non</td><td></td></tr><tr><td>ingratam neglegentiam de re hominis magis quam de</td><td>10</td></tr><tr><td>verbis laborantis. sed erit videndum de reliquis, cum</td><td>78.1</td></tr><tr><td>haec duo ei liberiora fuerint, circuitus conglutinatioque</td><td></td></tr><tr><td>verborum. illa enim ipsa contracta et minuta non</td><td></td></tr><tr><td>neglegenter tractanda sunt sed quaedam etiam negle- </td><td></td></tr><tr><td>gentia est diligens. nam ut mulieres &lt;pulchriores&gt; esse</td><td>5</td></tr><tr><td>dicuntur nonnullae inornatae quas id ipsum deceat, sic</td><td></td></tr><tr><td>haec subtilis oratio etiam incompta delectat; fit enim</td><td></td></tr><tr><td>quiddam in utroque, quo sit venustius sed non ut</td><td></td></tr><tr><td>appareat. tum removebitur omnis insignis ornatus</td><td></td></tr><tr><td>quasi margaritarum, ne calamistri quidem adhibebun-</td><td>10</td></tr><tr><td>tur. fucati vero medicamenta candoris et ruboris omnia</td><td>79.1</td></tr><tr><td>repellentur: elegantia modo et munditia remanebit.</td><td></td></tr><tr><td>sermo purus erit et Latinus, dilucide planeque dicetur,</td><td></td></tr><tr><td>quid deceat circumspicietur. unum aberit quod quar-</td><td></td></tr><tr><td>tum numerat Theophrastus in orationis laudibus: or-</td><td>5</td></tr><tr><td>natum illud suave et affluens. acutae crebraeque</td><td></td></tr><tr><td>sententiae ponentur et nescio unde ex abdito erutae,</td><td></td></tr><tr><td>idque in hoc oratore dominabitur. verecundus erit</td><td></td></tr><tr><td>usus oratoriae quasi supellectilis. supellex est enim</td><td>80.1</td></tr><tr><td>quodam modo nostra quae est in ornamentis alia</td><td></td></tr><tr><td>rerum alia verborum. ornatus autem verborum duplex,</td><td></td></tr><tr><td>unus simplicium alter collocatorum: simplex probatur</td><td></td></tr><tr><td>in propriis usitatisque verbis quod aut optume sonat</td><td>5</td></tr><tr><td>aut rem maxume explanat; in alienis aut translatum</td><td></td></tr><tr><td>et tractum aliunde ut mutuo aut factum ab ipso et</td><td></td></tr><tr><td>novum aut priscum et inusitatum; sed etiam inusitata</td><td></td></tr><tr><td>ac prisca sunt in propriis, nisi quod raro utimur.</td><td></td></tr><tr><td>collocata autem verba habent ornatum, si aliquid con-</td><td>81.1</td></tr><tr><td>cinnitatis efficiunt, quod verbis mutatis non maneat</td><td></td></tr><tr><td>manente sententia; nam sententiarum ornamenta quae</td><td></td></tr><tr><td>permanent, etiamsi verba mutaveris, sunt illa quidem </td><td></td></tr><tr><td>permulta, sed quae emineant pauciora. ergo ille tenuis</td><td>5</td></tr><tr><td>orator, modo sit elegans, nec in faciundis verbis erit</td><td></td></tr><tr><td>audax et in transferundis verecundus et parcus et</td><td></td></tr><tr><td>in priscis reliquisque ornamentis et verborum et sen-</td><td></td></tr><tr><td>tentiarum demissior; tralatione fortasse crebrior qua</td><td></td></tr><tr><td>frequentissime sermo omnis utitur non modo urba-</td><td>10</td></tr><tr><td>norum sed etiam rusticorum, si quidem est eorum</td><td></td></tr><tr><td>gemmare vitis, sitire agros, laetas esse segetes, lu-</td><td></td></tr><tr><td>xuriosa frumenta. nihil horum parum audacter sed</td><td>82.1</td></tr><tr><td>aut simile est illi unde transferas, aut si res suum</td><td></td></tr><tr><td>nullum habet nomen, docendi causa sumptum non</td><td></td></tr><tr><td>ludendi videtur. hoc ornamento liberius paulo quam</td><td></td></tr><tr><td>ceteris utetur hic summissus nec tam licenter tamen,</td><td>5</td></tr><tr><td>quam si genere dicendi uteretur amplissimo. itaque</td><td></td></tr><tr><td>illud indecorum, quod quale sit ex decoro debet in-</td><td></td></tr><tr><td>tellegi, hic quoque apparet, cum verbum aliquod altius</td><td></td></tr><tr><td>transfertur idque in oratione humili ponitur quod</td><td></td></tr><tr><td>idem in alia deceret. illam autem concinnitatem, quae</td><td>83.1</td></tr><tr><td>verborum conlocationem inluminat iis luminibus quae</td><td></td></tr><tr><td>Graeci quasi aliquos gestus orationis σχήματα ap-</td><td></td></tr><tr><td>pellant, quod idem verbum ab iis etiam in senten-</td><td></td></tr><tr><td>tiarum ornamenta transfertur, adhibet quidem hic</td><td>5</td></tr><tr><td>subtilis, quem nisi quod solum ceteroqui recte quidam</td><td></td></tr><tr><td>vocant Atticum, sed paulo parcius. nam sic ut in</td><td></td></tr><tr><td>epularum apparatu a magnificentia recedens non se</td><td></td></tr><tr><td>parcum solum sed etiam elegantem videri volet, &lt;et&gt;</td><td></td></tr><tr><td>eliget quibus utatur. sunt enim pleraque apta huius</td><td>84.1</td></tr><tr><td>ipsius oratoris de quo loquor parsimoniae. nam illa de</td><td></td></tr><tr><td>quibus ante dixi huic acuto fugiunda sunt: paria pari- </td><td></td></tr><tr><td>bus relata et similiter conclusa eodemque pacto ca-</td><td></td></tr><tr><td>dentia et immutatione litterae quae sunt quaesitae venu-</td><td>5</td></tr><tr><td>statis, ne elaborata concinnitas et quoddam aucupium</td><td></td></tr><tr><td>delectationis manifesto deprehensum appareat. item-</td><td>85.1</td></tr><tr><td>que si quae verborum iterationes contentionem aliquam</td><td></td></tr><tr><td>et clamorem requirent, erunt ab hac summissione ora-</td><td></td></tr><tr><td>tionis alienae. ceteris promiscue poterit uti, continua-</td><td></td></tr><tr><td>tionem verborum modo relaxet et dividat utaturque</td><td>5</td></tr><tr><td>verbis quam usitatissimis, tralationibus quam mollis-</td><td></td></tr><tr><td>simis. etiam illa sententiarum lumina adsumat quae</td><td></td></tr><tr><td>non erunt vehementer inlustria. non faciet rem pu-</td><td></td></tr><tr><td>blicam loquentem nec ab inferis mortuos excitabit nec</td><td></td></tr><tr><td>acervatim multa frequentans una complexione devinciet.</td><td>10</td></tr><tr><td>valentiorum haec laterum sunt nec ab hoc quem in-</td><td></td></tr><tr><td>formamus aut exspectanda aut postulanda; erit enim</td><td></td></tr><tr><td>ut voce sic etiam oratione suppressior. sed pleraque</td><td>86.1</td></tr><tr><td>ex illis convenient etiam huic tenuitati, quanquam</td><td></td></tr><tr><td>isdem ornamentis utetur horridius; talem enim indu-</td><td></td></tr><tr><td>cimus. accedit actio non tragica nec scaenae sed</td><td></td></tr><tr><td>modica iactatione corporis, voltu tamen multa con-</td><td>5</td></tr><tr><td>ficiens; non hoc quo dicuntur os ducere, sed illo quo</td><td></td></tr><tr><td>significant ingenue quo sensu quidque pronuntient.</td><td></td></tr><tr><td>huic generi orationis aspergentur etiam sales qui in</td><td>87.1</td></tr><tr><td>dicendo nimium quantum valent. quorum duo genera</td><td></td></tr><tr><td>sunt, unum facetiarum alterum dicacitatis. utetur </td><td></td></tr><tr><td>utroque; sed altero in narrando aliquid venuste altero</td><td></td></tr><tr><td>in iaciundo mittendoque ridiculo, cuius genera plura</td><td>5</td></tr><tr><td>sunt; sed nunc aliud agimus. illud admonemus tamen</td><td>88.1</td></tr><tr><td>ridiculo sic usurum oratorem, ut nec nimis frequenti</td><td></td></tr><tr><td>ne scurrile sit, nec subobsceno ne mimicum, nec pe-</td><td></td></tr><tr><td>tulanti ne improbum, nec in calamitatem ne in-</td><td></td></tr><tr><td>humanum, nec in facinus ne odii locum risus occupet,</td><td>5</td></tr><tr><td>neque aut sua persona aut iudicum aut tempore</td><td></td></tr><tr><td>alienum. haec enim ad illud indecorum referuntur.</td><td></td></tr><tr><td>vitabit etiam quaesita nec ex tempore ficta sed domo</td><td>89.1</td></tr><tr><td>allata quae plerumque sunt frigida. parcet et ami-</td><td></td></tr><tr><td>citiis et dignitatibus, vitabit insanabilis contumelias,</td><td></td></tr><tr><td>tantummodo adversarios figet nec eos tamen semper</td><td></td></tr><tr><td>nec omnis nec omni modo. quibus exceptis sic utetur</td><td>5</td></tr><tr><td>sale et facetiis, ut ego ex istis novis Atticis talem</td><td></td></tr><tr><td>cognoverim neminem, cum id certe sit vel maxume</td><td></td></tr><tr><td>Atticum. hanc ego iudico formam summissi oratoris</td><td>90.1</td></tr><tr><td>sed magni tamen et germani Attici; quoniam quic-</td><td></td></tr><tr><td>quid est salsum aut salubre in oratione id proprium</td><td></td></tr><tr><td>Atticorum est. e quibus tamen non omnes faceti:</td><td></td></tr><tr><td>Lysias satis et Hyperides, Demades praeter ceteros</td><td>5</td></tr><tr><td>fertur, Demosthenes minus habetur; quo quidem mihi</td><td></td></tr><tr><td>nihil videtur urbanius sed non tam dicax fuit quam</td><td></td></tr><tr><td>facetus; est autem illud acrioris ingenii, hoc maioris</td><td></td></tr><tr><td>artis. </td><td></td></tr>
        </table>