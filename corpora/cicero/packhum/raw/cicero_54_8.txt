<table>
          <script>targetHit=0;</script>
          <tr><td>  Interesse autem aiunt, utrum eius modi quid sit,</td><td>36.1</td></tr><tr><td>sine quo effici aliquid non possit, an eius modi, cum</td><td></td></tr><tr><td>quo effici aliquid necesse sit. Nulla igitur earum est</td><td></td></tr><tr><td>causa, quoniam nulla eam rem sua vi efficit, cuius</td><td></td></tr><tr><td>causa dicitur; nec id, sine quo quippiam non fit, causa</td><td>5</td></tr><tr><td>est, sed id, quod cum accessit, id, cuius est causa,</td><td></td></tr><tr><td>efficit necessario. Nondum enim ulcerato serpentis</td><td></td></tr><tr><td>morsu Philocteta quae causa in rerum natura conti-</td><td></td></tr><tr><td>nebatur, fore ut is in insula Lemno linqueretur? post</td><td></td></tr><tr><td>autem causa fuit propior et cum exitu iunctior. Ratio</td><td>37.1</td></tr><tr><td>igitur eventus aperit causam. Sed ex aeternitate vera</td><td></td></tr><tr><td>fuit haec enuntiatio: 'Relinquetur in insula Philocte-</td><td></td></tr><tr><td>tes', nec hoc ex vero in falsum poterat convertere.</td><td></td></tr><tr><td>Necesse est enim in rebus contrariis duabus (contra-</td><td>5</td></tr><tr><td>ria autem hoc loco ea dico, quorum alterum ait</td><td></td></tr><tr><td>quid, alterum negat), ex iis igitur necesse est invito</td><td></td></tr><tr><td>Epicuro alterum verum esse, alterum falsum, ut</td><td></td></tr><tr><td>'Sauciabitur Philocteta' omnibus ante saeculis verum</td><td></td></tr><tr><td>fuit, 'Non sauciabitur' falsum; nisi forte volumus</td><td>10</td></tr><tr><td>Epicureorum opinionem sequi, qui tales enuntiatio-</td><td></td></tr><tr><td>nes nec veras nec falsas esse dicunt aut, cum id</td><td></td></tr><tr><td>pudet, illud tamen dicunt, quod est inpudentius, ve-</td><td></td></tr><tr><td>ras esse ex contrariis diiunctiones, sed, quae in his</td><td></td></tr><tr><td>enuntiata essent, eorum neutrum esse verum. O ad-</td><td>38.1</td></tr><tr><td>mirabilem licentiam et miserabilem inscientiam disse-</td><td></td></tr><tr><td>rendi! Si enim aliquid in eloquendo nec verum nec</td><td></td></tr><tr><td>falsum est, certe id verum non est; quod autem ve-</td><td></td></tr><tr><td>rum non est, qui potest non falsum esse? aut, quod </td><td>5</td></tr><tr><td>falsum non est, qui potest non verum esse? tenebitur</td><td></td></tr><tr><td>&lt;igitur&gt; id, quod a Chrysippo defenditur, omnem enun-</td><td></td></tr><tr><td>tiationem aut veram aut falsam esse; ratio ipsa coget</td><td></td></tr><tr><td>et ex aeternitate quaedam esse vera, et ea non esse</td><td></td></tr><tr><td>nexa causis aeternis et a fati necessitate esse libera. </td><td>10</td></tr>
        </table>