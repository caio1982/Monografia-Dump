<table>
          <script>targetHit=0;</script>
          <tr><td>  <span class="caps">Atticvs</span> Credo hercle ita esse, istique</td><td>2.34.1</td></tr><tr><td>rationi potissimum adsentior. Sed redde cetera. </td><td></td></tr><tr><td>  <span class="caps">Marcvs</span> Reddam uero, et id, si potero,</td><td></td></tr><tr><td>breui. Sequitur enim de iure belli, in quo et susci-</td><td></td></tr><tr><td>piendo et gerendo et deponendo, ius ut plurimum uale-</td><td>5</td></tr><tr><td>ret et fides, &lt;e&gt;orumque ut publici interpretes essent,</td><td></td></tr><tr><td>lege sanximus. </td><td></td></tr><tr><td>  Iam de haruspicum religione, de expiationibus et</td><td></td></tr><tr><td>procurationibus satis esse &lt;p&gt;lane in ipsa lege dictum</td><td></td></tr><tr><td>puto. </td><td>10</td></tr><tr><td>  <span class="caps">Atticvs</span> Adsentior, quoniam omnis haec in</td><td></td></tr><tr><td>religione uersatur oratio. </td><td></td></tr><tr><td>  <span class="caps">Marcvs</span> At uero quod sequitur, quo modo aut tu</td><td></td></tr><tr><td>adsentiare &lt;aut&gt; ego reprehendam, sane quaero, Tite. </td><td></td></tr><tr><td>  <span class="caps">Atticvs</span> Quid tandem id est? </td><td>15</td></tr><tr><td>  <span class="caps">Marcvs</span> De nocturnis sacrificiis mulierum. </td><td>35.1</td></tr><tr><td>  <span class="caps">Atticvs</span> Ego uero adsentior, excepto praeser-</td><td></td></tr><tr><td>tim in ipsa lege sollemni sacrificio ac publico. </td><td></td></tr><tr><td>  <span class="caps">Marcvs</span> Quid ergo aget Iacchus Eumolpi-</td><td></td></tr><tr><td>daeque uostri et augusta illa mysteria, si quidem</td><td>5</td></tr><tr><td>sacra nocturna tollimus? Non enim populo Romano,</td><td></td></tr><tr><td>sed omnibus bonis firmisque populis leges damus. </td><td></td></tr><tr><td>  <span class="caps">Atticvs</span> Excipis credo illa, quibus ipsi ini-</td><td>36.1</td></tr><tr><td>tiati sumus. </td><td></td></tr><tr><td>  <span class="caps">Marcvs</span> Ego uero excipiam. Nam mihi cum </td><td></td></tr><tr><td>multa eximia diuinaque uide&lt;a&gt;ntur Athenae tuae pepe-</td><td></td></tr><tr><td>risse atque in uitam hominum attulisse, tum nihil</td><td>5</td></tr><tr><td>melius illis mysteriis, quibus ex agresti immanique</td><td></td></tr><tr><td>uita exculti ad humanitatem et mitigati sumus, ini-</td><td></td></tr><tr><td>tiaque, ut appellantur, ita re uera principia uitae</td><td></td></tr><tr><td>cognouimus, neque solum cum laetitia uiuendi ratio-</td><td></td></tr><tr><td>nem accepimus, sed etiam cum spe meliore moriendi.</td><td>10</td></tr><tr><td>Quid autem mihi displiceat in noct&lt;ur&gt;n&lt;is&gt;, poetae indi-</td><td></td></tr><tr><td>cant comici. Qua licentia Romae data quidnam egis-</td><td></td></tr><tr><td>set ille qui in sacrificium cogitatam libidinem intulit,</td><td></td></tr><tr><td>quo ne inprudentiam quidem oculorum adici &lt;f&gt;as fuit? </td><td></td></tr>
        </table>