<table>
          <script>targetHit=0;</script>
          <tr class="title first  date"><td>c<span class="snum">.</span> Id<span class="snum">.</span> Apr<span class="snum">.</span> <span class="snum">56</span> in Arpinati</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Nihil εὐκαιρότερον epistula tua, quae me sollicitum de Quinto</td><td>4.7.1.1</td></tr><tr><td>nostro, puero optimo, valde levavit. venerat horis duabus ante</td><td></td></tr><tr><td>Chaerippus, mera monstra nuntiarat. </td><td></td></tr><tr><td>  De Apollonio quod scribis, qui illi di irati, homini Graeco</td><td></td></tr><tr><td>qui conturbat atque idem putat sibi licere quod equitibus </td><td>5</td></tr><tr><td>Romanis! nam Terentius suo iure. de Metello, 'οὐχ ὁσίη</td><td>2.1</td></tr><tr><td>φθιμένοισιν', sed tamen multis annis civis nemo erat mortuus cui</td><td></td></tr><tr><td>equidem. . . . tibi nummi meo periculo sint. quid enim vereris?</td><td></td></tr><tr><td>quemcumque heredem fecit, nisi Publium fecit, †verum fecit</td><td></td></tr><tr><td>non improbi quemquam† fuit ipse. quare in hoc thecam</td><td>5</td></tr><tr><td>nummariam non retexeris, in aliis eris cautior. </td><td></td></tr><tr><td>  Mea mandata de domo curabis, praesidia locabis, Milonem</td><td>3.1</td></tr><tr><td>admonebis. Arpinatium fremitus est incredibilis de Laterio.</td><td></td></tr><tr><td>quid quaeris? equidem dolui. 'ὁ δὲ οὐκ ἐμπάζετο μύθων.' </td><td></td></tr><tr><td>  Quid superest? etiam. puerum Ciceronem curabis et</td><td></td></tr><tr><td>amabis, ut facis.</td><td>5</td></tr>
        </table>