<table>
          <script>targetHit=0;</script>
          <tr><td>  Cumque illa divina cognoverit, nolo ignoret ne haec</td><td>120.1</td></tr><tr><td>quidem humana. ius civile teneat quo egent causae</td><td></td></tr><tr><td>forenses cotidie. quid est enim turpius quam legi-</td><td></td></tr><tr><td>timarum et civilium controversiarum patrocinia sus-</td><td></td></tr><tr><td>cipere, cum sis legum et civilis iuris ignarus? co-</td><td>5</td></tr><tr><td>gnoscat etiam rerum gestarum et memoriae veteris</td><td></td></tr><tr><td>ordinem, maxume scilicet nostrae civitatis sed etiam</td><td></td></tr><tr><td>imperiosorum populorum et regum illustrium. quem</td><td></td></tr><tr><td>laborem nobis Attici nostri levavit labor qui conser-</td><td></td></tr><tr><td>vatis notatisque temporibus, nihil cum illustre prae-</td><td>10</td></tr><tr><td>termitteret, annorum septingentorum memoriam uno</td><td></td></tr><tr><td>libro colligavit. nescire autem quid ante quam natus</td><td></td></tr><tr><td>sis acciderit, id est semper esse puerum. quid enim</td><td></td></tr><tr><td>est aetas hominis, nisi ea memoria rerum veterum</td><td></td></tr><tr><td>cum superiorum aetate contexitur? commemoratio</td><td>15</td></tr><tr><td>autem antiquitatis exemplorumque prolatio summa</td><td></td></tr><tr><td>cum delectatione et auctoritatem orationi affert et</td><td></td></tr><tr><td>fidem. </td><td></td></tr>
        </table>