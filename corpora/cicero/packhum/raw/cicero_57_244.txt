<table>
          <script>targetHit=0;</script>
          <tr class="title first  date"><td>iii Non<span class="snum">.</span> Iun<span class="snum">.</span> <span class="snum">47</span> <span class="snum">(</span>§<span class="snum">5)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Non meo vitio fit hoc quidem tempore (ante enim est pec-</td><td>11.16.1.1</td></tr><tr><td>catum) ut me ista epistula nihil consoletur. nam et exigue</td><td></td></tr><tr><td>scripta est et suspiciones magnas habet non esse ab illo; quas</td><td></td></tr><tr><td>animadvertisse te existimo. de obviam itione ita faciam ut</td><td></td></tr><tr><td>suades. neque enim ulla de adventu eius opinio est neque si qui</td><td>5</td></tr><tr><td>ex Asia veniunt quicquam auditum esse dicunt de pace; cuius</td><td></td></tr><tr><td>ego spe in hanc fraudem incidi. nihil video quod sperandum</td><td></td></tr><tr><td>putem, nunc praesertim cum ea plaga in Asia sit accepta,</td><td></td></tr><tr><td>&lt;alia&gt; in Illyrico, in Cassiano negotio, in ipsa Alexandria, in</td><td></td></tr><tr><td>urbe, &lt;in&gt; Italia. ego vero, etiam si rediturus ille est qui adhuc</td><td>10</td></tr><tr><td>bellum gerere dicitur, tamen ante reditum eius negotium</td><td></td></tr><tr><td>confectum iri puto. </td><td></td></tr><tr><td>  Quod autem scribis quandam laetitiam bonorum esse com-</td><td>2.1</td></tr><tr><td>motam ut sit auditum de litteris, tu quidem nihil praetermittis</td><td></td></tr><tr><td>in quo putes aliquid solaci esse, sed ego non adducor quem-</td><td></td></tr><tr><td>quam bonum ullam salutem putare mihi tanti fuisse ut eam</td><td></td></tr><tr><td>peterem ab illo, et eo minus quod huius consili iam ne socium</td><td>5</td></tr><tr><td>quidem habeo quemquam. qui in Asia sunt rerum exitum</td><td></td></tr><tr><td>exspectant, Achaici etiam Fufio spem deprecationis adferunt.</td><td></td></tr><tr><td>horum et timor idem fuit primo qui meus et constitutum;</td><td></td></tr><tr><td>mora Alexandrina causam illorum correxit, meam evertit.</td><td></td></tr><tr><td>quam ob rem idem a te nunc peto quod superioribus litteris, ut,</td><td>3.1</td></tr><tr><td>si quid in perditis rebus dispiceres quod mihi putares faciendum,</td><td></td></tr><tr><td>me moneres. si recipior ab his, quod vides non fieri, tamen</td><td></td></tr><tr><td>quoad bellum erit quid agam aut ubi sim non reperio; sin </td><td></td></tr><tr><td>iactor, eo minus. itaque tuas litteras exspecto, easque ut ad me</td><td>5</td></tr><tr><td>sine dubitatione scribas rogo. </td><td></td></tr><tr><td>  Quod suades ut ad Quintum scribam de his litteris, facerem,</td><td>4.1</td></tr><tr><td>si me quicquam istae litterae delectarent. etsi quidam scripsit</td><td></td></tr><tr><td>ad me his verbis: 'ego, ut in his malis, Patris sum non invitus;</td><td></td></tr><tr><td>essem libentius si frater tuus ea de te loqueretur quae ego audire</td><td></td></tr><tr><td>vellem.' quod ais illum ad te scribere me sibi nullas litteras</td><td>5</td></tr><tr><td>remittere, semel ab ipso accepi; ad eas Cephalioni dedi, qui</td><td></td></tr><tr><td>multos mensis tempestatibus retentus est. quintum filium ad</td><td></td></tr><tr><td>me acerbissime scripsisse iam ante ad te scripsi. </td><td></td></tr><tr><td>  Extremum est quod te orem, si putas rectum esse et a te</td><td>5.1</td></tr><tr><td>suscipi posse, cum Camillo communices ut Terentiam mone-</td><td></td></tr><tr><td>atis de testamento. tempora monent ut videat ut satis faciat</td><td></td></tr><tr><td>quibus debeat. auditum ex Philotimo est eam scelerate quaedam</td><td></td></tr><tr><td>facere. credibile vix est, sed certe, si quid est quod fieri possit,</td><td>5</td></tr><tr><td>providendum est. de omnibus rebus velim ad me scribas et</td><td></td></tr><tr><td>maxime quid sentias de ea in qua tuo consilio egeo, etiam si</td><td></td></tr><tr><td>nihil excogitas. id enim mihi erit pro desperato. <span class="caps">iii</span> Non. Iun.</td><td></td></tr>
        </table>