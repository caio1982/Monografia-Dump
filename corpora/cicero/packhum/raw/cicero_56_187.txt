<table>
          <script>targetHit=0;</script>
          <tr class="title first  "><td>PLANCUS IMP. COS. DESIG. S. D. COS. PR. TR. PL.</td><td></td></tr><tr class="title last  "><td>SENATUI POPULO PLEBIQUE ROMANAE</td><td></td></tr><tr><td>Si cui forte videor diutius et hominum exspectationem et</td><td>10.8.1.1</td></tr><tr><td>spem rei publicae de mea voluntate tenuisse suspensam, huic</td><td></td></tr><tr><td>prius excusandum me esse arbitror quam de insequenti</td><td></td></tr><tr><td>officio quicquam ulli pollicendum. non enim praeteritam</td><td></td></tr><tr><td>culpam videri volo redemisse sed optimae mentis cogitata</td><td>5</td></tr><tr><td>iam pridem maturo tempore enuntiare. </td><td></td></tr><tr><td>  Non me praeteribat in tanta sollicitudine hominum et tam</td><td>2.1</td></tr><tr><td>perturbato statu civitatis fructuosissimam esse professionem</td><td></td></tr><tr><td>bonae voluntatis magnosque honores ex ea re compluris</td><td></td></tr><tr><td>consecutos videbam. sed cum in eum casum me fortuna</td><td></td></tr><tr><td>demisisset ut aut celeriter pollicendo magna mihi ipse ad</td><td>5</td></tr><tr><td>proficiendum impedimenta opponerem aut, si in eo mihi</td><td></td></tr><tr><td>temperavissem, maiores occasiones ad opitulandum haberem,</td><td></td></tr><tr><td>expeditius iter communis salutis quam meae laudis esse</td><td></td></tr><tr><td>volui. nam quis in ea fortuna quae mea est et ab ea vita</td><td></td></tr><tr><td>quam in me cognitam hominibus arbitror et cum ea spe</td><td>10</td></tr><tr><td>quam in manibus habeo aut sordidum quicquam pati aut</td><td></td></tr><tr><td>perniciosum concupiscere potest? sed aliquantum nobis</td><td>3.1</td></tr><tr><td>temporis et magni labores et multae impensae opus fuerunt</td><td></td></tr><tr><td>ut quae rei publicae bonisque omnibus polliceremur exitu</td><td></td></tr><tr><td>praestaremus neque ad auxilium patriae nudi cum bona</td><td></td></tr><tr><td>voluntate sed cum facultatibus accederemus. confirmandus</td><td>5</td></tr><tr><td>erat exercitus nobis magnis saepe praemiis sollicitatus, ut ab</td><td></td></tr><tr><td>re publica potius moderata quam ab uno infinita speraret;</td><td></td></tr><tr><td>confirmandae complures civitates, quae superiore anno</td><td></td></tr><tr><td>largitionibus concessionibusque praemiorum erant obligatae,</td><td></td></tr><tr><td>ut et illa vana putarent et eadem a melioribus auctoribus</td><td>10</td></tr><tr><td>petenda existimarent; eliciendae etiam voluntates reli- </td><td></td></tr><tr><td>quorum, qui finitimis provinciis exercitibusque praefuerunt,</td><td></td></tr><tr><td>ut potius cum pluribus societatem defendendae libertatis</td><td></td></tr><tr><td>iniremus quam cum paucioribus funestam orbi terrarum</td><td></td></tr><tr><td>victoriam partiremur. muniendi vero nosmet ipsi fuimus</td><td>4.1</td></tr><tr><td>aucto exercitu auxiliisque multiplicatis, ut, cum praeferremus</td><td></td></tr><tr><td>sensus aperte, tum etiam invitis quibusdam sciri quid</td><td></td></tr><tr><td>defensuri essemus non esset periculosum. </td><td></td></tr><tr><td>  Ita numquam diffitebor multa me, ut ad effectum horum</td><td>5</td></tr><tr><td>consiliorum pervenirem, et simulasse invitum et dissi-</td><td></td></tr><tr><td>mulasse cum dolore, quod praematura denuntiatio boni</td><td></td></tr><tr><td>civis imparati quam periculosa esset ex casu collegae</td><td></td></tr><tr><td>videbam. quo nomine etiam C. Furnio legato, viro forti</td><td>5.1</td></tr><tr><td>atque strenuo, plura etiam verbo quam scriptura mandata</td><td></td></tr><tr><td>dedimus, ut et tectius ad vos perferrentur et nos essemus</td><td></td></tr><tr><td>tutiores, quibusque rebus et communem salutem muniri et</td><td></td></tr><tr><td>nos armari conveniret praecepimus. ex quo intellegi potest</td><td>5</td></tr><tr><td>curam rei publicae summae defendendae iam pridem apud</td><td></td></tr><tr><td>nos excubare. </td><td></td></tr><tr><td>  Nunc, cum deum benignitate ab omni re sumus paratiores,</td><td>6.1</td></tr><tr><td>non solum bene sperare de nobis homines sed explorate</td><td></td></tr><tr><td>iudicare volumus. legiones habeo quinque sub signis et sua</td><td></td></tr><tr><td>fide virtuteque rei publicae coniunctissimas et nostra liberali-</td><td></td></tr><tr><td>tate nobis obsequentis, provinciam omnium civitatum con-</td><td>5</td></tr><tr><td>sensu paratissimam et summa contentione ad officia</td><td></td></tr><tr><td>certantem, equitatus auxiliorumque tantas copias quantas</td><td></td></tr><tr><td>hae gentes ad defendendam suam salutem libertatemque</td><td></td></tr><tr><td>conficere possunt. ipse ita sum animo paratus ut vel pro-</td><td></td></tr><tr><td>vinciam tueri vel ire quo res publica vocet vel tradere</td><td>10</td></tr><tr><td>exercitum, auxilia provinciamque vel omnem impetum belli in</td><td></td></tr><tr><td>me convertere non recusem, si modo meo casu aut confirmare</td><td></td></tr><tr><td>patriae salutem aut periculum possim morari. </td><td></td></tr><tr><td>  Haec si iam expeditis omnibus rebus tranquilloque statu </td><td>7.1</td></tr><tr><td>civitatis polliceor, in damno meae laudis rei publicae com-</td><td></td></tr><tr><td>modo laetabor; sin ad societatem integerrimorum et maxi-</td><td></td></tr><tr><td>morum periculorum accedam, consilia mea aequis iudicibus</td><td></td></tr><tr><td>ab obtrectatione invidorum defendenda commendo. mihi</td><td>5</td></tr><tr><td>quidem ipsi fructus meritorum meorum in rei publicae</td><td></td></tr><tr><td>incolumitate satis magnus est paratus. eos vero qui meam</td><td></td></tr><tr><td>auctoritatem et multo magis vestram fidem secuti nec ulla</td><td></td></tr><tr><td>spe decipi nec ullo metu terreri potuerunt ut commendatos</td><td></td></tr><tr><td>vobis habeatis petendum videtur.</td><td>10</td></tr>
        </table>