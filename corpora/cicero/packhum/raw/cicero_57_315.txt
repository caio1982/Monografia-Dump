<table>
          <script>targetHit=0;</script>
          <tr class="title first  date"><td>x Kal<span class="snum">.</span> Iun<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ad Ciceronem ita scripsisti ut neque severius neque temperatius</td><td>13.1.1.1</td></tr><tr><td>scribi potuerit nec magis [quam] quem ad modum ego maxime</td><td></td></tr><tr><td>vellem; prudentissime etiam ad Tullios. qua re aut ista proficient</td><td></td></tr><tr><td>aut aliud agamus. de pecunia vero video a te omnem diligen-</td><td>2.1</td></tr><tr><td>tiam adhiberi vel potius iam adhibitam esse. quod si efficis, a te</td><td></td></tr><tr><td>hortos habebo. nec vero ullum genus possessionis est quod</td><td></td></tr><tr><td>malim, maxime scilicet ob eam causam quae suscepta est; cuius</td><td></td></tr><tr><td>festinationem mihi tollis, quoniam de aestate polliceris vel</td><td>5</td></tr><tr><td>potius recipis. deinde etiam ad καταβίωσιν maestitiamque</td><td></td></tr><tr><td>minuendam nihil mihi reperiri potest aptius; cuius rei cupiditas</td><td></td></tr><tr><td>impellit me interdum ut te hortari velim. sed me ipse revoco;</td><td></td></tr><tr><td>non enim dubito quin, quod me valde velle putes, in eo tu me</td><td></td></tr><tr><td>ipsum cupiditate vincas. itaque istuc iam pro facto habeo.  </td><td>10</td></tr><tr><td>  Exspecto quid istis placeat de epistula ad Caesarem. Nicias te,</td><td>3.1</td></tr><tr><td>ut debet, amat vehementerque tua sui memoria delectatur. ego</td><td></td></tr><tr><td>vero Peducaeum nostrum vehementer diligo; nam et quanti</td><td></td></tr><tr><td>patrem feci, totum in hunc &lt;contuli et hunc&gt; ipsum per se aeque</td><td></td></tr><tr><td>amo atque illum amavi, te vero plurimum qui hoc ab utroque</td><td>5</td></tr><tr><td>nostrum fieri velis. si hortos inspexeris et si de epistula certio-</td><td></td></tr><tr><td>rem me feceris, dederis mihi quod ad te scribam; si minus,</td><td></td></tr><tr><td>scribam tamen aliquid. numquam enim deerit.</td><td></td></tr>
        </table>