<table>
          <script>targetHit=0;</script>
          <tr class="title first  date"><td>c<span class="snum">.</span> prid<span class="snum">.</span> Id<span class="snum">.</span> Ian<span class="snum">.</span> <span class="snum">62</span> in Gallia Cisalpina</td><td></td></tr><tr class="title  "><td>Q. METELLUS Q. F. CELER PRO COS. S. D. M. TULLIO</td><td></td></tr><tr class="title last  "><td>CICERONI</td><td></td></tr><tr><td>Si vales, bene est. </td><td>5.1.1.1</td></tr><tr><td>  Existimaram pro mutuo inter nos animo et pro recon-</td><td></td></tr><tr><td>ciliata gratia nec absente&lt;m umquam me abs te&gt; ludibrio</td><td></td></tr><tr><td>laesum iri nec Metellum fratrem ob dictum capite ac fortunis</td><td></td></tr><tr><td>per te oppugnatum iri. quem si parum pudor ipsius defende-</td><td>5</td></tr><tr><td>bat, debebat vel familiae nostrae dignitas vel meum studium</td><td></td></tr><tr><td>erga vos remque publicam satis sublevare. nunc video illum</td><td></td></tr><tr><td>circumventum, me desertum, a quibus minime conveniebat. </td><td></td></tr><tr><td>  Itaque in luctu et squalore sum, qui provinciae, qui</td><td>2.1</td></tr><tr><td>exercitui praesum, qui bellum gero. quae quoniam nec</td><td></td></tr><tr><td>ratione nec maiorum nostrum clementia administrastis, non</td><td></td></tr><tr><td>erit mirandum si vos paenitebit. te tam mobili in me meosque</td><td></td></tr><tr><td>esse animo non sperabam. me interea nec domesticus dolor</td><td>5</td></tr><tr><td>nec cuiusquam iniuria ab re publica abducet.</td><td></td></tr>
        </table>