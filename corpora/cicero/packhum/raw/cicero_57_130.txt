<table>
          <script>targetHit=0;</script>
          <tr class="title first  date"><td>vi aut v Kal<span class="snum">.</span> Ian<span class="snum">.</span> <span class="snum">50</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quid opus est de Dionysio tam valde adfirmare? an mihi nutus</td><td>7.8.1.1</td></tr><tr><td>tuus non faceret fidem? suspicionem autem eo mihi maiorem</td><td></td></tr><tr><td>tua taciturnitas attulerat, quod et tu soles conglutinare amicitias </td><td></td></tr><tr><td>testimoniis tuis et illum aliter cum aliis de nobis locutum audie-</td><td></td></tr><tr><td>bam. sed prorsus ita esse ut scribis mihi persuades; itaque ego</td><td>5</td></tr><tr><td>is in illum sum quem tu me esse vis. </td><td></td></tr><tr><td>  Diem tuum ego quoque ex epistula tua quadam quam incipi-</td><td>2.1</td></tr><tr><td>ente febricula scripseras mihi notaveram et animadverteram</td><td></td></tr><tr><td>posse pro re nata te non incommode ad me in Albanum venire</td><td></td></tr><tr><td><span class="caps">iii</span> Non. Ian. sed, amabo te, nihil incommodo valetudinis feceris.</td><td></td></tr><tr><td>quid enim est tantum in uno aut altero die? </td><td>5</td></tr><tr><td>  Dolabellam video Liviae testamento cum duobus coheredibus</td><td>3.1</td></tr><tr><td>esse in triente sed iuberi mutare nomen. est πολιτικὸν σκέμμα</td><td></td></tr><tr><td>rectumne sit nobili adulescenti nomen mutare mulieris testa-</td><td></td></tr><tr><td>mento. sed id φιλοσοφώτερον διευκρινήσομεν cum sciemus</td><td></td></tr><tr><td>quantum quasi sit in trientis triente. </td><td>5</td></tr><tr><td>  Quod putasti fore ut ante quam istuc venirem Pompeium</td><td>4.1</td></tr><tr><td>viderem, factum est ita; nam <span class="caps">vi</span> Kal. ad Lavernium &lt;me&gt;</td><td></td></tr><tr><td>consecutus est. una Formias venimus et ab hora octava ad</td><td></td></tr><tr><td>vesperum secreto collocuti sumus. quod quaeris ecquae spes</td><td></td></tr><tr><td>pacificationis sit, quantum ex Pompei multo et accurato ser-</td><td>5</td></tr><tr><td>mone perspexi, ne voluntas quidem est. sic enim existimat, si</td><td></td></tr><tr><td>ille vel dimisso exercitu consul factus sit, σύγχυσιν τῆς πολιτείας</td><td></td></tr><tr><td>fore, atque etiam putat eum, cum audierit contra se diligenter</td><td></td></tr><tr><td>parari, consulatum hoc anno neglecturum ac potius exercitum</td><td></td></tr><tr><td>provinciamque retenturum; sin autem ille fureret, vehementer</td><td>10</td></tr><tr><td>hominem contemnebat et suis et rei publicae copiis confidebat.</td><td></td></tr><tr><td>quid quaeris? etsi mihi crebro 'ξυνὸς Ἐνυάλιος' occurrebat,</td><td></td></tr><tr><td>tamen levabar cura virum fortem et peritum et plurimum </td><td></td></tr><tr><td>auctoritate valentem audiens πολιτικῶς de pacis simulatae</td><td></td></tr><tr><td>periculis disserentem. habebamus autem in manibus Antoni</td><td>5.1</td></tr><tr><td>contionem habitam <span class="caps">x</span> Kal. Ian., in qua erat accusatio Pompei</td><td></td></tr><tr><td>usque a toga pura, querela de damnatis, terror armorum. in</td><td></td></tr><tr><td>quibus ille 'quid censes' aiebat 'facturum esse ipsum, si in</td><td></td></tr><tr><td>possessionem rei publicae venerit, cum haec quaestor eius</td><td>5</td></tr><tr><td>infirmus et inops audeat dicere?' quid multa? non modo non</td><td></td></tr><tr><td>expetere pacem istam sed etiam timere visus est. ex illa autem</td><td></td></tr><tr><td>sententia relinquendae urbis †movet† hominem, ut puto. mihi</td><td></td></tr><tr><td>autem illud molestissimum est, quod solvendi sunt nummi</td><td></td></tr><tr><td>Caesari et instrumentum triumphi eo conferendum; est enim</td><td>10</td></tr><tr><td>ἄμορφον ἀντιπολιτευομένου χρεωφειλέτην esse. sed haec et</td><td></td></tr><tr><td>multa alia coram.</td><td></td></tr>
        </table>