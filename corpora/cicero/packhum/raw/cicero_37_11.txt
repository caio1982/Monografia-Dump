<table>
          <script>targetHit=0;</script>
          <tr><td>  Et quoniam de impudentia dixi, castigemus etiam segni-</td><td>1.185.1</td></tr><tr><td>tatem hominum atque inertiam; nam si esset ista cognitio</td><td></td></tr><tr><td>iuris magna atque difficilis, tamen utilitatis magnitudo</td><td></td></tr><tr><td>deberet homines ad suscipiendum discendi laborem impel-</td><td></td></tr><tr><td>lere: sed, o di immortales, non dicerem hoc, audiente</td><td>5</td></tr><tr><td>Scaevola, nisi ipse dicere soleret nullius artis sibi faciliorem</td><td></td></tr><tr><td>cognitionem videri. Quod quidem certis de causis a</td><td>186.1</td></tr><tr><td>plerisque aliter existimatur: primum, quia veteres illi, qui</td><td></td></tr><tr><td>huic scientiae praefuerunt, obtinendae atque augendae</td><td></td></tr><tr><td>potentiae suae causa pervulgari artem suam noluerunt;</td><td></td></tr><tr><td>deinde, postea quam est editum, expositis a Cn. Flavio</td><td>5</td></tr><tr><td>primum actionibus, nulli fuerunt, qui illa artificiose digesta</td><td></td></tr><tr><td>generatim componerent; nihil est enim, quod ad artem</td><td></td></tr><tr><td>redigi possit, nisi ille prius, qui illa tenet, quorum artem</td><td></td></tr><tr><td>instituere vult, habet illam scientiam, ut ex eis rebus, quarum</td><td></td></tr><tr><td>ars nondum sit, artem efficere possit. Hoc video, dum</td><td>187.1</td></tr><tr><td>breviter voluerim dicere, dictum a me esse paulo obscurius;</td><td></td></tr><tr><td>sed experiar et dicam, si potero, planius. Omnia fere, quae</td><td></td></tr><tr><td>sunt conclusa nunc artibus, dispersa et dissipata quondam</td><td></td></tr><tr><td>fuerunt; ut in musicis numeri et voces et modi; in geo-</td><td>5</td></tr><tr><td>metria lineamenta, formae, intervalla, magnitudines; in</td><td></td></tr><tr><td>astrologia caeli conversio, ortus, obitus motusque siderum;</td><td></td></tr><tr><td>in grammaticis poetarum pertractatio, historiarum cognitio,</td><td></td></tr><tr><td>verborum interpretatio, pronuntiandi quidam sonus; in hac</td><td></td></tr><tr><td>denique ipsa ratione dicendi excogitare, ornare, disponere, </td><td>10</td></tr><tr><td>meminisse, agere, †ignota quondam omnibus et diffusa late</td><td></td></tr><tr><td>videbantur. Adhibita est igitur ars quaedam extrinsecus ex</td><td>188.1</td></tr><tr><td>alio genere quodam, quod sibi totum philosophi adsumunt,</td><td></td></tr><tr><td>quae rem dissolutam divulsamque conglutinaret et ratione</td><td></td></tr><tr><td>quadam constringeret. Sit ergo in iure civili finis hic:</td><td></td></tr><tr><td>legitimae atque usitatae in rebus causisque civium aequabi-</td><td>5</td></tr><tr><td>litatis conservatio. Tum sunt notanda genera et ad certum</td><td>189.1</td></tr><tr><td>numerum paucitatemque revocanda. Genus autem id est,</td><td></td></tr><tr><td>quod sui similis communione quadam, specie autem diffe-</td><td></td></tr><tr><td>rentis, duas aut pluris complectitur partis; partes autem</td><td></td></tr><tr><td>sunt, quae generibus eis, ex quibus manant, subiciuntur;</td><td>5</td></tr><tr><td>omniaque, quae sunt vel generum vel partium nomina,</td><td></td></tr><tr><td>definitionibus, quam vim habeant, est exprimendum; est</td><td></td></tr><tr><td>enim definitio rerum earum, quae sunt eius rei propriae,</td><td></td></tr><tr><td>quam definire volumus, brevis et circumscripta quaedam</td><td></td></tr><tr><td>explicatio. Hisce ego rebus exempla adiungerem, nisi</td><td>190.1</td></tr><tr><td>apud quos haec haberetur oratio cernerem; nunc com-</td><td></td></tr><tr><td>plectar, quod proposui, brevi: si enim aut mihi facere</td><td></td></tr><tr><td>licuerit, quod iam diu cogito, aut alius quispiam aut me</td><td></td></tr><tr><td>impedito occuparit aut mortuo effecerit, ut primum omne</td><td>5</td></tr><tr><td>ius civile in genera digerat, quae perpauca sunt, deinde</td><td></td></tr><tr><td>eorum generum quasi quaedam membra dispertiat, tum</td><td></td></tr><tr><td>propriam cuiusque vim definitione declaret, perfectam</td><td></td></tr><tr><td>artem iuris civilis habebitis, magis magnam atque uberem</td><td></td></tr><tr><td>quam difficilem et obscuram. Atque interea tamen, dum</td><td>191.1</td></tr><tr><td>haec, quae dispersa sunt, coguntur, vel passim licet car-</td><td></td></tr><tr><td>pentem et conligentem undique repleri iusta iuris civilis</td><td></td></tr><tr><td>scientia. Nonne videtis equitem Romanum, hominem</td><td></td></tr><tr><td>acutissimo omnium ingenio, sed minime ceteris artibus</td><td>5</td></tr><tr><td>eruditum, C. Aculeonem, qui mecum vivit semperque vixit,</td><td></td></tr><tr><td>ita tenere ius civile, ut ei, cum ab hoc discesseritis, nemo de </td><td></td></tr><tr><td>eis, qui peritissimi sunt, anteponatur? Omnia sunt enim</td><td>192.1</td></tr><tr><td>posita ante oculos, conlocata in usu cotidiano, in congres-</td><td></td></tr><tr><td>sione hominum atque in foro; neque ita multis litteris aut</td><td></td></tr><tr><td>voluminibus magnis continentur; eadem enim elata sunt</td><td></td></tr><tr><td>primum a pluribus, deinde paucis verbis commutatis etiam</td><td>5</td></tr><tr><td>ab eisdem scriptoribus scripta sunt saepius. Accedit vero,</td><td>193.1</td></tr><tr><td>quo facilius percipi cognoscique ius civile possit, quod</td><td></td></tr><tr><td>minime plerique arbitrantur, mira quaedam in cognoscendo</td><td></td></tr><tr><td>suavitas et delectatio; nam, sive quem haec Aeliana studia</td><td></td></tr><tr><td>delectant, plurima est et in omni iure civili et in pontificum</td><td>5</td></tr><tr><td>libris et in <span class="caps">xii</span> tabulis antiquitatis effigies, quod et verborum</td><td></td></tr><tr><td>vetustas prisca cognoscitur et actionum genera quaedam</td><td></td></tr><tr><td>maiorum consuetudinem vitamque declarant; sive quem</td><td></td></tr><tr><td>civilis scientia, quam Scaevola non putat oratoris esse</td><td></td></tr><tr><td>propriam, sed cuiusdam ex alio genere prudentiae, totam</td><td>10</td></tr><tr><td>hanc descriptis omnibus civitatis utilitatibus ac partibus <span class="caps">xii</span></td><td></td></tr><tr><td>tabulis contineri videbit: sive quem ista praepotens et</td><td></td></tr><tr><td>gloriosa philosophia delectat,—dicam audacius—hosce habet</td><td></td></tr><tr><td>fontis omnium disputationum suarum, qui iure civili et</td><td></td></tr><tr><td>legibus continentur: ex his enim et dignitatem maxime</td><td>194.1</td></tr><tr><td>expetendam videmus, cum vera virtus atque honestus</td><td></td></tr><tr><td>labor honoribus, praemiis, splendore decoratur, vitia autem</td><td></td></tr><tr><td>hominum atque fraudes damnis, ignominiis, vinclis, ver-</td><td></td></tr><tr><td>beribus, exsiliis, morte multantur; et docemur non infinitis</td><td>5</td></tr><tr><td>concertationumque plenis disputationibus, sed auctoritate</td><td></td></tr><tr><td>nutuque legum domitas habere libidines, coercere omnis</td><td></td></tr><tr><td>cupiditates, nostra tueri, ab alienis mentis, oculos, manus</td><td></td></tr><tr><td>abstinere. Fremant omnes licet, dicam quod sentio: bib-</td><td>195.1</td></tr><tr><td>liothecas me hercule omnium philosophorum unus mihi</td><td></td></tr><tr><td>videtur <span class="caps">xii</span> tabularum libellus, si quis legum fontis et capita</td><td></td></tr><tr><td>viderit, et auctoritatis pondere et utilitatis ubertate superare. </td><td></td></tr><tr><td>Ac si nos, id quod maxime debet, nostra patria delectat,</td><td>196.1</td></tr><tr><td>cuius rei tanta est vis ac tanta natura, ut Ithacam illam in</td><td></td></tr><tr><td>asperrimis saxulis tamquam nidulum adfixam sapientissimus</td><td></td></tr><tr><td>vir immortalitati anteponeret, quo amore tandem inflammati</td><td></td></tr><tr><td>esse debemus in eius modi patriam, quae una in omnibus</td><td>5</td></tr><tr><td>terris domus est virtutis, imperi, dignitatis? Cuius primum</td><td></td></tr><tr><td>nobis mens, mos, disciplina nota esse debet, vel quia est</td><td></td></tr><tr><td>patria parens omnium nostrum, vel quia tanta sapientia</td><td></td></tr><tr><td>fuisse in iure constituendo putanda est quanta fuit in his</td><td></td></tr><tr><td>tantis opibus imperi comparandis. Percipietis etiam illam</td><td>197.1</td></tr><tr><td>ex cognitione iuris laetitiam et voluptatem, quod, quantum</td><td></td></tr><tr><td>praestiterint nostri maiores prudentia ceteris gentibus, tum</td><td></td></tr><tr><td>facillime intellegetis, si cum illorum Lycurgo et Dracone et</td><td></td></tr><tr><td>Solone nostras leges conferre volueritis; incredibile est</td><td>5</td></tr><tr><td>enim, quam sit omne ius civile praeter hoc nostrum incon-</td><td></td></tr><tr><td>ditum ac paene ridiculum; de quo multa soleo in sermonibus</td><td></td></tr><tr><td>cotidianis dicere, cum hominum nostrorum prudentiam</td><td></td></tr><tr><td>ceteris omnibus et maxime Graecis antepono. His ego de</td><td></td></tr><tr><td>causis dixeram, Scaevola, eis, qui perfecti oratores esse</td><td>10</td></tr><tr><td>vellent, iuris civilis esse cognitionem necessariam. </td><td></td></tr>
        </table>