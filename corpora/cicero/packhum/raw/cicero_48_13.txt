<table>
          <script>targetHit=0;</script>
          <tr><td>  Extremum autem esse bonorum voluptatem ex hoc</td><td>1.40.1</td></tr><tr><td>facillime perspici potest: Constituamus aliquem magnis,</td><td></td></tr><tr><td>multis, perpetuis fruentem et animo et corpore volupta-</td><td></td></tr><tr><td>tibus nullo dolore nec impediente nec inpendente, quem</td><td></td></tr><tr><td>tandem hoc statu praestabiliorem aut magis expeten-</td><td>5</td></tr><tr><td>dum possimus dicere? inesse enim necesse est in eo,</td><td></td></tr><tr><td>qui ita sit affectus, et firmitatem animi nec mortem nec</td><td></td></tr><tr><td>dolorem timentis, quod mors sensu careat, dolor in</td><td></td></tr><tr><td>longinquitate levis, in gravitate brevis soleat esse, ut</td><td></td></tr><tr><td>eius magnitudinem celeritas, diuturnitatem allevatio con-</td><td>10</td></tr><tr><td>soletur. ad ea cum accedit, ut neque divinum numen</td><td>41.1</td></tr><tr><td>horreat nec praeteritas voluptates effluere patiatur</td><td></td></tr><tr><td>earumque assidua recordatione laetetur, quid est, quod</td><td></td></tr><tr><td>huc possit, quod melius sit, accedere? Statue contra</td><td></td></tr><tr><td>aliquem confectum tantis animi corporisque doloribus,</td><td>5</td></tr><tr><td>quanti in hominem maximi cadere possunt, nulla spe</td><td></td></tr><tr><td>proposita fore levius aliquando, nulla praeterea neque</td><td></td></tr><tr><td>praesenti nec expectata voluptate, quid eo miserius</td><td></td></tr><tr><td>dici aut fingi potest? quodsi vita doloribus referta</td><td></td></tr><tr><td>maxime fugienda est, summum profecto malum est vi-</td><td>10</td></tr><tr><td>vere cum dolore, cui sententiae consentaneum est ulti-</td><td></td></tr><tr><td>mum esse bonorum cum voluptate vivere. nec enim</td><td></td></tr><tr><td>habet nostra mens quicquam, ubi consistat tamquam</td><td></td></tr><tr><td>in extremo, omnesque et metus et aegritudines ad do-</td><td></td></tr><tr><td>lorem referuntur, nec praeterea est res ulla, quae sua</td><td>15</td></tr><tr><td>natura aut sollicitare possit aut angere. Praeterea et</td><td>42.1</td></tr><tr><td>appetendi et refugiendi et omnino rerum gerendarum </td><td></td></tr><tr><td>initia proficiscuntur aut a voluptate aut a dolore. quod</td><td></td></tr><tr><td>cum ita sit, perspicuum est omnis rectas res atque</td><td></td></tr><tr><td>laudabilis eo referri, ut cum voluptate vivatur. quoniam</td><td>5</td></tr><tr><td>autem id est vel summum bonorum vel ultimum vel</td><td></td></tr><tr><td>extremum—quod Graeci τέλος nominant—, quod</td><td></td></tr><tr><td>ipsum nullam ad aliam rem, ad id autem res referuntur</td><td></td></tr><tr><td>omnes, fatendum est summum esse bonum iucunde</td><td></td></tr><tr><td>vivere. </td><td>10</td></tr>
        </table>