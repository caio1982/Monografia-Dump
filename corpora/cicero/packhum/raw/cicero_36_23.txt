<table>
          <script>targetHit=0;</script>
          <tr><td>  Ac fons quidem confirmationis, ut facultas tulit,</td><td>1.49.10</td></tr><tr><td>apertus est nec minus dilucide, quam rei natura fere-</td><td></td></tr><tr><td>bat, demonstratus est; quemadmodum autem quaeque</td><td></td></tr><tr><td>constitutio et pars constitutionis et omnis contro-</td><td></td></tr><tr><td>versia, sive in ratione sive in scripto versabitur, tractari</td><td></td></tr><tr><td>debeat et quae in quamque argumentationes conve-</td><td>15</td></tr><tr><td>niant, singillatim in secundo libro de uno quoque ge-</td><td></td></tr><tr><td>nere dicemus. in praesentia tantummodo numeros et</td><td></td></tr><tr><td>modos et partes argumentandi confuse et permixtim</td><td></td></tr><tr><td>dispersimus; post discripte et electe in genus quodque</td><td></td></tr><tr><td>causae, quid cuique conveniat, ex hac copia digeremus. </td><td>20</td></tr><tr><td>  Atque inveniri quidem omnis ex his locis argu-</td><td>50.1</td></tr><tr><td>mentatio poterit: inventam exornari et certas in partes</td><td></td></tr><tr><td>distingui et suavissimum est et summe necessarium</td><td></td></tr><tr><td>et ab artis scriptoribus maxime neglectum. quare et</td><td></td></tr><tr><td>de ea praeceptione nobis et in hoc loco dicendum visum</td><td>5</td></tr><tr><td>est, ut ad inventionem argumentandi &lt;ratio&gt; adiun-</td><td></td></tr><tr><td>geretur. et magna cum cura et diligentia locus hic om-</td><td></td></tr><tr><td>nis considerandus est, quod rei non solum magna uti-</td><td></td></tr><tr><td>litas est, sed praecipiendi quoque summa difficultas. </td><td></td></tr><tr><td>  Omnis igitur argumentatio aut per inductionem</td><td>51.1</td></tr><tr><td>tractanda est aut per ratiocinationem. </td><td></td></tr><tr><td>  Inductio est oratio, quae rebus non dubiis captat </td><td></td></tr><tr><td>assensionem eius, quicum instituta est; quibus assen-</td><td></td></tr><tr><td>sionibus facit, ut illi dubia quaedam res propter si-</td><td>5</td></tr><tr><td>militudinem earum rerum, quibus assensit, probetur;</td><td></td></tr><tr><td>velut apud Socraticum Aeschinen demonstrat Socrates</td><td></td></tr><tr><td>cum Xenophontis uxore et cum ipso Xenophonte Aspa-</td><td></td></tr><tr><td>siam locutam: 'dic mihi, quaeso, Xenophontis uxor, si</td><td></td></tr><tr><td>vicina tua melius habeat aurum, quam tu habes, utrum</td><td>10</td></tr><tr><td>illudne an tuum malis?' 'illud,' inquit. 'quid, si vestem</td><td></td></tr><tr><td>et ceterum ornatum muliebrem pretii maioris habeat,</td><td></td></tr><tr><td>quam tu habes, tuumne an illius malis?' respondit:</td><td></td></tr><tr><td>'illius vero.' 'age sis,' inquit, 'quid? si virum illa me-</td><td></td></tr><tr><td>liorem habeat, quam tu habes, utrumne tuum virum</td><td>15</td></tr><tr><td>malis an illius?' hic mulier erubuit. Aspasia autem ser-</td><td>52.1</td></tr><tr><td>monem cum ipso Xenophonte instituit. 'quaeso,' inquit,</td><td></td></tr><tr><td>'Xenophon, si vicinus tuus equum meliorem habeat,</td><td></td></tr><tr><td>quam tuus est, tuumne equum malis an illius?' 'illius,'</td><td></td></tr><tr><td>inquit. 'quid, si fundum meliorem habeat, quam tu ha-</td><td>5</td></tr><tr><td>bes, utrum tandem fundum habere malis?' 'illum,' in-</td><td></td></tr><tr><td>quit, 'meliorem scilicet.' 'quid, si uxorem meliorem ha-</td><td></td></tr><tr><td>beat, quam tu habes, utrum &lt;tuamne an&gt; illius malis?'</td><td></td></tr><tr><td>atque hic Xenophon quoque ipse tacuit. post Aspasia:</td><td></td></tr><tr><td>'quoniam uterque vestrum,' inquit, 'id mihi solum non</td><td>10</td></tr><tr><td>respondit, quod ego solum audire volueram, egomet</td><td></td></tr><tr><td>dicam, quid uterque cogitet. nam et tu, mulier,</td><td></td></tr><tr><td>optumum virum vis habere et tu, Xenophon, uxorem</td><td></td></tr><tr><td>habere lectissimam maxime vis. quare, nisi hoc per-</td><td></td></tr><tr><td>feceritis, ut neque vir melior neque femina lectior in </td><td>15</td></tr><tr><td>terris sit, profecto semper id, quod optumum putabitis</td><td></td></tr><tr><td>esse, multo maxime requiretis[, ut et tu maritus sis</td><td></td></tr><tr><td>quam optumae et haec quam optimo viro nupta sit]'.</td><td></td></tr><tr><td>hic cum rebus non dubiis assensum est, factum est</td><td></td></tr><tr><td>propter similitudinem, ut etiam illud, quod dubium</td><td>20</td></tr><tr><td>videretur, si qui separatim quaereret, id pro certo</td><td></td></tr><tr><td>propter rationem rogandi concederetur. hoc modo ser-</td><td>53.1</td></tr><tr><td>monis plurimum Socrates usus est, propterea quod</td><td></td></tr><tr><td>nihil ipse afferre ad persuadendum volebat, sed ex</td><td></td></tr><tr><td>eo, quod sibi ille dederat, quicum disputabat, aliquid</td><td></td></tr><tr><td>conficere malebat, quod ille ex eo, quod iam con-</td><td>5</td></tr><tr><td>cessisset, necessario adprobare deberet. </td><td></td></tr>
        </table>