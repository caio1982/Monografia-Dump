<table>
          <script>targetHit=0;</script>
          <tr><td>  Quibus actis Quid ergo? inquit ille, quoniam ora-</td><td>3.1</td></tr><tr><td>torias exercitationes non tu quidem, ut spero, reliquisti,</td><td></td></tr><tr><td>sed certe philosophiam illis anteposuisti, possumne</td><td></td></tr><tr><td>aliquid audire? Tu vero, inquam, vel audire vel di-</td><td></td></tr><tr><td>cere; nec enim, id quod recte existimas, oratoria illa</td><td>5</td></tr><tr><td>studia deserui, quibus etiam te incendi, quamquam</td><td></td></tr><tr><td>flagrantissumum acceperam, nec ea, quae nunc tracto,</td><td></td></tr><tr><td>minuunt, sed augent potius illam facultatem. Nam</td><td></td></tr><tr><td>cum hoc genere philosophiae, quod nos sequimur, ma-</td><td></td></tr><tr><td>gnam habet orator societatem; subtilitatem enim ab</td><td>10</td></tr><tr><td>Academia mutuatur et ei vicissim reddit ubertatem</td><td></td></tr><tr><td>orationis et ornamenta dicendi. Quam ob rem, in-</td><td></td></tr><tr><td>quam, quoniam utriusque studii nostra possessio est,</td><td></td></tr><tr><td>hodie, utro frui malis, optio sit tua. Tum Hirtius:</td><td></td></tr><tr><td>Gratissumum, inquit, et tuorum omnium simile; nihil</td><td>15</td></tr><tr><td>enim umquam abnuit meo studio voluntas tua. Sed</td><td>4.1</td></tr><tr><td>quoniam rhetorica mihi vestra sunt nota teque in iis</td><td></td></tr><tr><td>et audivimus saepe et audiemus atque hanc Academi-</td><td></td></tr><tr><td>corum contra propositum disputandi consuetudinem</td><td></td></tr><tr><td>indicant te suscepisse Tusculanae disputationes, ponere</td><td>5</td></tr><tr><td>aliquid, ad quod audiam, si tibi non est molestum,</td><td></td></tr><tr><td>volo. An mihi, inquam, potest quicquam esse mole-</td><td></td></tr><tr><td>stum, quod tibi gratum futurum sit? Sed ita audies,</td><td></td></tr><tr><td>ut Romanum hominem, ut timide ingredientem ad hoc</td><td></td></tr><tr><td>genus disputandi, ut longo intervallo haec studia re-</td><td>10</td></tr><tr><td>petentem. Ita, inquit, audiam te disputantem, ut ea</td><td></td></tr><tr><td>lego, quae scripsisti. Proinde ordire. Considamus hic. </td><td></td></tr><tr><td>  . . . quorum in aliis, ut in Antipatro poëta, ut in</td><td>5.1</td></tr><tr><td>brumali die natis, ut in simul aegrotantibus fratribus,</td><td></td></tr><tr><td>ut in urina, ut in unguibus, ut in reliquis eius modi,</td><td></td></tr><tr><td>naturae contagio valet, quam ego non tollo, vis est</td><td></td></tr><tr><td>nulla fatalis; in aliis autem fortuita quaedam esse </td><td>5</td></tr><tr><td>possunt, ut in illo naufrago, ut in Icadio, ut in Da-</td><td></td></tr><tr><td>phita; quaedam etiam Posidonius (pace magistri dixe-</td><td></td></tr><tr><td>rim) comminisci videtur; sunt quidem absurda. Quid</td><td></td></tr><tr><td>enim? si Daphitae fatum fuit ex equo cadere atque</td><td></td></tr><tr><td>ita perire, ex hocne equo, qui cum equus non esset,</td><td>10</td></tr><tr><td>nomen habebat alienum? aut Philippus hasne in ca-</td><td></td></tr><tr><td>pulo quadrigulas vitare monebatur? quasi vero capulo</td><td></td></tr><tr><td>sit occisus. Quid autem magnum aut naufragum illum</td><td></td></tr><tr><td>sine nomine in rivo esse lapsum? (quamquam huic</td><td></td></tr><tr><td>quidem hic scribit praedictum in aqua esse pereun-</td><td>15</td></tr><tr><td>dum); ne hercule Icadii quidem praedonis video fa-</td><td></td></tr><tr><td>tum ullum; nihil enim scribit ei praedictum. Quid</td><td>6.1</td></tr><tr><td>mirum igitur ex spelunca saxum in crura eius inci-</td><td></td></tr><tr><td>disse? puto enim, etiamsi Icadius tum in spelunca</td><td></td></tr><tr><td>non fuisset, saxum tamen illud casurum fuisse. Nam</td><td></td></tr><tr><td>aut nihil omnino est fortuitum, aut hoc ipsum potuit</td><td>5</td></tr><tr><td>evenire fortuna. Quaero igitur (atque hoc late pate-</td><td></td></tr><tr><td>bit), si fati omnino nullum nomen, nulla natura, nulla</td><td></td></tr><tr><td>vis esset et forte temere casu aut pleraque fierent</td><td></td></tr><tr><td>aut omnia, num aliter, ac nunc eveniunt, evenirent.</td><td></td></tr><tr><td>Quid ergo adtinet inculcare fatum, cum sine fato ratio</td><td>10</td></tr><tr><td>omnium rerum ad naturam fortunamve referatur? </td><td></td></tr>
        </table>