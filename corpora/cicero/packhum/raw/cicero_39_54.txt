<table>
          <script>targetHit=0;</script>
          <tr><td>  Tum Brutus: atque dubitamus, inquit, utrum ista sani-</td><td>279.1</td></tr><tr><td>tas fuerit an vitium? quis enim non fateatur, cum ex </td><td></td></tr><tr><td>omnibus oratoris laudibus longe ista sit maxuma, inflam-</td><td></td></tr><tr><td>mare animos audientium et quocumque res postulet modo</td><td></td></tr><tr><td>flectere, qui hac virtute caruerit, id ei quod maxumum fu-</td><td>5</td></tr><tr><td>erit defuisse? </td><td></td></tr><tr><td>  Sit sane ita, inquam; sed redeamus ad eum, qui iam</td><td></td></tr><tr><td>unus restat, Hortensium; tum de nobismet ipsis, quoniam</td><td></td></tr><tr><td>id etiam, Brute, postulas, pauca dicemus. quamquam</td><td></td></tr><tr><td>facienda mentio est, ut quidem mihi videtur, duorum</td><td>10</td></tr><tr><td>adulescentium, qui si diutius vixissent, magnam essent</td><td></td></tr><tr><td>eloquentiae laudem consecuti. </td><td></td></tr><tr><td>  C. Curionem te, inquit Brutus, et C. Licinium Calvum</td><td>280.1</td></tr><tr><td>arbitror dicere. </td><td></td></tr><tr><td>  Recte, inquam, arbitraris; quorum quidem alter [quod</td><td></td></tr><tr><td>verisimile dixisset] ita facile soluteque verbis volvebat</td><td></td></tr><tr><td>satis interdum acutas, crebras quidem certe sententias,</td><td>5</td></tr><tr><td>ut nihil posset ornatius esse, nihil expeditius. atque hic</td><td></td></tr><tr><td>parum a magistris institutus naturam habuit admirabi-</td><td></td></tr><tr><td>lem ad dicendum; industriam non sum expertus, studium</td><td></td></tr><tr><td>certe fuit. qui si me audire voluisset, ut coeperat, honores</td><td></td></tr><tr><td>quam opes consequi maluisset. </td><td>10</td></tr><tr><td>  Quidnam est, inquit, istuc? et quem ad modum di-</td><td></td></tr><tr><td>stinguis? </td><td></td></tr><tr><td>  Hoc modo, inquam. cum honos sit praemium virtutis</td><td>281.1</td></tr><tr><td>iudicio studioque civium delatum ad aliquem, qui eum</td><td></td></tr><tr><td>sententiis, qui suffragiis adeptus est, is mihi et honestus</td><td></td></tr><tr><td>et honoratus videtur. qui autem occasione aliqua etiam</td><td></td></tr><tr><td>invitis suis civibus nactus est imperium, ut ille cupiebat,</td><td>5</td></tr><tr><td>hunc nomen honoris adeptum, non honorem puto. quae</td><td></td></tr><tr><td>si ille audire voluisset, maxuma cum gratia et gloria ad</td><td></td></tr><tr><td>summam amplitudinem pervenisset, ascendens gradibus</td><td></td></tr><tr><td>magistratuum, ut pater eius fecerat, ut reliqui clariores</td><td></td></tr><tr><td>viri. quae quidem etiam cum P. Crasso M. f., &lt;cum&gt;</td><td>10</td></tr><tr><td>initio aetatis ad amicitiam se meam contulisset, saepe </td><td></td></tr><tr><td>egisse me arbitror, cum eum vementer hortarer, ut eam</td><td></td></tr><tr><td>laudis viam rectissimam esse duceret, quam maiores eius</td><td></td></tr><tr><td>ei tritam reliquissent. erat enim cum institutus optume</td><td>282.1</td></tr><tr><td>tum etiam perfecte planeque eruditus, ineratque et inge-</td><td></td></tr><tr><td>nium satis acre et orationis non inelegans copia; prae-</td><td></td></tr><tr><td>tereaque sine arrogantia gravis esse videbatur et sine</td><td></td></tr><tr><td>segnitia verecundus. sed hunc quoque absorbuit aestus</td><td>5</td></tr><tr><td>quidam insolitae adulescentibus gloriae; qui quia navarat</td><td></td></tr><tr><td>miles operam imperatori, imperatorem se statim esse</td><td></td></tr><tr><td>cupiebat, cui muneri mos maiorum aetatem certam, sortem</td><td></td></tr><tr><td>incertam reliquit. ita gravissumo suo casu, dum Cyri et</td><td></td></tr><tr><td>Alexandri similis esse voluit, qui suum cursum transcur-</td><td>10</td></tr><tr><td>rerant, et L. Crassi et multorum Crassorum inventus est</td><td></td></tr><tr><td>dissimillimus. </td><td></td></tr>
        </table>