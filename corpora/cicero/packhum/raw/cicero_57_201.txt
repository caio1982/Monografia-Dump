<table>
          <script>targetHit=0;</script>
          <tr class="title first  date"><td>vi Kal<span class="snum">.</span> Apr<span class="snum">.</span> <span class="snum">49</span> <span class="snum">(</span>§<span class="snum">1)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Trebatium <span class="caps">vi</span> Kal., quo die has litteras dedi, exspectabam.</td><td>9.17.1.1</td></tr><tr><td>ex eius nuntio Matique litteris meditabor quo modo cum</td><td></td></tr><tr><td>illo loquar. o tempus miserum! nec dubito quin a me con-</td><td></td></tr><tr><td>tendat ad urbem veniam; senatum enim Kalendis velle se</td><td></td></tr><tr><td>frequentem adesse etiam Formiis proscribi iussit. ergo ei</td><td>5</td></tr><tr><td>negandum est. sed quid praeripio? statim ad te perscribam</td><td></td></tr><tr><td>omnia. ex illius sermone statuam Arpinumne mihi eundum</td><td></td></tr><tr><td>sit an quo alio. volo Ciceroni meo togam puram dare, istic</td><td></td></tr><tr><td>puto. tu, quaeso, cogita quid deinde; nam me hebetem mo-</td><td>2.1</td></tr><tr><td>lestiae reddiderunt. </td><td></td></tr><tr><td>  A Curio velim scire ecquid ad te scriptum sit de Tirone.</td><td></td></tr><tr><td>ad me enim ipse Tiro ita scripsit ut verear quid agat; qui </td><td></td></tr><tr><td>autem veniunt in&lt;de, κινδυνώδη&gt; admodum nuntiant. sane</td><td>5</td></tr><tr><td>in magnis curis etiam haec me sollicitat; in hac enim fortuna</td><td></td></tr><tr><td>perutilis eius et opera et fidelitas esset.</td><td></td></tr>
        </table>