<table>
          <script>targetHit=0;</script>
          <tr class="title first last  "><td>M. CICERO S. D. P. SILIO PRO PR.</td><td></td></tr><tr><td>Et in Atili negotio te amavi (cum enim sero venissem, tamen</td><td>13.62.1.1</td></tr><tr><td>honestum equitem Romanum beneficio tuo conservavi) et</td><td></td></tr><tr><td>mehercule semper sic in animo habui, te in meo aere esse</td><td></td></tr><tr><td>propter Lamiae nostri coniunctionem et singularem necessi-</td><td></td></tr><tr><td>tudinem. itaque primum tibi ago gratias quod me omni</td><td>5</td></tr><tr><td>molestia liberas, deinde impudentia prosequor, sed idem</td><td></td></tr><tr><td>sarciam; te enim semper sic colam et tuebor ut quem</td><td></td></tr><tr><td>diligentissime. </td><td></td></tr><tr><td>  Quintum fratrem meum, si me diligis, eo numero cura ut</td><td></td></tr><tr><td>habeas quo me. ita magnum beneficium tuum magno cumulo</td><td>10</td></tr><tr><td>auxeris.</td><td></td></tr>
        </table>