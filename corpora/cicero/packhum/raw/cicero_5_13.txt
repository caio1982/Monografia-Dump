<table>
          <script>targetHit=0;</script>
          <tr><td>  Nam quis hoc non intellegit, istum absolutum dis</td><td>2.1.9.8</td></tr><tr><td>hominibusque invitis tamen ex manibus populi Romani</td><td></td></tr><tr><td>eripi nullo modo posse? Quis hoc non perspicit, praeclare</td><td>10</td></tr><tr><td>nobiscum actum iri si populus Romanus istius unius sup-</td><td></td></tr><tr><td>plicio contentus fuerit, ac non sic statuerit, non istum maius</td><td></td></tr><tr><td>in sese scelus concepisse,—cum fana spoliarit, cum tot</td><td></td></tr><tr><td>homines innocentis necarit, cum civis Romanos morte,</td><td></td></tr><tr><td>cruciatu, cruce adfecerit, cum praedonum duces accepta</td><td>15</td></tr><tr><td>pecunia dimiserit,—quam eos, si qui istum tot tantis tam</td><td></td></tr><tr><td>nefariis sceleribus coopertum iurati sententia sua liberarint?</td><td></td></tr><tr><td>Non est, non est in hoc homine cuiquam peccandi locus,</td><td>10.1</td></tr><tr><td>iudices; non is est reus, non id tempus, non id consilium,</td><td></td></tr><tr><td>(metuo ne quid adrogantius apud talis viros videar dicere),</td><td></td></tr><tr><td>ne actor quidem est is cui reus tam nocens, tam perditus,</td><td></td></tr><tr><td>tam convictus aut occulte subripi aut impune eripi possit.</td><td>5</td></tr><tr><td>His ego iudicibus non probabo C. Verrem contra leges</td><td></td></tr><tr><td>pecuniam cepisse? Sustinebunt tales viri se tot senatori-</td><td></td></tr><tr><td>bus, tot equitibus Romanis, tot civitatibus, tot hominibus</td><td></td></tr><tr><td>honestissimis ex tam inlustri provincia, tot populorum</td><td></td></tr><tr><td>privatorumque litteris non credidisse, tantae populi Romani</td><td>10</td></tr><tr><td>voluntati restitisse? Sustineant: reperiemus, si istum vivum</td><td>11.1</td></tr><tr><td>ad aliud iudicium perducere poterimus, quibus probemus</td><td></td></tr><tr><td>istum in quaestura pecuniam publicam Cn. Carboni consuli</td><td></td></tr><tr><td>datam avertisse, quibus persuadeamus istum alieno nomine </td><td></td></tr><tr><td>a quaestoribus urbanis, quod priore actione didicistis,</td><td>5</td></tr><tr><td>pecuniam abstulisse; erunt qui et in eo quoque audaciam</td><td></td></tr><tr><td>eius reprehendant, quod aliquot nominibus de capite</td><td></td></tr><tr><td>quantum commodum fuerit frumenti decumani detraxerit;</td><td></td></tr><tr><td>erunt etiam fortasse, iudices, qui illum eius peculatum vel</td><td></td></tr><tr><td>acerrime vindicandum putent, quod iste M. Marcelli et</td><td>10</td></tr><tr><td>P. Africani monumenta, quae nomine illorum, re vera populi</td><td></td></tr><tr><td>Romani et erant et habebantur, ex fanis religiosissimis et</td><td></td></tr><tr><td>ex urbibus sociorum atque amicorum non dubitarit auferre.</td><td></td></tr><tr><td>Emerserit ex peculatus etiam iudicio: meditetur de ducibus</td><td>12.1</td></tr><tr><td>hostium quos accepta pecunia liberavit, videat quid de</td><td></td></tr><tr><td>illis respondeat quos in eorum locum subditos domi suae</td><td></td></tr><tr><td>reservavit, quaerat non solum quem ad modum nostro</td><td></td></tr><tr><td>crimini, verum etiam quo pacto suae confessioni possit</td><td>5</td></tr><tr><td>mederi, meminerit se priore actione, clamore populi Romani</td><td></td></tr><tr><td>infesto atque inimico excitatum, confessum esse duces prae-</td><td></td></tr><tr><td>donum a se securi non esse percussos, se iam tum esse</td><td></td></tr><tr><td>veritum ne sibi crimini daretur eos ab se pecunia liberatos;</td><td></td></tr><tr><td>fateatur, id quod negari non potest, se privatum hominem</td><td>10</td></tr><tr><td>praedonum duces vivos atque incolumis domi suae, postea-</td><td></td></tr><tr><td>quam Romam redierit, usque dum per me licuerit re-</td><td></td></tr><tr><td>tinuisse. Hoc in illo maiestatis iudicio si licuisse sibi</td><td></td></tr><tr><td>ostenderit, ego oportuisse concedam. Ex hoc quoque</td><td></td></tr><tr><td>evaserit: proficiscar eo quo me iam pridem vocat populus</td><td>15</td></tr><tr><td>Romanus; de iure enim libertatis et civitatis suum putat</td><td>13.1</td></tr><tr><td>esse iudicium, et recte putat. Confringat iste sane vi sua</td><td></td></tr><tr><td>consilia senatoria, quaestiones omnium perrumpat, evolet</td><td></td></tr><tr><td>ex vestra severitate: mihi credite, artioribus apud populum</td><td></td></tr><tr><td>Romanum laqueis tenebitur. Credet his equitibus Romanis</td><td>5</td></tr><tr><td>populus Romanus qui ad vos ante producti testes ipsis </td><td></td></tr><tr><td>inspectantibus ab isto civem Romanum, qui cognitores</td><td></td></tr><tr><td>homines honestos daret, sublatum esse in crucem dixerunt;</td><td></td></tr><tr><td>credent omnes <span class="caps">v</span> et <span class="caps">xxx</span> tribus homini gravissimo atque</td><td>14.1</td></tr><tr><td>ornatissimo, M. Annio, qui se praesente civem Romanum</td><td></td></tr><tr><td>securi percussum esse dixit; audietur a populo Romano vir</td><td></td></tr><tr><td>primarius, eques Romanus, L. Flavius, qui suum familiarem</td><td></td></tr><tr><td>Herennium, negotiatorem ex Africa, cum eum Syracusis</td><td>5</td></tr><tr><td>amplius centum cives Romani cognoscerent lacrimantesque</td><td></td></tr><tr><td>defenderent, pro testimonio dixit securi esse percussum; pro-</td><td></td></tr><tr><td>babit fidem et auctoritatem et religionem suam L. Suettius,</td><td></td></tr><tr><td>homo omnibus ornamentis praeditus, qui iuratus apud vos</td><td></td></tr><tr><td>dixit multos civis Romanos in lautumiis istius imperio</td><td>10</td></tr><tr><td>crudelissime per vim morte esse multatos. Hanc ego</td><td></td></tr><tr><td>causam cum agam beneficio populi Romani de loco su-</td><td></td></tr><tr><td>periore, non vereor ne aut istum vis ulla ex populi Romani</td><td></td></tr><tr><td>suffragiis eripere, aut a me ullum munus aedilitatis amplius</td><td></td></tr><tr><td>aut gratius populo Romano esse possit. </td><td>15</td></tr>
        </table>