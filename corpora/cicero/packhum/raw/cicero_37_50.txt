<table>
          <script>targetHit=0;</script>
          <tr><td>  Neque sane iam causa videtur esse cur secernamus ea</td><td>2.333.1</td></tr><tr><td>praecepta, quae de suasionibus tradenda sunt aut lauda-</td><td></td></tr><tr><td>tionibus, sunt enim pleraque communia, sed tamen suadere</td><td></td></tr><tr><td>aliquid aut dissuadere gravissimae mihi personae videtur</td><td></td></tr><tr><td>esse; nam et sapientis est consilium explicare suum de</td><td>5</td></tr><tr><td>maximis rebus et honesti et diserti, ut mente providere,</td><td></td></tr><tr><td>auctoritate probare, oratione persuadere possis. Atque</td><td></td></tr><tr><td>haec in senatu minore apparatu agenda sunt; sapiens enim</td><td></td></tr><tr><td>est consilium multisque aliis dicendi relinquendus locus,</td><td></td></tr><tr><td>vitanda etiam ingeni ostentationis suspicio: contio capit </td><td>334.1</td></tr><tr><td>omnem vim orationis et gravitatem varietatemque desiderat.</td><td></td></tr><tr><td>Ergo in suadendo nihil est optabilius quam dignitas; nam</td><td></td></tr><tr><td>qui utilitatem petit, non quid maxime velit suasor, sed quid</td><td></td></tr><tr><td>interdum magis sequatur, videt. Nemo est enim, prae-</td><td>5</td></tr><tr><td>sertim in tam clara civitate, quin putet expetendam maxime</td><td></td></tr><tr><td>dignitatem, sed vincit utilitas plerumque, cum subest ille</td><td></td></tr><tr><td>timor ea neglecta ne dignitatem quidem posse retineri.</td><td></td></tr><tr><td>Controversia autem est inter hominum sententias aut in</td><td>335.1</td></tr><tr><td>illo, utrum sit utilius; aut etiam, cum id convenit, certatur,</td><td></td></tr><tr><td>utrum honestati potius an utilitati consulendum sit; quae</td><td></td></tr><tr><td>quia pugnare inter se saepe videntur, qui utilitatem defendet,</td><td></td></tr><tr><td>enumerabit commoda pacis, opum, potentiae, vectigalium,</td><td>5</td></tr><tr><td>praesidi militum, ceterarum rerum, quarum fructum utili-</td><td></td></tr><tr><td>tate metimur, itemque incommoda contrariorum; qui ad</td><td></td></tr><tr><td>dignitatem impellit, maiorum exempla, quae erant vel cum</td><td></td></tr><tr><td>periculo gloriosa, conliget, posteritatis immortalem memo-</td><td></td></tr><tr><td>riam augebit, utilitatem ex laude nasci defendet semperque</td><td>10</td></tr><tr><td>eam cum dignitate esse coniunctam. Sed quid fieri possit</td><td>336.1</td></tr><tr><td>aut non possit quidque etiam sit necesse aut non sit, in</td><td></td></tr><tr><td>utraque re maxime est quaerendum; inciditur enim omnis</td><td></td></tr><tr><td>[iam] deliberatio, si intellegitur non posse fieri aut si neces-</td><td></td></tr><tr><td>sitas adfertur; et qui id docuit non videntibus aliis, is pluri-</td><td>5</td></tr><tr><td>mum vidit. Ad consilium autem de re publica dandum</td><td>337.1</td></tr><tr><td>caput est nosse rem publicam; ad dicendum vero probabi-</td><td></td></tr><tr><td>liter nosse mores civitatis, qui quia crebro mutantur, genus</td><td></td></tr><tr><td>quoque orationis est saepe mutandum; et quamquam una</td><td></td></tr><tr><td>fere vis est eloquentiae, tamen quia summa dignitas est</td><td>5</td></tr><tr><td>populi, gravissima causa rei publicae, maximi motus mul-</td><td></td></tr><tr><td>titudinis, genus quoque dicendi grandius quoddam et in- </td><td></td></tr><tr><td>lustrius esse adhibendum videtur; maximaque pars orationis</td><td></td></tr><tr><td>admovenda est ad animorum motus non numquam aut</td><td></td></tr><tr><td>cohortatione aut commemoratione aliqua aut in spem aut</td><td>10</td></tr><tr><td>in metum aut ad cupiditatem aut ad gloriam concitandos,</td><td></td></tr><tr><td>saepe etiam a temeritate, iracundia, spe, iniuria, invidia,</td><td></td></tr><tr><td>crudelitate revocandos. Fit autem ut, quia maxima quasi</td><td>338.1</td></tr><tr><td>oratoris scaena videatur contionis esse, natura ipsa ad or-</td><td></td></tr><tr><td>natius dicendi genus excitemur; habet enim multitudo vim</td><td></td></tr><tr><td>quandam talem, ut, quem ad modum tibicen sine tibiis</td><td></td></tr><tr><td>canere, sic orator sine multitudine audiente eloquens esse</td><td>5</td></tr><tr><td>non possit. Et cum sint populares multi variique lapsus,</td><td>339.1</td></tr><tr><td>vitanda est acclamatio adversa populi, quae aut orationis</td><td></td></tr><tr><td>peccato aliquo excitatur, si aspere, si arroganter, si turpiter,</td><td></td></tr><tr><td>si sordide, si quo animi vitio dictum esse aliquid videtur,</td><td></td></tr><tr><td>aut hominum offensione vel invidia, quae aut iusta est aut</td><td>5</td></tr><tr><td>ex criminatione atque fama, aut res si displicet, aut si est</td><td></td></tr><tr><td>in aliquo motu suae cupiditatis aut metus multitudo. His</td><td></td></tr><tr><td>quattuor causis totidem medicinae opponuntur: tum obiur-</td><td></td></tr><tr><td>gatio, si est auctoritas; tum admonitio quasi lenior obiur-</td><td></td></tr><tr><td>gatio; tum promissio, si audierint, probaturos; tum depre-</td><td>10</td></tr><tr><td>catio, quod est infirmum, sed non numquam utile. Nullo</td><td>340.1</td></tr><tr><td>autem loco plus facetiae prosunt et celeritas et breve aliquod</td><td></td></tr><tr><td>dictum nec sine dignitate et cum lepore; nihil enim tam</td><td></td></tr><tr><td>facile quam multitudo a tristitia et saepe ab acerbitate</td><td></td></tr><tr><td>commode et breviter et acute et hilare dicto deducitur. </td><td>5</td></tr>
        </table>