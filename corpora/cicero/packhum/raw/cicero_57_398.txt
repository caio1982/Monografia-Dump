<table>
          <script>targetHit=0;</script>
          <tr class="title first  date"><td>xv Kal<span class="snum">.</span> Iun<span class="snum">.</span> <span class="snum">44</span> in Sinuessano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Heri dederam ad te litteras exiens e Puteolano deverteramque</td><td>15.1a.1.1</td></tr><tr><td>in Cumanum. ibi bene valentem videram Piliam. quin etiam</td><td></td></tr><tr><td>paulo &lt;post&gt; Cumis eam vidi; venerat enim in funus, cui funeri</td><td></td></tr><tr><td>ego quoque operam dedi. Cn. Lucceius, familiaris noster,</td><td></td></tr><tr><td>matrem effer&lt;eb&gt;at. mansi igitur eo die in Sinuessano atque inde</td><td>5</td></tr><tr><td>mane postridie Arpinum proficiscens hanc epistulam exaravi.  </td><td></td></tr><tr><td>  Erat autem nihil novi quod aut scriberem aut ex te quaererem,</td><td>2.1</td></tr><tr><td>nisi forte hoc ad rem putas pertinere: Brutus noster misit ad me</td><td></td></tr><tr><td>orationem suam habitam in contione Capitolina petivitque a</td><td></td></tr><tr><td>me ut eam ne ambitiose corrigerem ante quam ederet. est autem</td><td></td></tr><tr><td>oratio scripta elegantissime sententiis, verbis, ut nihil possit</td><td>5</td></tr><tr><td>ultra. ego tamen si illam causam habuissem, scripsissem arden-</td><td></td></tr><tr><td>tius. ὑπόθεσις vides quae sit &lt;et&gt; persona dicentis. itaque eam</td><td></td></tr><tr><td>corrigere non potui. quo enim in genere Brutus noster esse vult</td><td></td></tr><tr><td>et quod iudicium habet de optimo genere dicendi, id ita con-</td><td></td></tr><tr><td>secutus est in ea oratione ut elegantius esse nihil possit; sed ego</td><td>10</td></tr><tr><td>secutus aliud sum, sive hoc recte sive non recte. tu tamen velim</td><td></td></tr><tr><td>orationem legas, nisi forte iam legisti, certioremque me facias</td><td></td></tr><tr><td>quid iudices ipse. quamquam vereor ne cognomine tuo lapsus</td><td></td></tr><tr><td>ὑπεραττικὸς sis in iudicando. sed si recordabere Δημοσθένους</td><td></td></tr><tr><td>fulmina, tum intelleges posse et Ἀττικώτατα &lt;et&gt; gravissime</td><td>15</td></tr><tr><td>dici. sed haec coram. nunc nec sine epistula nec cum inani</td><td></td></tr><tr><td>epistula volui ad te Metrodorum venire.</td><td></td></tr>
        </table>