<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Sept<span class="snum">.</span> <span class="snum">58</span> <span class="snum">(</span>§<span class="snum">8)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Accepi Id. Sext. quattuor epistulas a te missas: unam qua me</td><td>3.15.1.1</td></tr><tr><td>obiurgas et rogas ut sim firmior; alteram qua Crassi libertum </td><td></td></tr><tr><td>ais tibi de mea sollicitudine macieque narrasse; tertiam qua</td><td></td></tr><tr><td>demonstras acta in senatu; quartam de eo quod a Varrone</td><td></td></tr><tr><td>scribis tibi esse confirmatum de voluntate Pompei. </td><td>5</td></tr><tr><td>  Ad primam tibi hoc scribo, me ita dolere ut non modo a</td><td>2.1</td></tr><tr><td>mente non deserar sed id ipsum doleam, me tam firma mente</td><td></td></tr><tr><td>ubi utar et quibuscum non habere. nam si tu me uno non sine</td><td></td></tr><tr><td>maerore cares, quid me censes, qui et te et omnibus? et si tu</td><td></td></tr><tr><td>incolumis me requiris, [et] quo modo a me ipsam incolumita-</td><td>5</td></tr><tr><td>tem desiderari putas? nolo commemorare quibus rebus sim</td><td></td></tr><tr><td>spoliatus, non solum quia non ignoras sed etiam ne scindam</td><td></td></tr><tr><td>ipse dolorem meum; hoc confirmo, neque tantis bonis esse</td><td></td></tr><tr><td>privatum quemquam neque in tantas miserias incidisse. dies</td><td></td></tr><tr><td>autem non modo non levat luctum hunc sed etiam auget. nam</td><td>10</td></tr><tr><td>ceteri dolores mitigantur vetustate, hic non potest non et sensu</td><td></td></tr><tr><td>praesentis miseriae et recordatione praeteritae vitae cottidie</td><td></td></tr><tr><td>augeri. desidero enim non mea solum neque meos sed me</td><td></td></tr><tr><td>ipsum. quid enim sum? sed non faciam ut aut tuum animum</td><td></td></tr><tr><td>angam querelis aut meis vulneribus saepius manus adferam.</td><td>15</td></tr><tr><td>nam quod purgas eos quos ego mihi scripsi invidisse et in eis</td><td></td></tr><tr><td>Catonem, ego vero tantum illum puto ab isto scelere afuisse ut</td><td></td></tr><tr><td>maxime doleam plus apud me simulationem aliorum quam</td><td></td></tr><tr><td>istius fidem valuisse. ceteros quod purgas, debent mihi probati</td><td></td></tr><tr><td>esse tibi si sunt. sed haec sero agimus. </td><td>3.1</td></tr><tr><td>  Crassi libertum nihil puto sincere locutum. in senatu rem</td><td></td></tr><tr><td>probe scribis actam. sed quid Curio? an illam orationem non</td><td></td></tr><tr><td>legit? quae unde sit prolata nescio. sed Axius eiusdem diei </td><td></td></tr><tr><td>scribens ad me acta non ita laudat Curionem. at potest ille</td><td>5</td></tr><tr><td>aliquid praetermittere; tu, nisi quod erat, profecto non scrip-</td><td></td></tr><tr><td>sisti. Varronis sermo facit exspectationem Caesaris. atque</td><td></td></tr><tr><td>utinam ipse Varro incumbat in causam! quod profecto cum</td><td></td></tr><tr><td>sua sponte tum te instante faciet. </td><td></td></tr><tr><td>  Ego, si me aliquando vestri et patriae compotem fortuna</td><td>4.1</td></tr><tr><td>fecerit, certe efficiam ut maxime laetere unus ex omnibus</td><td></td></tr><tr><td>amicis meaque officia et studia quae parum antea luxerunt</td><td></td></tr><tr><td>(fatendum est enim) sic exsequar ut me aeque tibi ac fratri et</td><td></td></tr><tr><td>liberis nostris restitutum putes. si quid in te peccavi, ac potius</td><td>5</td></tr><tr><td>quoniam peccavi, ignosce; in me enim ipsum peccavi vehemen-</td><td></td></tr><tr><td>tius. neque haec eo scribo quo te non meo casu maximo dolore</td><td></td></tr><tr><td>esse adfectum sciam; sed profecto &lt;si&gt; quantum me amas et</td><td></td></tr><tr><td>amasti tantum amare deberes ac debuisses, numquam esses</td><td></td></tr><tr><td>passus me, quo tu abundabas, egere consilio, nec esses passus</td><td>10</td></tr><tr><td>mihi persuaderi utile nobis esse legem de collegiis perferri. sed</td><td></td></tr><tr><td>tu tantum lacrimas praebuisti dolori meo, quod erat amoris,</td><td></td></tr><tr><td>tamquam ipse ego; quod meritis meis perfectum potuit, ut dies</td><td></td></tr><tr><td>ac noctes quid mihi faciendum esset cogitares, id abs te meo,</td><td></td></tr><tr><td>non tuo scelere praetermissum est. quod si non modo tu sed</td><td>15</td></tr><tr><td>quisquam fuisset qui me Pompei minus liberali responso per-</td><td></td></tr><tr><td>territum a turpissimo consilio revocaret, quod unus tu facere</td><td></td></tr><tr><td>maxime potuisti, &lt;aut honeste occubuissemus&gt; aut victores</td><td></td></tr><tr><td>hodie viveremus. hic mihi ignosces. me enim ipsum multo</td><td></td></tr><tr><td>magis accuso, deinde te quasi me alterum, et simul meae culpae</td><td>20</td></tr><tr><td>socium quae&lt;ro&gt;. ac si restituor, etiam minus videbimur </td><td></td></tr><tr><td>deliquisse abs teque certe, quoniam nullo nostro, tuo ipsius</td><td></td></tr><tr><td>beneficio diligemur. </td><td></td></tr><tr><td>  Quod te cum Culleone scribis de privilegio locutum, est</td><td>5.1</td></tr><tr><td>aliquid, sed multo est melius abrogari. si enim nemo impediet,</td><td></td></tr><tr><td>quid est firmius? sin erit qui ferri non sinat, idem senatus consulto</td><td></td></tr><tr><td>intercedet. nec quicquam aliud opus est [quam] abrogari; nam</td><td></td></tr><tr><td>prior lex nos nihil laedebat. quam si, ut est promulgata, laudare</td><td>5</td></tr><tr><td>voluissemus aut, ut erat neglegenda, neglegere, nocere omnino</td><td></td></tr><tr><td>nobis non potuisset. hic mihi primum meum consilium defuit,</td><td></td></tr><tr><td>sed etiam obfuit. caeci, caeci inquam, fuimus in vestitu</td><td></td></tr><tr><td>mutando, in populo rogando, quod, nisi nominatim mecum</td><td></td></tr><tr><td>agi coeptum esset, fieri perniciosum fuit. sed pergo praeterita,</td><td>10</td></tr><tr><td>verum tamen ob hanc causam, ut, si quid agetur, legem illam,</td><td></td></tr><tr><td>in qua popularia multa sunt, ne tangatis. </td><td></td></tr><tr><td>  Verum est stultum me praecipere quid agatis aut quo modo.</td><td>6.1</td></tr><tr><td>utinam modo agatur aliquid! in quo ipso multa occultant tuae</td><td></td></tr><tr><td>litterae, credo ne vehementius desperatione perturber. quid</td><td></td></tr><tr><td>enim vides agi posse aut quo modo? per senatumne? at tute</td><td></td></tr><tr><td>scripsisti ad me quoddam caput legis Clodium in curiae poste</td><td>5</td></tr><tr><td>fixisse, ne referri neve dici liceret. quo modo igitur Domitius</td><td></td></tr><tr><td>se dixit relaturum? quo modo autem iis quos tu scribis et de re</td><td></td></tr><tr><td>dicentibus et ut referretur postulantibus Clodius tacuit? ac si</td><td></td></tr><tr><td>per populum, poteritne nisi de omnium tribunorum pl. sen-</td><td></td></tr><tr><td>tentia? quid de bonis? quid de domo? poteritne restitui?</td><td>10</td></tr><tr><td>aut si non poterit, egomet quo modo potero? haec nisi vides</td><td></td></tr><tr><td>expediri, quam in spem me vocas? sin autem spei nihil est, </td><td></td></tr><tr><td>quae est mihi vita? itaque exspecto Thessalonicae acta Kal.</td><td></td></tr><tr><td>Sext., ex quibus statuam in tuosne agros confugiam, ut neque</td><td></td></tr><tr><td>videam homines quos nolim et te, ut scribis, videam et propius</td><td>15</td></tr><tr><td>sim si quid agatur, id quod intellexi cum tibi tum Quinto</td><td></td></tr><tr><td>fratri placere, an abeam Cyzicum. </td><td></td></tr><tr><td>  Nunc, Pomponi, quoniam nihil impertisti tuae prudentiae ad</td><td>7.1</td></tr><tr><td>salutem meam, quod aut in me ipso satis esse consili decreras</td><td></td></tr><tr><td>aut te nihil plus mihi debere quam ut praesto esses, quoniamque</td><td></td></tr><tr><td>ego proditus, inductus, coniectus in fraudem omnia mea</td><td></td></tr><tr><td>praesidia neglexi, totam Italiam [in me] erectam ad me de-</td><td>5</td></tr><tr><td>fendendum destitui et reliqui, me, meos tradidi inimicis in-</td><td></td></tr><tr><td>spectante et tacente te, qui, si non plus ingenio valebas quam</td><td></td></tr><tr><td>ego, certe timebas minus: si potes, erige adflictos et in eo nos</td><td></td></tr><tr><td>iuva; sin omnia sunt obstructa, id ipsum fac ut sciamus et nos</td><td></td></tr><tr><td>aliquando aut obiurgare aut communiter consolari desine. ego</td><td>10</td></tr><tr><td>si tuam fidem accusarem, non me potissimum tuis tectis</td><td></td></tr><tr><td>crederem; meam amentiam accuso, quod me a te tantum</td><td></td></tr><tr><td>amari quantum ego vellem putavi. quod si fuisset, fidem</td><td></td></tr><tr><td>eandem, curam maiorem adhibuisses, me certe ad exitium</td><td></td></tr><tr><td>praecipitantem retinuisses, istos labores, quos nunc in naufragiis</td><td>15</td></tr><tr><td>nostris suscipis, non subisses. </td><td></td></tr><tr><td>  Qua re fac ut omnia ad me perspecta et explorata perscribas</td><td>8.1</td></tr><tr><td>meque, ut facis, velis esse aliquem, quoniam qui fui et qui esse</td><td></td></tr><tr><td>potui, iam esse non possum, et ut his litteris non te sed me</td><td></td></tr><tr><td>ipsum a me esse accusatum putes. si qui erunt quibus putes</td><td></td></tr><tr><td>opus esse meo nomine litteras dari, velim conscribas curesque</td><td>5</td></tr><tr><td>dandas. data <span class="caps">xiiii</span> Kal. Sept. </td><td></td></tr>
        </table>