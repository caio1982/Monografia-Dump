<table>
          <script>targetHit=0;</script>
          <tr><td>  Vehemens haec est exornatio et in coniecturali con-</td><td>4.53.34</td></tr><tr><td>stitutione causae ferme semper necessaria, et in cete-</td><td>35</td></tr><tr><td>ris generibus causarum et in omni oratione adhibenda</td><td></td></tr><tr><td>nonnumquam. </td><td></td></tr><tr><td>  Expolitio est, cum in eodem loco manemus et</td><td>54.1</td></tr><tr><td>aliud atque aliud dicere videmur. Ea dupliciter fit:</td><td></td></tr><tr><td>si aut eandem plane dicemus rem, aut de eadem re. </td><td></td></tr><tr><td>  Eandem rem dicemus, non eodem modo—nam</td><td></td></tr><tr><td>id quidem optundere auditorem est, non rem expolire</td><td>5</td></tr><tr><td>—sed commutate. Commutabimus tripliciter: verbis,</td><td></td></tr><tr><td>pronuntiando, tractando. </td><td></td></tr><tr><td>  Verbis commutabimus, cum re semel dicta iterum</td><td></td></tr><tr><td>aut saepius aliis verbis, quae idem valeant, eadem res</td><td></td></tr><tr><td>proferetur, hoc modo: </td><td>10</td></tr><tr><td>      'Nullum tantum est periculum, quod sapiens pro</td><td></td></tr><tr><td>    salute patriae vitandum arbitretur. Cum agetur in-</td><td></td></tr><tr><td>    columitas perpetua civitatis, qui bonis erit rationi-</td><td></td></tr><tr><td>    bus praeditus, profecto nullum vitae discrimen sibi</td><td></td></tr><tr><td>    pro fortunis rei p. fugiendum putabit et erit in ea</td><td>15</td></tr><tr><td>    sententia semper, ut pro patria studiose quamvis in</td><td></td></tr><tr><td>    magnam descendat vitae dimicationem.' </td><td></td></tr><tr><td>  Pronuntiando commutabimus, si, cum in ser-</td><td></td></tr><tr><td>mone, tum in acrimonia, tum in alio atque alio genere</td><td></td></tr><tr><td>vocis atque gestus eadem verbis commutando pro-</td><td>20</td></tr><tr><td>nuntiationem quoque vehementius inmutarimus. Hoc</td><td></td></tr><tr><td>neque commodissime scribi potest neque parum est</td><td></td></tr><tr><td>apertum; quare non eget exempli. </td><td></td></tr><tr><td>  Tertium genus est commutationis, quod tractan-</td><td>55.1</td></tr><tr><td>do conficitur, si sententiam traiciemus aut ad sermo-</td><td></td></tr><tr><td>cinationem aut exsuscitationem. </td><td></td></tr>
        </table>