<table>
          <script>targetHit=0;</script>
          <tr><td>  <span class="caps">Qvintvs</span> Tu uero iam perpauca scilicet. Ex</td><td>1.34.16</td></tr><tr><td>his enim quae dixisti, &lt;etsi aliter&gt; Attico, uidetur mihi</td><td></td></tr><tr><td>quidem certe ex natura ortum esse ius. </td><td></td></tr><tr><td>  <span class="caps">Atticvs</span> An mihi aliter uideri possit,</td><td>35.1</td></tr><tr><td>cum haec iam perfecta sint, primum quasi muneribus</td><td></td></tr><tr><td>deorum nos esse instructos et ornatos, secundo autem</td><td></td></tr><tr><td>loco unam esse hominum inter ipsos uiuendi parem</td><td></td></tr><tr><td>communemque rationem, deinde omnes inter se</td><td>5</td></tr><tr><td>naturali quadam indulgentia et beniuolentia, tum</td><td></td></tr><tr><td>etiam societate iuris contineri? quae quom uera</td><td></td></tr><tr><td>esse, recte ut arbitror, concesserimus, qui iam licet</td><td></td></tr><tr><td>nobis a natura leges et iura seiungere? </td><td></td></tr><tr><td>  <span class="caps">Marcvs</span> Recte dicis, et res se sic habet.</td><td>36.1</td></tr><tr><td>Verum philosophorum more, non ueterum quidem</td><td></td></tr><tr><td>illorum, sed eorum qui quasi officinas instruxerunt</td><td></td></tr><tr><td>sapientiae, quae fuse olim disputabantur ac libere, ea</td><td></td></tr><tr><td>nunc articulatim distincta dicuntur. Nec enim satis</td><td>5</td></tr><tr><td>fieri censent huic loco qui nunc est in manibus, nisi</td><td></td></tr><tr><td>separatim hoc ipsum, &lt;a&gt; natura esse ius, disputarint. </td><td></td></tr><tr><td>  <span class="caps">Atticvs</span> Et scilicet tua libertas disserendi </td><td></td></tr><tr><td>amissa est, aut tu is es qui in disputando non tuum</td><td></td></tr><tr><td>iudicium sequaris, sed auctoritati aliorum pareas! </td><td>10</td></tr><tr><td>  <span class="caps">Marcvs</span> Non semper, Tite, sed iter huius ser-</td><td>37.1</td></tr><tr><td>monis quod sit, uides: ad res publicas firmandas et ad</td><td></td></tr><tr><td>stabiliend&lt;o&gt;s &lt;mo&gt;res sanandos&lt;que&gt; populos omnis nostra</td><td></td></tr><tr><td>pergit oratio. Quocirca uereor committere ut non</td><td></td></tr><tr><td>bene prouisa et diligenter explorata principia ponan-</td><td>5</td></tr><tr><td>tur, nec tamen &lt;spero fore&gt; ut omnibus probentur—</td><td></td></tr><tr><td>nam id fieri non potest—, sed ut eis qui omnia recta</td><td></td></tr><tr><td>atque honesta per se expetenda duxerunt, et aut nihil</td><td></td></tr><tr><td>omnino in bonis numerandum nisi quod per se</td><td></td></tr><tr><td>ipsum laudabile esset, aut certe nullum habendum</td><td>10</td></tr><tr><td>magnum bonum, nisi quod uere laudari sua sponte</td><td></td></tr><tr><td>posset: </td><td></td></tr><tr><td>iis omnibus, siue in Academia uetere cum</td><td>38.1</td></tr><tr><td>Speusippo, Xenocrate, Polemone manserunt, siue</td><td></td></tr><tr><td>Aristotelem et Theophrastum, cum illis congruentes</td><td></td></tr><tr><td>re, genere docendi paulum differentes, secuti sunt,</td><td></td></tr><tr><td>siue, ut Zenoni uisum est, rebus non commutatis immu-</td><td>5</td></tr><tr><td>tauerunt uocabula, siue etiam Aristonis difficilem</td><td></td></tr><tr><td>atque arduam, sed iam tamen fractam et conuictam</td><td></td></tr><tr><td>sectam secuti sunt, ut uirtutibus exceptis atque</td><td></td></tr><tr><td>uitiis cetera in summa aequalitate ponerent: iis</td><td></td></tr><tr><td>omnibus haec quae dixi prob&lt;e&gt;ntur. </td><td>10</td></tr><tr><td>Sibi autem</td><td>39.1</td></tr><tr><td>indulgentes et corpori deseruientes atque omnia quae</td><td></td></tr><tr><td>sequantur in uita quaeque fugiant uoluptatibus et </td><td></td></tr><tr><td>doloribus ponderantes, etiam si uera dic&lt;a&gt;nt—nihil</td><td></td></tr><tr><td>enim opus est hoc loco litibus—, in hortulis suis</td><td>5</td></tr><tr><td>iubeamus dicere, atque etiam ab omni societate rei</td><td></td></tr><tr><td>publicae, cuius partem nec norunt ullam neque um-</td><td></td></tr><tr><td>quam nosse uoluerunt, paulisper facessant rogemus.</td><td></td></tr><tr><td>Perturbatricem autem harum omnium rerum Acade-</td><td></td></tr><tr><td>miam, hanc ab Arcesila et Carneade recentem, exo-</td><td>10</td></tr><tr><td>remus ut sileat. Nam si inuaserit in haec, quae satis</td><td></td></tr><tr><td>scite nobis instructa et composita uidentur, nimias</td><td></td></tr><tr><td>edet ruinas. Quam quidem ego placare cupio, sub-</td><td></td></tr><tr><td>mouere non audeo. . . .</td><td></td></tr><tr><td>. . . </td><td>15</td></tr><tr><td>  Nam etiam sine illius suffimentis</td><td>40.1</td></tr><tr><td>expiati sumus. At uero scelerum in homines atque &lt;in</td><td></td></tr><tr><td>deos&gt; inpietatum nulla expiatio est. Itaque poenas</td><td></td></tr><tr><td>luunt, non tam iudiciis—quae quondam nusquam</td><td></td></tr><tr><td>erant, hodie multifariam nulla sunt, ubi &lt;sunt&gt; tamen,</td><td>5</td></tr><tr><td>persaepe falsa sunt—&lt;a&gt;t eos agitant insectanturque</td><td></td></tr><tr><td>furiae, non ardentibus taedis sicut in fabulis, sed</td><td></td></tr><tr><td>angore conscientiae fraudisque cruciatu. Quodsi</td><td></td></tr><tr><td>homines ab iniuria poena, non natura arcere deberet,</td><td></td></tr><tr><td>quaenam sollicitudo uexaret impios sublato suppli-</td><td>10</td></tr><tr><td>ciorum metu? Quorum tamen nemo tam audax </td><td></td></tr><tr><td>umquam fuit, quin aut abnuer&lt;e&gt;t a se commissum esse</td><td></td></tr><tr><td>facinus, aut iusti sui doloris causam aliquam finge-</td><td></td></tr><tr><td>ret, defensionemque facinoris a naturae iure aliquo</td><td></td></tr><tr><td>quaereret. Quae si appellare audent impii, quo tan-</td><td>15</td></tr><tr><td>dem studio colentur a bonis? Quodsi poena, si metus</td><td></td></tr><tr><td>supplicii, non ipsa turpitudo deterret ab iniuriosa</td><td></td></tr><tr><td>facinerosaque uita, nemo est iniustus, a&lt;t&gt; incauti potius</td><td></td></tr><tr><td>habendi sunt inprobi. </td><td></td></tr><tr><td>  Tum autem qui non ipso honesto mouemur</td><td>41.1</td></tr><tr><td>ut boni uiri simus, sed utilitate aliqua atque fructu,</td><td></td></tr><tr><td>callidi sumus, non boni. Nam quid faciet is homo in</td><td></td></tr><tr><td>tenebris qui nihil timet nisi testem et iudicem? Quid</td><td></td></tr><tr><td>in deserto quo loco nactus, quem multo auro spoliare</td><td>5</td></tr><tr><td>possit, imbecillum atque solum? Noster quidem hic</td><td></td></tr><tr><td>natura iustus uir ac bonus etiam conloquetur, iuuabit,</td><td></td></tr><tr><td>in uiam deducet. Is uero qui nihil alterius causa faciet</td><td></td></tr><tr><td>et metietur suis commodis omnia, uidetis, credo,</td><td></td></tr><tr><td>quid sit acturus! Quodsi negabit se illi uitam erep-</td><td>10</td></tr><tr><td>turum et aurum ablaturum, numquam ob eam cau-</td><td></td></tr><tr><td>sam negabit quod id natura turpe iudicet, sed quod</td><td></td></tr><tr><td>metuat ne emanet, id est ne malum habeat. O rem</td><td></td></tr><tr><td>dignam, in qua non modo docti, sed etiam agrestes</td><td></td></tr><tr><td>erubescant! </td><td>15</td></tr><tr><td>  Iam uero illud stultissimum, existimare</td><td>42.1</td></tr><tr><td>omnia iusta esse quae s&lt;c&gt;ita sint in populorum insti- </td><td></td></tr><tr><td>tutis aut legibus. Etiamne si quae leges sint tyran-</td><td></td></tr><tr><td>norum? Si triginta illi Athenis leges inponere uo-</td><td></td></tr><tr><td>luissent, et si omnes Athenienses delectarentur tyran-</td><td>5</td></tr><tr><td>nicis legibus, num idcirco eae leges iustae haberen-</td><td></td></tr><tr><td>tur? Nihilo credo magis illa quam interrex noster</td><td></td></tr><tr><td>tulit, ut dictator quem uellet ciuium &lt;nominatim&gt; aut</td><td></td></tr><tr><td>indicta causa inpune posset occidere. Est enim unum</td><td></td></tr><tr><td>ius quo deuincta est hominum societas et quod lex</td><td>10</td></tr><tr><td>constituit una, quae lex est recta ratio imperandi</td><td></td></tr><tr><td>atque prohibendi. Quam qui ignorat, is est iniustus,</td><td></td></tr><tr><td>siue est illa scripta uspiam siue nusquam. Quodsi</td><td></td></tr><tr><td>iustitia est obtemperatio scriptis legibus institutisque</td><td></td></tr><tr><td>populorum, et si, ut eidem dicunt, utilitate omnia</td><td>15</td></tr><tr><td>metienda sunt, negleget leges easque perrumpet, si</td><td></td></tr><tr><td>poterit, is qui sibi eam rem fructuosam putabit fore.</td><td></td></tr><tr><td>Ita fit ut nulla sit omnino iustitia, si neque natura est</td><td></td></tr><tr><td>&lt;et&gt; ea quae propter utilitatem constituitur utilitate</td><td></td></tr><tr><td>&lt;a&gt;lia conuellitur. </td><td>20</td></tr><tr><td>  Atqui si natura confirmatura ius non erit, uir-</td><td>43.1</td></tr><tr><td>tutes omnes tollantur. Vbi enim liberalitas, ubi</td><td></td></tr><tr><td>patriae caritas, ubi pietas, ubi aut bene merendi de</td><td></td></tr><tr><td>altero aut referendae gratiae uoluntas poterit exis-</td><td></td></tr><tr><td>tere? Nam haec nascuntur ex eo quod natura pro-</td><td>5</td></tr><tr><td>pensi sumus ad diligendos homines, quod fundamen- </td><td></td></tr><tr><td>tum iuris est. Neque solum in homines obsequia, sed</td><td></td></tr><tr><td>etiam in deos caerimoniae religionesque toll&lt;e&gt;ntur,</td><td></td></tr><tr><td>quas non metu, sed ea coniunctione quae est homini</td><td></td></tr><tr><td>cum deo conseruandas puto. </td><td>10</td></tr><tr><td>  Quodsi populorum iussis, si principum decre-</td><td></td></tr><tr><td>tis, si sententiis iudicum iura constituerentur, ius esset</td><td></td></tr><tr><td>latrocinari, ius adulterare, ius testamenta falsa suppo-</td><td></td></tr><tr><td>nere, si haec suffragiis aut scitis multitudinis proba-</td><td></td></tr><tr><td>rentur. </td><td>15</td></tr><tr><td>  Quodsi tanta potestas est stultorum sententiis</td><td>44.1</td></tr><tr><td>atque iussis, ut eorum suffragiis rerum natura uerta-</td><td></td></tr><tr><td>tur, cur non sanciunt ut quae mala perniciosaque</td><td></td></tr><tr><td>sunt, habeantur pro bonis et salutaribus? Aut &lt;cur&gt;</td><td></td></tr><tr><td>cum ius ex iniuria lex facere possit, bonum eadem</td><td>5</td></tr><tr><td>facere non possit ex malo? Atqui nos legem bonam</td><td></td></tr><tr><td>a mala nulla alia nisi natura&lt;e&gt; norma diuidere possu-</td><td></td></tr><tr><td>mus. Nec solum ius et &lt;in&gt;iuria natura diiudicatur, sed</td><td></td></tr><tr><td>omnino omnia honesta et turpia. Nam, &lt;ut&gt; communis</td><td></td></tr><tr><td>intellegentia nobis notas res eff&lt;e&gt;cit easque in animis</td><td>10</td></tr><tr><td>nostris inchoauit, honesta in uirtute ponuntur, in</td><td></td></tr><tr><td>uitiis turpia. </td><td></td></tr><tr><td>  Haec autem in opinione existimare, non in natura</td><td>45.1</td></tr><tr><td>posita, dementis est. Nam nec arboris nec equi uirtus</td><td></td></tr><tr><td>quae dicitur (in quo abutimur nomine) in opinione </td><td></td></tr><tr><td>&lt;po&gt;sita est, sed in natura. Quod si ita est, honesta</td><td></td></tr><tr><td>quoque et turpia natura diiudicanda sunt. Nam si</td><td>5</td></tr><tr><td>opinione uniuersa uirtus, eadem eius etiam partes</td><td></td></tr><tr><td>probarentur. Quis igitur prudentem et, ut ita dicam,</td><td></td></tr><tr><td>catum non ex ipsius habitu sed ex aliqua re externa</td><td></td></tr><tr><td>iudicet? Est enim uirtus &lt;boni alicuius&gt; perfecta ratio,</td><td></td></tr><tr><td>quod certe in natura est: igitur omnis honestas eodem</td><td>10</td></tr><tr><td>modo. </td><td></td></tr><tr><td>  Nam ut uera et falsa, ut consequentia et</td><td></td></tr><tr><td>contraria sua sponte, non aliena iudicantur, sic cons-</td><td></td></tr><tr><td>tans et perpetua ratio uitae, quae uirtus est, itemque</td><td></td></tr><tr><td>inconstantia, quod est uitium, sua natura proba&lt;b&gt;i&lt;tur&gt;;</td><td>15</td></tr><tr><td>nos ingenia i&lt;udice&gt;m&lt;us&gt; non item? </td><td></td></tr><tr><td>An ingenia natura,</td><td>46.1</td></tr><tr><td>uirtutes et uitia quae existunt ab ingeniis, aliter iudi-</td><td></td></tr><tr><td>cabuntur? An ea &lt;si&gt; non aliter, honesta et turpia non</td><td></td></tr><tr><td>ad naturam referri necesse erit? &lt;Si&gt; quod laudabile</td><td></td></tr><tr><td>bonum est, in se habeat quod laudetur, necesse est;</td><td>5</td></tr><tr><td>ipsum enim bonum non est opinionibus, sed natura.</td><td></td></tr><tr><td>Nam ni ita esset, beati quoque opinione esse&lt;mus&gt;, quo</td><td></td></tr><tr><td>quid dici potest stultius? Quare quom et bonum et</td><td></td></tr><tr><td>malum natura iudicetur, et ea sint principia naturae,</td><td></td></tr><tr><td>certe honesta quoque et turpia simili ratione diiudi-</td><td>10</td></tr><tr><td>canda et ad naturam referenda sunt. </td><td></td></tr><tr><td>  Sed perturbat nos opinionum uarietas homi-</td><td>47.1</td></tr><tr><td>numque dissensio, et quia non idem contingit in sensi- </td><td></td></tr><tr><td>bus, hos natura certos putamus; illa quae aliis sic,</td><td></td></tr><tr><td>aliis secus, nec isdem semper uno modo uidentur, ficta</td><td></td></tr><tr><td>esse dicimus. Quod est longe aliter. Nam sensus nostros</td><td>5</td></tr><tr><td>non parens, non nutrix, non magister, non poeta, non</td><td></td></tr><tr><td>scaena deprauat, non multitudinis consensus abducit.</td><td></td></tr><tr><td>At uero animis omnes tenduntur insidiae, uel ab iis</td><td></td></tr><tr><td>quos modo enumeraui qui teneros et rudes quom acce-</td><td></td></tr><tr><td>perunt, inficiunt et flectunt ut uolunt, uel ab ea quae</td><td>10</td></tr><tr><td>penitus in omni sensu implicata insidet, imitatrix boni</td><td></td></tr><tr><td>uoluptas, malorum autem mater omnium; quoius</td><td></td></tr><tr><td>blanditiis corrupti, quae natura bona sunt, quia dulce-</td><td></td></tr><tr><td>dine hac et scabie carent, non cern&lt;imus&gt; satis. </td><td></td></tr><tr><td>  Sequitur (ut conclusa mihi iam haec</td><td>48.1</td></tr><tr><td>sit omnis oratio), id quod ante oculos ex iis est quae</td><td></td></tr><tr><td>dicta sunt, et ius et omne honestum sua sponte esse</td><td></td></tr><tr><td>expetendum. Etenim omnes uiri boni ipsam aequi-</td><td></td></tr><tr><td>tatem et ius ipsum amant, nec est uiri boni errare et</td><td>5</td></tr><tr><td>diligere quod per se non sit diligendum: per se igitur</td><td></td></tr><tr><td>ius est expetendum et colendum. Quod si ius, etiam</td><td></td></tr><tr><td>iustitia; sin ea, reliquae quoque uirtutes per se colen-</td><td></td></tr><tr><td>dae sunt. Quid? Liberalitas gratuitane est an mercen-</td><td></td></tr><tr><td>naria? Si sine praemio benignus est, gratuita; si cum</td><td>10</td></tr><tr><td>mercede, conducta. Nec est dubium quin is qui libe-</td><td></td></tr><tr><td>ralis benignusue dicitur, officium non, fructum sequa- </td><td></td></tr><tr><td>tur. Ergo item iustitia nihil expetit praemii, nihil</td><td></td></tr><tr><td>pretii: per se igitur expetitur eademque omnium uir-</td><td></td></tr><tr><td>tutum causa atque sententia est. </td><td>15</td></tr><tr><td>  Atque etiam si emolumentis, non &lt;sua&gt; sponte</td><td>49.1</td></tr><tr><td>uirtus expetitur, una erit uirtus quae malitia rectis-</td><td></td></tr><tr><td>sime dicetur. Vt enim quisque maxume ad suum com-</td><td></td></tr><tr><td>modum refert, quaecumque agit, ita minime est uir</td><td></td></tr><tr><td>bonus, &lt;sic&gt; qui uirtutem praemio metiuntur, nullam</td><td>5</td></tr><tr><td>uirtutem nisi malitiam put&lt;a&gt;nt. Vbi enim beneficus, si</td><td></td></tr><tr><td>nemo alterius causa benigne facit? Vbi gratus, si non</td><td></td></tr><tr><td>&lt;tu&gt;m ipsi cernunt&lt;ur&gt; grati, quo&lt;m&gt; referunt gratiam?</td><td></td></tr><tr><td>Vbi illa sancta amicitia, si non ipse amicus per se</td><td></td></tr><tr><td>amatur toto pectore, ut dicitur? Qui etiam deserendus</td><td>10</td></tr><tr><td>et abiciendus est, desperatis emolumentis et fructi-</td><td></td></tr><tr><td>bus; quo quid potest dici immanius? Quodsi amicitia</td><td></td></tr><tr><td>per se colenda est, societas quoque hominum et aequa-</td><td></td></tr><tr><td>litas et iustitia per se expetenda. Quod ni ita est,</td><td></td></tr><tr><td>omnino iustitia nulla est. Id enim iniustissimum</td><td>15</td></tr><tr><td>ipsum est, iustitiae mercedem quaerere. </td><td></td></tr><tr><td>  Quid uero de modestia, quid de tempe-</td><td>50.1</td></tr><tr><td>rantia, quid de continentia, quid de uerecundia,</td><td></td></tr><tr><td>pudore pudicitiaque dicemus? Infamiaene metu non</td><td></td></tr><tr><td>esse petulantes, an legum et iudiciorum? Innocentes</td><td></td></tr><tr><td>ergo et uerecundi sunt, ut bene audiant, et, ut rumorem</td><td>5</td></tr><tr><td>bonum colligant, erubescent impudica loqui. At me </td><td></td></tr><tr><td>istorum philosophorum pudet, qui &lt;uitii&gt; iudicium</td><td></td></tr><tr><td>uitare &lt;uolunt, nec se&gt; uitio ipso &lt;no&gt;tat&lt;os&gt; putant.</td><td></td></tr><tr><td>Quid enim? Possumus eos, qui a stupro</td><td>51.1</td></tr><tr><td>arcentur infamiae metu, pudicos dicere, quom ipsa</td><td></td></tr><tr><td>infamia propter rei &lt;turp&gt;itudinem consequatur? Nam</td><td></td></tr><tr><td>quid aut laudari rite aut uituperari potest, si ab eius</td><td></td></tr><tr><td>natura recesseris quod aut laudandum aut uitupe-</td><td>5</td></tr><tr><td>randum putes? An corporis prauitates, si erunt perin-</td><td></td></tr><tr><td>signes, habebunt aliquid offensionis, animi deformitas</td><td></td></tr><tr><td>non habebit? Cuius turpitudo ex ipsis uitiis facillime</td><td></td></tr><tr><td>perspici potest. Quid enim foedius auaritia, quid</td><td></td></tr><tr><td>immanius libidine, quid contemptius timiditate, quid</td><td>10</td></tr><tr><td>abiectius tarditate et stultitia dici potest? Quid ergo?</td><td></td></tr><tr><td>Eos qui singulis uitiis excellunt aut etiam pluribus,</td><td></td></tr><tr><td>propter damna aut detrimenta aut cruciatus aliquos</td><td></td></tr><tr><td>miseros esse dicimus, an propter uim turpitudinemque</td><td></td></tr><tr><td>uitiorum? Quod item ad contrariam laudem &lt;de&gt;</td><td>15</td></tr><tr><td>uirtute dici potest. </td><td></td></tr><tr><td>  Nam si propter alias res uirtus expetitur, melius</td><td>52.1</td></tr><tr><td>esse aliquid quam uirtutem necesse est: pecuniamne</td><td></td></tr><tr><td>igitur an honores an formam an ualetudinem? Quae</td><td></td></tr><tr><td>et quom adsunt perparua sunt, et quam diu adfutura</td><td></td></tr><tr><td>sint, certum sciri nullo modo potest. An id quod turpis-</td><td>5</td></tr><tr><td>simum dictu est, uoluptatem? At in ea quidem sper-</td><td></td></tr><tr><td>nenda et repudianda uirtus uel maxime cernitur.  </td><td></td></tr><tr><td>  Sed uidetisne quanta series rerum sententiarumque</td><td></td></tr><tr><td>sit, atque ut ex alio alia nectantur? Quin labebar</td><td></td></tr><tr><td>longius, nisi me retinuissem. </td><td>10</td></tr>
        </table>