<table>
          <script>targetHit=0;</script>
          <tr><td>  Videtis iam, patres conscripti, omnibus rebus et modis</td><td>1.14.1</td></tr><tr><td>constructam et coacervatam pecuniam <span class="caps">x</span>viralem. Minuetur</td><td></td></tr><tr><td>huius pecuniae invidia; consumetur enim in agrorum empti-</td><td></td></tr><tr><td>onibus. Optime. Quis ergo emet agros istos? Idem <span class="caps">x</span>viri;</td><td></td></tr><tr><td>tu, Rulle,—missos enim facio ceteros—emes quod voles,</td><td>5</td></tr><tr><td>vendes quod voles; utrumque horum facies quanti voles.</td><td></td></tr><tr><td>Cavet enim vir optimus ne emat ab invito. Quasi vero</td><td></td></tr><tr><td>non intellegamus ab invito emere iniuriosum esse, ab non</td><td></td></tr><tr><td>invito quaestuosum. Quantum tibi agri vendet, ut alios</td><td></td></tr><tr><td>omittam, socer tuus, et, si ego eius aequitatem animi probe</td><td>10</td></tr><tr><td>novi, vendet non invitus? Facient idem ceteri libenter, ut</td><td></td></tr><tr><td>possessionis invidiam pecunia commutent, accipiant quod</td><td></td></tr><tr><td>cupiunt, dent quod retinere vix possunt. </td><td></td></tr><tr><td>  Nunc perspicite omnium rerum infinitam atque intoleran-</td><td>15.1</td></tr><tr><td>dam licentiam. Pecunia coacta est ad agros emendos;</td><td></td></tr><tr><td>ei porro ab invitis non ementur. Si consenserint posses-</td><td></td></tr><tr><td>sores non vendere, quid futurum est? Referetur pecunia? </td><td></td></tr><tr><td>Non licet. Exigetur? Vetat. Verum esto; nihil est quod</td><td>5</td></tr><tr><td>non emi possit, si tantum des quantum velit venditor.</td><td></td></tr><tr><td>Spoliemus orbem terrarum, vendamus vectigalia, effundamus</td><td></td></tr><tr><td>aerarium, ut locupletatis aut invidiae aut pestilentiae pos-</td><td></td></tr><tr><td>sessoribus agri tamen emantur. </td><td></td></tr><tr><td>  Quid tum? quae erit in istos agros deductio, quae totius</td><td>16.1</td></tr><tr><td>rei ratio atque descriptio? 'Deducentur,' inquit, 'coloniae.'</td><td></td></tr><tr><td>Quot? quorum hominum? in quae loca? Quis enim non</td><td></td></tr><tr><td>videt in coloniis esse haec omnia consideranda? Tibi nos,</td><td></td></tr><tr><td>Rulle, et istis tuis harum omnium rerum machinatoribus</td><td>5</td></tr><tr><td>totam Italiam inermem tradituros existimasti, quam prae-</td><td></td></tr><tr><td>sidiis confirmaretis, coloniis occuparetis, omnibus vinclis</td><td></td></tr><tr><td>devinctam et constrictam teneretis? Vbi enim cavetur ne</td><td></td></tr><tr><td>in Ianiculo coloniam constituatis, ne urbem hanc urbe alia</td><td></td></tr><tr><td>premere atque urgere possitis? 'Non faciemus,' inquit.</td><td>10</td></tr><tr><td>Primum nescio, deinde timeo, postremo non committam</td><td></td></tr><tr><td>ut vestro beneficio potius quam nostro consilio salvi esse</td><td></td></tr><tr><td>possimus. Quod vero totam Italiam vestris coloniis com-</td><td>17.1</td></tr><tr><td>plere voluistis, id cuius modi esset neminemne nostrum</td><td></td></tr><tr><td>intellecturum existimavistis? Scriptum est enim: '<span class="caps">Qvae</span></td><td></td></tr><tr><td><span class="caps">in mvnicipia qvasqve in colonias xviri velint, dedvcant</span></td><td></td></tr><tr><td><span class="caps">colonos qvos velint et eis agros adsignent qvibvs in</span></td><td>5</td></tr><tr><td><span class="caps">locis velint</span>,' ut, cum totam Italiam militibus suis occu-</td><td></td></tr><tr><td>parint, nobis non modo dignitatis retinendae, verum ne</td><td></td></tr><tr><td>libertatis quidem recuperandae spes relinquatur. Atque</td><td></td></tr><tr><td>haec a me suspicionibus et coniectura coarguuntur. Iam</td><td>18.1</td></tr><tr><td>omnis omnium tolletur error, iam aperte ostendent sibi</td><td></td></tr><tr><td>nomen huius rei publicae, sedem urbis atque imperi, denique</td><td></td></tr><tr><td>hoc templum Iovis Optimi Maximi atque hanc arcem om-</td><td></td></tr><tr><td>nium gentium displicere. Capuam deduci colonos volunt, </td><td>5</td></tr><tr><td>illam urbem huic urbi rursus opponere, illuc opes suas</td><td></td></tr><tr><td>deferre et imperi nomen transferre cogitant. Qui locus</td><td></td></tr><tr><td>propter ubertatem agrorum abundantiamque rerum omnium</td><td></td></tr><tr><td>superbiam et crudelitatem genuisse dicitur, ibi nostri coloni</td><td></td></tr><tr><td>delecti ad omne facinus a <span class="caps">x</span>viris conlocabuntur, et, credo,</td><td>10</td></tr><tr><td>qua in urbe homines in vetere dignitate fortunaque nati</td><td></td></tr><tr><td>copiam rerum moderate ferre non potuerunt, in ea isti vestri</td><td></td></tr><tr><td>satellites modeste insolentiam suam continebunt. Maiores</td><td>19.1</td></tr><tr><td>nostri Capua magistratus, senatum, consilium commune,</td><td></td></tr><tr><td>omnia denique insignia rei publicae sustulerunt, neque aliud</td><td></td></tr><tr><td>quicquam in urbe nisi inane nomen Capuae reliquerunt,</td><td></td></tr><tr><td>non crudelitate—quid enim illis fuit clementius qui etiam</td><td>5</td></tr><tr><td>externis hostibus victis sua saepissime reddiderunt?—sed</td><td></td></tr><tr><td>consilio, quod videbant, si quod rei publicae vestigium illis</td><td></td></tr><tr><td>moenibus contineretur, urbem ipsam imperio domicilium</td><td></td></tr><tr><td>praebere posse; vos haec, nisi evertere rem publicam cu-</td><td></td></tr><tr><td>peretis ac vobis novam dominationem comparare, credo,</td><td>10</td></tr><tr><td>quam perniciosa essent non videretis. Quid enim caven-</td><td>20.1</td></tr><tr><td>dum est in coloniis deducendis? Si luxuries, Hannibalem</td><td></td></tr><tr><td>ipsum Capua corrupit, si superbia, nata inibi esse haec ex</td><td></td></tr><tr><td>Campanorum fastidio videtur, si praesidium, non prae-</td><td></td></tr><tr><td>ponitur huic urbi ista colonia, sed opponitur. At quem</td><td>5</td></tr><tr><td>ad modum armatur, di immortales! Nam bello Punico</td><td></td></tr><tr><td>quicquid potuit Capua, potuit ipsa per sese; nunc omnes</td><td></td></tr><tr><td>urbes quae circum Capuam sunt a colonis per eosdem <span class="caps">x</span>viros</td><td></td></tr><tr><td>occupabuntur; hanc enim ob causam permittit ipsa lex, in</td><td></td></tr><tr><td>omnia quae velint oppida colonos ut <span class="caps">x</span>viri deducant quos</td><td>10</td></tr><tr><td>velint. Atque his colonis agrum Campanum et Stellatem</td><td></td></tr><tr><td>campum dividi iubet. Non queror deminutionem vectiga-</td><td>21.1</td></tr><tr><td>lium, non flagitium huius iacturae atque damni, praetermitto </td><td></td></tr><tr><td>illa quae nemo est quin gravissime et verissime con-</td><td></td></tr><tr><td>queri possit, nos caput patrimoni publici, pulcherrimam</td><td></td></tr><tr><td>populi Romani possessionem, subsidium annonae, horreum</td><td>5</td></tr><tr><td>belli, sub signo claustrisque rei publicae positum vectigal</td><td></td></tr><tr><td>servare non potuisse, eum denique nos agrum P. Rullo</td><td></td></tr><tr><td>concessisse, qui ager ipse per sese et Sullanae dominationi</td><td></td></tr><tr><td>et Gracchorum largitioni restitisset; non dico solum hoc in</td><td></td></tr><tr><td>re publica vectigal esse quod amissis aliis remaneat, inter-</td><td>10</td></tr><tr><td>missis non conquiescat, in pace niteat, in bello non obsole-</td><td></td></tr><tr><td>scat, militem sustentet, hostem non pertimescat; praeter-</td><td></td></tr><tr><td>mitto omnem hanc orationem et contioni reservo; de</td><td></td></tr><tr><td>periculo salutis ac libertatis loquor. Quid enim existimatis</td><td>22.1</td></tr><tr><td>integrum vobis in re publica fore aut in vestra libertate ac</td><td></td></tr><tr><td>dignitate retinenda, cum Rullus atque ei quos multo magis</td><td></td></tr><tr><td>quam Rullum timetis cum omni egentium atque improbo-</td><td></td></tr><tr><td>rum manu, cum omnibus copiis, cum omni argento et auro</td><td>5</td></tr><tr><td>Capuam et urbis circa Capuam occuparint? </td><td></td></tr>
        </table>