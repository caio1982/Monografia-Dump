<table>
          <script>targetHit=0;</script>
          <tr><td>  Fuit igitur causa capiendi novi consili: videte nunc fue-</td><td>14.1</td></tr><tr><td>rintne partes meae paene praecipuae. Quem tum Sergius</td><td></td></tr><tr><td>ille tuus, quem Lollius, quem ceterae pestes in lapidatione</td><td></td></tr><tr><td>illa nominabant? quem annonam praestare oportere dice-</td><td></td></tr><tr><td>bant? nonne me? Quid? operarum illa concursatio no-</td><td>5</td></tr><tr><td>cturna non a te ipso instituta me frumentum flagitabat?</td><td></td></tr><tr><td>quasi vero ego aut rei frumentariae praefuissem, aut com-</td><td></td></tr><tr><td>pressum aliquod frumentum tenerem, aut in isto genere</td><td></td></tr><tr><td>omnino quicquam aut curatione aut potestate valuissem.</td><td></td></tr><tr><td>Sed homo ad caedem imminens meum nomen operis edi-</td><td>10</td></tr><tr><td>derat, imperitis iniecerat. Cum de mea dignitate in templo</td><td></td></tr><tr><td>Iovis Optimi Maximi senatus frequentissimus uno isto dis-</td><td></td></tr><tr><td>sentiente decrevisset, subito illo ipso die carissimam anno-</td><td></td></tr><tr><td>nam necopinata vilitas consecuta est. Erant qui deos</td><td>15.1</td></tr><tr><td>immortalis—id quod ego sentio—numine suo reditum meum</td><td></td></tr><tr><td>dicerent comprobasse; non nulli autem illam rem ad illam</td><td></td></tr><tr><td>rationem coniecturamque revocabant, qui, quod in meo re-</td><td></td></tr><tr><td>ditu spes oti et concordiae sita videbatur, in discessu autem</td><td>5</td></tr><tr><td>cotidianus seditionis timor, iam paene belli depulso metu </td><td></td></tr><tr><td>commutatam annonam esse dicebant; quae quia rursus in</td><td></td></tr><tr><td>meo reditu facta erat durior, a me, cuius adventu fore vili-</td><td></td></tr><tr><td>tatem boni viri dictitabant, annona flagitabatur. Ego deni-</td><td></td></tr><tr><td>que non solum ab operis tuis impulsu tuo nominabar, sed</td><td>10</td></tr><tr><td>etiam, depulsis ac dissipatis tuis copiis, a populo Romano</td><td></td></tr><tr><td>universo, qui tum in Capitolium convenerat, cum illo die</td><td></td></tr><tr><td>minus valerem, in senatum nominatim vocabar. Veni ex-</td><td>16.1</td></tr><tr><td>spectatus; multis iam sententiis dictis rogatus sum senten-</td><td></td></tr><tr><td>tiam; dixi rei publicae saluberrimam, mihi necessariam.</td><td></td></tr><tr><td>Petebatur a me frumenti copia, annonae vilitas: possem</td><td></td></tr><tr><td>aliquid in ea re necne ratio non habebatur. Flagitabar bo-</td><td>5</td></tr><tr><td>norum expostulatione: improborum convicia sustinere non</td><td></td></tr><tr><td>poteram. Delegavi amico locupletiori, non quo illi ita de</td><td></td></tr><tr><td>me merito onus illud imponerem—succubuissem enim potius</td><td></td></tr><tr><td>ipse—sed quia videbam id quod omnes, quod nos de Cn.</td><td></td></tr><tr><td>Pompeio polliceremur, id illum fide consilio virtute auctori-</td><td>10</td></tr><tr><td>tate felicitate denique sua facillime perfecturum. Itaque</td><td>17.1</td></tr><tr><td>sive hunc di immortales fructum mei reditus populo Ro-</td><td></td></tr><tr><td>mano tribuunt, ut, quem ad modum discessu meo frugum</td><td></td></tr><tr><td>inopia, fames, vastitas, caedes, incendia, rapinae, scelerum</td><td></td></tr><tr><td>impunitas, fuga, formido, discordia fuisset, sic reditu ubertas</td><td>5</td></tr><tr><td>agrorum, frugum copia, spes oti, tranquillitas animorum,</td><td></td></tr><tr><td>iudicia, leges, concordia populi, senatus auctoritas mecum</td><td></td></tr><tr><td>simul reducta videantur, sive egomet aliquid adventu meo,</td><td></td></tr><tr><td>consilio, auctoritate, diligentia pro tanto beneficio populi</td><td></td></tr><tr><td>Romani praestare debui: praesto, promitto, spondeo,—nihil</td><td>10</td></tr><tr><td>dico amplius, hoc quod satis est huic tempori dico,—rem</td><td></td></tr><tr><td>publicam annonae nomine in id discrimen quo vocabatur</td><td></td></tr><tr><td>non esse venturam. Num igitur in hoc officio, quod fuit</td><td>18.1</td></tr><tr><td>praecipue meum, sententia mea reprehenditur? Rem maxi- </td><td></td></tr><tr><td>mam fuisse summi&lt;que&gt; periculi, non solum a fame, sed etiam</td><td></td></tr><tr><td>a caede incendiis vastitate, nemo negat, cum ad causam</td><td></td></tr><tr><td>caritatis accederet iste speculator communium miseriarum,</td><td>5</td></tr><tr><td>qui semper ex rei publicae malis sceleris sui faces inflam-</td><td></td></tr><tr><td>maret. Negat oportuisse quicquam uni extra ordinem de-</td><td></td></tr><tr><td>cerni. Non iam tibi sic respondebo ut ceteris, Cn. Pompeio</td><td></td></tr><tr><td>plurima, periculosissima, maxima mari terraque bella extra</td><td></td></tr><tr><td>ordinem esse commissa: quarum rerum si quem paeniteat,</td><td>10</td></tr><tr><td>eum victoriae populi Romani paenitere. Non ita tecum</td><td>19.1</td></tr><tr><td>ago; cum his haec a me haberi oratio potest qui ita dispu-</td><td></td></tr><tr><td>tant, se, si qua res ad unum deferenda sit, ad Cn. Pompeium</td><td></td></tr><tr><td>delaturos potissimum; sed se extra ordinem nihil cuiquam</td><td></td></tr><tr><td>dare; cum Pompeio datum sit, id se pro dignitate hominis</td><td>5</td></tr><tr><td>ornare et tueri solere. Horum ego sententiam ne laudem</td><td></td></tr><tr><td>impedior Cn. Pompei triumphis, quibus ille, cum esset extra</td><td></td></tr><tr><td>ordinem ad patriam defendendam vocatus, auxit nomen</td><td></td></tr><tr><td>populi Romani imperiumque honestavit: constantiam probo,</td><td></td></tr><tr><td>qua mihi quoque utendum fuit, quo ille auctore extra ordi-</td><td>10</td></tr><tr><td>nem bellum cum Mithridate Tigraneque gessit. Sed cum</td><td>20.1</td></tr><tr><td>illis possum tamen aliquid disputare: tua vero quae tanta</td><td></td></tr><tr><td>impudentia est ut audeas dicere extra ordinem dari nihil</td><td></td></tr><tr><td>cuiquam oportere? qui cum lege nefaria Ptolomaeum, re-</td><td></td></tr><tr><td>gem Cypri, fratrem regis Alexandrini, eodem iure regnantem</td><td>5</td></tr><tr><td>causa incognita publicasses, populumque Romanum scelere</td><td></td></tr><tr><td>obligasses, cum in eius regnum bona fortunas patrocinium</td><td></td></tr><tr><td>huius imperi inmisisses, cuius cum patre avo maioribus so-</td><td></td></tr><tr><td>cietas nobis et amicitia fuisset, huius pecuniae deportandae </td><td></td></tr><tr><td>et, si ius suum defenderet, bello gerendo M. Catonem prae-</td><td>10</td></tr><tr><td>fecisti. Dices: Quem virum! sanctissimum, prudentissi-</td><td>21.1</td></tr><tr><td>mum, fortissimum, amicissimum rei publicae, virtute, con-</td><td></td></tr><tr><td>silio, ratione vitae mirabili ad laudem et prope singulari!</td><td></td></tr><tr><td>Sed quid ad te, qui negas esse verum quemquam ulli rei</td><td></td></tr><tr><td>publicae extra ordinem praefici? Atque in hoc solum in-</td><td>5</td></tr><tr><td>constantiam redarguo tuam: quem tu in ea re non pro</td><td></td></tr><tr><td>illius dignitate produceres, sed pro tuo scelere subdu-</td><td></td></tr><tr><td>ceres, quem tuis Sergiis, Lolliis, Titiis ceterisque cae-</td><td></td></tr><tr><td>dis et incendiorum ducibus obieceras, quem carnificem</td><td></td></tr><tr><td>civium, quem indemnatorum necis principem, quem</td><td>10</td></tr><tr><td>crudelitatis auctorem fuisse dixeras, ad hunc honorem et</td><td></td></tr><tr><td>imperium extra ordinem nominatim rogatione tua detu-</td><td></td></tr><tr><td>listi. Et tanta fuisti intemperantia ut illius tui sceleris ra-</td><td></td></tr><tr><td>tionem occultare non posses: litteras in contione recitasti</td><td>22.1</td></tr><tr><td>quas tibi a C. Caesare missas diceres '<span class="caps">Caesar Pvlchro</span>,'</td><td></td></tr><tr><td>cum etiam es argumentatus amoris esse hoc signum, &lt;quod&gt;</td><td></td></tr><tr><td>cognominibus tantum uteretur neque adscriberet '<span class="caps">pro con-</span></td><td></td></tr><tr><td><span class="caps">svle</span>' aut '<span class="caps">tribvno plebi</span>'; dein gratulari tibi quod</td><td>5</td></tr><tr><td>M. Catonem &lt;a&gt; tribunatu tuo removisses, et quod ei dicendi</td><td></td></tr><tr><td>in posterum de extraordinariis potestatibus libertatem ade-</td><td></td></tr><tr><td>misses. Quas aut numquam tibi ille litteras misit, aut, si</td><td></td></tr><tr><td>misit, in contione recitari noluit. At, sive ille misit sive tu</td><td></td></tr><tr><td>finxisti, certe consilium tuum de Catonis honore illarum </td><td>10</td></tr><tr><td>litterarum recitatione patefactum est. Sed omitto Catonem,</td><td>23.1</td></tr><tr><td>cuius eximia virtus, dignitas, et in eo negotio quod gessit</td><td></td></tr><tr><td>fides et continentia tegere videretur improbitatem et legis</td><td></td></tr><tr><td>et actionis tuae: quid? homini post homines natos turpis-</td><td></td></tr><tr><td>simo, sceleratissimo, contaminatissimo quis illam opimam</td><td>5</td></tr><tr><td>fertilemque Syriam, quis bellum &lt;cum&gt; pacatissimis gentibus,</td><td></td></tr><tr><td>quis pecuniam ad emendos agros constitutam, ereptam ex</td><td></td></tr><tr><td>visceribus aerari, quis imperium infinitum dedit? Cui qui-</td><td></td></tr><tr><td>dem cum Ciliciam dedisses, mutasti pactionem et Ciliciam</td><td></td></tr><tr><td>ad praetorem item extra ordinem transtulisti: Gabinio pre-</td><td>10</td></tr><tr><td>tio amplificato Syriam nominatim dedisti. Quid? homini</td><td></td></tr><tr><td>taeterrimo, crudelissimo, fallacissimo, omnium scelerum libi-</td><td></td></tr><tr><td>dinumque maculis notatissimo, L. Pisoni, nonne nominatim</td><td></td></tr><tr><td>populos liberos, multis senatus consultis, etiam recenti lege</td><td></td></tr><tr><td>generi ipsius liberatos, vinctos et constrictos tradidisti?</td><td>15</td></tr><tr><td>Nonne, cum ab eo merces tui benefici pretiumque provin-</td><td></td></tr><tr><td>ciae meo sanguine tibi esset persolutum, tamen aerarium</td><td></td></tr><tr><td>cum eo partitus es? Itane vero? tu provincias consularis,</td><td>24.1</td></tr><tr><td>quas C. Gracchus, qui unus maxime popularis fuit, non</td><td></td></tr><tr><td>modo non abstulit a senatu, sed etiam ut necesse esset quo-</td><td></td></tr><tr><td>tannis constitui per senatum lege sanxit, eas lege Sempronia</td><td></td></tr><tr><td>per senatum decretas rescidisti, extra ordinem sine sorte</td><td>5</td></tr><tr><td>nominatim dedisti non consulibus, sed rei publicae pestibus:</td><td></td></tr><tr><td>nos, quod nominatim rei maximae paene iam desperatae</td><td></td></tr><tr><td>summum virum saepe ad extrema rei publicae discrimina</td><td></td></tr><tr><td>delectum praefecimus, a te reprehendemur? Quid tandem?</td><td></td></tr><tr><td>si quae tum in illis rei publicae tenebris caecisque nubibus</td><td>10</td></tr><tr><td>et procellis, cum senatum a gubernaculis deiecisses, populum</td><td></td></tr><tr><td>e navi exturbasses, ipse archipirata cum grege praedonum</td><td></td></tr><tr><td>impurissimo plenissimis velis navigares—si quae tum pro- </td><td></td></tr><tr><td>mulgasti constituisti promisisti vendidisti perferre potuisses,</td><td></td></tr><tr><td>ecqui locus orbi terrarum vacuus extraordinariis fascibus</td><td>15</td></tr><tr><td>atque imperio Clodiano fuisset? </td><td></td></tr>
        </table>