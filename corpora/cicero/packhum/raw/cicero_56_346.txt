<table>
          <script>targetHit=0;</script>
          <tr class="title first  date"><td>prid<span class="snum">.</span> Non<span class="snum">.</span> Apr<span class="snum">.</span> <span class="snum">50(?)</span> Laodiceae<span class="snum">(?)</span></td><td></td></tr><tr class="title last  "><td>M. CICERO S. D. P. SILIO PRO PR.</td><td></td></tr><tr><td>Non putavi fieri posse ut mihi verba deessent, sed tamen in</td><td>13.63.1.1</td></tr><tr><td>M. Laenio commendando desunt. itaque rem tibi exponam</td><td></td></tr><tr><td>paucis verbis, sed tamen ut plane perspicere possis volun-</td><td></td></tr><tr><td>tatem meam. incredibile est quanti faciamus et ego et frater</td><td></td></tr><tr><td>meus, qui mihi carissimus est, M. Laenium. id fit cum </td><td>5</td></tr><tr><td>plurimis eius officiis tum summa probitate et singulari</td><td></td></tr><tr><td>modestia. eum ego a me invitissimus dimisi cum propter</td><td></td></tr><tr><td>familiaritatem et consuetudinis suavitatem tum quod consilio</td><td></td></tr><tr><td>eius fideli ac bono libenter utebar. </td><td></td></tr><tr><td>  Sed vereor ne iam superesse mihi verba putes, quae</td><td>2.1</td></tr><tr><td>dixeram defutura. commendo tibi hominem sic ut intellegis</td><td></td></tr><tr><td>me &lt;eum de&gt; quo ea supra scripserim debere commendare,</td><td></td></tr><tr><td>a teque vehementer etiam atque etiam peto ut quod habet</td><td></td></tr><tr><td>in tua provincia negoti expedias, quod tibi videbitur rectum</td><td>5</td></tr><tr><td>esse ipsi dicas. hominem facillimum liberalissimumque</td><td></td></tr><tr><td>cognosces. itaque te rogo ut eum solutum liberum confectis</td><td></td></tr><tr><td>eius negotiis per te quam primum ad me remittas. id mihi</td><td></td></tr><tr><td>fratrique meo gratissimum feceris.</td><td></td></tr>
        </table>