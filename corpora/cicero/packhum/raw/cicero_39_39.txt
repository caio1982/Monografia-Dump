<table>
          <script>targetHit=0;</script>
          <tr><td>  O magnam, inquit, artem, Brutus: si quidem istis, cum</td><td>204.1</td></tr><tr><td>summi essent oratores, duae res maxumae altera alteri defuit. </td><td></td></tr><tr><td>  Atque in his oratoribus illud animadvertendum est,</td><td></td></tr><tr><td>posse esse summos qui inter se sint dissimiles. nihil enim</td><td></td></tr><tr><td>tam dissimile quam Cotta Sulpicio, et uterque aequalibus</td><td>5</td></tr><tr><td>suis plurimum praestitit. quare hoc doctoris intellegentis</td><td></td></tr><tr><td>est videre, quo ferat natura sua quemque, et ea duce</td><td></td></tr><tr><td>utentem sic instituere, ut Isocratem in acerrimo ingenio</td><td></td></tr><tr><td>Theopompi et lenissimo Ephori dixisse traditum est, </td><td></td></tr><tr><td>alteri se calcaria adhibere alteri frenos. Sulpici orationes</td><td>205.1</td></tr><tr><td>quae feruntur, eas post mortem eius scripsisse P. Cannu-</td><td></td></tr><tr><td>tius putatur aequalis meus, homo extra nostrum ordinem</td><td></td></tr><tr><td>meo iudicio disertissimus. ipsius Sulpici nulla oratio est,</td><td></td></tr><tr><td>saepeque ex eo audivi, cum se scribere neque consuesse</td><td>5</td></tr><tr><td>neque posse diceret. Cottae pro se lege Varia quae inscri-</td><td></td></tr><tr><td>bitur, eam L. Aelius scripsit Cottae rogatu. fuit is omnino</td><td></td></tr><tr><td>vir egregius et eques Romanus cum primis honestus idem-</td><td></td></tr><tr><td>que eruditissimus et Graecis litteris et Latinis, antiquita-</td><td></td></tr><tr><td>tisque nostrae et in inventis rebus et in actis scriptorum-</td><td>10</td></tr><tr><td>que veterum litterate peritus. quam scientiam Varro noster</td><td></td></tr><tr><td>acceptam ab illo auctamque per sese, vir ingenio prae-</td><td></td></tr><tr><td>stans omnique doctrina, pluribus et inlustrioribus litteris</td><td></td></tr><tr><td>explicavit. sed idem Aelius Stoicus &lt;esse&gt; voluit, orator</td><td>206.1</td></tr><tr><td>autem nec studuit unquam nec fuit. scribebat tamen</td><td></td></tr><tr><td>orationes, quas alii dicerent; ut Q. Metello &lt;Q.&gt; f., ut Q.</td><td></td></tr><tr><td>Caepioni, ut Q. Pompeio Rufo; quamquam is etiam ipse</td><td></td></tr><tr><td>scripsit eas quibus pro se est usus, sed non sine Aelio. his</td><td>207.1</td></tr><tr><td>enim scriptis etiam ipse interfui, cum essem apud Aelium</td><td></td></tr><tr><td>adulescens eumque audire perstudiose solerem. Cottam</td><td></td></tr><tr><td>autem miror summum ipsum oratorem minimeque inep-</td><td></td></tr><tr><td>tum Aelianas leves oratiunculas voluisse existimari suas.</td><td>5</td></tr><tr><td>his duobus eiusdem aetatis adnumerabatur nemo tertius,</td><td></td></tr><tr><td>sed mihi placebat Pomponius maxime vel dicam minime</td><td></td></tr><tr><td>displicebat. locus erat omnino in maxumis causis praeter</td><td></td></tr><tr><td>eos de quibus supra dixi nemini; propterea quod Anto-</td><td></td></tr><tr><td>nius, qui maxume expetebatur, facilis in causis recipiendis</td><td>10</td></tr><tr><td>erat; fastidiosior Crassus, sed tamen recipiebat. horum</td><td></td></tr><tr><td>qui neutrum habebat, confugiebat ad Philippum fere aut </td><td></td></tr><tr><td>ad Caesarem; Cotta &lt;tum et&gt; Sulpicius expetebantur. ita</td><td></td></tr><tr><td>ab his sex patronis causae inlustres agebantur; neque tam</td><td></td></tr><tr><td>multa quam nostra aetate iudicia fiebant, neque hoc</td><td>15</td></tr><tr><td>quod nunc fit, ut causae singulae defenderentur a pluri-</td><td></td></tr><tr><td>bus, quo nihil est vitiosius. respondemus iis quos non</td><td>208.1</td></tr><tr><td>audivimus: in quo primum saepe aliter est dictum aliter</td><td></td></tr><tr><td>ad nos relatum; deinde magni interest coram videre me</td><td></td></tr><tr><td>quem ad modum adversarius de quaque re adseveret,</td><td></td></tr><tr><td>maxime autem quem ad modum quaeque res audiatur.</td><td>5</td></tr><tr><td>sed nihil vitiosius quam, cum unum corpus debeat esse</td><td></td></tr><tr><td>defensionis, nasci de integro causam, cum sit ab altero</td><td></td></tr><tr><td>perorata. omnium enim causarum unum est naturale</td><td>209.1</td></tr><tr><td>principium, una peroratio; reliquae partes quasi membra</td><td></td></tr><tr><td>suo quaeque loco locata suam et vim et dignitatem tenent.</td><td></td></tr><tr><td>cum autem difficile sit in longa oratione non aliquando</td><td></td></tr><tr><td>aliquid ita dicere, ut sibi ipse non conveniat, quanto</td><td>5</td></tr><tr><td>difficilius cavere, ne quid dicas, quod non conveniat eius</td><td></td></tr><tr><td>orationi qui ante te dixerit. sed quia et labor multo maior</td><td></td></tr><tr><td>est totam causam quam partem dicere et quia plures</td><td></td></tr><tr><td>ineuntur gratiae, si uno tempore dicas pro pluribus, id-</td><td></td></tr><tr><td>circo hanc consuetudinem lubenter adscivimus. </td><td>10</td></tr>
        </table>