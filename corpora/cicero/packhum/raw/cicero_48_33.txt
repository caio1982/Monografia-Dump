<table>
          <script>targetHit=0;</script>
          <tr><td>  Nec tamen argumentum hoc Epicurus a parvis peti-</td><td>2.32.1</td></tr><tr><td>vit aut etiam a bestiis, quae putat esse specula naturae,</td><td></td></tr><tr><td>ut diceret ab iis duce natura hanc voluptatem expeti</td><td></td></tr><tr><td>nihil dolendi. nec enim haec movere potest appetitum</td><td></td></tr><tr><td>animi, nec ullum habet ictum, quo pellat animum, sta-</td><td>5</td></tr><tr><td>tus hic non dolendi, itaque in hoc eodem peccat Hie-</td><td></td></tr><tr><td>ronymus. at ille pellit, qui permulcet sensum volup-</td><td></td></tr><tr><td>tate. itaque Epicurus semper hoc utitur, ut probet vo-</td><td></td></tr><tr><td>luptatem natura expeti, quod ea voluptas, quae in motu</td><td></td></tr><tr><td>sit, et parvos ad se alliciat et bestias, non illa stabilis,</td><td>10</td></tr><tr><td>in qua tantum inest nihil dolere. qui igitur convenit</td><td></td></tr><tr><td>ab alia voluptate dicere naturam proficisci, in alia sum-</td><td></td></tr><tr><td>mum bonum ponere? </td><td></td></tr><tr><td>  Bestiarum vero nullum iudicium puto. quamvis enim</td><td>33.1</td></tr><tr><td>depravatae non sint, pravae tamen esse possunt. ut</td><td></td></tr><tr><td>bacillum aliud est inflexum et incurvatum de industria,</td><td></td></tr><tr><td>aliud ita natum, sic ferarum natura non est illa quidem</td><td></td></tr><tr><td>depravata mala disciplina, sed natura sua. nec vero</td><td>5</td></tr><tr><td>ut voluptatem expetat, natura movet infantem, sed tan-</td><td></td></tr><tr><td>tum ut se ipse diligat, ut integrum se salvumque velit.</td><td></td></tr><tr><td>omne enim animal, simul et ortum est, se ipsum et</td><td></td></tr><tr><td>omnes partes suas diligit duasque, quae maximae sunt,</td><td></td></tr><tr><td>in primis amplectitur, animum et corpus, deinde utrius-</td><td>10</td></tr><tr><td>que partes. nam sunt et in animo praecipua quaedam </td><td></td></tr><tr><td>et in corpore, quae cum leviter agnovit, tum discernere</td><td></td></tr><tr><td>incipit, ut ea, quae prima data sunt natura, appetat</td><td></td></tr><tr><td>asperneturque contraria. in his primis naturalibus vo-</td><td>34.1</td></tr><tr><td>luptas insit necne, magna quaestio est. nihil vero pu-</td><td></td></tr><tr><td>tare esse praeter voluptatem, non membra, non sensus,</td><td></td></tr><tr><td>non ingenii motum, non integritatem corporis, non vali-</td><td></td></tr><tr><td>tudinem [corporis], summae mihi videtur inscitiae. </td><td>5</td></tr>
        </table>