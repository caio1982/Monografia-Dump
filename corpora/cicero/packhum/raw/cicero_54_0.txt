<table>
          <script>targetHit=0;</script>
          <tr class="title first  "><td>DE FATO</td><td></td></tr><tr class="title last  "><td>LIBER. </td><td></td></tr><tr><td>  . . . . quia pertinet ad mores, quod ἦθος illi vocant,</td><td>1.1</td></tr><tr><td>nos eam partem philosophiae de moribus appellare</td><td></td></tr><tr><td>solemus, sed decet augentem linguam Latinam nomi-</td><td></td></tr><tr><td>nare moralem; explicandaque vis est ratioque enun-</td><td></td></tr><tr><td>tiationum, quae Graeci ἀξιώματα vocant; quae de re</td><td>5</td></tr><tr><td>futura cum aliquid dicunt deque eo, quod possit fieri</td><td></td></tr><tr><td>aut non possit, quam vim habeant, obscura quaestio</td><td></td></tr><tr><td>est, quam περὶ δυνατῶν philosophi appellant, totaque</td><td></td></tr><tr><td>est λογική, quam rationem disserendi voco. Quod</td><td></td></tr><tr><td>autem in aliis libris feci, qui sunt de natura deorum,</td><td>10</td></tr><tr><td>itemque in iis, quos de divinatione edidi, ut in utram-</td><td></td></tr><tr><td>que partem perpetua explicaretur oratio, quo facilius</td><td></td></tr><tr><td>id a quoque probaretur, quod cuique maxime proba-</td><td></td></tr><tr><td>bile videretur, id in hac disputatione de fato casus</td><td></td></tr><tr><td>quidam ne facerem inpedivit. Nam cum essem in</td><td>2.1</td></tr><tr><td>Puteolano Hirtiusque noster, consul designatus, isdem</td><td></td></tr><tr><td>in locis, vir nobis amicissimus et his studiis, in qui-</td><td></td></tr><tr><td>bus nos a pueritia viximus, deditus, multum una era-</td><td></td></tr><tr><td>mus, maxime nos quidem exquirentes ea consilia, quae</td><td>5</td></tr><tr><td>ad pacem et ad concordiam civium pertinerent. Cum</td><td></td></tr><tr><td>enim omnes post interitum Caesaris novarum pertur-</td><td></td></tr><tr><td>bationum causae quaeri viderentur iisque esse occur-</td><td></td></tr><tr><td>rendum putaremus, omnis fere nostra in his delibera- </td><td></td></tr><tr><td>tionibus consumebatur oratio, idque et saepe alias</td><td>10</td></tr><tr><td>et quodam liberiore, quam solebat, et magis vacuo</td><td></td></tr><tr><td>ab interventoribus die, cum ad me ille venisset, primo</td><td></td></tr><tr><td>ea, quae erant cotidiana et quasi legitima nobis, de</td><td></td></tr><tr><td>pace et de otio. </td><td></td></tr>
        </table>