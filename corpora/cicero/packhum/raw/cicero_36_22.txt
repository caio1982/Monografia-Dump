<table>
          <script>targetHit=0;</script>
          <tr><td>  Probabile autem est id, quod fere solet fieri aut quod</td><td>1.46.1</td></tr><tr><td>in opinione positum est aut quod habet in se ad haec</td><td></td></tr><tr><td>quandam similitudinem, sive id falsum est sive verum.</td><td></td></tr><tr><td>in eo genere, quod fere fieri solet, probabile huiusmodi</td><td></td></tr><tr><td>est: 'si mater est, diligit filium; si avarus est, neglegit</td><td>5</td></tr><tr><td>ius iurandum.' in eo autem, quod in opinione positum</td><td></td></tr><tr><td>est, huiusmodi sunt probabilia: impiis apud inferos</td><td></td></tr><tr><td>poenas esse praeparatas; eos, qui philosophiae dent</td><td></td></tr><tr><td>operam, non arbitrari deos esse. similitudo autem in</td><td></td></tr><tr><td>contrariis et &lt;ex&gt; paribus et in iis rebus, quae sub ean-</td><td>10</td></tr><tr><td>dem rationem cadunt, maxime spectatur. in contrariis,</td><td></td></tr><tr><td>hoc modo: 'nam si iis, qui inprudentes laeserunt, ignosci</td><td></td></tr><tr><td>convenit, iis, qui necessario profuerunt, haberi gratiam</td><td></td></tr><tr><td>non oportet.' ex pari, sic: 'nam ut locus sine portu na-</td><td>47.1</td></tr><tr><td>vibus esse non potest tutus, sic animus sine fide stabilis</td><td></td></tr><tr><td>amicis non potest esse.' in iis rebus, quae sub eandem</td><td></td></tr><tr><td>rationem cadunt, hoc modo probabile consideratur:</td><td></td></tr><tr><td>'nam si Rhodiis turpe non est portorium locare, ne Her-</td><td>5</td></tr><tr><td>mocreonti quidem turpe est conducere.' haec tum vera</td><td></td></tr><tr><td>sunt, hoc pacto: 'quoniam cicatrix est, fuit vulnus'; tum</td><td></td></tr><tr><td>veri similia, hoc modo: 'si multus erat in calceis pulvis,</td><td></td></tr><tr><td>ex itinere eum venire oportebat.' </td><td></td></tr><tr><td>  Omne autem—ut certas quasdam in partes tri-</td><td>10</td></tr><tr><td>buamus—probabile, quod sumitur ad argumen- </td><td></td></tr><tr><td>tationem, aut signum est aut credibile aut iudicatum</td><td></td></tr><tr><td>aut comparabile. signum est, quod sub sensum ali-</td><td>48.1</td></tr><tr><td>quem cadit et quiddam significat, quod ex ipso pro-</td><td></td></tr><tr><td>fectum videtur, quod aut ante fuerit aut in ipso neg-</td><td></td></tr><tr><td>otio aut post sit consecutum et tamen indiget testi-</td><td></td></tr><tr><td>monii et gravioris confirmationis, ut cruor, fuga, pallor,</td><td>5</td></tr><tr><td>pulvis, et quae his sunt similia. credibile est, quod</td><td></td></tr><tr><td>sine ullo teste auditoris opinione firmatur, hoc modo:</td><td></td></tr><tr><td>'nemo est, qui non liberos suos incolumes et beatos</td><td></td></tr><tr><td>esse cupiat.' iudicatum est res assensione aut auctori-</td><td></td></tr><tr><td>tate aut iudicio alicuius aut aliquorum conprobata. id</td><td>10</td></tr><tr><td>tribus in generibus spectatur, religioso, communi,</td><td></td></tr><tr><td>adprobato. religiosum est, quod iurati legibus iudica-</td><td></td></tr><tr><td>runt. commune est, quod omnes vulgo probarunt et</td><td></td></tr><tr><td>secuti sunt, huiusmodi: ut maioribus natu assurgatur,</td><td></td></tr><tr><td>ut supplicum misereatur. adprobatum est, quod ho-</td><td>15</td></tr><tr><td>mines, cum dubium esset, quale haberi oporteret, sua</td><td></td></tr><tr><td>constituerunt auctoritate: velut Gracchi patris factum</td><td></td></tr><tr><td>populus Romanus, qui eum [ob id factum] eo quod</td><td></td></tr><tr><td>insciente collega in censura &lt;non&gt;nihil gessit post</td><td></td></tr><tr><td>censuram consulem fecit. conparabile autem est, quod</td><td>49.1</td></tr><tr><td>in rebus diversis similem aliquam rationem continet.</td><td></td></tr><tr><td>eius partes sunt tres: imago, conlatio, exemplum. imago</td><td></td></tr><tr><td>est oratio demonstrans corporum aut naturarum simi-</td><td></td></tr><tr><td>litudinem. conlatio est oratio rem cum re ex simili-</td><td>5</td></tr><tr><td>tudine conferens. exemplum est, quod rem auctoritate</td><td></td></tr><tr><td>aut casu alicuius hominis aut negotii confirmat aut in-</td><td></td></tr><tr><td>firmat. horum exempla et descriptiones in praeceptis</td><td></td></tr><tr><td>elocutionis cognoscentur.  </td><td></td></tr>
        </table>