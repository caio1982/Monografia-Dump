<table>
          <script>targetHit=0;</script>
          <tr><td>  Quid ergo? hoc solum auditione expetere coepit, cum id</td><td>2.4.102.11</td></tr><tr><td>ipse non vidisset? Immo vero alia complura; ex quibus</td><td></td></tr><tr><td>eligam spoliationem nobilissimi atque antiquissimi fani, de</td><td></td></tr><tr><td>qua priore actione testis dicere audistis. Nunc eadem illa,</td><td></td></tr><tr><td>quaeso, audite et diligenter, sicut adhuc fecistis, attendite. </td><td>103.1</td></tr><tr><td>  Insula est Melita, iudices, satis lato a Sicilia mari periculo-</td><td></td></tr><tr><td>soque diiuncta; in qua est eodem nomine oppidum, quo iste</td><td></td></tr><tr><td>numquam accessit, quod tamen isti textrinum per triennium</td><td></td></tr><tr><td>ad muliebrem vestem conficiendam fuit. Ab eo oppido </td><td>5</td></tr><tr><td>non longe in promunturio fanum est Iunonis antiquum, quod</td><td></td></tr><tr><td>tanta religione semper fuit ut non modo illis Punicis bellis</td><td></td></tr><tr><td>quae in his fere locis navali copia gesta atque versata sunt,</td><td></td></tr><tr><td>sed etiam hac praedonum multitudine semper inviolatum</td><td></td></tr><tr><td>sanctumque fuerit. Quin etiam hoc memoriae proditum est,</td><td>10</td></tr><tr><td>classe quondam Masinissae regis ad eum locum adpulsa</td><td></td></tr><tr><td>praefectum regium dentis eburneos incredibili magnitudine</td><td></td></tr><tr><td>e fano sustulisse et eos in Africam portasse Masinissaeque</td><td></td></tr><tr><td>donasse. Regem primo delectatum esse munere; post, ubi</td><td></td></tr><tr><td>audisset unde essent, statim certos homines in quinqueremi</td><td>15</td></tr><tr><td>misisse qui eos dentis reponerent. Itaque in iis scriptum</td><td></td></tr><tr><td>litteris Punicis fuit regem Masinissam imprudentem acce-</td><td></td></tr><tr><td>pisse, re cognita reportandos reponendosque curasse. Erat</td><td></td></tr><tr><td>praeterea magna vis eboris, multa ornamenta, in quibus</td><td></td></tr><tr><td>eburneae Victoriae antiquo opere ac summa arte perfectae.</td><td>20</td></tr><tr><td>Haec iste omnia, ne multis morer, uno impetu atque uno</td><td>104.1</td></tr><tr><td>nuntio per servos Venerios, quos eius rei causa miserat,</td><td></td></tr><tr><td>tollenda atque asportanda curavit. </td><td></td></tr><tr><td>  Pro di immortales! quem ego hominem accuso? quem</td><td></td></tr><tr><td>legibus aut iudiciali iure persequor? de quo vos sententiam</td><td>5</td></tr><tr><td>per tabellam feretis? Dicunt legati Melitenses publice</td><td></td></tr><tr><td>spoliatum templum esse Iunonis, nihil istum in religiosis-</td><td></td></tr><tr><td>simo fano reliquisse; quem in locum classes hostium saepe</td><td></td></tr><tr><td>accesserint, ubi piratae fere quotannis hiemare soleant, quod</td><td></td></tr><tr><td>neque praedo violarit ante neque umquam hostis attigerit,</td><td>10</td></tr><tr><td>id ab uno isto sic spoliatum esse ut nihil omnino sit re-</td><td></td></tr><tr><td>lictum. Hic nunc iste reus aut ego accusator aut hoc</td><td></td></tr><tr><td>iudicium appellabitur? Criminibus enim coarguitur aut </td><td></td></tr><tr><td>suspicionibus in iudicium vocatur! Di ablati, fana vexata,</td><td></td></tr><tr><td>nudatae urbes reperiuntur; earum autem rerum nullam sibi</td><td>15</td></tr><tr><td>iste neque infitiandi rationem neque defendendi facultatem</td><td></td></tr><tr><td>reliquit; omnibus in rebus coarguitur a me, convincitur</td><td></td></tr><tr><td>a testibus, urgetur confessione sua, manifestis in maleficiis</td><td></td></tr><tr><td>tenetur,—et manet etiam ac tacitus facta mecum sua</td><td></td></tr><tr><td>recognoscit! </td><td>20</td></tr>
        </table>