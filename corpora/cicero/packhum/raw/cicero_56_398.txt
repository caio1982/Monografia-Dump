<table>
          <script>targetHit=0;</script>
          <tr class="title first  date"><td>priore parte Sept<span class="snum">.</span> <span class="snum">51</span> inter Iconium et Cybistra</td><td></td></tr><tr class="title last  "><td>M. CICERO PRO COS. S. D. L. PAULO COS. DESIG.</td><td></td></tr><tr><td>Etsi mihi numquam fuit dubium quin te populus Romanus</td><td>15.12.1.1</td></tr><tr><td>pro tuis summis in rem publicam meritis et pro amplissima </td><td></td></tr><tr><td>familiae dignitate summo studio cunctis suffragiis consulem</td><td></td></tr><tr><td>facturus esset, tamen incredibili laetitia sum adfectus cum id</td><td></td></tr><tr><td>mihi nuntiatum est, eumque honorem tibi deos fortunare</td><td>5</td></tr><tr><td>volo a teque ex tua maiorumque tuorum dignitate adminis-</td><td></td></tr><tr><td>trari. atque utinam praesens illum diem mihi optatissimum</td><td>2.1</td></tr><tr><td>videre potuissem proque tuis amplissimis erga me studiis</td><td></td></tr><tr><td>atque beneficiis tibi operam meam studiumque navare!</td><td></td></tr><tr><td>quam mihi facultatem quoniam hic necopinatus et improvisus</td><td></td></tr><tr><td>provinciae casus eripuit, tamen, ut te consulem rem publicam</td><td>5</td></tr><tr><td>pro tua dignitate gerentem videre possim, magno opere a te</td><td></td></tr><tr><td>peto ut operam des efficiasque ne quid mihi fiat iniuriae neve</td><td></td></tr><tr><td>quid temporis ad meum annu&lt;u&gt;m munus accedat. quod si</td><td></td></tr><tr><td>feceris, magnus ad tua pristina erga me studia cumulus</td><td></td></tr><tr><td>accedet.</td><td>10</td></tr>
        </table>