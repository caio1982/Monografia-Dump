<table>
          <script>targetHit=0;</script>
          <tr><td>  Laudabam equidem incredibilem diligentiam Cn. Pom-</td><td>65.1</td></tr><tr><td>pei, sed dicam, ut sentio, iudices. Nimis multa audire</td><td></td></tr><tr><td>coguntur neque aliter facere possunt ei quibus commissa</td><td></td></tr><tr><td>tota res publica est. Quin etiam fuit audiendus popa Licinius </td><td></td></tr><tr><td>nescio qui de circo maximo, servos Milonis apud se ebrios</td><td>5</td></tr><tr><td>factos sibi confessos se de interficiendo Cn. Pompeio con-</td><td></td></tr><tr><td>iurasse, dein postea se gladio percussum esse ab uno de</td><td></td></tr><tr><td>illis ne indicaret. Pompeio nuntiatur in hortos; arcessor</td><td></td></tr><tr><td>in primis; de amicorum sententia rem defert ad senatum.</td><td></td></tr><tr><td>Non poteram in illius mei patriaeque custodis tanta suspi-</td><td>10</td></tr><tr><td>cione non metu exanimari, sed mirabar tamen credi popae,</td><td></td></tr><tr><td>confessionem servorum audiri, volnus in latere quod acu</td><td></td></tr><tr><td>punctum videretur pro ictu gladiatoris probari. Verum,</td><td>66.1</td></tr><tr><td>ut intellego, cavebat magis Pompeius quam timebat, non</td><td></td></tr><tr><td>ea solum quae timenda erant, sed omnia, ne vos aliquid</td><td></td></tr><tr><td>timeretis. Oppugnata domus C. Caesaris, clarissimi ac for-</td><td></td></tr><tr><td>tissimi viri, multas noctis horas nuntiabatur: nemo audierat</td><td>5</td></tr><tr><td>tam celebri loco, nemo senserat; tamen audiebatur. Non</td><td></td></tr><tr><td>poteram Cn. Pompeium, praestantissima virtute virum,</td><td></td></tr><tr><td>timidum suspicari; diligentiam pro tota re publica suscepta</td><td></td></tr><tr><td>nimiam nullam putabam. Frequentissimo senatu nuper in</td><td></td></tr><tr><td>Capitolio senator inventus est qui Milonem cum telo esse</td><td>10</td></tr><tr><td>diceret. Nudavit se in sanctissimo templo, quoniam vita</td><td></td></tr><tr><td>talis et civis et viri fidem non faciebat, ut eo tacente res</td><td></td></tr><tr><td>ipsa loqueretur. Omnia false atque invidiose ficta comperta</td><td></td></tr><tr><td>sunt: tametsi metuitur etiam nunc Milo. </td><td></td></tr><tr><td>  Non iam hoc Clodianum crimen timemus, sed tuas, Cn.</td><td>67.1</td></tr><tr><td>Pompei—te enim appello et ea voce ut me exaudire possis</td><td></td></tr><tr><td>—tuas, inquam, suspiciones perhorrescimus. Si Milonem</td><td></td></tr><tr><td>times, si hunc de tua vita nefarie aut nunc cogitare aut molitum </td><td></td></tr><tr><td>aliquando aliquid putas, si Italiae dilectus, ut non nulli</td><td>5</td></tr><tr><td>conquisitores tui dictitarunt, si haec arma, si Capitolinae</td><td></td></tr><tr><td>cohortes, si excubiae, si vigiliae, si delecta iuventus quae</td><td></td></tr><tr><td>tuum corpus domumque custodit contra Milonis impetum</td><td></td></tr><tr><td>armata est, atque illa omnia in hunc unum constituta, parata,</td><td></td></tr><tr><td>intenta sunt, magna in hoc certe vis et incredibilis animus</td><td>10</td></tr><tr><td>et non unius viri vires atque opes iudicantur, si quidem</td><td></td></tr><tr><td>in hunc unum et praestantissimus dux electus et tota res</td><td></td></tr><tr><td>publica armata est. Sed quis non intellegit omnis tibi rei</td><td>68.1</td></tr><tr><td>publicae partis aegras et labantis, ut eas his armis sanares</td><td></td></tr><tr><td>et confirmares, esse commissas? Quod si locus Miloni</td><td></td></tr><tr><td>datus esset, probasset profecto tibi ipsi, neminem umquam</td><td></td></tr><tr><td>hominem homini cariorem fuisse quam te sibi; nullum se</td><td>5</td></tr><tr><td>umquam periculum pro tua dignitate fugisse, cum illa ipsa</td><td></td></tr><tr><td>taeterrima peste se saepissime pro tua gloria contendisse;</td><td></td></tr><tr><td>tribunatum suum ad salutem meam, quae tibi carissima</td><td></td></tr><tr><td>fuisset, consiliis tuis gubernatum; se a te postea defensum</td><td></td></tr><tr><td>in periculo capitis, adiutum in petitione praeturae; duos se</td><td>10</td></tr><tr><td>habere semper amicissimos sperasse, te tuo beneficio, me</td><td></td></tr><tr><td>suo. Quae si non probaret, si tibi ita penitus inhaesisset</td><td></td></tr><tr><td>ista suspicio ut nullo evelli posset modo, si denique Italia</td><td></td></tr><tr><td>a dilectu, urbs ab armis sine Milonis clade numquam esset</td><td></td></tr><tr><td>conquietura, ne ipse haud dubitans cessisset patria, is qui</td><td>15</td></tr><tr><td>ita natus est et ita consuevit; te, Magne, tamen ante testa-</td><td></td></tr><tr><td>retur, quod nunc etiam facit. Vides quam sit varia vitae</td><td>69.1</td></tr><tr><td>commutabilisque ratio, quam vaga volubilisque fortuna,</td><td></td></tr><tr><td>quantae infidelitates in amicitiis, quam ad tempus aptae simu-</td><td></td></tr><tr><td>lationes, quantae in periculis fugae proximorum, quantae</td><td></td></tr><tr><td>timiditates. Erit, erit illud profecto tempus et inlucescet </td><td>5</td></tr><tr><td>ille aliquando dies, cum tu salvis, ut spero, rebus tuis, sed</td><td></td></tr><tr><td>fortasse &lt;in&gt; motu aliquo communium temporum, qui quam</td><td></td></tr><tr><td>crebro accidat experti scire debemus, et amicissimi bene-</td><td></td></tr><tr><td>volentiam et gravissimi hominis fidem et unius post homines</td><td></td></tr><tr><td>natos fortissimi viri magnitudinem animi desideres. Quam-</td><td>70.1</td></tr><tr><td>quam quis hoc credat, Cn. Pompeium, iuris publici, moris</td><td></td></tr><tr><td>maiorum, rei denique publicae peritissimum, cum senatus</td><td></td></tr><tr><td>ei commiserit ut videret ne quid res publica detrimenti</td><td></td></tr><tr><td>caperet, quo uno versiculo satis armati semper consules fue-</td><td>5</td></tr><tr><td>runt etiam nullis armis datis, hunc exercitu, hunc dilectu</td><td></td></tr><tr><td>dato, iudicium exspectaturum fuisse in eius consiliis vindi-</td><td></td></tr><tr><td>candis qui vi iudicia ipsa tolleret? Satis iudicatum est a</td><td></td></tr><tr><td>Pompeio, satis, falso ista conferri in Milonem, qui legem</td><td></td></tr><tr><td>tulit qua, ut ego sentio, Milonem absolvi a vobis oporteret,</td><td>10</td></tr><tr><td>ut omnes confitentur, liceret. Quod vero in illo loco atque</td><td>71.1</td></tr><tr><td>illis publicorum praesidiorum copiis circumfusus sedet, satis</td><td></td></tr><tr><td>declarat se non terrorem inferre vobis—quid enim minus</td><td></td></tr><tr><td>illo dignum quam cogere ut vos eum condemnetis in quem</td><td></td></tr><tr><td>animadvertere ipse et more maiorum et suo iure possit?—,</td><td>5</td></tr><tr><td>sed praesidio esse, ut intellegatis contra hesternam illam</td><td></td></tr><tr><td>contionem licere vobis quod sentiatis libere iudicare. </td><td></td></tr>
        </table>