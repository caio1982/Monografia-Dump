<table>
          <script>targetHit=0;</script>
          <tr><td>  Equidem sic arbitror, etiamsi multa fallant eos,</td><td>1.124.7</td></tr><tr><td>qui aut arte aut coniectura divinare videantur, esse</td><td></td></tr><tr><td>tamen divinationem; homines autem, ut in ceteris ar-</td><td></td></tr><tr><td>tibus, sic in hac posse falli. Potest accidere, ut ali-</td><td>10</td></tr><tr><td>quod signum dubie datum pro certo sit acceptum,</td><td></td></tr><tr><td>potest aliquod latuisse aut ipsum, aut quod esset illi</td><td></td></tr><tr><td>contrarium. Mihi autem ad hoc, de quo disputo, pro-</td><td></td></tr><tr><td>bandum satis est non modo plura, sed etiam pauciora</td><td></td></tr><tr><td>divine praesensa et praedicta reperiri. Quin etiam</td><td>125.1</td></tr><tr><td>hoc non dubitans dixerim, si unum aliquid ita sit</td><td></td></tr><tr><td>praedictum praesensumque, ut, cum evenerit, ita ca-</td><td></td></tr><tr><td>dat, ut praedictum sit, neque in eo quicquam casu et</td><td></td></tr><tr><td>fortuito factum esse appareat, esse certe divinationem,</td><td>5</td></tr><tr><td>idque esse omnibus confitendum. </td><td></td></tr><tr><td>  Quocirca primum mihi videtur, ut Posidonius facit,</td><td></td></tr><tr><td>a deo, de quo satis dictum est, deinde a fato, deinde </td><td></td></tr><tr><td>a natura vis omnis divinandi ratioque repetenda. Fieri</td><td></td></tr><tr><td>igitur omnia fato ratio cogit fateri. Fatum autem id</td><td>10</td></tr><tr><td>appello, quod Graeci εἱμαρμένην, id est ordinem seriem-</td><td></td></tr><tr><td>que causarum, cum causae causa nexa rem ex se</td><td></td></tr><tr><td>gignat. Ea est ex omni aeternitate fluens veritas</td><td></td></tr><tr><td>sempiterna. Quod cum ita sit, nihil est factum, quod</td><td></td></tr><tr><td>non futurum fuerit, eodemque modo nihil est futu-</td><td>15</td></tr><tr><td>rum, cuius non causas id ipsum efficientes natura</td><td></td></tr><tr><td>contineat. Ex quo intellegitur, ut fatum sit non id,</td><td>126.1</td></tr><tr><td>quod superstitiose, sed id, quod physice dicitur, causa</td><td></td></tr><tr><td>aeterna rerum, cur et ea, quae praeterierunt, facta</td><td></td></tr><tr><td>sint et, quae instant, fiant et, quae sequuntur, futura</td><td></td></tr><tr><td>sint. Ita fit, ut et observatione notari possit, quae</td><td>5</td></tr><tr><td>res quamque causam plerumque consequatur, etiamsi</td><td></td></tr><tr><td>non semper (nam id quidem adfirmare difficile est),</td><td></td></tr><tr><td>easdemque causas veri simile est rerum futurarum</td><td></td></tr><tr><td>cerni ab iis, qui aut per furorem eas aut in quiete</td><td></td></tr><tr><td>videant. </td><td>10</td></tr>
        </table>