<table>
          <script>targetHit=0;</script>
          <tr><td>  Sed cum duplex ratio sit orationis, quarum in altera</td><td>2.48.1</td></tr><tr><td>sermo sit, in altera contentio, non est id quidem dubium,</td><td></td></tr><tr><td>quin contentio orationis maiorem vim habeat ad gloriam</td><td></td></tr><tr><td>—ea est enim, quam eloquentiam dicimus—sed ta-</td><td></td></tr><tr><td>men difficile dictu est, quantopere conciliet animos</td><td>5</td></tr><tr><td>comitas adfabilitasque sermonis. Extant epistolae et</td><td></td></tr><tr><td>Philippi ad Alexandrum et Antipatri ad Cassandrum</td><td></td></tr><tr><td>et Antigoni ad Philippum filium, trium prudentissi-</td><td></td></tr><tr><td>morum,—sic enim accepimus—quibus praecipiunt,</td><td></td></tr><tr><td>ut oratione benigna multitudinis animos ad benivolen-</td><td>10</td></tr><tr><td>tiam alliciant militesque blande appellando sermone</td><td></td></tr><tr><td>deleniant. Quae autem in multitudine cum contentione</td><td></td></tr><tr><td>habetur oratio, ea saepe universam excitat gloriam.</td><td></td></tr><tr><td>Magna est enim admiratio copiose sapienterque di-</td><td></td></tr><tr><td>centis, quam qui audiunt intellegere etiam et sapere</td><td>15</td></tr><tr><td>plus quam ceteros arbitrantur. Si vero inest in ora-</td><td></td></tr><tr><td>tione mixta modestia gravitas nihil admirabilius fieri</td><td></td></tr><tr><td>potest, eoque magis, si ea sunt in adulescente. Sed</td><td>49.1</td></tr><tr><td>cum sint plura causarum genera, quae eloquentiam</td><td></td></tr><tr><td>desiderent, multique in nostra re publica adulescentes</td><td></td></tr><tr><td>et apud iudices et apud populum et apud senatum di-</td><td></td></tr><tr><td>cendo laudem assecuti sint, maxima est admiratio in</td><td>5</td></tr><tr><td>iudiciis, quorum ratio duplex est. Nam ex accusatione</td><td></td></tr><tr><td>et ex defensione constat, quarum etsi laudabilior est de-</td><td></td></tr><tr><td>fensio, tamen etiam accusatio probata persaepe est.</td><td></td></tr><tr><td>Dixi paulo ante de Crasso. Idem fecit adulescens M.</td><td></td></tr><tr><td>Antonius. Etiam P. Sulpicii eloquentiam accusatio in-</td><td>10</td></tr><tr><td>lustravit, cum seditiosum et inutilem civem, C. Nor- </td><td></td></tr><tr><td>banum, in iudicium vocavit. Sed hoc quidem non est</td><td>50.1</td></tr><tr><td>saepe faciendum nec umquam nisi aut rei publicae</td><td></td></tr><tr><td>causa, ut ii, quos ante dixi, aut ulciscendi gratia, ut</td><td></td></tr><tr><td>duo Luculli, aut patrocinii, ut nos pro Siculis, pro</td><td></td></tr><tr><td>Sardis [in Albucio] Iulius. In accusando etiam M.'</td><td>5</td></tr><tr><td>Aquilio L. Fufii cognita industria est. Semel igitur</td><td></td></tr><tr><td>aut non saepe certe. Sin erit, cui faciendum sit sae-</td><td></td></tr><tr><td>pius, rei publicae tribuat hoc muneris, cuius inimicos</td><td></td></tr><tr><td>ulcisci saepius non est reprehendendum; modus tamen</td><td></td></tr><tr><td>adsit. Duri enim hominis, vel potius vix hominis</td><td>10</td></tr><tr><td>videtur periculum capitis inferre multis. Id cum peri-</td><td></td></tr><tr><td>culosum ipsi est, tum etiam sordidum ad famam com-</td><td></td></tr><tr><td>mittere, ut accusator nominere; quod contigit M.</td><td></td></tr><tr><td>Bruto, summo genere nato, illius filio, qui iuris civi-</td><td></td></tr><tr><td>lis in primis peritus fuit. Atque etiam hoc praeceptum</td><td>51.1</td></tr><tr><td>officii diligenter tenendum est, ne quem umquam in-</td><td></td></tr><tr><td>nocentem iudicio capitis arcessas; id enim sine sce-</td><td></td></tr><tr><td>lere fieri nullo pacto potest. Nam quid est tam in-</td><td></td></tr><tr><td>humanum, quam eloquentiam a natura ad salutem ho-</td><td>5</td></tr><tr><td>minum et ad conservationem datam ad bonorum pe-</td><td></td></tr><tr><td>stem perniciemque convertere? Nec tamen, ut hoc fu-</td><td></td></tr><tr><td>giendum est, item est habendum religioni nocentem</td><td></td></tr><tr><td>aliquando, modo ne nefarium impiumque defendere.</td><td></td></tr><tr><td>Vult hoc multitudo, patitur consuetudo, fert etiam hu-</td><td>10</td></tr><tr><td>manitas. Iudicis est semper in causis verum sequi, </td><td></td></tr><tr><td>patroni non numquam veri simile, etiam si minus sit</td><td></td></tr><tr><td>verum, defendere, quod scribere, praesertim cum de</td><td></td></tr><tr><td>philosophia scriberem, non auderem, nisi idem pla-</td><td></td></tr><tr><td>ceret gravissimo Stoicorum Panaetio. Maxime autem</td><td>15</td></tr><tr><td>et gloria paritur et gratia defensionibus, eoque maior,</td><td></td></tr><tr><td>si quando accidit, ut ei subveniatur, qui potentis ali-</td><td></td></tr><tr><td>cuius opibus circumveniri urgerique videatur, ut nos</td><td></td></tr><tr><td>et saepe alias et adulescentes contra L. Sullae domi-</td><td></td></tr><tr><td>nantis opes pro Sex. Roscio Amerino fecimus, quae,</td><td>20</td></tr><tr><td>ut scis, extat oratio. </td><td></td></tr>
        </table>