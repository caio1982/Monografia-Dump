<table>
          <script>targetHit=0;</script>
          <tr><td>  Ego Kalendis Ianuariis senatum et bonos omnis legis</td><td>4.1</td></tr><tr><td>agrariae maximarumque largitionum metu liberavi. Ego</td><td></td></tr><tr><td>agrum Campanum, si dividi non oportuit, conservavi, si</td><td></td></tr><tr><td>oportuit, melioribus auctoribus reservavi. Ego in C. Rabirio</td><td></td></tr><tr><td>perduellionis reo <span class="caps">xl</span> annis ante me consulem interpositam</td><td>5</td></tr><tr><td>senatus auctoritatem sustinui contra invidiam atque defendi.</td><td></td></tr><tr><td>Ego adulescentis bonos et fortis, sed usos ea condicione</td><td></td></tr><tr><td>fortunae ut, si essent magistratus adepti, rei publicae statum</td><td></td></tr><tr><td>convolsuri viderentur, meis inimicitiis, nulla senatus mala</td><td></td></tr><tr><td>gratia comitiorum ratione privavi. Ego Antonium conlegam</td><td>5.1</td></tr><tr><td>cupidum provinciae, multa in re publica molientem pa- </td><td></td></tr><tr><td>tientia atque obsequio meo mitigavi. Ego provinciam</td><td></td></tr><tr><td>Galliam senatus auctoritate exercitu et pecunia instructam</td><td></td></tr><tr><td>et ornatam, quam cum Antonio commutavi, quod ita existi-</td><td>5</td></tr><tr><td>mabam tempora rei publicae ferre, in contione deposui</td><td></td></tr><tr><td>reclamante populo Romano. Ego L. Catilinam caedem</td><td></td></tr><tr><td>senatus, interitum urbis non obscure sed palam molientem</td><td></td></tr><tr><td>egredi ex urbe iussi ut, a quo legibus non poteramus, moe-</td><td></td></tr><tr><td>nibus tuti esse possemus. Ego tela extremo mense consu-</td><td>10</td></tr><tr><td>latus mei intenta iugulis civitatis de coniuratorum nefariis</td><td></td></tr><tr><td>manibus extorsi. Ego faces iam accensas ad huius urbis</td><td></td></tr><tr><td>incendium comprehendi, protuli, exstinxi. Me Q. Catulus,</td><td>6.1</td></tr><tr><td>princeps huius ordinis et auctor publici consili, frequentis-</td><td></td></tr><tr><td>simo senatu parentem patriae nominavit. Mihi hic vir</td><td></td></tr><tr><td>clarissimus qui propter te sedet, L. Gellius, his audientibus</td><td></td></tr><tr><td>civicam coronam deberi a re publica dixit. Mihi togato se-</td><td>5</td></tr><tr><td>natus non ut multis bene gesta, sed ut nemini conservata re</td><td></td></tr><tr><td>publica, singulari genere supplicationis deorum immortalium</td><td></td></tr><tr><td>templa patefecit. Ego cum in contione abiens magistratu</td><td></td></tr><tr><td>dicere a tribuno pl. prohiberer quae constitueram, cumque</td><td></td></tr><tr><td>is mihi tantum modo ut iurarem permitteret, sine ulla dubi-</td><td>10</td></tr><tr><td>tatione iuravi rem publicam atque hanc urbem mea unius</td><td></td></tr><tr><td>opera esse salvam. Mihi populus Romanus universus illa</td><td>7.1</td></tr><tr><td>in contione non unius diei gratulationem sed aeternitatem</td><td></td></tr><tr><td>immortalitatemque donavit, cum meum ius iurandum tale</td><td></td></tr><tr><td>atque tantum iuratus ipse una voce et consensu approbavit.</td><td></td></tr><tr><td>Quo quidem tempore is meus domum fuit e foro reditus ut</td><td>5</td></tr><tr><td>nemo, nisi qui mecum esset, civium esse in numero vide-</td><td></td></tr><tr><td>retur. Atque ita est a me consulatus peractus ut nihil </td><td></td></tr><tr><td>sine consilio senatus, nihil non approbante populo Romano</td><td></td></tr><tr><td>egerim, ut semper in rostris curiam, in senatu populum</td><td></td></tr><tr><td>defenderim, ut multitudinem cum principibus, equestrem</td><td>10</td></tr><tr><td>ordinem cum senatu coniunxerim. Exposui breviter consu-</td><td></td></tr><tr><td>latum meum. </td><td></td></tr>
        </table>