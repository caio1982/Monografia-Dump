<table>
          <script>targetHit=0;</script>
          <tr><td>  Illa vero praeclara est clausula edicti, quod omnium</td><td>2.3.35.1</td></tr><tr><td>controversiarum quae essent inter aratorem et decumanum,</td><td></td></tr><tr><td>si uter velit, edicit se recuperatores daturum. Primum</td><td></td></tr><tr><td>quae potest esse controversia, cum is qui petere debet</td><td></td></tr><tr><td>aufert, et cum is non quantum debetur sed quantum com-</td><td>5</td></tr><tr><td>modum est aufert, ille autem unde ablatum est iudicio</td><td></td></tr><tr><td>suum recuperare nullo modo potest? Deinde in hoc homo </td><td></td></tr><tr><td>luteus etiam callidus ac veterator esse vult, quod ita scribit,</td><td></td></tr><tr><td><span class="caps">Si vter volet, recvperatores dabo.</span> Quam lepide se</td><td></td></tr><tr><td>furari putat! Vtrique facit potestatem, sed utrum ita scri-</td><td>10</td></tr><tr><td>pserit, 'si uter volet' an 'si decumanus volet,' nihil interest;</td><td></td></tr><tr><td>arator enim tuos istos recuperatores numquam volet. </td><td></td></tr><tr><td>  Quid? illa cuius modi sunt quae ex tempore ab Apronio</td><td>36.1</td></tr><tr><td>admonitus edixit? Q. Septicio, honestissimo equite Romano,</td><td></td></tr><tr><td>resistente Apronio et adfirmante se plus decuma non datu-</td><td></td></tr><tr><td>rum, exoritur peculiare edictum repentinum, ne quis fru-</td><td></td></tr><tr><td>mentum de area tolleret antequam cum decumano pactus</td><td>5</td></tr><tr><td>esset. Ferebat hanc quoque iniquitatem Septicius et imbri</td><td></td></tr><tr><td>frumentum corrumpi in area patiebatur, cum illud edictum</td><td></td></tr><tr><td>repente uberrimum et quaestuosissimum nascitur, ut ante</td><td></td></tr><tr><td>Kalendas Sextilis omnis decumas ad aquam deportatas</td><td></td></tr><tr><td>haberent. Hoc edicto non Siculi, nam eos quidem superio-</td><td>37.1</td></tr><tr><td>ribus edictis satis perdiderat atque adflixerat, sed isti ipsi</td><td></td></tr><tr><td>equites Romani qui suum ius retinere se contra Apronium</td><td></td></tr><tr><td>posse erant arbitrati, splendidi homines et aliis praetoribus</td><td></td></tr><tr><td>gratiosi, vincti Apronio traditi sunt. Attendite enim cuius</td><td>5</td></tr><tr><td>modi edicta sint. <span class="caps">Ne tollat</span>, inquit, <span class="caps">ex area, nisi erit</span></td><td></td></tr><tr><td><span class="caps">pactvs.</span> Satis haec magna vis est ad inique paciscendum;</td><td></td></tr><tr><td>malo enim plus dare quam non mature ex area tollere. At</td><td></td></tr><tr><td>ista vis Septicium et non nullos Septici similis non coercet,</td><td></td></tr><tr><td>qui ita dicunt, 'Non tollam potius quam paciscar.' His</td><td>10</td></tr><tr><td>hoc opponitur, 'Deportatum habeas ante Kalendas Sextilis.'</td><td></td></tr><tr><td>Deportabo igitur. 'Nisi pactus eris, non commovebis.' Sic</td><td></td></tr><tr><td>deportandi dies praestituta tollere cogebat ex area: pro-</td><td></td></tr><tr><td>hibitio tollendi, nisi pactus esset, vim adhibebat pactioni,</td><td></td></tr><tr><td>non voluntatem. </td><td>15</td></tr>
        </table>