<table>
          <script>targetHit=0;</script>
          <tr><td>  Sequitur is locus qui constat ex eis rebus</td><td>38.1</td></tr><tr><td>quae quodam modo adfectae sunt ad id de quo</td><td></td></tr><tr><td>ambigitur; quem modo dixi in plures partes dis-</td><td></td></tr><tr><td>tributum. Cuius est primus locus ex coniugatione,</td><td></td></tr><tr><td>quam Graeci συζυγίαν vocant, finitimus notationi,</td><td>5</td></tr><tr><td>de qua modo dictum est; ut, si aquam pluviam</td><td></td></tr><tr><td>eam modo intellegeremus quam imbri collectam</td><td></td></tr><tr><td>videremus, veniret Mucius, qui, quia coniugata</td><td></td></tr><tr><td>verba essent pluvia et pluendo, diceret omnem</td><td></td></tr><tr><td>aquam oportere arceri quae pluendo crevisset. </td><td>10</td></tr><tr><td>  Cum autem a genere ducetur argumentum, non</td><td>39.1</td></tr><tr><td>erit necesse id usque a capite arcessere. Saepe</td><td></td></tr><tr><td>etiam citra licet, dum modo supra sit quod sumitur,</td><td></td></tr><tr><td>quam id ad quod sumitur; ut aqua pluvia ultimo</td><td></td></tr><tr><td>genere ea est quae de caelo veniens crescit imbri,</td><td>5</td></tr><tr><td>sed propiore, in quo quasi ius arcendi continetur,</td><td></td></tr><tr><td>genus est aqua pluvia nocens: eius generis formae </td><td></td></tr><tr><td>loci vitio et manu nocens, quarum altera iubetur ab</td><td></td></tr><tr><td>arbitro coerceri altera non iubetur. Commode etiam</td><td>40.1</td></tr><tr><td>tractatur haec argumentatio quae ex genere sumitur,</td><td></td></tr><tr><td>cum ex toto partis persequare hoc modo: Si dolus</td><td></td></tr><tr><td>malus est, cum aliud agitur aliud simulatur, enu-</td><td></td></tr><tr><td>merare licet quibus id modis fiat, deinde in eorum</td><td>5</td></tr><tr><td>aliquem id quod arguas dolo malo factum includere;</td><td></td></tr><tr><td>quod genus argumenti in primis firmum videri</td><td></td></tr><tr><td>solet. </td><td></td></tr><tr><td>  Similitudo sequitur, quae late patet, sed</td><td>41.1</td></tr><tr><td>oratoribus et philosophis magis quam vobis. Etsi</td><td></td></tr><tr><td>enim omnes loci sunt omnium disputationum ad</td><td></td></tr><tr><td>argumenta suppeditanda, tamen aliis disputationibus</td><td></td></tr><tr><td>abundantius occurrunt aliis angustius. Itaque</td><td>5</td></tr><tr><td>genera tibi nota sint; ubi autem eis utare, quae-</td><td></td></tr><tr><td>stiones ipsae te admonebunt. Sunt enim simili-</td><td>42.1</td></tr><tr><td>tudines quae ex pluribus collationibus perveniunt</td><td></td></tr><tr><td>quo volunt hoc modo: Si tutor fidem praestare debet,</td><td></td></tr><tr><td>si socius, si cui mandaris, si qui fiduciam acceperit,</td><td></td></tr><tr><td>debet etiam procurator. Haec ex pluribus perveniens</td><td>5</td></tr><tr><td>quo vult appellatur inductio, quae Graece ἐπαγωγὴ</td><td></td></tr><tr><td>nominatur, qua plurimum est usus in sermonibus</td><td></td></tr><tr><td>Socrates. Alterum similitudinis genus collatione</td><td>43.1</td></tr><tr><td>sumitur, cum una res uni, par pari comparatur hoc</td><td></td></tr><tr><td>modo: Quem ad modum, si in urbe de finibus</td><td></td></tr><tr><td>controversia est, quia fines magis agrorum videntur</td><td></td></tr><tr><td>esse quam urbis, finibus regendis adigere arbitrum</td><td>5</td></tr><tr><td>non possis, sic, si aqua pluvia in urbe nocet, quoniam </td><td></td></tr><tr><td>res tota magis agrorum est, aquae pluviae arcendae</td><td></td></tr><tr><td>adigere arbitrum non possis. Ex eodem simili-</td><td>44.1</td></tr><tr><td>tudinis loco etiam exempla sumuntur, ut Crassus in</td><td></td></tr><tr><td>causa Curiana exemplis plurimis usus est, qui testa-</td><td></td></tr><tr><td>mento sic heredes instituti, ut si filius natus esset</td><td></td></tr><tr><td>in decem mensibus isque mortuus prius quam in</td><td>5</td></tr><tr><td>suam tutelam venisset, hereditatem obtinuissent.</td><td></td></tr><tr><td>Quae commemoratio exemplorum valuit, eaque vos</td><td></td></tr><tr><td>in respondendo uti multum soletis. Ficta enim</td><td>45.1</td></tr><tr><td>exempla similitudinis habent vim; sed ea oratoria</td><td></td></tr><tr><td>magis sunt quam vestra; quamquam uti etiam vos</td><td></td></tr><tr><td>soletis, sed hoc modo: Finge mancipio aliquem</td><td></td></tr><tr><td>dedisse id quod mancipio dari non potest. Num</td><td>5</td></tr><tr><td>idcirco id eius factum est qui accepit? aut num is</td><td></td></tr><tr><td>qui mancipio dedit ob eam rem se ulla re obligavit?</td><td></td></tr><tr><td>In hoc genere oratoribus et philosophis concessum</td><td></td></tr><tr><td>est, ut muta etiam loquantur, ut mortui ab inferis</td><td></td></tr><tr><td>excitentur, ut aliquid quod fieri nullo modo possit</td><td>10</td></tr><tr><td>augendae rei gratia dicatur aut minuendae, quae</td><td></td></tr><tr><td>ὑπερβολὴ dicitur, multa alia mirabilia. Sed latior</td><td></td></tr><tr><td>est campus illorum. Eisdem tamen ex locis, ut</td><td></td></tr><tr><td>ante dixi, et [in] maximis et minimis [in] quaes-</td><td></td></tr><tr><td>tionibus argumenta ducuntur.  </td><td>15</td></tr>
        </table>