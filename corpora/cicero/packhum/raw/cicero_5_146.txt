<table>
          <script>targetHit=0;</script>
          <tr><td>  Sositheus est Entellinus, homo cum primis prudens et</td><td>2.3.200.11</td></tr><tr><td>domi nobilis, cuius verba audietis, qui ad hoc iudicium</td><td></td></tr><tr><td>legatus publice cum Artemone et Menisco, primariis viris,</td><td></td></tr><tr><td>missus est. Is cum in senatu Entellino multa mecum de</td><td></td></tr><tr><td>istius iniuriis ageret, hoc dixit: si hoc de cella atque hac</td><td>15</td></tr><tr><td>aestimatione concederetur, velle Siculos senatui polliceri</td><td></td></tr><tr><td>frumentum in cellam gratis, ne posthac tantas pecunias</td><td></td></tr><tr><td>magistratibus nostris decerneremus. Perspicere vos certo</td><td>201.1</td></tr><tr><td>scio Siculis quanto opere hoc expediat non ad aequitatem</td><td></td></tr><tr><td>condicionis, sed ad minima malorum eligenda. Nam qui</td><td></td></tr><tr><td>mille modium Verri suae partis in cellam gratis dedisset,</td><td></td></tr><tr><td>duo milia nummum aut summum tria dedisset, idem nunc</td><td>5</td></tr><tr><td>pro eodem numero frumenti HS <span class="caps"><span class="ovl">viii</span></span><span class="ovl"></span> dare coactus est. Hoc</td><td></td></tr><tr><td>arator adsequi per triennium certe fructu suo non potuit:</td><td></td></tr><tr><td>vendiderit instrumentum necesse est. Quodsi hoc munus</td><td></td></tr><tr><td>et hoc vectigal aratio tolerare, hoc est Sicilia ferre ac pati</td><td></td></tr><tr><td>potest, populo Romano ferat potius quam nostris magi-</td><td>10</td></tr><tr><td>stratibus. Magna est enim pecunia, magnum praeclarumque</td><td></td></tr><tr><td>vectigal, si modo id salva provincia, si sine iniuria sociorum </td><td></td></tr><tr><td>percipere possumus. Nihil detraho magistratibus; tan-</td><td></td></tr><tr><td>tundem detur in cellam quantum semper datum est; quod</td><td></td></tr><tr><td>praeterea Verres imperat, id, si facere non possunt, recusent;</td><td>15</td></tr><tr><td>si possunt, populi Romani potius hoc sit vectigal quam</td><td></td></tr><tr><td>praeda praetoris. Deinde cur in uno genere solo frumenti</td><td>202.1</td></tr><tr><td>ista aestimatio constituatur, si est aequa et ferenda? Debet</td><td></td></tr><tr><td>populo Romano Sicilia decumas; det pro singulis modiis</td><td></td></tr><tr><td>tritici ternos denarios, sibi habeat frumentum. Data tibi</td><td></td></tr><tr><td>est pecunia, Verres, una qua frumentum tibi emeres in</td><td>5</td></tr><tr><td>cellam, altera qua frumentum emeres a civitatibus quod</td><td></td></tr><tr><td>Romam mitteres. Tibi datam pecuniam domi retines, et</td><td></td></tr><tr><td>praeterea pecuniam permagnam tuo nomine aufers; fac</td><td></td></tr><tr><td>idem in eo frumento quod ad populum Romanum pertinet;</td><td></td></tr><tr><td>exige eadem aestimatione pecuniam a civitatibus, et refer</td><td>10</td></tr><tr><td>quam accepisti: iam refertius erit aerarium populi Romani</td><td></td></tr><tr><td>quam umquam fuit. 'At enim istam rem in publico fru-</td><td>203.1</td></tr><tr><td>mento Sicilia non ferret, hanc rem in meo frumento tulit.'</td><td></td></tr><tr><td>Proinde quasi aut aequior sit ista aestimatio in tuo quam in</td><td></td></tr><tr><td>populi Romani commodo, aut ea res quam ego dico et ea</td><td></td></tr><tr><td>quam tu fecisti inter se genere iniuriae, non magnitudine</td><td>5</td></tr><tr><td>pecuniae differat. </td><td></td></tr>
        </table>