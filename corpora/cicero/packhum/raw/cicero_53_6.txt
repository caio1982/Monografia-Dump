<table>
          <script>targetHit=0;</script>
          <tr><td>  Quid? lituus iste vester, quod clarissumum est in-</td><td>1.30.7</td></tr><tr><td>signe auguratus, unde vobis est traditus? Nempe eo</td><td></td></tr><tr><td>Romulus regiones direxit tum, cum urbem condidit.</td><td></td></tr><tr><td>Qui quidem Romuli lituus, id est incurvum et leviter</td><td>10</td></tr><tr><td>a summo inflexum bacillum, quod ab eius litui, quo</td><td></td></tr><tr><td>canitur, similitudine nomen invenit, cum situs esset</td><td></td></tr><tr><td>in curia Saliorum, quae est in Palatio, eaque defla-</td><td></td></tr><tr><td>gravisset, inventus est integer. Quid? multis annis</td><td>31.1</td></tr><tr><td>post Romulum Prisco regnante Tarquinio quis vete-</td><td></td></tr><tr><td>rum scriptorum non loquitur, quae sit ab Atto Navio</td><td></td></tr><tr><td>per lituum regionum facta discriptio? Qui cum propter</td><td></td></tr><tr><td>paupertatem sues puer pasceret, una ex iis amissa</td><td>5</td></tr><tr><td>vovisse dicitur, si recuperasset, uvam se deo daturum,</td><td></td></tr><tr><td>quae maxima esset in vinea; itaque sue inventa ad</td><td></td></tr><tr><td>meridiem spectans in vinea media dicitur constitisse,</td><td></td></tr><tr><td>cumque in quattuor partis vineam divisisset trisque</td><td></td></tr><tr><td>partis aves abdixissent, quarta parte, quae erat reli-</td><td>10</td></tr><tr><td>qua, in regiones distributa mirabili magnitudine uvam,</td><td></td></tr><tr><td>ut scriptum videmus, invenit. Qua re celebrata cum</td><td></td></tr><tr><td>vicini omnes ad eum de rebus suis referrent, erat in</td><td></td></tr><tr><td>magno nomine et gloria. Ex quo factum est, ut eum</td><td>32.1</td></tr><tr><td>ad se rex Priscus arcesseret. Cuius cum temptaret</td><td></td></tr><tr><td>scientiam auguratus, dixit ei cogitare se quiddam; id</td><td></td></tr><tr><td>possetne fieri, consuluit. Ille augurio acto posse re-</td><td></td></tr><tr><td>spondit. Tarquinius autem dixit se cogitasse cotem</td><td>5</td></tr><tr><td>novacula posse praecidi. Tum Attum iussisse experiri.</td><td></td></tr><tr><td>Ita cotem in comitium allatam inspectante et rege et</td><td></td></tr><tr><td>populo novacula esse discissam. Ex eo evenit, ut et</td><td></td></tr><tr><td>Tarquinius augure Atto Navio uteretur et populus de</td><td></td></tr><tr><td>suis rebus ad eum referret. Cotem autem illam et</td><td>33.1</td></tr><tr><td>novaculam defossam in comitio supraque inpositum</td><td></td></tr><tr><td>puteal accepimus. Negemus omnia, comburamus an-</td><td></td></tr><tr><td>nales, ficta haec esse dicamus, quidvis denique potius </td><td></td></tr><tr><td>quam deos res humanas curare fateamur; quid? quod</td><td>5</td></tr><tr><td>scriptum apud te est de Ti. Graccho, nonne et augu-</td><td></td></tr><tr><td>rum et haruspicum conprobat disciplinam? qui cum</td><td></td></tr><tr><td>tabernaculum vitio cepisset inprudens, quod inauspicato</td><td></td></tr><tr><td>pomerium transgressus esset, comitia consulibus ro-</td><td></td></tr><tr><td>gandis habuit. Nota res est et a te ipso mandata</td><td>10</td></tr><tr><td>monumentis. Sed et ipse augur Ti. Gracchus auspi-</td><td></td></tr><tr><td>ciorum auctoritatem confessione errati sui conproba-</td><td></td></tr><tr><td>vit, et haruspicum disciplinae magna accessit auctori-</td><td></td></tr><tr><td>tas, qui recentibus comitiis in senatum introducti</td><td></td></tr><tr><td>negaverunt iustum comitiorum rogatorem fuisse. </td><td>15</td></tr>
        </table>