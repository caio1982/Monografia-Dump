<table>
          <script>targetHit=0;</script>
          <tr class="title first  date"><td>prid<span class="snum">.</span> Id<span class="snum">.</span> Mai<span class="snum">.</span> <span class="snum">44</span> in Puteolano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Certior a Pilia factus mitti ad te Idibus tabellarios statim hoc</td><td>14.22.1.1</td></tr><tr><td>nescio quid exaravi. primum igitur scire te volui me hinc </td><td></td></tr><tr><td>Arpinum <span class="caps">xvi</span> Kal. Iun.; eo igitur mittes si quid erit posthac,</td><td></td></tr><tr><td>quamquam ipse iam iamque adero. cupio enim ante quam</td><td></td></tr><tr><td>Romam venio odorari diligentius quid futurum sit. quamquam</td><td>5</td></tr><tr><td>vereor ne nihil &lt;a&gt; coniectura aberrem; minime enim obscurum</td><td></td></tr><tr><td>est quid isti moliantur. meus vero discipulus qui hodie apud me</td><td></td></tr><tr><td>cenat valde amat illum quem Brutus noster sauciavit. et si</td><td></td></tr><tr><td>quaeris (perspexi enim plane), timent otium; ὑπόθεσιν autem</td><td></td></tr><tr><td>hanc habent eamque prae se ferunt, clarissimum &lt;virum&gt; inter-</td><td>10</td></tr><tr><td>fectum, totam rem publicam illius interitu perturbatam, irrita</td><td></td></tr><tr><td>fore quae ille egisset simul ac desiste&lt;re&gt;mus timere, clementiam</td><td></td></tr><tr><td>illi malo fuisse, qua si usus non esset, nihil ei tale accidere</td><td></td></tr><tr><td>potuisse. </td><td></td></tr><tr><td>  Mihi autem venit in mentem, si Pompeius cum exercitu</td><td>2.1</td></tr><tr><td>firmo veniat, quod est εὔλογον, certe fore bellum. haec me</td><td></td></tr><tr><td>species cogitatioque perturbat. nec enim quod tibi tum licuit</td><td></td></tr><tr><td>nobis nunc licebit; nam aperte laetati sumus. deinde habent in</td><td></td></tr><tr><td>ore nos ingratos. nullo modo licebit quod tum et tibi licuit et</td><td>5</td></tr><tr><td>multis. φαινοπροσωπητέον ergo et ἰτέον in castra? miliens mori</td><td></td></tr><tr><td>melius, huic praesertim aetati. itaque me Idus Martiae non tam</td><td></td></tr><tr><td>consolantur quam antea. magnum enim mendum continent,</td><td></td></tr><tr><td>etsi illi iuvenes 'ἄλλοις ἐν ἐσθλοῖς τόνδ’ ἀπωθοῦνται ψόγον'. sed</td><td></td></tr><tr><td>si tu melius quippiam speras, quod et plura audis et interes</td><td>10</td></tr><tr><td>consiliis, scribas ad me velim simulque cogites quid agendum</td><td></td></tr><tr><td>nobis sit super legatione votiva. equidem in his locis moneor a</td><td></td></tr><tr><td>multis ne in senatu Kalendis. dicuntur enim occulte milites ad</td><td></td></tr><tr><td>eam diem comparati et quidem in istos, qui mihi videntur</td><td></td></tr><tr><td>ubivis tutius quam in senatu fore. </td><td>15</td></tr>
        </table>