<table>
          <script>targetHit=0;</script>
          <tr><td>  His lacrimis non commovetur Milo—est quodam incre-</td><td>101.1</td></tr><tr><td>dibili robore animi—exsilium ibi esse putat ubi virtuti</td><td></td></tr><tr><td>non sit locus; mortem naturae finem esse, non poenam.</td><td></td></tr><tr><td>Sit hic ea mente qua natus est: quid? vos, iudices, quo</td><td></td></tr><tr><td>tandem eritis animo? Memoriam Milonis retinebitis, ipsum</td><td>5</td></tr><tr><td>eicietis? Et erit dignior locus ullus in terris qui hanc</td><td></td></tr><tr><td>virtutem excipiat quam hic qui procreavit? Vos, vos ap-</td><td></td></tr><tr><td>pello, fortissimi viri, qui multum pro re publica sanguinem</td><td></td></tr><tr><td>effudistis; vos, inquam, in civis invicti periculo appello, cen-</td><td></td></tr><tr><td>turiones, vosque, milites: vobis non modo inspectantibus</td><td>10</td></tr><tr><td>sed etiam armatis et huic iudicio praesidentibus haec tanta</td><td></td></tr><tr><td>virtus ex hac urbe expelletur, exterminabitur, proicietur?</td><td></td></tr><tr><td>O me miserum, o me infelicem! Revocare tu me in</td><td>102.1</td></tr><tr><td>patriam, Milo, potuisti per hos, ego te in patria per eosdem</td><td></td></tr><tr><td>retinere non potero? Quid respondebo liberis meis qui te </td><td></td></tr><tr><td>parentem alterum putant? quid tibi, Quinte frater, qui nunc</td><td></td></tr><tr><td>abes, consorti mecum temporum illorum? mene non po-</td><td>5</td></tr><tr><td>tuisse Milonis salutem tueri per eosdem per quos nostram</td><td></td></tr><tr><td>ille servasset? At in qua causa non potuisse? Quae est</td><td></td></tr><tr><td>grata &lt;omnibus&gt; gentibus. A quibus non potuisse? Ab eis</td><td></td></tr><tr><td>qui maxime P. Clodi morte acquierunt. Quo deprecante?</td><td></td></tr><tr><td>Me. Quodnam ego concepi tantum scelus aut quod in me</td><td>103.1</td></tr><tr><td>tantum facinus admisi, iudices, cum illa indicia communis</td><td></td></tr><tr><td>exiti indagavi, patefeci, protuli, exstinxi? Omnes mihi</td><td></td></tr><tr><td>meisque redundant ex fonte illo dolores. Quid me re-</td><td></td></tr><tr><td>ducem esse voluistis? an ut inspectante me expellerentur</td><td>5</td></tr><tr><td>ei per quos essem restitutus? Nolite, obsecro vos, acer-</td><td></td></tr><tr><td>biorem mihi pati reditum esse quam fuerit ille ipse dis-</td><td></td></tr><tr><td>cessus. Nam qui possum putare me restitutum, si</td><td></td></tr><tr><td>distrahor ab his per quos restitutus sum? Vtinam di im-</td><td></td></tr><tr><td>mortales fecissent—pace tua, patria, dixerim: metuo enim</td><td>10</td></tr><tr><td>ne scelerate dicam in te quod pro Milone dicam pie—</td><td></td></tr><tr><td>utinam P. Clodius non modo viveret sed etiam praetor,</td><td></td></tr><tr><td>consul, dictator esset potius quam hoc spectaculum vide-</td><td></td></tr><tr><td>rem! O di immortales! fortem et a vobis, iudices, conser-</td><td>104.1</td></tr><tr><td>vandum virum! 'Minime, minime'; inquit 'immo vero</td><td></td></tr><tr><td>poenas ille debitas luerit: nos subeamus, si ita necesse est,</td><td></td></tr><tr><td>non debitas.' Hicine vir patriae natus usquam nisi in</td><td></td></tr><tr><td>patria morietur, aut, si forte, pro patria? huius vos animi</td><td>5</td></tr><tr><td>monumenta retinebitis, corporis in Italia nullum sepulcrum</td><td></td></tr><tr><td>esse patiemini? hunc sua quisquam sententia ex hac urbe</td><td></td></tr><tr><td>expellet quem omnes urbes expulsum a vobis ad se voca-</td><td></td></tr><tr><td>bunt? O terram illam beatam quae hunc virum exceperit,</td><td>105.1</td></tr><tr><td>hanc ingratam si eiecerit, miseram si amiserit! Sed finis </td><td></td></tr><tr><td>sit; neque enim prae lacrimis iam loqui possumus, et hic</td><td></td></tr><tr><td>se lacrimis defendi vetat. Vos oro obtestorque, iudices, ut</td><td></td></tr><tr><td>in sententiis ferendis, quod sentietis, id audeatis. Vestram</td><td>5</td></tr><tr><td>virtutem, iustitiam, fidem, mihi credite, is maxime compro-</td><td></td></tr><tr><td>babit qui in iudicibus legendis optimum et sapientissimum</td><td></td></tr><tr><td>et fortissimum quemque delegit. </td><td></td></tr>
        </table>