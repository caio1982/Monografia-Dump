<table>
          <script>targetHit=0;</script>
          <tr><td>  'Ego vero' inquit 'istis obsequi studeo neque gravabor</td><td>1.107.1</td></tr><tr><td>breviter meo more, quid quaque de re sentiam, dicere. Ac</td><td></td></tr><tr><td>primum illud—quoniam auctoritatem tuam neglegere, Scae-</td><td></td></tr><tr><td>vola, fas mihi non esse puto—respondeo, mihi dicendi aut</td><td></td></tr><tr><td>nullam artem aut pertenuem videri, sed omnem esse conten-</td><td>5</td></tr><tr><td>tionem inter homines doctos in verbi controversia positam.</td><td></td></tr><tr><td>Nam si ars ita definitur, ut paulo ante exposuit Antonius, ex</td><td>108.1</td></tr><tr><td>rebus penitus perspectis planeque cognitis atque ab opinionis</td><td></td></tr><tr><td>arbitrio seiunctis scientiaque comprehensis, non mihi vide-</td><td></td></tr><tr><td>tur ars oratoris esse ulla; sunt enim varia et ad vulgarem</td><td></td></tr><tr><td>popularemque sensum accommodata omnia genera huius</td><td>5</td></tr><tr><td>forensis nostrae dictionis. Sin autem ea, quae observata</td><td>109.1</td></tr><tr><td>sunt in usu ac tractatione dicendi, haec ab hominibus</td><td></td></tr><tr><td>callidis ac peritis animadversa ac notata, verbis definita,</td><td></td></tr><tr><td>generibus inlustrata, partibus distributa sunt—id quod video</td><td></td></tr><tr><td>potuisse fieri—, non intellego, quam ob rem non, si minus</td><td>5</td></tr><tr><td>illa subtili definitione, at hac vulgari opinione ars esse</td><td></td></tr><tr><td>videatur. Sed sive est ars sive artis quaedam similitudo,</td><td></td></tr><tr><td>non est ea quidem neglegenda; verum intellegendum est</td><td></td></tr><tr><td>alia quaedam ad consequendam eloquentiam esse maiora.'</td><td></td></tr><tr><td>Tum Antonius vehementer se adsentiri Crasso dixit, quod </td><td>110.1</td></tr><tr><td>neque ita amplecteretur artem, ut ei solerent, qui omnem</td><td></td></tr><tr><td>vim dicendi in arte ponerent, neque rursus eam totam,</td><td></td></tr><tr><td>sicut plerique philosophi facerent, repudiaret. 'Sed exi-</td><td></td></tr><tr><td>stimo' inquit 'gratum te his, Crasse, facturum, si ista</td><td>5</td></tr><tr><td>exposueris quae putas ad dicendum plus quam ipsam</td><td></td></tr><tr><td>artem posse prodesse.' 'Dicam equidem, quoniam institui,</td><td>111.1</td></tr><tr><td>petamque a vobis,' inquit 'ne has meas ineptias efferatis;</td><td></td></tr><tr><td>quamquam moderabor ipse, ne ut quidam magister atque</td><td></td></tr><tr><td>artifex, sed quasi unus ex togatorum numero atque ex</td><td></td></tr><tr><td>forensi usu homo mediocris neque omnino rudis videar non</td><td>5</td></tr><tr><td>ipse a me aliquid promisisse, sed fortuito in sermonem</td><td></td></tr><tr><td>vestrum incidisse. Equidem cum peterem magistratum,</td><td>112.1</td></tr><tr><td>solebam in prensando dimittere a me Scaevolam, cum ita</td><td></td></tr><tr><td>ei dicerem, me velle esse ineptum, id erat, petere blandius,</td><td></td></tr><tr><td>quod, nisi inepte fieret, bene non posset fieri;—hunc autem</td><td></td></tr><tr><td>esse unum hominem ex omnibus, quo praesente ego ineptum</td><td>5</td></tr><tr><td>esse me minime vellem—quem quidem nunc mearum</td><td></td></tr><tr><td>ineptiarum testem et spectatorem fortuna constituit: nam</td><td></td></tr><tr><td>quid est ineptius quam de dicendo dicere, cum ipsum</td><td></td></tr><tr><td>dicere numquam sit non ineptum, nisi cum est necessarium?'</td><td></td></tr><tr><td>'Perge vero,' inquit 'Crasse,' Mucius; 'istam enim culpam,</td><td>113.1</td></tr><tr><td>quam vereris, ego praestabo.' 'Sic igitur' inquit 'sentio,'</td><td></td></tr><tr><td>Crassus 'naturam primum atque ingenium ad dicendum</td><td></td></tr><tr><td>vim adferre maximam; neque vero istis, de quibus paulo</td><td></td></tr><tr><td>ante dixit Antonius, scriptoribus artis rationem dicendi et</td><td>5</td></tr><tr><td>viam, sed naturam defuisse; nam et animi atque ingeni</td><td></td></tr><tr><td>celeres quidam motus esse debent, qui et ad excogitandum</td><td></td></tr><tr><td>acuti et ad explicandum ornandumque sint uberes et ad</td><td></td></tr><tr><td>memoriam firmi atque diuturni; et si quis est qui haec</td><td>114.1</td></tr><tr><td>putet arte accipi posse,—quod falsum est; praeclare enim</td><td></td></tr><tr><td>res se habeat, si haec accendi aut commoveri arte possint;</td><td></td></tr><tr><td>inseri quidem et donari ab arte non possunt; omnia sunt</td><td></td></tr><tr><td>enim illa dona naturae—quid de illis dicam, quae certe cum </td><td>5</td></tr><tr><td>ipso homine nascuntur, linguae solutio, vocis sonus, latera,</td><td></td></tr><tr><td>vires, conformatio quaedam et figura totius oris et corporis?</td><td></td></tr><tr><td>Neque enim haec ita dico, ut ars aliquos limare non possit</td><td>115.1</td></tr><tr><td>—neque enim ignoro, et quae bona sint, fieri meliora posse</td><td></td></tr><tr><td>doctrina, et, quae non optima, aliquo modo acui tamen et</td><td></td></tr><tr><td>corrigi posse—, sed sunt quidam aut ita lingua haesitantes</td><td></td></tr><tr><td>aut ita voce absoni aut ita vultu motuque corporis vasti</td><td>5</td></tr><tr><td>atque agrestes, ut, etiam si ingeniis atque arte valeant, tamen</td><td></td></tr><tr><td>in oratorum numerum venire non possint; sunt autem</td><td></td></tr><tr><td>quidam ita in eisdem rebus habiles, ita naturae muneribus</td><td></td></tr><tr><td>ornati, ut non nati, sed ab aliquo deo ficti esse videantur.</td><td></td></tr><tr><td>Magnum quoddam est onus atque munus suscipere atque</td><td>116.1</td></tr><tr><td>profiteri se esse, omnibus silentibus, unum maximis de rebus</td><td></td></tr><tr><td>magno in conventu hominum audiendum; adest enim fere</td><td></td></tr><tr><td>nemo, quin acutius atque acrius vitia in dicente quam recta</td><td></td></tr><tr><td>videat; ita quicquid est, in quo offenditur, id etiam illa,</td><td>5</td></tr><tr><td>quae laudanda sunt, obruit. Neque haec in eam sententiam</td><td>117.1</td></tr><tr><td>disputo, ut homines adulescentis, si quid naturale forte non</td><td></td></tr><tr><td>habeant, omnino a dicendi studio deterream: quis enim</td><td></td></tr><tr><td>non videt C. Coelio, aequali meo, magno honori fuisse,</td><td></td></tr><tr><td>homini novo, illam ipsam, quamcumque adsequi potuerat,</td><td>5</td></tr><tr><td>in dicendo mediocritatem? Quis vestrum aequalem, Q.</td><td></td></tr><tr><td>Varium, vastum hominem atque foedum, non intellegit illa</td><td></td></tr><tr><td>ipsa facultate, quamcumque habuit, magnam esse in civitate</td><td></td></tr><tr><td>gratiam consecutum? Sed quia de oratore quaerimus,</td><td>118.1</td></tr><tr><td>fingendus est nobis oratione nostra detractis omnibus vitiis</td><td></td></tr><tr><td>orator atque omni laude cumulatus. Neque enim, si multi-</td><td></td></tr><tr><td>tudo litium, si varietas causarum, si haec turba et barbaria</td><td></td></tr><tr><td>forensis dat locum vel vitiosissimis oratoribus, idcirco nos</td><td>5</td></tr><tr><td>hoc, quod quaerimus, omittemus. Itaque in eis artibus, in</td><td></td></tr><tr><td>quibus non utilitas quaeritur necessaria, sed animi libera </td><td></td></tr><tr><td>quaedam oblectatio, quam diligenter et quam prope fasti-</td><td></td></tr><tr><td>diose iudicamus! Nullae enim lites neque controversiae</td><td></td></tr><tr><td>sunt, quae cogant homines sicut in foro non bonos oratores,</td><td>10</td></tr><tr><td>item in theatro actores malos perpeti. Est igitur oratori</td><td>119.1</td></tr><tr><td>diligenter providendum, non uti eis satis faciat, quibus</td><td></td></tr><tr><td>necesse est, sed ut eis admirabilis esse videatur, quibus</td><td></td></tr><tr><td>libere liceat iudicare; ac, si quaeritis, plane quid sentiam</td><td></td></tr><tr><td>enuntiabo apud homines familiarissimos, quod adhuc semper</td><td>5</td></tr><tr><td>tacui et tacendum putavi: mihi etiam qui optime dicunt</td><td></td></tr><tr><td>quique id facillime atque ornatissime facere possunt, tamen,</td><td></td></tr><tr><td>nisi timide ad dicendum accedunt et in ordienda oratione</td><td></td></tr><tr><td>perturbantur, paene impudentes videntur,—tametsi id ac-</td><td></td></tr><tr><td>cidere non potest; ut enim quisque optime dicit, ita</td><td>120.1</td></tr><tr><td>maxime dicendi difficultatem variosque eventus orationis</td><td></td></tr><tr><td>exspectationemque hominum pertimescit;—qui vero nihil</td><td></td></tr><tr><td>potest dignum re, dignum nomine oratoris, dignum hominum</td><td></td></tr><tr><td>auribus efficere atque edere, is mihi, etiam si commovetur in</td><td>5</td></tr><tr><td>dicendo, tamen impudens videtur; non enim pudendo, sed</td><td></td></tr><tr><td>non faciendo id, quod non decet, impudentiae nomen</td><td></td></tr><tr><td>effugere debemus; quem vero non pudet,—id quod in</td><td>121.1</td></tr><tr><td>plerisque video—hunc ego non reprehensione solum, sed</td><td></td></tr><tr><td>etiam poena dignum puto. Equidem et in vobis animum</td><td></td></tr><tr><td>advertere soleo et in me ipso saepissime experior, ut et</td><td></td></tr><tr><td>exalbescam in principiis dicendi et tota mente atque artubus</td><td>5</td></tr><tr><td>omnibus contremiscam; adulescentulus vero sic initio</td><td></td></tr><tr><td>accusationis exanimatus sum, ut hoc summum beneficium</td><td></td></tr><tr><td>Q. Maximo debuerim, quod continuo consilium dimiserit,</td><td></td></tr><tr><td>simul ac me fractum ac debilitatum metu viderit.' Hic</td><td>122.1</td></tr><tr><td>omnes adsensi significare inter sese et conloqui coeperunt;</td><td></td></tr><tr><td>fuit enim mirificus quidam in Crasso pudor, qui tamen non</td><td></td></tr><tr><td>modo non obesset eius orationi, sed etiam probitatis com-</td><td></td></tr><tr><td>mendatione prodesset. Tum Antonius 'saepe, ut dicis,' </td><td>5</td></tr><tr><td>inquit 'animadverti, Crasse, et te et ceteros summos oratores,</td><td></td></tr><tr><td>quamquam tibi par mea sententia nemo umquam fuit, in</td><td></td></tr><tr><td>dicendi exordio permoveri; cuius quidem rei cum causam</td><td>123.1</td></tr><tr><td>quaererem, quidnam esset cur, ut in quoque oratore</td><td></td></tr><tr><td>plurimum esset, ita maxime is pertimesceret, has causas</td><td></td></tr><tr><td>inveniebam duas: unam, quod intellegerent ei, quos usus</td><td></td></tr><tr><td>ac natura docuisset, non numquam summis oratoribus non</td><td>5</td></tr><tr><td>satis ex sententia eventum dicendi procedere; ita non</td><td></td></tr><tr><td>iniuria, quotienscumque dicerent, id, quod aliquando posset</td><td></td></tr><tr><td>accidere, ne illo ipso &lt;tempore&gt; accideret, timere; altera est</td><td>124.1</td></tr><tr><td>haec, de qua queri saepe soleo; quod ceterarum homines</td><td></td></tr><tr><td>artium spectati et probati, si quando aliquid minus bene</td><td></td></tr><tr><td>fecerunt quam solent, aut noluisse aut valetudine impediti</td><td></td></tr><tr><td>non potuisse consequi id, quod scirent, putantur: &quot;noluit&quot;</td><td>5</td></tr><tr><td>inquiunt &quot;hodie agere Roscius,&quot; aut &quot;crudior fuit&quot;; ora-</td><td></td></tr><tr><td>toris peccatum, si quod est animadversum, stultitiae pecca-</td><td></td></tr><tr><td>tum videtur; stultitia autem excusationem non habet,</td><td>125.1</td></tr><tr><td>quia nemo videtur, aut quia crudus fuerit aut quod ita</td><td></td></tr><tr><td>maluerit, stultus fuisse; quo etiam gravius iudicium in</td><td></td></tr><tr><td>dicendo subimus: quotiens enim dicimus, totiens de nobis</td><td></td></tr><tr><td>iudicatur, et, qui semel in gestu peccavit, non continuo</td><td>5</td></tr><tr><td>existimatur nescire gestum, cuius autem in dicendo quid</td><td></td></tr><tr><td>reprehensum est, aut aeterna in eo aut certe diuturna valet</td><td></td></tr><tr><td>opinio tarditatis. Illud vero, quod a te dictum est, esse</td><td>126.1</td></tr><tr><td>permulta, quae orator a natura nisi haberet, non multum</td><td></td></tr><tr><td>a magistro adiuvaretur, valde tibi adsentior inque eo vel</td><td></td></tr><tr><td>maxime probavi summum illum doctorem, Alabandensem</td><td></td></tr><tr><td>Apollonium, qui cum mercede doceret, tamen non patie-</td><td>5</td></tr><tr><td>batur eos, quos iudicabat non posse oratores evadere,</td><td></td></tr><tr><td>operam apud sese perdere, dimittebatque et ad quam</td><td></td></tr><tr><td>quemque artem putabat esse aptum, ad eam impellere </td><td></td></tr><tr><td>atque hortari solebat. Satis est enim in ceteris artificiis</td><td>127.1</td></tr><tr><td>percipiendis tantum modo similem esse hominis et id, quod</td><td></td></tr><tr><td>tradatur vel etiam inculcetur, si qui forte sit tardior, posse</td><td></td></tr><tr><td>percipere animo et memoria custodire; non quaeritur</td><td></td></tr><tr><td>mobilitas linguae, non celeritas verborum, non denique ea,</td><td>5</td></tr><tr><td>quae nobis non possumus fingere, facies, vultus, sonus: in</td><td>128.1</td></tr><tr><td>oratore autem acumen dialecticorum, sententiae philoso-</td><td></td></tr><tr><td>phorum, verba prope poetarum, memoria iuris consultorum,</td><td></td></tr><tr><td>vox tragoedorum, gestus paene summorum actorum est</td><td></td></tr><tr><td>requirendus; quam ob rem nihil in hominum genere rarius</td><td>5</td></tr><tr><td>perfecto oratore inveniri potest; quae enim, singularum</td><td></td></tr><tr><td>rerum artifices singula si mediocriter adepti sunt, probantur,</td><td></td></tr><tr><td>ea nisi omnia sunt in oratore summa, probari non possunt.'</td><td></td></tr><tr><td>Tum Crassus 'atqui vide' inquit 'in artificio perquam tenui</td><td>129.1</td></tr><tr><td>et levi quanto plus adhibeatur diligentiae, quam in hac re,</td><td></td></tr><tr><td>quam constat esse maximam: saepe enim soleo audire</td><td></td></tr><tr><td>Roscium, cum ita dicat, se adhuc reperire discipulum, quem</td><td></td></tr><tr><td>quidem probaret, potuisse neminem, non quo non essent</td><td>5</td></tr><tr><td>quidam probabiles, sed quia, si aliquid modo esset viti, id</td><td></td></tr><tr><td>ferre ipse non posset; nihil est enim tam insigne nec tam</td><td></td></tr><tr><td>ad diuturnitatem memoriae stabile quam id, in quo aliquid</td><td></td></tr><tr><td>offenderis. Itaque ut ad hanc similitudinem huius histrionis</td><td>130.1</td></tr><tr><td>oratoriam laudem dirigamus, videtisne quam nihil ab eo</td><td></td></tr><tr><td>nisi perfecte, nihil nisi cum summa venustate fiat, nisi ita,</td><td></td></tr><tr><td>ut deceat et uti omnis moveat atque delectet? Itaque hoc</td><td></td></tr><tr><td>iam diu est consecutus, ut, in quo quisque artificio excel-</td><td>5</td></tr><tr><td>leret, is in suo genere Roscius diceretur. Hanc ego absolu-</td><td></td></tr><tr><td>tionem perfectionemque in oratore desiderans, a qua ipse</td><td></td></tr><tr><td>longe absum, facio impudenter; mihi enim volo ignosci,</td><td></td></tr><tr><td>ceteris ipse non ignosco; nam qui non potest, qui vitiose</td><td></td></tr><tr><td>facit, quem denique non decet, hunc, ut Apollonius iubebat, </td><td>10</td></tr><tr><td>ad id, quod facere possit, detrudendum puto.' 'Num tu</td><td>131.1</td></tr><tr><td>igitur' inquit Sulpicius 'me aut hunc Cottam ius civile aut</td><td></td></tr><tr><td>rem militarem iubes discere? Nam quis ad ista summa</td><td></td></tr><tr><td>atque in omni genere perfecta potest pervenire?' Tum</td><td></td></tr><tr><td>ille 'ego vero,' inquit 'quod in vobis egregiam quandam ac</td><td>5</td></tr><tr><td>praeclaram indolem ad dicendum esse cognovi, idcirco haec</td><td></td></tr><tr><td>exposui omnia; nec magis ad eos deterrendos, qui non</td><td></td></tr><tr><td>possent, quam ad vos, qui possetis, exacuendos accommo-</td><td></td></tr><tr><td>davi orationem meam; et quamquam in utroque vestrum</td><td></td></tr><tr><td>summum esse ingenium studiumque perspexi, tamen haec,</td><td>10</td></tr><tr><td>quae sunt in specie posita, de quibus plura fortasse dixi,</td><td></td></tr><tr><td>quam solent Graeci dicere, in te, Sulpici, divina sunt; ego</td><td>132.1</td></tr><tr><td>enim neminem nec motu corporis neque ipso habitu atque</td><td></td></tr><tr><td>forma aptiorem nec voce pleniorem aut suaviorem mihi</td><td></td></tr><tr><td>videor audisse; quae quibus a natura minora data sunt,</td><td></td></tr><tr><td>tamen illud adsequi possunt, ut eis, quae habent, modice</td><td>5</td></tr><tr><td>et scienter utantur et ut ne dedeceat. Id enim est maxime</td><td></td></tr><tr><td>vitandum et de hoc uno minime est facile praecipere non</td><td></td></tr><tr><td>mihi modo, qui sicut unus paterfamilias his de rebus loquor,</td><td></td></tr><tr><td>sed etiam ipsi illi Roscio, quem saepe audio dicere caput</td><td></td></tr><tr><td>esse artis decere, quod tamen unum id esse, quod tradi arte</td><td>10</td></tr><tr><td>non possit. Sed, si placet, sermonem alio transferamus et</td><td>133.1</td></tr><tr><td>nostro more aliquando, non rhetorico, loquamur.' 'Minime</td><td></td></tr><tr><td>vero,' inquit Cotta; 'nunc enim te iam exoremus necesse</td><td></td></tr><tr><td>est, quoniam retines nos in hoc studio nec ad aliam dimittis</td><td></td></tr><tr><td>artem, ut nobis explices, quicquid est istud, quod tu in</td><td>5</td></tr><tr><td>dicendo potes;—neque enim sumus nimis avidi; ista tua</td><td></td></tr><tr><td>mediocri eloquentia contenti sumus—idque ex te quaerimus,</td><td></td></tr><tr><td>(ut ne plus nos adsequamur, quam quantulum tu in dicendo</td><td></td></tr><tr><td>adsecutus es), quoniam, quae a natura expetenda sunt, ea</td><td></td></tr><tr><td>dicis non nimis deesse nobis, quid praeterea esse adsumen-</td><td>10</td></tr><tr><td>dum putes?' Tum Crassus adridens 'quid censes,' inquit</td><td>134.1</td></tr><tr><td>'Cotta, nisi studium et ardorem quendam amoris? sine quo </td><td></td></tr><tr><td>cum in vita nihil quisquam egregium, tum certe hoc, quod</td><td></td></tr><tr><td>tu expetis, nemo umquam adsequetur. Neque vero vos ad</td><td></td></tr><tr><td>eam rem video esse cohortandos, quos, cum mihi quoque</td><td>5</td></tr><tr><td>sitis molesti, nimis etiam flagrare intellego cupiditate. Sed</td><td>135.1</td></tr><tr><td>profecto studia nihil prosunt perveniendi aliquo, nisi illud,</td><td></td></tr><tr><td>quod eo, quo intendas, ferat deducatque, cognoris. Qua re</td><td></td></tr><tr><td>quoniam mihi levius quoddam onus imponitis neque ex me</td><td></td></tr><tr><td>de oratoris arte, sed de hac mea, quantulacumque est, facul-</td><td>5</td></tr><tr><td>tate quaeritis, exponam vobis non quandam aut perrecon-</td><td></td></tr><tr><td>ditam aut valde difficilem aut magnificam aut gravem</td><td></td></tr><tr><td>rationem consuetudinis meae, qua quondam solitus sum uti,</td><td></td></tr><tr><td>cum mihi in isto studio versari adulescenti licebat.' Tum</td><td>136.1</td></tr><tr><td>Sulpicius 'o diem, Cotta, nobis' inquit 'optatum! Quod</td><td></td></tr><tr><td>enim neque precibus umquam nec insidiando nec specu-</td><td></td></tr><tr><td>lando adsequi potui, ut, quid Crassus ageret meditandi aut</td><td></td></tr><tr><td>dicendi causa, non modo videre mihi, sed ex eius scriptore</td><td>5</td></tr><tr><td>et lectore Diphilo suspicari liceret, id spero nos esse adeptos</td><td></td></tr><tr><td>omniaque iam ex ipso, quae diu cupimus, cognituros.' </td><td></td></tr>
        </table>