<table>
          <script>targetHit=0;</script>
          <tr class="title first  "><td>&lt;CARMINA ARATEA&gt;</td><td></td></tr><tr class="title  "><td>PROGNOSTICORVM FRAGMENTA</td><td></td></tr><tr class="title last  citat"><td>Prisc<span class="snum">.</span> <span class="citref">GL</span> <span class="snum">2.504</span>K</td><td></td></tr><tr><td>Vt cum luna means Hyperionis officit orbi</td><td>1.1</td></tr><tr><td>stinguuntur radii caeca caligine tecti.</td><td></td></tr><tr class="title first last  citat"><td>Prisc<span class="snum">.</span> <span class="citref">GL</span> <span class="snum">2.105</span>K</td><td></td></tr><tr><td>Ast autem tenui quae candet lumine Phatne</td><td>2.1</td></tr><tr class="title first last  citat"><td>Cic<span class="snum">.</span> <span class="citref">Div</span><span class="snum"><span class="citref">.</span></span><span class="citref"></span> <span class="snum">1.13,</span> <span class="snum">1.14</span></td><td></td></tr><tr><td>Atque etiam uentos praemonstrat saepe futuros</td><td>3.1</td></tr><tr><td>inflatum mare cum subito penitusque tumescit,</td><td></td></tr><tr><td>saxaque cana salis niueo spumata liquore</td><td></td></tr><tr><td>tristificas certant Neptuno reddere uoces,</td><td></td></tr><tr><td>aut densus stridor cum celso e uertice montis</td><td>5</td></tr><tr><td>ortus adaugescit, scopulorum saepe repulsus.  </td><td></td></tr><tr><td>  Cana fulix itidem, fugiens e gurgite ponti,</td><td></td></tr><tr><td>nuntiat horribilis clamans instare procellas,</td><td></td></tr><tr><td>haud modicos tremulo fundens e gutture cantus.</td><td></td></tr><tr class="title first last  citat"><td>Cic<span class="snum">.</span> <span class="citref">Div</span><span class="snum"><span class="citref">.</span></span><span class="citref"></span> <span class="snum">1.15</span></td><td></td></tr><tr><td>Vos quoque signa uidetis, aquai dulcis alumnae,</td><td>4.1</td></tr><tr><td>cum clamore paratis inanis fundere uoces</td><td></td></tr><tr><td>absurdoque sono fontis et stagna cietis.</td><td></td></tr><tr><td>Saepe etiam pertriste canit de pectore carmen</td><td></td></tr><tr><td>et matutinis acredula uocibus instat,</td><td>5</td></tr><tr><td>uocibus instat et adsiduas iacit ore querelas,</td><td></td></tr><tr><td>cum primum gelidos rores aurora remittit;</td><td></td></tr><tr><td>fuscaque non numquam cursans per litora cornix</td><td></td></tr><tr><td>demersit caput et fluctum ceruice recepit;</td><td></td></tr><tr><td>mollipedesque boues, spectantes lumina caeli,</td><td>10</td></tr><tr><td>naribus umiferum duxere ex aere sucum. </td><td></td></tr><tr><td>Iam uero semper uiridis semperque grauata</td><td>5.1</td></tr><tr><td>lentiscus, triplici solita grandescere fetu,</td><td></td></tr><tr><td>ter fruges fundens tria tempora monstrat arandi.</td><td></td></tr><tr class="title first last  citat"><td>Prisc<span class="snum">.</span> <span class="citref">GL</span> <span class="snum">2.196</span>K</td><td></td></tr><tr><td>Caprigeni pecoris custos de gurgite uasto. </td><td>6.1</td></tr>
        </table>