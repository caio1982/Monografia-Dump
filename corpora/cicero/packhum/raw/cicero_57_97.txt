<table>
          <script>targetHit=0;</script>
          <tr class="title first  date"><td>Id<span class="snum">.</span> Mai<span class="snum">.</span> <span class="snum">51</span> <span class="snum">(</span>§<span class="snum">1)</span> Venusiae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Plane nil est quod scribam; nam nec quid mandem habeo</td><td>5.5.1.1</td></tr><tr><td>(nihil enim praetermissum est) nec quid narrem (novi enim</td><td></td></tr><tr><td>nihil est) nec iocandi locus est; ita me multa sollicitant. </td><td></td></tr><tr><td>tantum tamen scito, Id. Mai. nos Venusia mane proficiscentis</td><td></td></tr><tr><td>has dedisse. eo autem die credo aliquid actum in senatu;</td><td>5</td></tr><tr><td>sequantur igitur nos tuae litterae quibus non modo res omnis</td><td></td></tr><tr><td>sed etiam rumores cognoscamus. eas accipiemus Brundisi;</td><td></td></tr><tr><td>ibi enim Pomptinum ad eam diem quam tu scripsisti exspe-</td><td></td></tr><tr><td>ctare consilium est. </td><td></td></tr><tr><td>  Nos Tarenti quos cum Pompeio διαλόγους de re publica</td><td>2.1</td></tr><tr><td>habuerimus ad te perscribemus; etsi id ipsum scire cupio,</td><td></td></tr><tr><td>quod ad tempus recte ad te scribere possim, id est quam diu</td><td></td></tr><tr><td>Romae futurus sis, ut aut quo dem posthac litteras sciam aut</td><td></td></tr><tr><td>ne dem frustra. sed ante quam proficiscare, utique explicatum</td><td>5</td></tr><tr><td>sit illud HS <span class="caps"><span class="ovl">xx</span></span><span class="ovl"></span> et <span class="caps"><span class="ovl">dccc</span></span><span class="ovl"></span>; hoc velim in maximis rebus et</td><td></td></tr><tr><td>maxime necessariis habeas, ut quod auctore te velle coepi</td><td></td></tr><tr><td>adiutore adsequar.</td><td></td></tr>
        </table>