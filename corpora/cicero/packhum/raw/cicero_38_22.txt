<table>
          <script>targetHit=0;</script>
          <tr><td>  Et quoniam de utilitate iam diximus, de</td><td>95.1</td></tr><tr><td>efficiendi ratione dicamus. Quo toto in genere</td><td></td></tr><tr><td>quibuscum et contra quos et quo tempore et quo</td><td></td></tr><tr><td>loco quibus facultatibus armorum, pecuniae, socio-</td><td></td></tr><tr><td>rum, earumve rerum quae ad quamque rem efficien-</td><td>5</td></tr><tr><td>dam pertinent possimus uti requirendum est. Neque</td><td></td></tr><tr><td>solum ea sunt quae nobis suppetunt sed etiam illa</td><td></td></tr><tr><td>quae adversantur videnda; et si ex contentione pro-</td><td></td></tr><tr><td>cliviora erunt nostra, non solum effici posse quae</td><td></td></tr><tr><td>suademus erit persuadendum sed curandum etiam</td><td>10</td></tr><tr><td>ut illa facilia, proclivia, iucunda videantur. Dis-</td><td></td></tr><tr><td>suadentibus autem aut utilitas labefactanda est aut </td><td></td></tr><tr><td>efficiendi difficultates efferendae, neque aliis ex prae-</td><td></td></tr><tr><td>ceptis sed eisdem ex suasionis locis. Uterque vero</td><td>96.1</td></tr><tr><td>ad augendum habeat exemplorum aut recentium</td><td></td></tr><tr><td>quo notiora sint aut veterum quo plus auctoritatis</td><td></td></tr><tr><td>habeant, copiam; maximeque sit in hoc genere</td><td></td></tr><tr><td>meditatus, ut possit vel utilia ac necessaria saepe</td><td>5</td></tr><tr><td>honestis vel haec illis anteferre. Ad commovendos</td><td></td></tr><tr><td>autem animos maxime proficient, si incitandi erunt,</td><td></td></tr><tr><td>huiusmodi sententiae quae aut ad explendas cupidi-</td><td></td></tr><tr><td>tates aut ad odium satiandum aut ad ulciscendas</td><td></td></tr><tr><td>iniurias pertinebunt; sin autem reprimendi, de</td><td>10</td></tr><tr><td>incerto statu fortunae dubiisque eventis rerum</td><td></td></tr><tr><td>futurarum et retinendis suis fortunis si erunt</td><td></td></tr><tr><td>secundae, sin autem adversae, de periculo com-</td><td></td></tr><tr><td>monendi. Atque hi quidem sunt perorationis loci.</td><td></td></tr><tr><td>Principia autem in sententiis dicendis brevia esse</td><td>97.1</td></tr><tr><td>debent; non enim supplex ut ad iudicem venit</td><td></td></tr><tr><td>orator sed hortator atque auctor. Quare proponere</td><td></td></tr><tr><td>qua mente dicat, quid velit, quibus de rebus dicturus</td><td></td></tr><tr><td>sit debet, hortarique ad se breviter dicentem audien-</td><td>5</td></tr><tr><td>dum. Tota autem oratio simplex et gravis et sen-</td><td></td></tr><tr><td>tentiis debet ornatior esse quam verbis. </td><td></td></tr>
        </table>