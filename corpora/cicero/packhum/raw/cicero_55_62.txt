<table>
          <script>targetHit=0;</script>
          <tr><td>  Atque etiam ex omni deliberatione celandi et occul-</td><td>3.38.1</td></tr><tr><td>tandi spes opinioque removenda est; satis enim no-</td><td></td></tr><tr><td>bis, si modo in philosophia aliquid profecimus, per-</td><td></td></tr><tr><td>suasum esse debet, si omnes deos hominesque celare</td><td></td></tr><tr><td>possimus, nihil tamen avare, nihil iniuste, nihil libi-</td><td>5</td></tr><tr><td>dinose, nihil incontinenter esse faciendum. Hinc ille</td><td></td></tr><tr><td>Gyges inducitur a Platone, qui cum terra discessisset</td><td></td></tr><tr><td>magnis quibusdam imbribus, descendit in illum hia-</td><td></td></tr><tr><td>tum aeneumque equum, ut ferunt fabulae, animad-</td><td></td></tr><tr><td>vertit, cuius in lateribus fores essent; quibus apertis</td><td>10</td></tr><tr><td>corpus hominis mortui vidit magnitudine invisitata</td><td></td></tr><tr><td>anulumque aureum in digito; quem ut detraxit, ipse</td><td></td></tr><tr><td>induit—erat autem regius pastor—tum in concilium</td><td></td></tr><tr><td>se pastorum recepit. Ibi cum palam eius anuli ad pal-</td><td></td></tr><tr><td>mam converterat, a nullo videbatur, ipse autem om-</td><td>15</td></tr><tr><td>nia videbat; idem rursus videbatur, cum in locum anu-</td><td></td></tr><tr><td>lum inverterat. Itaque hac oportunitate anuli usus</td><td></td></tr><tr><td>reginae stuprum intulit eaque adiutrice regem domi- </td><td></td></tr><tr><td>num interemit, sustulit quos obstare arbitrabatur, nec</td><td></td></tr><tr><td>in his eum facinoribus quisquam potuit videre. Sic</td><td>20</td></tr><tr><td>repente anuli beneficio rex exortus est Lydiae. Hunc</td><td></td></tr><tr><td>igitur ipsum anulum si habeat sapiens, nihil plus sibi</td><td></td></tr><tr><td>licere putet peccare, quam si non haberet; honesta</td><td></td></tr><tr><td>enim bonis viris, non occulta quaeruntur. Atque hoc</td><td>39.1</td></tr><tr><td>loco philosophi quidam minime mali illi quidem, sed</td><td></td></tr><tr><td>non satis acuti, fictam et commenticiam fabulam pro-</td><td></td></tr><tr><td>latam dicunt a Platone, quasi vero ille aut factum id</td><td></td></tr><tr><td>esse aut fieri potuisse defendat. Haec est vis huius</td><td>5</td></tr><tr><td>anuli et huius exempli: si nemo sciturus, nemo ne</td><td></td></tr><tr><td>suspicaturus quidem sit, cum aliquid divitiarum, po-</td><td></td></tr><tr><td>tentiae, dominationis, libidinis causa feceris, si id diis</td><td></td></tr><tr><td>hominibusque futurum sit semper ignotum, sisne fac-</td><td></td></tr><tr><td>turus? Negant id fieri posse. Quamquam potest id</td><td>10</td></tr><tr><td>quidem, sed quaero, quod negant posse, id si posset,</td><td></td></tr><tr><td>quidnam facerent. Urgent rustice sane. Negant enim</td><td></td></tr><tr><td>posse et in eo perstant, hoc verbum quid valeat non</td><td></td></tr><tr><td>vident. Cum enim quaerimus, si celare possint, quid</td><td></td></tr><tr><td>facturi sint, non quaerimus, possintne celare, sed</td><td>15</td></tr><tr><td>tamquam tormenta quaedam adhibemus, ut si respon-</td><td></td></tr><tr><td>derint se impunitate proposita facturos, quod expe-</td><td></td></tr><tr><td>diat, facinorosos se esse fateantur, si negent, omnia</td><td></td></tr><tr><td>turpia per se ipsa fugienda esse concedant. Sed iam</td><td></td></tr><tr><td>ad propositum revertamur. Incidunt multae saepe </td><td>40.1</td></tr><tr><td>causae, quae conturbent animos utilitatis specie, non,</td><td></td></tr><tr><td>cum hoc deliberetur, relinquendane sit honestas prop-</td><td></td></tr><tr><td>ter utilitatis magnitudinem—nam id quidem impro-</td><td></td></tr><tr><td>bum est—sed illud, possitne id, quod utile videatur,</td><td>5</td></tr><tr><td>fieri non turpiter. Cum Collatino collegae Brutus im-</td><td></td></tr><tr><td>perium abrogabat, poterat videri facere id iniuste;</td><td></td></tr><tr><td>fuerat enim in regibus expellendis socius Bruti con-</td><td></td></tr><tr><td>siliorum et adiutor. Cum autem consilium hoc prin-</td><td></td></tr><tr><td>cipes cepissent, cognationem Superbi nomenque Tar-</td><td>10</td></tr><tr><td>quiniorum et memoriam regni esse tollendam, quod</td><td></td></tr><tr><td>erat utile, patriae consulere, id erat ita honestum, ut</td><td></td></tr><tr><td>etiam ipsi Collatino placere deberet. Itaque utilitas</td><td></td></tr><tr><td>valuit propter honestatem, sine qua ne utilitas quidem</td><td></td></tr><tr><td>esse potuisset. At in eo rege, qui urbem condidit, non</td><td>41.1</td></tr><tr><td>item. Species enim utilitatis animum pepulit eius;</td><td></td></tr><tr><td>cui cum visum esset utilius solum quam cum altero re-</td><td></td></tr><tr><td>gnare, fratrem interemit. Omisit hic et pietatem et</td><td></td></tr><tr><td>humanitatem, ut id, quod utile videbatur, neque erat,</td><td>5</td></tr><tr><td>assequi posset, et tamen [muri causa] opposuit spe-</td><td></td></tr><tr><td>ciem honestatis nec probabilem nec sane idoneam.</td><td></td></tr><tr><td>Peccavit igitur, pace vel Quirini vel Romuli dixerim.</td><td></td></tr><tr><td>Nec tamen nostrae nobis utilitates omittendae sunt</td><td>42.1</td></tr><tr><td>aliisque tradendae, cum his ipsi egeamus, sed suae</td><td></td></tr><tr><td>cuique utilitati, quod sine alterius iniuria fiat, ser-</td><td></td></tr><tr><td>viendum est. Scite Chrysippus, ut multa, &quot;qui sta-</td><td></td></tr><tr><td>dium, inquit, currit, eniti et contendere debet quam</td><td>5</td></tr><tr><td>maxime possit, ut vincat, supplantare eum, quicum</td><td></td></tr><tr><td>certet, aut manu depellere nullo modo debet; sic in</td><td></td></tr><tr><td>vita sibi quemque petere, quod pertineat ad usum,</td><td></td></tr><tr><td>non iniquum est, alteri deripere ius non est&quot;.  </td><td></td></tr>
        </table>