<table>
          <script>targetHit=0;</script>
          <tr><td>  Opimium damnatum esse commemoras, servatorem ipsum</td><td>69.10</td></tr><tr><td>rei publicae, Calidium adiungis, cuius lege Q. Metellus in</td><td></td></tr><tr><td>civitatem sit restitutus; reprehendis meas pro Plancio</td><td></td></tr><tr><td>preces, quod neque Opimius suo nomine liberatus sit neque</td><td></td></tr><tr><td>Metelli Calidius. De Calidio tibi tantum respondeo quod</td><td></td></tr><tr><td>ipse vidi, Q. Metellum Pium consulem praetoriis comitiis </td><td>15</td></tr><tr><td>petente Q. Calidio populo Romano supplicasse, cum quidem</td><td></td></tr><tr><td>non dubitaret et consul et homo nobilissimus patronum esse</td><td></td></tr><tr><td>illum suum et familiae nobilissimae dicere. Quo loco quaero</td><td>70.1</td></tr><tr><td>ex te num id in iudicio Calidi putes quod ego in Planci</td><td></td></tr><tr><td>facio, aut Metellum Pium, si Romae esse potuisset, aut</td><td></td></tr><tr><td>patrem eius, si vixisset, non fuisse facturum. Nam Opimi</td><td></td></tr><tr><td>quidem calamitas utinam ex hominum memoria posset</td><td>5</td></tr><tr><td>evelli! Volnus illud rei publicae, dedecus huius imperi,</td><td></td></tr><tr><td>turpitudo populi Romani, non iudicium putandum est.</td><td></td></tr><tr><td>Quam enim illi iudices, si iudices et non parricidae patriae</td><td></td></tr><tr><td>nominandi sunt, graviorem potuerunt rei publicae infligere</td><td></td></tr><tr><td>securim quam cum illum e civitate eiecerunt qui praetor</td><td>10</td></tr><tr><td>finitimo, consul domestico bello rem publicam liberarat?</td><td></td></tr><tr><td>At enim nimis ego magnum beneficium Planci facio et, ut</td><td>71.1</td></tr><tr><td>ais, id verbis exaggero. Quasi vero me tuo arbitratu et non</td><td></td></tr><tr><td>meo gratum esse oporteat. 'Quod istius tantum meritum?'</td><td></td></tr><tr><td>inquit; 'an quia te non iugulavit?' Immo vero quia</td><td></td></tr><tr><td>iugulari passus non est. Quo quidem tu loco, Cassi, etiam</td><td>5</td></tr><tr><td>purgasti inimicos meos meaeque vitae nullas ab illis insidias</td><td></td></tr><tr><td>fuisse dixisti. Posuit hoc idem Laterensis. Quam ob rem</td><td></td></tr><tr><td>paulo post de isto plura dicam; de te tantum requiro, utrum</td><td></td></tr><tr><td>putes odium in me mediocre inimicorum fuisse—quod fuit</td><td></td></tr><tr><td>ullorum umquam barbarorum tam immane ac tam crudele</td><td>10</td></tr><tr><td>in hostem?—an fuisse in eis aliquem aut famae metum aut</td><td></td></tr><tr><td>poenae quorum vidisti toto illo anno ferrum in foro, flammam</td><td></td></tr><tr><td>in delubris, vim in tota urbe versari. Nisi forte existimas</td><td></td></tr><tr><td>eos idcirco vitae meae pepercisse quod de reditu meo nihil</td><td></td></tr><tr><td>timerent. Et quemquam putas fuisse tam excordem qui</td><td>15</td></tr><tr><td>vivis his, stante urbe et curia rediturum me, si viverem, non </td><td></td></tr><tr><td>putaret? Quam ob rem non debes is homo et is civis</td><td></td></tr><tr><td>praedicare vitam meam, quae fidelitate amicorum conservata</td><td></td></tr><tr><td>sit, inimicorum modestia non esse appetitam. </td><td></td></tr>
        </table>