<table>
          <script>targetHit=0;</script>
          <tr><td>  Sed videte vim legis agrariae. Ne ei quidem qui agros</td><td>2.68.1</td></tr><tr><td>publicos possident decedent de possessione, nisi erunt</td><td></td></tr><tr><td>deducti optima condicione et pecunia maxima. Conversa</td><td></td></tr><tr><td>ratio. Antea cum erat a tribuno plebis mentio legis </td><td></td></tr><tr><td>agrariae facta, continuo qui agros publicos aut qui posses-</td><td>5</td></tr><tr><td>siones invidiosas tenebant extimescebant; haec lex eos</td><td></td></tr><tr><td>homines fortunis locupletat, invidia liberat. Quam multos</td><td></td></tr><tr><td>enim, Quirites, existimatis esse qui latitudinem possessionum</td><td></td></tr><tr><td>tueri, qui invidiam Sullanorum agrorum ferre non possint,</td><td></td></tr><tr><td>qui vendere cupiant, emptorem non reperiant, perdere iam</td><td>10</td></tr><tr><td>denique illos agros ratione aliqua velint? Qui paulo ante</td><td></td></tr><tr><td>diem noctemque tribunicium nomen horrebant, vestram vim</td><td></td></tr><tr><td>metuebant, mentionem legis agrariae pertimescebant, ei</td><td></td></tr><tr><td>nunc etiam ultro rogabuntur atque orabuntur ut agros</td><td></td></tr><tr><td>partim publicos, partim plenos invidiae, plenos periculi</td><td>15</td></tr><tr><td>quanti ipsi velint <span class="caps">x</span>viris tradant. Atque hoc carmen hic</td><td></td></tr><tr><td>tribunus plebis non vobis, sed sibi intus canit. Habet</td><td>69.1</td></tr><tr><td>socerum, virum optimum, qui tantum agri in illis rei</td><td></td></tr><tr><td>publicae tenebris occupavit quantum concupivit. Huic</td><td></td></tr><tr><td>subvenire volt succumbenti iam et oppresso, Sullanis oneri-</td><td></td></tr><tr><td>bus gravi, sua lege, ut liceat illi invidiam deponere,</td><td>5</td></tr><tr><td>pecuniam condere. Et vos non dubitatis quin vectigalia</td><td></td></tr><tr><td>vestra vendatis plurimo maiorum vestrorum sanguine et</td><td></td></tr><tr><td>sudore quaesita, ut Sullanos possessores divitiis augeatis,</td><td></td></tr><tr><td>periculo liberetis? Nam ad hanc emptionem <span class="caps">x</span>viralem</td><td>70.1</td></tr><tr><td>duo genera agrorum spectant, Quirites. Eorum unum</td><td></td></tr><tr><td>propter invidiam domini fugiunt, alterum propter vasti-</td><td></td></tr><tr><td>tatem. Sullanus ager a certis hominibus latissime con-</td><td></td></tr><tr><td>tinuatus tantam habet invidiam ut veri ac fortis tribuni</td><td>5</td></tr><tr><td>plebis stridorem unum perferre non possit. Hic ager</td><td></td></tr><tr><td>omnis, quoquo pretio coemptus erit, tamen ingenti pecunia</td><td></td></tr><tr><td>nobis inducetur. Alterum genus agrorum propter sterili-</td><td></td></tr><tr><td>tatem incultum, propter pestilentiam vastum atque desertum </td><td></td></tr><tr><td>emetur ab eis qui eos vident sibi esse, si non vendiderint,</td><td>10</td></tr><tr><td>relinquendos. Et nimirum id est quod ab hoc tribuno</td><td></td></tr><tr><td>plebis dictum est in senatu, urbanam plebem nimium in re</td><td></td></tr><tr><td>publica posse; exhauriendam esse; hoc enim &lt;verbo&gt; est</td><td></td></tr><tr><td>usus, quasi de aliqua sentina ac non de optimorum civium</td><td></td></tr><tr><td>genere loqueretur. Vos vero, Quirites, si me audire voltis,</td><td>71.1</td></tr><tr><td>retinete istam possessionem gratiae, libertatis, suffragiorum,</td><td></td></tr><tr><td>dignitatis, urbis, fori, ludorum, festorum dierum, ceterorum</td><td></td></tr><tr><td>omnium commodorum, nisi forte mavoltis relictis his rebus</td><td></td></tr><tr><td>atque hac luce rei publicae in Sipontina siccitate aut in</td><td>5</td></tr><tr><td>Salpinorum &lt;plenis&gt; pestilentiae finibus Rullo duce conlocari.</td><td></td></tr><tr><td>Aut dicat quos agros empturus sit; ostendat et quid et</td><td></td></tr><tr><td>quibus daturus sit. Vt vero, cum omnis urbis, agros,</td><td></td></tr><tr><td>vectigalia, regna vendiderit, tum harenam aliquam aut</td><td></td></tr><tr><td>paludes emat, id vos potestis, quaeso, concedere?</td><td>10</td></tr><tr><td>Quamquam illud est egregium quod hac lege ante</td><td></td></tr><tr><td>omnia veneunt, ante pecuniae coguntur et coacervantur</td><td></td></tr><tr><td>quam gleba una ematur. Deinde emi iubet, ab invito</td><td></td></tr><tr><td>vetat. Quaero, si qui velint vendere non fuerint, quid</td><td>72.1</td></tr><tr><td>pecuniae fiet? Referre in aerarium lex vetat, exigi</td><td></td></tr><tr><td>prohibet. Igitur pecuniam omnem <span class="caps">x</span>viri tenebunt, vobis</td><td></td></tr><tr><td>ager non emetur; vectigalibus abalienatis, sociis vexatis,</td><td></td></tr><tr><td>regibus atque omnibus gentibus exinanitis illi pecunias</td><td>5</td></tr><tr><td>habebunt, vos agros non habebitis. 'Facile,' inquit, 'addu-</td><td></td></tr><tr><td>centur pecuniae magnitudine ut velint vendere.' Ergo</td><td></td></tr><tr><td>ea lex est qua nostra vendamus quanti possimus, aliena</td><td></td></tr><tr><td>emamus quanti possessores velint.  </td><td></td></tr>
        </table>