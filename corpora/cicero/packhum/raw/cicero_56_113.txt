<table>
          <script>targetHit=0;</script>
          <tr class="title first  date"><td>Dec<span class="snum">.</span> <span class="snum">54</span></td><td></td></tr><tr class="title last  "><td>M. CICERO S. D. TREBATIO</td><td></td></tr><tr><td>Legi tuas litteras, ex quibus intellexi te Caesari nostro valde</td><td>7.10.1.1</td></tr><tr><td>iure consultum videri. est quod gaudeas te in ista loca venisse, </td><td></td></tr><tr><td>ubi aliquid sapere viderere. quod si in Britanniam quoque</td><td></td></tr><tr><td>profectus esses, profecto nemo in illa tanta insula peritior te</td><td></td></tr><tr><td>fuisset. verum tamen (rideamus licet; sum enim a te invitatus)</td><td>5</td></tr><tr><td>subinvideo tibi ultro etiam accersitum ab eo ad quem ceteri,</td><td></td></tr><tr><td>non propter superbiam eius sed propter occupationem,</td><td></td></tr><tr><td>adspirare non possunt. </td><td></td></tr><tr><td>  Sed tu in ista epistula nihil mihi scripsisti de tuis rebus,</td><td>2.1</td></tr><tr><td>quae mehercule mihi non minori curae sunt quam meae. valde</td><td></td></tr><tr><td>metuo ne frigeas in hibernis. quam ob rem camino luculento</td><td></td></tr><tr><td>utendum censeo (idem Mucio et Manilio placebat), praesertim</td><td></td></tr><tr><td>qui sagis non abundares. quamquam vos nunc istic satis calere</td><td>5</td></tr><tr><td>audio, quo quidem nuntio valde mehercule de te timueram.</td><td></td></tr><tr><td>sed tu in re militari multo es cautior quam in advocationibus,</td><td></td></tr><tr><td>qui neque in Oceano natare volueris studiosissimus homo</td><td></td></tr><tr><td>natandi neque spectare essedarios, quem antea ne andabata</td><td></td></tr><tr><td>quidem defraudare poteramus. sed iam satis iocati sumus. </td><td>10</td></tr><tr><td>  Ego de te ad Caesarem quam diligenter scripserim, tute</td><td>3.1</td></tr><tr><td>scis; quam saepe, ego. sed mehercule iam intermiseram, ne</td><td></td></tr><tr><td>viderer liberalissimi hominis meique amantissimi voluntati</td><td></td></tr><tr><td>erga me diffidere. sed tamen iis litteris quas proxime dedi</td><td></td></tr><tr><td>putavi esse hominem commonendum. id feci. quid profecerim,</td><td>5</td></tr><tr><td>facias me velim certiorem et simul de toto statu tuo con-</td><td></td></tr><tr><td>siliisque omnibus. scire enim cupio quid agas, quid exspectes,</td><td></td></tr><tr><td>quam longum istum tuum discessum a nobis futurum putes.</td><td></td></tr><tr><td>sic enim tibi persuadeas velim, unum mihi esse solacium qua</td><td>4.1</td></tr><tr><td>re facilius possim pati te esse sine nobis si tibi esse id emolu-</td><td></td></tr><tr><td>mento sciam. sin autem id non est, nihil duobus nobis est</td><td></td></tr><tr><td>stultius, me qui te non Romam attraham, te qui non huc</td><td></td></tr><tr><td>advoles. una mehercule nostra vel severa vel iocosa congressio</td><td>5</td></tr><tr><td>pluris erit quam non modo hostes sed etiam fratres nostri</td><td></td></tr><tr><td>Haedui. qua re omnibus de rebus fac ut quam primum sciam.</td><td></td></tr><tr><td>    'aut consolando aut consilio aut re iuvero.' </td><td></td></tr>
        </table>