<table>
          <script>targetHit=0;</script>
          <tr><td>  Minime vero illud probo, quod, cum docuistis, ut</td><td>4.46.1</td></tr><tr><td>vobis videmini, bonum solum esse, quod honestum sit,</td><td></td></tr><tr><td>tum rursum dicitis initia proponi necesse esse apta</td><td></td></tr><tr><td>et accommodata naturae, quorum ex selectione vir-</td><td></td></tr><tr><td>tus possit existere. non enim in selectione virtus</td><td>5</td></tr><tr><td>ponenda erat, ut id ipsum, quod erat bonorum ulti-</td><td></td></tr><tr><td>mum, aliud aliquid adquireret. nam omnia, quae</td><td></td></tr><tr><td>sumenda quaeque legenda aut optanda sunt, inesse</td><td></td></tr><tr><td>debent in summa bonorum, ut is, qui eam adeptus</td><td></td></tr><tr><td>sit, nihil praeterea desideret. videsne ut, quibus summa</td><td>10</td></tr><tr><td>est in voluptate, perspicuum sit quid iis faciendum sit</td><td></td></tr><tr><td>aut non faciendum? ut nemo dubitet, eorum omnia</td><td></td></tr><tr><td>officia quo spectare, quid sequi, quid fugere debeant?</td><td></td></tr><tr><td>sit hoc ultimum bonorum, quod nunc a me defenditur;</td><td></td></tr><tr><td>apparet statim, quae sint officia, quae actiones. vobis</td><td>15</td></tr><tr><td>autem, quibus nihil est aliud propositum nisi rectum</td><td></td></tr><tr><td>atque honestum, unde officii, unde agendi principium</td><td></td></tr><tr><td>nascatur non reperietis. Hoc igitur quaerentes omnes,</td><td>47.1</td></tr><tr><td>et ii, qui quodcumque in mentem veniat aut quod-</td><td></td></tr><tr><td>cumque occurrat se sequi dicent, et vos ad naturam </td><td></td></tr><tr><td>revertemini. quibus natura iure responderit non esse</td><td></td></tr><tr><td>verum aliunde finem beate vivendi, a se principia rei</td><td>5</td></tr><tr><td>gerendae peti; esse enim unam rationem, qua et prin-</td><td></td></tr><tr><td>cipia rerum agendarum et ultima bonorum contine-</td><td></td></tr><tr><td>rentur, atque ut Aristonis esset explosa sententia di-</td><td></td></tr><tr><td>centis nihil differre aliud ab alio, nec esse res ullas</td><td></td></tr><tr><td>praeter virtutes et vitia, inter quas quicquam omnino</td><td>10</td></tr><tr><td>interesset, sic errare Zenonem, qui nulla in re nisi in</td><td></td></tr><tr><td>virtute aut vitio propensionem ne minimi quidem mo-</td><td></td></tr><tr><td>menti ad summum bonum adipiscendum esse diceret</td><td></td></tr><tr><td>et, cum ad beatam vitam nullum momentum cetera</td><td></td></tr><tr><td>haberent, ad appetitionem tamen rerum esse in iis</td><td>15</td></tr><tr><td>momenta diceret; quasi vero haec appetitio non ad</td><td></td></tr><tr><td>summi boni adeptionem pertineret! Quid autem mi-</td><td>48.1</td></tr><tr><td>nus consentaneum est quam quod aiunt cognito summo</td><td></td></tr><tr><td>bono reverti se ad naturam, ut ex ea petant agendi</td><td></td></tr><tr><td>principium, id est officii? non enim actionis aut of-</td><td></td></tr><tr><td>ficii ratio impellit ad ea, quae secundum naturam sunt,</td><td>5</td></tr><tr><td>petenda, sed ab iis et appetitio et actio commovetur. </td><td></td></tr>
        </table>