<table>
          <script>targetHit=0;</script>
          <tr class="title first  date"><td>vii Kal<span class="snum">.</span> Iun<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Hortos quoniam hodie eras inspecturus, quid visum tibi sit</td><td>13.28.1.1</td></tr><tr><td>cras scilicet. de Faberio autem, cum venerit. </td><td></td></tr><tr><td>  De epistula ad Caesarem, iurato mihi crede, non possum;</td><td>2.1</td></tr><tr><td>nec me turpitudo deterret, etsi maxime debebat. quam enim</td><td></td></tr><tr><td>turpis est adsentatio, cum vivere ipsum turpe sit nobis! sed ut</td><td></td></tr><tr><td>coepi, non me hoc turpe deterret (ac vellem quidem; essem </td><td></td></tr><tr><td>enim qui esse debebam), sed in mentem nihil venit. nam quae</td><td>5</td></tr><tr><td>sunt ad Alexandrum hominum eloquentium et doctorum</td><td></td></tr><tr><td>suasiones vides quibus in rebus versentur. adulescentem in-</td><td></td></tr><tr><td>censum cupiditate verissimae gloriae, cupientem sibi aliquid</td><td></td></tr><tr><td>consili dari quod ad laudem sempiternam valeret, cohortantur</td><td></td></tr><tr><td>ad decus. non deest oratio. ego quid possum? tamen nescio</td><td>10</td></tr><tr><td>quid e quercu exsculpseram quod videretur simile simulacri.</td><td></td></tr><tr><td>in eo quia non nulla erant paulo meliora quam ea quae fiunt et</td><td></td></tr><tr><td>facta sunt, reprehenduntur; quod me minime paenitet. si enim</td><td></td></tr><tr><td>pervenissent istae litterae, mihi crede, nos paeniteret. quid? tu</td><td>3.1</td></tr><tr><td>non vides ipsum illum Aristoteli discipulum, summo ingenio,</td><td></td></tr><tr><td>summa modestia, postea quam rex appellatus sit, superbum,</td><td></td></tr><tr><td>crudelem, immoderatum fuisse? quid? tu hunc de pompa,</td><td></td></tr><tr><td>Quirini contubernalem, his nostris moderatis epistulis laeta-</td><td>5</td></tr><tr><td>turum putas? ille vero potius non scripta desideret quam</td><td></td></tr><tr><td>scripta non probet. postremo ut volet. abiit illud quod tum</td><td></td></tr><tr><td>me stimulabat cum tibi dabam πρόβλημα Ἀρχιμήδειον. multo</td><td></td></tr><tr><td>mehercule magis nunc opto casum illum quam tum timebam,</td><td></td></tr><tr><td>vel quem libebit. </td><td>10</td></tr><tr><td>  Nisi quid te aliud impediet, mi optato veneris. Nicias a</td><td></td></tr><tr><td>Dolabella magno opere arcessitus (legi enim litteras), etsi invito</td><td></td></tr><tr><td>me tamen eodem me auctore, profectus est. </td><td></td></tr><tr><td>  Hoc manu mea. cum quasi alias res quaererem de philologis</td><td>4.1</td></tr><tr><td>e Nicia, incidimus in Talnam. ille de ingenio nihil nimis,</td><td></td></tr><tr><td>modestum et frugi. sed hoc mihi non placuit: se scire aiebat ab</td><td></td></tr><tr><td>eo nuper petitam Cornificiam, Quinti filiam, vetulam sane et</td><td></td></tr><tr><td>multarum nuptiarum; non esse probatum mulieribus, quod ita</td><td>5</td></tr><tr><td>reperirent, rem non maiorem <span class="caps"><span class="ovl">dccc</span></span><span class="ovl"></span>. hoc putavi te scire</td><td></td></tr><tr><td>oportere. </td><td></td></tr>
        </table>