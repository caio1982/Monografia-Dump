<table>
          <script>targetHit=0;</script>
          <tr><td>  At enim te ad accusandum res publica adduxit. Credo,</td><td>78.1</td></tr><tr><td>Cato, te isto animo atque ea opinione venisse; sed tu im-</td><td></td></tr><tr><td>prudentia laberis. Ego quod facio, iudices, cum amicitiae</td><td></td></tr><tr><td>dignitatisque L. Murenae gratia facio, tum me pacis, oti,</td><td></td></tr><tr><td>concordiae, libertatis, salutis, vitae denique omnium nostrum</td><td>5</td></tr><tr><td>causa facere clamo atque testor. Audite, audite consulem,</td><td></td></tr><tr><td>iudices, nihil dicam adrogantius, tantum dicam totos dies</td><td></td></tr><tr><td>atque noctes de re publica cogitantem! Non usque eo</td><td></td></tr><tr><td>L. Catilina rem publicam despexit atque contempsit ut ea </td><td></td></tr><tr><td>copia quam secum eduxit se hanc civitatem oppressurum</td><td>10</td></tr><tr><td>arbitraretur. Latius patet illius sceleris contagio quam quis-</td><td></td></tr><tr><td>quam putat, ad pluris pertinet. Intus, intus, inquam, est</td><td></td></tr><tr><td>equus Troianus; a quo numquam me consule dormientes</td><td></td></tr><tr><td>opprimemini. Quaeris a me ecquid ego Catilinam metuam.</td><td>79.1</td></tr><tr><td>Nihil, et curavi ne quis metueret, sed copias illius quas hic</td><td></td></tr><tr><td>video dico esse metuendas; nec tam timendus est nunc</td><td></td></tr><tr><td>exercitus L. Catilinae quam isti qui illum exercitum dese-</td><td></td></tr><tr><td>ruisse dicuntur. Non enim deseruerunt sed ab illo in</td><td>5</td></tr><tr><td>speculis atque insidiis relicti in capite atque in cervicibus</td><td></td></tr><tr><td>nostris restiterunt. Hi et integrum consulem et bonum</td><td></td></tr><tr><td>imperatorem et natura et fortuna cum rei publicae salute</td><td></td></tr><tr><td>coniunctum deici de urbis praesidio et de custodia civitatis</td><td></td></tr><tr><td>vestris sententiis deturbari volunt. Quorum ego ferrum</td><td>10</td></tr><tr><td>et audaciam reieci in campo, debilitavi in foro, compressi</td><td></td></tr><tr><td>etiam domi meae saepe, iudices, his vos si alterum con-</td><td></td></tr><tr><td>sulem tradideritis, plus multo erunt vestris sententiis quam</td><td></td></tr><tr><td>suis gladiis consecuti. Magni interest, iudices, id quod ego</td><td></td></tr><tr><td>multis repugnantibus egi atque perfeci, esse Kalendis</td><td>15</td></tr><tr><td>Ianuariis in re publica duo consules. Nolite arbitrari,</td><td>80.1</td></tr><tr><td>mediocribus consiliis aut usitatis viis &lt;eos&gt; uti. Non lex</td><td></td></tr><tr><td>improba, non perniciosa largitio, non auditum aliquando</td><td></td></tr><tr><td>aliquod malum rei publicae quaeritur. Inita sunt in hac</td><td></td></tr><tr><td>civitate consilia, iudices, urbis delendae, civium trucidan-</td><td>5</td></tr><tr><td>dorum, nominis Romani exstinguendi. Atque haec cives,</td><td></td></tr><tr><td>cives, inquam, si eos hoc nomine appellari fas est, de patria</td><td></td></tr><tr><td>sua et cogitant et cogitaverunt. Horum ego cotidie con- </td><td></td></tr><tr><td>siliis occurro, audaciam debilito, sceleri resisto. Sed moneo,</td><td></td></tr><tr><td>iudices. In exitu iam est meus consulatus; nolite mihi</td><td>10</td></tr><tr><td>subtrahere vicarium meae diligentiae, nolite adimere eum cui</td><td></td></tr><tr><td>rem publicam cupio tradere incolumem ab his tantis peri-</td><td></td></tr><tr><td>culis defendendam. </td><td></td></tr>
        </table>