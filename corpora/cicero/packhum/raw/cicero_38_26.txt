<table>
          <script>targetHit=0;</script>
          <tr><td>  Disceptatio autem cum est constituta, propositum</td><td>109.1</td></tr><tr><td>esse debet oratori quo omnes argumentationes</td><td></td></tr><tr><td>repetitae ex inveniendi locis coniiciantur. Quod</td><td></td></tr><tr><td>quamquam satis est ei qui videt quid in quoque</td><td></td></tr><tr><td>loco lateat quique illos locos tamquam thesauros</td><td>5</td></tr><tr><td>aliquos argumentorum notatos habet, tamen ea</td><td></td></tr><tr><td>quae sunt certarum causarum propria tangemus.</td><td></td></tr><tr><td>In coniectura igitur, cum est in infitiando</td><td>110.1</td></tr><tr><td>reus, accusatori haec duo prima sunt—sed accusa-</td><td></td></tr><tr><td>torem pro omni actore et petitore appello: possunt</td><td></td></tr><tr><td>enim etiam sine accusatione in causis haec eadem</td><td></td></tr><tr><td>controversiarum genera versari—sed haec duo sunt</td><td>5</td></tr><tr><td>ei prima, causa et eventus. Causam appello rationem</td><td></td></tr><tr><td>efficiendi, eventum id quod est effectum. Atque</td><td></td></tr><tr><td>ipsa quidem partitio causarum paullo ante in suasionis</td><td></td></tr><tr><td>locis distributa est. Quae enim in consilio capiendo</td><td>111.1</td></tr><tr><td>futuri temporis praecipiebantur, quam ob rem aut</td><td></td></tr><tr><td>utilitatem viderentur habitura aut efficiendi faculta-</td><td></td></tr><tr><td>tem, eadem qui de facto argumentabitur colligere</td><td></td></tr><tr><td>debebit, quam ob rem et utilia illi quem arguet</td><td>5</td></tr><tr><td>fuisse et ab eo effici potuisse demonstret. Utilitatis</td><td></td></tr><tr><td>coniectura movetur si illud quod arguitur aut spe </td><td></td></tr><tr><td>bonorum aut malorum metu fecisse dicitur, quod</td><td></td></tr><tr><td>eo fit acrius quo illa in utroque genere maiora</td><td></td></tr><tr><td>ponuntur. Spectant etiam ad causam facti motus</td><td>112.1</td></tr><tr><td>animorum, si ira recens, si odium vetus, si ulciscendi</td><td></td></tr><tr><td>studium, si iniuriae dolor, si honoris, si gloriae, si</td><td></td></tr><tr><td>imperii, si pecuniae cupiditas, si periculi timor, si</td><td></td></tr><tr><td>aes alienum, si angustiae rei familiaris: si audax,</td><td>5</td></tr><tr><td>si levis, si crudelis, si impotens, si incautus, si in-</td><td></td></tr><tr><td>sipiens, si amans, si commota mente, si vinolentus,</td><td></td></tr><tr><td>si cum spe efficiendi, si cum opinione celandi aut si</td><td></td></tr><tr><td>patefactum esset depellendi criminis, vel perrum-</td><td></td></tr><tr><td>pendi periculi, vel in longinquum tempus differendi:</td><td>10</td></tr><tr><td>aut si iudicii poena levior quam facti praemium:</td><td></td></tr><tr><td>aut si facinoris voluptas maior quam damnationis</td><td></td></tr><tr><td>dolor. His fere rebus facti suspicio confirmatur,</td><td>113.1</td></tr><tr><td>cum et voluntatis in reo causae reperiuntur et</td><td></td></tr><tr><td>facultas. In voluntate autem utilitas ex adeptione</td><td></td></tr><tr><td>alicuius commodi vitationeque alicuius incommodi</td><td></td></tr><tr><td>quaeritur, ut aut spes aut metus impulisse videatur,</td><td>5</td></tr><tr><td>aut aliquis repentinus animi motus, qui etiam citius</td><td></td></tr><tr><td>in fraudem quam ratio utilitatis impellit. Quam</td><td></td></tr><tr><td>ob rem sint haec dicta de causis. </td><td></td></tr>
        </table>