<table>
          <script>targetHit=0;</script>
          <tr><td>  Interea quidem, per deos immortalis! quoniam omnia</td><td>155.5</td></tr><tr><td>commoda nostra, iura, libertatem, salutem denique legibus</td><td></td></tr><tr><td>obtinemus, a legibus non recedamus, simul et illud quam</td><td></td></tr><tr><td>sit iniquum cogitemus, populum Romanum aliud nunc</td><td></td></tr><tr><td>agere, vobis rem publicam et fortunas suas commisisse, sine</td><td></td></tr><tr><td>cura esse, non metuere ne lege ea quam numquam ipse</td><td>10</td></tr><tr><td>iusserit et quaestione qua se solutum liberumque esse</td><td></td></tr><tr><td>arbitretur per paucos iudices astringatur. Agit enim sic</td><td>156.1</td></tr><tr><td>causam T. Attius, adulescens bonus et disertus, omnis civis</td><td></td></tr><tr><td>legibus teneri omnibus; vos auditis et attenditis silentio,</td><td></td></tr><tr><td>sicut facere debetis. A. Cluentius, eques Romanus, causam</td><td></td></tr><tr><td>dicit ea lege, qua lege senatores et ei qui magistratum habue-</td><td>5</td></tr><tr><td>runt soli tenentur; mihi per eum recusare et in arce legis</td><td></td></tr><tr><td>praesidia constituere defensionis meae non licet. Si obtinuerit</td><td></td></tr><tr><td>causam Cluentius, sicuti vestra aequitate nixi confidimus,</td><td></td></tr><tr><td>omnes existimabunt, id quod erit, obtinuisse propter inno-</td><td></td></tr><tr><td>centiam, quoniam ita defensus sit; in lege autem quam</td><td>10</td></tr><tr><td>attingere noluerit praesidi nil fuisse. Hic nunc est quiddam</td><td>157.1</td></tr><tr><td>quod ad me pertineat, de quo ante dixi, quod ego populo</td><td></td></tr><tr><td>Romano praestare debeam, quoniam is meae vitae status</td><td></td></tr><tr><td>est ut omnis mihi cura et opera posita sit in hominum</td><td></td></tr><tr><td>periculis defendendis. Video quanta et quam periculosa et</td><td>5</td></tr><tr><td>quam infinita quaestio temptetur ab accusatoribus, cum</td><td></td></tr><tr><td>eam legem quae in nostrum ordinem scripta sit in populum </td><td></td></tr><tr><td>Romanum transferre conentur. Qua in lege est: '<span class="caps">qvi</span></td><td></td></tr><tr><td><span class="caps">coierit</span>,' quod quam late pateat videtis. '<span class="caps">convenerit</span>';</td><td></td></tr><tr><td>aeque incertum et infinitum est. '<span class="caps">consenserit</span>'; hoc vero</td><td>10</td></tr><tr><td>cum infinitum tum obscurum et occultum. '<span class="caps">falsvmve</span></td><td></td></tr><tr><td><span class="caps">testimonivm dixerit</span>'; quis de plebe Romana testimonium</td><td></td></tr><tr><td>dixit umquam cui non hoc periculum T. Attio auctore</td><td></td></tr><tr><td>paratum esse videatis? nam dicturum quidem certe, si</td><td></td></tr><tr><td>hoc iudicium plebi Romanae propositum sit, neminem</td><td>15</td></tr><tr><td>umquam esse confirmo. Sed hoc polliceor omnibus, si cui</td><td>158.1</td></tr><tr><td>forte hac lege negotium facessetur qui lege non teneatur,</td><td></td></tr><tr><td>si is uti me defensore voluerit, me eius causam legis prae-</td><td></td></tr><tr><td>sidio defensurum et vel his iudicibus vel horum similibus</td><td></td></tr><tr><td>facillime probaturum, et omni me defensione usurum esse</td><td>5</td></tr><tr><td>legis, qua nunc ut utar ab eo cuius voluntati mihi obtempe-</td><td></td></tr><tr><td>randum est non conceditur. Non enim debeo dubitare,</td><td></td></tr><tr><td>iudices, quin, si qua ad vos causa eius modi delata sit eius</td><td></td></tr><tr><td>qui lege non teneatur, etiam si is invidiosus aut multis</td><td></td></tr><tr><td>offensus esse videatur, etiam si eum oderitis, etiam si inviti</td><td>10</td></tr><tr><td>absoluturi sitis, tamen absolvatis et religioni potius vestrae</td><td></td></tr><tr><td>quam odio pareatis. Est enim sapientis iudicis cogitare</td><td>159.1</td></tr><tr><td>tantum sibi a populo Romano esse permissum quantum</td><td></td></tr><tr><td>commissum sit et creditum, et non solum sibi potestatem</td><td></td></tr><tr><td>datam verum etiam fidem habitam esse meminisse; posse</td><td></td></tr><tr><td>quem oderit absolvere, quem non oderit condemnare, et</td><td>5</td></tr><tr><td>semper non quid ipse velit sed quid lex et religio cogat</td><td></td></tr><tr><td>cogitare; animadvertere qua lege reus citetur, de quo reo</td><td></td></tr><tr><td>cognoscat, quae res in quaestione versetur. Cum haec sunt</td><td></td></tr><tr><td>videnda, tum vero illud est hominis magni, iudices, atque</td><td></td></tr><tr><td>sapientis, cum illam iudicandi causa tabellam sumpserit,</td><td>10</td></tr><tr><td>non se reputare solum esse nec sibi quodcumque concupierit </td><td></td></tr><tr><td>licere, sed habere in consilio legem, religionem, aequitatem,</td><td></td></tr><tr><td>fidem; libidinem autem, odium, invidiam, metum cupidita-</td><td></td></tr><tr><td>tesque omnis amovere maximique aestimare conscientiam</td><td></td></tr><tr><td>mentis suae quam ab dis immortalibus accepimus, quae</td><td>15</td></tr><tr><td>a nobis divelli non potest; quae si optimorum consiliorum</td><td></td></tr><tr><td>atque factorum testis in omni vita nobis erit, sine ullo metu</td><td></td></tr><tr><td>et summa cum honestate vivemus. Haec si T. Attius aut</td><td>160.1</td></tr><tr><td>cognovisset aut cogitasset, profecto ne conatus quidem esset</td><td></td></tr><tr><td>dicere, id quod multis verbis egit, iudicem quod ei videatur</td><td></td></tr><tr><td>statuere et non devinctum legibus esse oportere. Quibus</td><td></td></tr><tr><td>de rebus mihi pro Cluenti voluntate nimium, pro rei digni-</td><td>5</td></tr><tr><td>tate parum, pro vestra prudentia satis dixisse videor. </td><td></td></tr>
        </table>