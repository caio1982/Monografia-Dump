<table>
          <script>targetHit=0;</script>
          <tr><td>  Caeciliae Q. filiae somnio modo Marsico bello tem-</td><td>1.99.1</td></tr><tr><td>plum est a senatu Iunoni Sospitae restitutum. Quod</td><td></td></tr><tr><td>quidem somnium Sisenna cum disputavisset mirifice</td><td></td></tr><tr><td>ad verbum cum re convenisse, tum insolenter, credo ab</td><td></td></tr><tr><td>Epicureo aliquo inductus, disputat somniis credi non</td><td>5</td></tr><tr><td>oportere. Idem contra ostenta nihil disputat exponitque </td><td></td></tr><tr><td>initio belli Marsici et deorum simulacra sudavisse, et</td><td></td></tr><tr><td>sanguinem fluxisse, et discessisse caelum, et ex occulto</td><td></td></tr><tr><td>auditas esse voces, quae pericula belli nuntiarent, et</td><td></td></tr><tr><td>Lanuvii clipeos, quod haruspicibus tristissumum visum</td><td>10</td></tr><tr><td>esset, a muribus esse derosos. Quid, quod in annali-</td><td>100.1</td></tr><tr><td>bus habemus Veienti bello, cum lacus Albanus prae-</td><td></td></tr><tr><td>ter modum crevisset, Veientem quendam ad nos ho-</td><td></td></tr><tr><td>minem nobilem perfugisse, eumque dixisse ex fatis,</td><td></td></tr><tr><td>quae Veientes scripta haberent, Veios capi non posse,</td><td>5</td></tr><tr><td>dum lacus is redundaret, et, si lacus emissus lapsu</td><td></td></tr><tr><td>et cursu suo ad mare profluxisset, perniciosum populo</td><td></td></tr><tr><td>Romano; sin autem ita esset eductus, ut ad mare per-</td><td></td></tr><tr><td>venire non posset, tum salutare nostris fore? Ex quo</td><td></td></tr><tr><td>illa admirabilis a maioribus Albanae aquae facta de-</td><td>10</td></tr><tr><td>ductio est. Cum autem Veientes bello fessi legatos</td><td></td></tr><tr><td>ad senatum misissent, tum ex iis quidam dixisse di-</td><td></td></tr><tr><td>citur non omnia illum transfugam ausum esse senatui</td><td></td></tr><tr><td>dicere; in isdem enim fatis scriptum Veientes habere</td><td></td></tr><tr><td>fore ut brevi a Gallis Roma caperetur, quod quidem</td><td>15</td></tr><tr><td>sexennio post Veios captos factum esse videmus. </td><td></td></tr><tr><td>  Saepe etiam et in proeliis Fauni auditi et in rebus</td><td>101.1</td></tr><tr><td>turbidis veridicae voces ex occulto missae esse dicun-</td><td></td></tr><tr><td>tur; cuius generis duo sint ex multis exempla, sed</td><td></td></tr><tr><td>maxuma: Nam non multo ante urbem captam exau-</td><td></td></tr><tr><td>dita vox est a luco Vestae, qui a Palatii radice in</td><td>5</td></tr><tr><td>novam viam devexus est, ut muri et portae refice-</td><td></td></tr><tr><td>rentur; futurum esse, nisi provisum esset, ut Roma</td><td></td></tr><tr><td>caperetur. Quod neglectum tum, cum caveri poterat,</td><td></td></tr><tr><td>post acceptam illam maximam cladem expiatum est;</td><td></td></tr><tr><td>ara enim Aio Loquenti, quam saeptam videmus, ex-</td><td>10</td></tr><tr><td>adversus eum locum consecrata est. Atque etiam</td><td></td></tr><tr><td>scriptum a multis est, cum terrae motus factus esset,</td><td></td></tr><tr><td>ut sue plena procuratio fieret, vocem ab aede Iunonis</td><td></td></tr><tr><td>ex arce extitisse; quocirca Iunonem illam appellatam</td><td></td></tr><tr><td>Monetam. Haec igitur et a dis significata et a nostris</td><td>15</td></tr><tr><td>maioribus iudicata contemnimus? </td><td></td></tr>
        </table>