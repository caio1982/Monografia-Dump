<table>
          <script>targetHit=0;</script>
          <tr><td>  Tum Brutus: orationes quidem eius mihi vehementer</td><td>262.1</td></tr><tr><td>probantur. compluris autem legi; atque etiam commen-</td><td></td></tr><tr><td>tarios quosdam scripsit rerum suarum. </td><td></td></tr><tr><td>  Valde quidem, inquam, probandos; nudi enim sunt,</td><td></td></tr><tr><td>recti et venusti, omni ornatu orationis tamquam veste de-</td><td>5</td></tr><tr><td>tracta. sed dum voluit alios habere parata, unde sumerent</td><td></td></tr><tr><td>qui vellent scribere historiam, ineptis gratum fortasse</td><td></td></tr><tr><td>fecit, qui volent illa calamistris inurere: sanos quidem</td><td></td></tr><tr><td>homines a scribendo deterruit; nihil est enim in historia</td><td></td></tr><tr><td>pura et inlustri brevitate dulcius. sed ad eos, si placet,</td><td>10</td></tr><tr><td>qui vita excesserunt, revertamur. </td><td></td></tr><tr><td>  C. Sicinius igitur Q. Pompei illius, qui censor fuit, ex</td><td>263.1</td></tr><tr><td>filia nepos quaestorius mortuus est; probabilis orator,</td><td></td></tr><tr><td>iam vero etiam probatus, ex hac inopi ad ornandum, sed</td><td></td></tr><tr><td>ad inveniendum expedita Hermagorae disciplina. ea dat</td><td></td></tr><tr><td>rationes certas et praecepta dicendi; quae si minorem</td><td>5</td></tr><tr><td>habent apparatum—sunt enim exilia—, tamen habent</td><td></td></tr><tr><td>ordinem et quasdam errare in dicendo non patientes vias.</td><td></td></tr><tr><td>has ille tenens et paratus ad causas veniens, verborum</td><td></td></tr><tr><td>non egens, ipsa illa comparatione disciplinaque dicendi</td><td></td></tr><tr><td>iam in patronorum numerum pervenerat. erat etiam vir</td><td>264.1</td></tr><tr><td>doctus in primis C. Visellius Varro consobrinus meus, qui</td><td></td></tr><tr><td>fuit cum Sicinio aetate coniunctus. is cum post curulem</td><td></td></tr><tr><td>aedilitatem iudex quaestionis esset, est mortuus; in quo</td><td></td></tr><tr><td>fateor volgi iudicium a iudicio meo dissensisse. nam po-</td><td>5</td></tr><tr><td>pulo non erat satis vendibilis: praeceps quaedam et cum</td><td></td></tr><tr><td>idcirco obscura, quia peracuta, tum rapida et celeritate</td><td></td></tr><tr><td>caecata oratio; sed neque verbis aptiorem cito alium </td><td></td></tr><tr><td>dixerim neque sententiis crebriorem. praeterea perfectus</td><td></td></tr><tr><td>in litteris iurisque civilis iam a patre Aculeone traditam</td><td>10</td></tr><tr><td>tenuit disciplinam. reliqui sunt, qui mortui sint, L.</td><td>265.1</td></tr><tr><td>Torquatus, quem tu non tam cito rhetorem dixisses, etsi</td><td></td></tr><tr><td>non derat oratio, quam, ut Graeci dicunt, πολιτικόν.</td><td></td></tr><tr><td>erant in eo plurumae litterae nec eae volgares, sed interi-</td><td></td></tr><tr><td>ores quaedam et reconditae, divina memoria, summa ver-</td><td>5</td></tr><tr><td>borum et gravitas et elegantia; atque haec omnia vitae</td><td></td></tr><tr><td>decorabat gravitas et integritas. me quidem admodum</td><td></td></tr><tr><td>delectabat etiam Triari in illa aetate plena litteratae</td><td></td></tr><tr><td>senectutis oratio. quanta severitas in voltu, quantum pon-</td><td></td></tr><tr><td>dus in verbis, quam nihil non consideratum exibat ex ore! </td><td>10</td></tr>
        </table>