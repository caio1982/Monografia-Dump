<table>
          <script>targetHit=0;</script>
          <tr class="title first last  "><td>CICERO APPULEIO PRO Q.</td><td></td></tr><tr><td>L. Egnatio uno equite Romano vel familiarissime utor. eius</td><td>13.45.1.1</td></tr><tr><td>Anchialum servum negotiaque quae habet in Asia tibi</td><td></td></tr><tr><td>commendo non minore studio quam si rem meam com-</td><td></td></tr><tr><td>mendarem. sic enim existimes velim, mihi cum eo non modo</td><td></td></tr><tr><td>cottidianam consuetudinem summam intercedere sed etiam </td><td>5</td></tr><tr><td>officia magna et mutua nostra inter nos esse. quam ob rem</td><td></td></tr><tr><td>etiam atque etiam a te peto ut cures ut intellegat me ad te</td><td></td></tr><tr><td>satis diligenter scripsisse; nam de tua erga me voluntate non</td><td></td></tr><tr><td>dubitabat. id ut facias te etiam atque etiam rogo. </td><td></td></tr><tr><td>  Vale.</td><td>10</td></tr>
        </table>