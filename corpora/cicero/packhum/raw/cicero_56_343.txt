<table>
          <script>targetHit=0;</script>
          <tr class="title first  date"><td>parte post<span class="snum">.</span> <span class="snum">57(?)</span></td><td></td></tr><tr class="title last  "><td>M. CICERO C. MUNATIO C. F. S.</td><td></td></tr><tr><td>L. Livineius Trypho est omnino L. Reguli, familiarissimi mei,</td><td>13.60.1.1</td></tr><tr><td>libertus; cuius calamitas etiam officiosiorem me facit in</td><td></td></tr><tr><td>illum; nam benevolentior quam semper fui esse non possum.</td><td></td></tr><tr><td>sed ego libertum eius per se ipsum diligo. summa enim eius</td><td></td></tr><tr><td>erga me officia exstiterunt iis nostris temporibus quibus </td><td>5</td></tr><tr><td>facillime [bonam] benevolentiam hominum et fidem per-</td><td></td></tr><tr><td>spicere potui. eum tibi ita commendo ut homines grati et</td><td>2.1</td></tr><tr><td>memores bene meritos de se commendare debent. pergratum</td><td></td></tr><tr><td>mihi feceris si ille intellexerit se, quod pro salute mea multa</td><td></td></tr><tr><td>pericula adierit, saepe hieme summa navigarit, pro tua erga</td><td></td></tr><tr><td>me benevolentia gratum etiam tibi fecisse.</td><td>5</td></tr>
        </table>