<table>
          <script>targetHit=0;</script>
          <tr><td>  Quam ob rem, per deos immortalis! conligite vos, tribuni</td><td>1.26.7</td></tr><tr><td>plebis, deserite eos a quibus, nisi prospicitis, brevi tempore</td><td></td></tr><tr><td>deseremini, conspirate nobiscum, consentite cum bonis,</td><td></td></tr><tr><td>communem rem publicam communi studio atque amore </td><td>10</td></tr><tr><td>defendite. Multa sunt occulta rei publicae volnera, multa</td><td></td></tr><tr><td>nefariorum civium perniciosa consilia; nullum externum</td><td></td></tr><tr><td>periculum est, non rex, non gens ulla, non natio pertime-</td><td></td></tr><tr><td>scenda est; inclusum malum, intestinum ac domesticum</td><td></td></tr><tr><td>est. Huic pro se quisque nostrum mederi atque hoc omnes</td><td>15</td></tr><tr><td>sanare velle debemus. Erratis, si senatum probare ea quae</td><td>27.1</td></tr><tr><td>dicuntur a me putatis, populum autem esse in alia volun-</td><td></td></tr><tr><td>tate. Omnes qui se incolumis volent sequentur auctori-</td><td></td></tr><tr><td>tatem consulis soluti a cupiditatibus, liberi a delictis, cauti</td><td></td></tr><tr><td>in periculis, non timidi in contentionibus. Quod si qui</td><td>5</td></tr><tr><td>vestrum spe ducitur se posse turbulenta ratione honori</td><td></td></tr><tr><td>velificari suo, primum me consule id sperare desistat, deinde</td><td></td></tr><tr><td>habeat me ipsum sibi documento, quem equestri ortum</td><td></td></tr><tr><td>loco consulem videt, quae vitae via facillime viros bonos</td><td></td></tr><tr><td>ad honorem dignitatemque perducat. Quod si vos vestrum</td><td>10</td></tr><tr><td>mihi studium, patres conscripti, ad communem dignitatem</td><td></td></tr><tr><td>defendendam profitemini, perficiam profecto, id quod maxime</td><td></td></tr><tr><td>res publica desiderat, ut huius ordinis auctoritas, quae apud</td><td></td></tr><tr><td>maiores nostros fuit, eadem nunc longo intervallo rei pu-</td><td></td></tr><tr><td>blicae restituta esse videatur. </td><td>15</td></tr><tr class="title first  "><td>DE LEGE AGRARIA ORATIO</td><td></td></tr><tr class="title  "><td>SECVNDA</td><td></td></tr><tr class="title  "><td>CONTRA P. SERVILIVM RVLLVM</td><td></td></tr><tr class="title last  "><td>TR. PLEB. AD POPVLVM </td><td></td></tr><tr><td>  Est hoc in more positum, Quirites, institutoque maiorum,</td><td>2.1.1</td></tr><tr><td>ut ei qui beneficio vestro imagines familiae suae consecuti</td><td></td></tr><tr><td>sunt eam primam habeant contionem, qua gratiam benefici</td><td></td></tr><tr><td>vestri cum suorum laude coniungant. Qua in oratione</td><td></td></tr><tr><td>non nulli aliquando digni maiorum loco reperiuntur, pleri-</td><td>5</td></tr><tr><td>que autem hoc perficiunt ut tantum maioribus eorum debi-</td><td></td></tr><tr><td>tum esse videatur, unde etiam quod posteris solveretur</td><td></td></tr><tr><td>redundaret. Mihi, Quirites, apud vos de meis maioribus</td><td></td></tr><tr><td>dicendi facultas non datur, non quo non tales fuerint qualis</td><td></td></tr><tr><td>nos illorum sanguine creatos disciplinisque institutos videtis,</td><td>10</td></tr><tr><td>sed quod laude populari atque honoris vestri luce carue-</td><td></td></tr><tr><td>runt. De me autem ipso vereor ne adrogantis sit apud vos</td><td>2.1</td></tr><tr><td>dicere, ingrati tacere. Nam et quibus studiis hanc digni-</td><td></td></tr><tr><td>tatem consecutus sim memet ipsum commemorare perquam</td><td></td></tr><tr><td>grave est, et silere de tantis vestris beneficiis nullo modo</td><td></td></tr><tr><td>possum. Qua re adhibebitur a me certa ratio moderatioque</td><td>5</td></tr><tr><td>dicendi, ut quid a vobis acceperim commemorem, qua re</td><td></td></tr><tr><td>dignus vestro summo honore singularique iudicio sim, ipse </td><td></td></tr><tr><td>modice dicam, si necesse erit, vos eosdem existimaturos</td><td></td></tr><tr><td>putem qui iudicavistis. </td><td></td></tr>
        </table>