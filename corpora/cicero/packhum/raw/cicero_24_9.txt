<table>
          <script>targetHit=0;</script>
          <tr><td>  Sunt autem duo crimina, auri et veneni; in quibus una</td><td>30.12</td></tr><tr><td>atque eadem persona versatur. Aurum sumptum a Clodia,</td><td></td></tr><tr><td>venenum quaesitum quod Clodiae daretur, ut dicitur. Omnia</td><td></td></tr><tr><td>sunt alia non crimina sed maledicta, iurgi petulantis magis</td><td>15</td></tr><tr><td>quam publicae quaestionis. 'Adulter, impudicus, sequester'</td><td></td></tr><tr><td>convicium est, non accusatio. Nullum est enim funda-</td><td></td></tr><tr><td>mentum horum criminum, nullae sedes; voces sunt con-</td><td></td></tr><tr><td>tumeliosae temere ab irato accusatore nullo auctore emissae.</td><td></td></tr><tr><td>Horum duorum criminum video auctorem, video fontem,</td><td>31.1</td></tr><tr><td>video certum nomen et caput. Auro opus fuit; sumpsit</td><td></td></tr><tr><td>a Clodia, sumpsit sine teste, habuit quamdiu voluit. Maxi-</td><td></td></tr><tr><td>mum video signum cuiusdam egregiae familiaritatis. Necare </td><td></td></tr><tr><td>eandem voluit; quaesivit venenum, sollicitavit servos,</td><td>5</td></tr><tr><td>potionem paravit, locum constituit, clam attulit. Magnum</td><td></td></tr><tr><td>rursus odium video cum crudelissimo discidio exstitisse.</td><td></td></tr><tr><td>Res est omnis in hac causa nobis, iudices, cum Clodia,</td><td></td></tr><tr><td>muliere non solum nobili verum etiam nota; de qua ego</td><td></td></tr><tr><td>nihil dicam nisi depellendi criminis causa. Sed intellegis</td><td>32.1</td></tr><tr><td>pro tua praestanti prudentia, Cn. Domiti, cum hac sola rem</td><td></td></tr><tr><td>esse nobis. Quae si se aurum Caelio commodasse non</td><td></td></tr><tr><td>dicit, si venenum ab hoc sibi paratum esse non arguit,</td><td></td></tr><tr><td>petulanter facimus, si matrem familias secus quam matro-</td><td>5</td></tr><tr><td>narum sanctitas postulat nominamus. Sin ista muliere</td><td></td></tr><tr><td>remota nec crimen ullum nec opes ad oppugnandum M.</td><td></td></tr><tr><td>Caelium illis relinquuntur, quid est aliud quod nos patroni</td><td></td></tr><tr><td>facere debeamus, nisi ut eos qui insectantur repellamus?</td><td></td></tr><tr><td>Quod quidem facerem vehementius, nisi intercederent mihi</td><td>10</td></tr><tr><td>inimicitiae cum istius mulieris viro—fratrem volui dicere;</td><td></td></tr><tr><td>semper hic erro. Nunc agam modice nec longius progrediar</td><td></td></tr><tr><td>quam me mea fides et causa ipsa coget: nec enim muliebris</td><td></td></tr><tr><td>umquam inimicitias mihi gerendas putavi, praesertim cum</td><td></td></tr><tr><td>ea quam omnes semper amicam omnium potius quam</td><td>15</td></tr><tr><td>cuiusquam inimicam putaverunt. </td><td></td></tr>
        </table>