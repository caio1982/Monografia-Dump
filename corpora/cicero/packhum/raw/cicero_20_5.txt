<table>
          <script>targetHit=0;</script>
          <tr><td>  Intellego, pontifices, me plura extra causam dixisse quam</td><td>32.1</td></tr><tr><td>aut opinio tulerit aut voluntas mea; sed cum me purgatum</td><td></td></tr><tr><td>vobis esse cuperem, tum etiam vestra in me attente audiendo</td><td></td></tr><tr><td>benignitas provexit orationem meam. Sed hoc compensabo</td><td></td></tr><tr><td>brevitate eius orationis quae pertinet ad ipsam causam cogni-</td><td>5</td></tr><tr><td>tionemque vestram; quae cum sit in ius religionis et in ius</td><td></td></tr><tr><td>rei publicae distributa, religionis partem, quae multo est</td><td></td></tr><tr><td>verbosior, praetermittam, de iure rei publicae dicam. Quid</td><td>33.1</td></tr><tr><td>est enim aut tam adrogans quam de religione, de rebus</td><td></td></tr><tr><td>divinis, caerimoniis, sacris pontificum conlegium docere</td><td></td></tr><tr><td>conari, aut tam stultum quam, si quis quid in vestris libris</td><td></td></tr><tr><td>invenerit, id narrare vobis, aut tam curiosum quam ea scire</td><td>5</td></tr><tr><td>velle de quibus maiores nostri vos solos et consuli et scire</td><td></td></tr><tr><td>voluerunt? Nego potuisse iure publico, legibus iis quibus</td><td></td></tr><tr><td>haec civitas utitur, quemquam civem ulla eius modi calami-</td><td></td></tr><tr><td>tate adfici sine iudicio: hoc iuris in hac civitate etiam tum</td><td></td></tr><tr><td>cum reges essent dico fuisse, hoc nobis esse a maioribus</td><td>10</td></tr><tr><td>traditum, hoc esse denique proprium liberae civitatis, ut nihil</td><td></td></tr><tr><td>de capite civis aut de bonis sine iudicio senatus aut populi</td><td></td></tr><tr><td>aut eorum qui de quaque re constituti iudices sint detrahi</td><td></td></tr><tr><td>possit. Videsne me non radicitus evellere omnis actiones</td><td>34.1</td></tr><tr><td>tuas neque illud agere, quod apertum est, te omnino nihil</td><td></td></tr><tr><td>gessisse iure, non fuisse tribunum plebis, hodie esse patri-</td><td></td></tr><tr><td>cium? Dico apud pontifices, augures adsunt: versor in</td><td></td></tr><tr><td>medio iure publico. </td><td>5</td></tr><tr><td>  Quod est, pontifices, ius adoptionis? Nempe ut is adoptet </td><td></td></tr><tr><td>qui neque procreare iam liberos possit, et cum potuerit sit</td><td></td></tr><tr><td>expertus. Quae deinde causa cuique sit adoptionis, quae</td><td></td></tr><tr><td>ratio generum ac dignitatis, quae sacrorum, quaeri a ponti-</td><td></td></tr><tr><td>ficum conlegio solet. Quid est horum in ista adoptione</td><td>10</td></tr><tr><td>quaesitum? Adoptat annos viginti natus, etiam minor, sena-</td><td></td></tr><tr><td>torem. Liberorumne causa? At procreare potest; habet</td><td></td></tr><tr><td>uxorem, suscipiet ex ea liberos; exheredabit igitur pater</td><td></td></tr><tr><td>filium. Quid? sacra Clodiae gentis cur intereunt, quod in</td><td>35.1</td></tr><tr><td>te est? quae omnis notio pontificum, cum adoptarere, esse</td><td></td></tr><tr><td>debuit: nisi forte ex te ita quaesitum est, num perturbare rem</td><td></td></tr><tr><td>publicam seditionibus velles et ob eam causam adoptari,</td><td></td></tr><tr><td>non ut eius filius esses, sed ut tribunus plebis fieres et</td><td>5</td></tr><tr><td>funditus everteres civitatem. Respondisti, credo, te ita velle.</td><td></td></tr><tr><td>Pontificibus bona causa visa est: adprobaverunt. Non aetas</td><td></td></tr><tr><td>eius qui adoptabat est quaesita, ut in Cn. Aufidio, M. Pupio,</td><td></td></tr><tr><td>quorum uterque nostra memoria summa senectute alter</td><td></td></tr><tr><td>Oresten, alter Pisonem adoptavit, quas adoptiones sicut alias</td><td>10</td></tr><tr><td>innumerabilis hereditates nominis pecuniae sacrorum secutae</td><td></td></tr><tr><td>sunt. Tu neque Fonteius es, qui esse debebas, neque patris</td><td></td></tr><tr><td>heres, neque amissis sacris paternis in haec adoptiva venisti.</td><td></td></tr><tr><td>Ita perturbatis sacris, contaminatis gentibus, et quam de-</td><td></td></tr><tr><td>seruisti et quam polluisti, iure Quiritium legitimo tutelarum</td><td>15</td></tr><tr><td>et hereditatium relicto, factus es eius filius contra fas cuius</td><td></td></tr><tr><td>per aetatem pater esse potuisti. Dico apud pontifices: nego</td><td>36.1</td></tr><tr><td>istam adoptionem pontificio iure esse factam: primum quod</td><td></td></tr><tr><td>eae vestrae sunt aetates ut is qui te adoptavit vel fili tibi</td><td></td></tr><tr><td>loco per aetatem esse potuerit, vel eo quo fuit: deinde quod</td><td></td></tr><tr><td>causa quaeri solet adoptandi, ut et is adoptet qui quod na-</td><td>5</td></tr><tr><td>tura iam adsequi non potest legitimo et pontificio iure quae- </td><td></td></tr><tr><td>rat, et ita adoptet ut ne quid aut de dignitate generum aut</td><td></td></tr><tr><td>de sacrorum religione minuatur: illud in primis, ne qua</td><td></td></tr><tr><td>calumnia, ne qua fraus, ne qui dolus adhibeatur: ut haec</td><td></td></tr><tr><td>simulata adoptio fili quam maxime veritatem illam suscipien-</td><td>10</td></tr><tr><td>dorum liberorum imitata esse videatur. Quae maior calumnia</td><td>37.1</td></tr><tr><td>est quam venire imberbum adulescentulum, bene valentem</td><td></td></tr><tr><td>ac maritum, dicere filium senatorem populi Romani sibi</td><td></td></tr><tr><td>velle adoptare; id autem scire et videre omnis, non ut ille</td><td></td></tr><tr><td>filius instituatur, sed ut e patriciis exeat &lt;et&gt; tribunus plebis</td><td>5</td></tr><tr><td>fieri possit, idcirco adoptari? neque id obscure; nam adopta-</td><td></td></tr><tr><td>tum emancipari statim, ne sit eius filius qui adoptarit. Cur</td><td></td></tr><tr><td>ergo adoptabat? Probate genus adoptionis: iam omnium</td><td></td></tr><tr><td>sacra interierint, quorum custodes vos esse debetis, iam</td><td></td></tr><tr><td>patricius nemo relinquetur. Cur enim quisquam vellet tri-</td><td>10</td></tr><tr><td>bunum plebis se fieri non licere, angustiorem sibi esse peti-</td><td></td></tr><tr><td>tionem consulatus, in sacerdotium cum possit venire, quia</td><td></td></tr><tr><td>patricio non sit is locus, non venire? Vt cuique aliquid</td><td></td></tr><tr><td>acciderit qua re commodius sit esse plebeium, simili ratione</td><td></td></tr><tr><td>adoptabitur. Ita populus Romanus brevi tempore neque</td><td>38.1</td></tr><tr><td>regem sacrorum neque flamines nec Salios habebit, nec ex</td><td></td></tr><tr><td>parte dimidia reliquos sacerdotes neque auctores centuria-</td><td></td></tr><tr><td>torum et curiatorum comitiorum, auspiciaque populi Romani,</td><td></td></tr><tr><td>si magistratus patricii creati non sint, intereant necesse est,</td><td>5</td></tr><tr><td>cum interrex nullus sit, quod et ipsum patricium esse et</td><td></td></tr><tr><td>a patriciis prodi necesse est. Dixi apud pontifices istam</td><td></td></tr><tr><td>adoptionem nullo decreto huius conlegi probatam, contra</td><td></td></tr><tr><td>omne pontificum ius factam, pro nihilo esse habendam;</td><td></td></tr><tr><td>qua sublata intellegis totum tribunatum tuum concidisse. </td><td>10</td></tr>
        </table>