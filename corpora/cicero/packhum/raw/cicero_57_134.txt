<table>
          <script>targetHit=0;</script>
          <tr class="title first  date"><td>ix Kal<span class="snum">.</span> Febr<span class="snum">.</span> <span class="snum">49</span> in Formiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Vnam adhuc a te epistulam acceperam datam <span class="caps">xii</span> Kal. [Iun.],</td><td>7.12.1.1</td></tr><tr><td>in qua significabatur aliam te ante dedisse, quam non</td><td></td></tr><tr><td>acceperam. sed quaeso ut scribas quam saepissime, non modo</td><td></td></tr><tr><td>si quid scies aut audieris sed etiam si quid suspicabere,</td><td></td></tr><tr><td>maximeque quid nobis faciendum aut non faciendum putes. </td><td>5</td></tr><tr><td>  Nam quod rogas curem ut scias quid Pompeius agat, ne</td><td></td></tr><tr><td>ipsum quidem scire puto; nostrum quidem nemo. vidi</td><td>2.1</td></tr><tr><td>Lentulum consulem Formiis <span class="caps">x</span> Kal., vidi Libonem; plena</td><td></td></tr><tr><td>timoris et erroris omnia. ille iter Larinum; ibi enim cohortes</td><td></td></tr><tr><td>et Luceriae et Teani reliquaque in Apulia. inde utrum con-</td><td></td></tr><tr><td>sistere uspiam velit an mare transire nescitur. si manet, vereor</td><td>5</td></tr><tr><td>ne exercitum firmum habere non possit; sin discedit, quo</td><td></td></tr><tr><td>aut qua, aut quid nobis agendum sit nescio. nam istum quidem</td><td></td></tr><tr><td>cuius Φαλαρισμὸν times omnia taeterrime facturum puto;</td><td></td></tr><tr><td>nec eum rerum prolatio nec senatus magistratuumque discessus </td><td></td></tr><tr><td>nec aerarium clausum tardabit. sed haec, ut scribis, cito</td><td>3.1</td></tr><tr><td>sciemus. </td><td></td></tr><tr><td>  Interim velim mihi ignoscas quod ad te scribo tam multa</td><td></td></tr><tr><td>totiens; acquiesco enim et tuas volo elicere litteras maxi-</td><td></td></tr><tr><td>meque consilium quid agam aut quo me pacto geram. demit-</td><td>5</td></tr><tr><td>tamne me penitus in causam? non deterreor periculo sed</td><td></td></tr><tr><td>dirumpor dolore: tamne nullo consilio aut tam contra</td><td></td></tr><tr><td>meum consilium gesta esse omnia! an cuncter et tergiverser</td><td></td></tr><tr><td>et iis me dem qui tenent, qui potiuntur? 'αἰδέομαι Τρῶας',</td><td></td></tr><tr><td>nec solum civis sed etiam amici officio revocor, etsi frangor</td><td>10</td></tr><tr><td>saepe misericordia puerorum. </td><td></td></tr><tr><td>  Vt igitur ita perturbato, etsi te eadem sollicitant, scribe</td><td>4.1</td></tr><tr><td>aliquid et maxime, si Pompeius Italia cedit, quid nobis agen-</td><td></td></tr><tr><td>dum putes. M'. quidem Lepidus (nam fuimus una) eum finem</td><td></td></tr><tr><td>statuit, L. Torquatus eundem. me cum multa tum etiam</td><td></td></tr><tr><td>lictores impediunt. nihil vidi umquam quod minus explicari</td><td>5</td></tr><tr><td>posset. itaque a te nihildum certi exquiro sed quid videatur,</td><td></td></tr><tr><td>denique ipsam ἀπορίαν tuam cupio cognoscere. </td><td></td></tr><tr><td>  Labienum ab illo discessisse prope modum constat. si ita</td><td>5.1</td></tr><tr><td>factum esset ut ille Romam veniens magistratus et senatum</td><td></td></tr><tr><td>Romae offenderet, magno usui causae nostrae fuisset. dam-</td><td></td></tr><tr><td>nasse enim sceleris hominem amicum rei publicae causa</td><td></td></tr><tr><td>videretur, quod nunc quoque videtur, sed minus prodest;</td><td>5</td></tr><tr><td>non enim habet cui prosit, eumque arbitror paenitere, nisi</td><td></td></tr><tr><td>forte id ipsum est falsum, discessisse illum. nos quidem pro</td><td></td></tr><tr><td>certo habebamus. </td><td></td></tr><tr><td>  Et velim, quamquam, ut scribis, domesticis te finibus tenes,</td><td>6.1</td></tr><tr><td>formam mihi urbis exponas, ecquod Pompei desiderium, </td><td></td></tr><tr><td>ecquae Caesaris invidia appareat, etiam quid censeas de Terentia</td><td></td></tr><tr><td>et Tullia, Romae eas esse an mecum an aliquo tuto loco. haec</td><td></td></tr><tr><td>et si quid aliud ad me scribas velim vel potius scriptites.</td><td>5</td></tr>
        </table>