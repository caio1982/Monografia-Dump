<table>
          <script>targetHit=0;</script>
          <tr><td>  Nam ut ordiar ab initio et perducam ad extremum et</td><td>3.1</td></tr><tr><td>novissima conferam primis, quae non posterior dies acerbior</td><td></td></tr><tr><td>priore et quae non insequens hora antecedente calamitosior</td><td></td></tr><tr><td>populo Romano inluxit? M. Antonius, vir animi maximi </td><td></td></tr><tr><td>(utinam etiam sapientis consili fuisset!), C. Caesare fortis-</td><td>5</td></tr><tr><td>sime sed parum feliciter a rei publicae dominatione semoto</td><td></td></tr><tr><td>concupierat magis regium quam libera civitas pati poterat</td><td></td></tr><tr><td>principatum. Publicam dilapidabat pecuniam, aerarium ex-</td><td></td></tr><tr><td>hauriebat, minuebat vectigalia, donabat civitates immuni-</td><td></td></tr><tr><td>tate et nationes ex commentario; dictaturam gerebat, leges</td><td>10</td></tr><tr><td>imponebat, prohibebat dictatorem creari, legibus senatus</td><td></td></tr><tr><td>consultis ipse repugnabat in senatu, provincias unus omnis</td><td></td></tr><tr><td>concupierat. Cui sordebat Macedonia provincia quam victor</td><td></td></tr><tr><td>sibi sumpserat Caesar, quid de hoc sperare aut exspectare</td><td></td></tr><tr><td>nos oportebat? Exstitisti tu vindex nostrae libertatis ut tunc</td><td>4.1</td></tr><tr><td>quidem optimus (quod utinam neque nostra nos opinio neque</td><td></td></tr><tr><td>tua fides fefellisset!), et veteranis in unum conductis et dua-</td><td></td></tr><tr><td>bus legionibus a pernicie patriae ad salutem avocatis subito</td><td></td></tr><tr><td>prope iam adflictam ac prostratam rem publicam tuis opibus</td><td>5</td></tr><tr><td>extulisti. Quae tibi non ante quam postulares, maiora quam</td><td></td></tr><tr><td>velles, plura quam sperares, detulit senatus? dedit fascis ut</td><td></td></tr><tr><td>cum auctoritate defensorem haberet, non ut imperio se</td><td></td></tr><tr><td>adversum armaret; appellavit imperatorem hostium exercitu</td><td></td></tr><tr><td>pulso tribuens honorem, non ut sua caede reversus ille fugiens </td><td>10</td></tr><tr><td>exercitus te nominaret imperatorem; decrevit in foro statuam,</td><td></td></tr><tr><td>locum in senatu, summum honorem ante tempus. Si quid</td><td>5.1</td></tr><tr><td>aliud est quod dari possit, addet; quid aliud est maius quod</td><td></td></tr><tr><td>velis sumere? Sin autem supra aetatem, supra consuetudinem,</td><td></td></tr><tr><td>supra etiam mortalitatem tuam tibi sunt omnia tributa, cur</td><td></td></tr><tr><td>aut ut ingratum crudeliter aut ut immemorem benefici tui</td><td>5</td></tr><tr><td>scelerate circumscribis senatum? Quo te misimus? a quibus</td><td></td></tr><tr><td>reverteris? Contra quos armavimus? quibus arma cogitas</td><td></td></tr><tr><td>inferre? A quibus exercitum abducis? [et] quos adversus</td><td></td></tr><tr><td>aciem struis? Cur hostis relinquitur, civis hostis loco ponitur?</td><td></td></tr><tr><td>Cur castra medio itinere longius &lt;ab&gt; adversariorum castris</td><td>10</td></tr><tr><td>et propius urbem moventur? Cogit illorum spes aliquid nos</td><td></td></tr><tr><td>timere. O me numquam sapientem et aliquando id quod</td><td>6.1</td></tr><tr><td>non eram frustra existimatum! quantum te, popule Romane,</td><td></td></tr><tr><td>de me fefellit opinio! O meam calamitosam ac praecipitem</td><td></td></tr><tr><td>senectutem! o turpem exacta dementique aetate canitiem!</td><td></td></tr><tr><td>Ego patres conscriptos ad parricidium induxi, ego rem publi-</td><td>5</td></tr><tr><td>cam fefelli, ego ipsum senatum sibi manus adferre coegi, cum</td><td></td></tr><tr><td>te Iunonium puerum et matris tuae partum aureum esse</td><td></td></tr><tr><td>dixi; at te fata patriae Paridem futurum praedicebant, qui</td><td></td></tr><tr><td>vastares urbem incendio, Italiam bello, qui castra in templis</td><td></td></tr><tr><td>deorum immortalium, senatum in castris habiturus esses. O </td><td>7.1</td></tr><tr><td>miseram et in brevi tam celerem et tam variam rei publicae</td><td></td></tr><tr><td>commutationem! quisnam tali futurus ingenio est qui possit</td><td></td></tr><tr><td>haec ita mandare litteris ut facta non ficta videantur esse?</td><td></td></tr><tr><td>quis erit tanta animi facilitate qui, quae verissime memoria</td><td>5</td></tr><tr><td>propagata fuerint, non fabulae similia sit existimaturus?</td><td></td></tr><tr><td>Cogita enim Antonium hostem iudicatum, ab eo circumses-</td><td></td></tr><tr><td>sum consulem designatum eundemque rei publicae parentem,</td><td></td></tr><tr><td>te profectum ad consulem liberandum et hostem opprimen-</td><td></td></tr><tr><td>dum hostemque a te fugatum et consulem obsidione libera-</td><td>10</td></tr><tr><td>tum, deinde paulo post fugatum illum hostem arcessitum</td><td></td></tr><tr><td>tamquam coheredem mortua re publica ad bona populi</td><td></td></tr><tr><td>Romani partienda, consulem designatum rursus inclusum eo</td><td></td></tr><tr><td>ubi se non moenibus sed fluminibus et montibus tueretur.</td><td></td></tr><tr><td>Haec quis conabitur exponere? quis credere audebit? Liceat</td><td>15</td></tr><tr><td>semel impune peccare, sit erranti medicina confessio. Verum</td><td>8.1</td></tr><tr><td>enim dicam: utinam te potius, Antoni, dominum non ex-</td><td></td></tr><tr><td>pulissemus quam hunc reciperemus! non quo ulla sit optanda</td><td></td></tr><tr><td>servitus, sed quia dignitate domini minus turpis est fortuna</td><td></td></tr><tr><td>servi; in duobus autem malis cum fugiendum maius sit,</td><td>5</td></tr><tr><td>levius est eligendum. Ille ea tamen exorabat quae volebat</td><td></td></tr><tr><td>auferre, tu extorques; ille consul provinciam petebat, tu</td><td></td></tr><tr><td>privatus concupiscis; ille ad malorum salutem iudicia con-</td><td></td></tr><tr><td>stituebat et leges ferebat, tu ad perniciem optimorum; ille a </td><td></td></tr><tr><td>sanguine et incendio servorum Capitolium tuebatur, tu cruore</td><td>10</td></tr><tr><td>et flamma cuncta delere vis. Si qui dabat provincias Cassio</td><td></td></tr><tr><td>et Brutis et illis custodibus nominis nostri regnabat, quid</td><td></td></tr><tr><td>faciet qui vitam adimit? si qui ex urbe eiciebat tyrannus</td><td></td></tr><tr><td>erat, quem hunc vocemus qui ne locum quidem relinquit</td><td></td></tr><tr><td>exsilio? Itaque si quid illae maiorum nostrorum sepultae re-</td><td>9.1</td></tr><tr><td>liquiae sapiunt, si non una cum corpore sensus omnis uno</td><td></td></tr><tr><td>atque eodem consumptus est igni, quid illis interrogantibus</td><td></td></tr><tr><td>quid agat nunc populus Romanus respondebit aliquis nostrum</td><td></td></tr><tr><td>qui proximus in illam aeternam domum discesserit? aut</td><td>5</td></tr><tr><td>quem accipient de suis posteris nuntium illi veteres Africani,</td><td></td></tr><tr><td>Maximi, Pauli, Scipiones? quid de sua patria audient quam</td><td></td></tr><tr><td>spoliis triumphisque decorarunt? an esse quendam annos</td><td></td></tr><tr><td><span class="caps">xviii</span> natum, cuius avus fuerit argentarius, adstipulator pater,</td><td></td></tr><tr><td>uterque vero precarium quaestum fecerit, sed alter usque ad</td><td>10</td></tr><tr><td>senectutem ut non negaret, alter a pueritia ut non posset non</td><td></td></tr><tr><td>confiteri; eum agere rapere rem publicam, cui nulla virtus,</td><td></td></tr><tr><td>nullae bello subactae et ad imperium adiunctae provinciae,</td><td></td></tr><tr><td>nulla dignitas maiorum conciliasset eam potentiam, sed forma</td><td></td></tr><tr><td>per dedecus pecuniam et nomen nobile consceleratum im-</td><td>15</td></tr><tr><td>pudicitia dedisset, veteres vulneribus et aetate confectos </td><td></td></tr><tr><td>Iulianos gladiatores, egentis reliquias Caesaris ludi, ad rudem</td><td></td></tr><tr><td>compulisset, quibus ille saeptus omnia misceret, nullis par-</td><td></td></tr><tr><td>ceret, sibi viveret, qui tamquam in dotali matrimonio rem</td><td></td></tr><tr><td>publicam testamento legatam sibi obtineret? Audient duo</td><td>10.1</td></tr><tr><td>Decii servire eos civis qui ut hostibus imperarent victoriae</td><td></td></tr><tr><td>se devoverunt; audiet C. Marius impudico domino parere</td><td></td></tr><tr><td>nos, qui ne militem quidem habere voluit nisi pudicum;</td><td></td></tr><tr><td>audiet Brutus eum populum quem ipse primo, post progenies</td><td>5</td></tr><tr><td>eius a regibus liberavit, pro turpi stupro datum in servitutem.</td><td></td></tr><tr><td>Quae quidem si nullo alio, me tamen internuntio celeriter ad</td><td></td></tr><tr><td>illos deferentur; nam si vivus ista subterfugere non potero,</td><td></td></tr><tr><td>una cum istis vitam simul fugere decrevi. </td><td></td></tr>
        </table>