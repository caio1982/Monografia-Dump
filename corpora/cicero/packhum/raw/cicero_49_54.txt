<table>
          <script>targetHit=0;</script>
          <tr><td>  Qui fortis est, idem est fidens (quoniam confidens</td><td>3.14.1</td></tr><tr><td>mala consuetudine loquendi in vitio ponitur, ductum</td><td></td></tr><tr><td>verbum a confidendo, quod laudis est). qui autem est</td><td></td></tr><tr><td>fidens, is profecto non extimescit; discrepat enim a</td><td></td></tr><tr><td>timendo confidere. atqui, in quem cadit aegritudo, in</td><td>5</td></tr><tr><td>eundem timor; quarum enim rerum praesentia sumus</td><td></td></tr><tr><td>in aegritudine, easdem inpendentes et venientes time-</td><td></td></tr><tr><td>mus. ita fit ut fortitudini aegritudo repugnet. veri</td><td></td></tr><tr><td>simile est igitur, in quem cadat aegritudo, cadere in</td><td></td></tr><tr><td>eundem timorem et infractionem quidem animi et de-</td><td>10</td></tr><tr><td>missionem. quae in quem cadunt, in eundem cadit, ut</td><td></td></tr><tr><td>serviat, ut victum, si quando, se esse fateatur. quae</td><td></td></tr><tr><td>qui recipit, recipiat idem necesse est timiditatem et</td><td></td></tr><tr><td>ignaviam. non cadunt autem haec in virum fortem:</td><td></td></tr><tr><td>igitur ne aegritudo quidem. at nemo sapiens nisi fortis:</td><td>15</td></tr><tr><td>non cadet ergo in sapientem aegritudo. Praeterea ne-</td><td>15.1</td></tr><tr><td>cesse est, qui fortis sit, eundem esse magni animi; qui</td><td></td></tr><tr><td>magni animi sit, invictum; qui invictus sit, eum res</td><td></td></tr><tr><td>humanas despicere atque infra se positas arbitrari. de-</td><td></td></tr><tr><td>spicere autem nemo potest eas res, propter quas aegritu-</td><td>5</td></tr><tr><td>dine adfici potest; ex quo efficitur fortem virum aegri-</td><td></td></tr><tr><td>tudine numquam adfici. omnes autem sapientes fortes:</td><td></td></tr><tr><td>non cadit igitur in sapientem aegritudo. Et quem ad</td><td></td></tr><tr><td>modum oculus conturbatus non est probe adfectus ad</td><td></td></tr><tr><td>suum munus fungendum, et reliquae partes totumve</td><td>10</td></tr><tr><td>corpus statu cum est motum, deest officio suo et mu- </td><td></td></tr><tr><td>neri, sic conturbatus animus non est aptus ad exequen-</td><td></td></tr><tr><td>dum munus suum. munus autem animi est ratione bene</td><td></td></tr><tr><td>uti; et sapientis animus ita semper adfectus est, ut</td><td></td></tr><tr><td>ratione optime utatur; numquam igitur est perturbatus.</td><td>15</td></tr><tr><td>at aegritudo perturbatio est animi: semper igitur ea</td><td></td></tr><tr><td>sapiens vacabit. </td><td></td></tr>
        </table>