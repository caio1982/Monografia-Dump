<table>
          <script>targetHit=0;</script>
          <tr><td>  Restat locus huic disputationi vel maxime necessarius</td><td>1.65.1</td></tr><tr><td>de amicitia, quam, si voluptas summum sit bonum, af-</td><td></td></tr><tr><td>firmatis nullam omnino fore. de qua Epicurus quidem</td><td></td></tr><tr><td>ita dicit, omnium rerum, quas ad beate vivendum sa-</td><td></td></tr><tr><td>pientia comparaverit, nihil esse maius amicitia, nihil</td><td>5</td></tr><tr><td>uberius, nihil iucundius. nec vero hoc oratione solum,</td><td></td></tr><tr><td>sed multo magis vita et factis et moribus comprobavit.</td><td></td></tr><tr><td>quod quam magnum sit fictae veterum fabulae decla-</td><td></td></tr><tr><td>rant, in quibus tam multis tamque variis ab ultima</td><td></td></tr><tr><td>antiquitate repetitis tria vix amicorum paria reperiun-</td><td>10</td></tr><tr><td>tur, ut ad Orestem pervenias profectus a Theseo. at vero</td><td></td></tr><tr><td>Epicurus una in domo, et ea quidem angusta, quam ma-</td><td></td></tr><tr><td>gnos quantaque amoris conspiratione consentientis tenuit</td><td></td></tr><tr><td>amicorum greges! quod fit etiam nunc ab Epicureis. sed</td><td></td></tr><tr><td>ad rem redeamus; de hominibus dici non necesse est. </td><td>15</td></tr><tr><td>  Tribus igitur modis video esse a nostris de amicitia</td><td>66.1</td></tr><tr><td>disputatum. alii cum eas voluptates, quae ad amicos </td><td></td></tr><tr><td>pertinerent, negarent esse per se ipsas tam expetendas,</td><td></td></tr><tr><td>quam nostras expeteremus, quo loco videtur quibusdam</td><td></td></tr><tr><td>stabilitas amicitiae vacillare, tuentur tamen eum locum</td><td>5</td></tr><tr><td>seque facile, ut mihi videtur, expediunt. ut enim vir-</td><td></td></tr><tr><td>tutes, de quibus ante dictum est, sic amicitiam negant</td><td></td></tr><tr><td>posse a voluptate discedere. nam cum solitudo et vita</td><td></td></tr><tr><td>sine amicis insidiarum et metus plena sit, ratio ipsa</td><td></td></tr><tr><td>monet amicitias comparare, quibus partis confirmatur</td><td>10</td></tr><tr><td>animus et a spe pariendarum voluptatum seiungi non</td><td></td></tr><tr><td>potest. atque ut odia, invidiae, despicationes adver-</td><td>67.1</td></tr><tr><td>santur voluptatibus, sic amicitiae non modo fautrices</td><td></td></tr><tr><td>fidelissimae, sed etiam effectrices sunt voluptatum tam</td><td></td></tr><tr><td>amicis quam sibi, quibus non solum praesentibus fru-</td><td></td></tr><tr><td>untur, sed etiam spe eriguntur consequentis ac posteri</td><td>5</td></tr><tr><td>temporis. quod quia nullo modo sine amicitia firmam</td><td></td></tr><tr><td>et perpetuam iucunditatem vitae tenere possumus ne-</td><td></td></tr><tr><td>que vero ipsam amicitiam tueri, nisi aeque amicos et</td><td></td></tr><tr><td>nosmet ipsos diligamus, idcirco et hoc ipsum efficitur</td><td></td></tr><tr><td>in amicitia, et amicitia cum voluptate conectitur. nam</td><td>10</td></tr><tr><td>et laetamur amicorum laetitia aeque atque nostra et</td><td></td></tr><tr><td>pariter dolemus angoribus. quocirca eodem modo sa-</td><td>68.1</td></tr><tr><td>piens erit affectus erga amicum, quo in se ipsum, quos-</td><td></td></tr><tr><td>que labores propter suam voluptatem susciperet, eosdem</td><td></td></tr><tr><td>suscipiet propter amici voluptatem. quaeque de vir-</td><td></td></tr><tr><td>tutibus dicta sunt, quem ad modum eae semper volup-</td><td>5</td></tr><tr><td>tatibus inhaererent, eadem de amicitia dicenda sunt.</td><td></td></tr><tr><td>praeclare enim Epicurus his paene verbis: 'Eadem', in- </td><td></td></tr><tr><td>quit, 'scientia confirmavit animum, ne quod aut sempi-</td><td></td></tr><tr><td>ternum aut diuturnum timeret malum, quae perspexit</td><td></td></tr><tr><td>in hoc ipso vitae spatio amicitiae praesidium esse fir-</td><td>10</td></tr><tr><td>missimum.' </td><td></td></tr>
        </table>