<table>
          <script>targetHit=0;</script>
          <tr class="title first  date"><td>c<span class="snum">.</span> xiv Kal<span class="snum">.</span> Dec<span class="snum">.(?)</span> <span class="snum">56</span> Anti vel in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Apellas vix discesserat, cum epistula. quid ais? putasne fore ut</td><td>4.8a.1.1</td></tr><tr><td>legem non ferat? dic, oro te, clarius; vix enim mihi exaudisse</td><td></td></tr><tr><td>videor. verum statim fac ut sciam, si modo tibi est commodum.</td><td></td></tr><tr><td>ludis quidem quoniam dies est additus, eo etiam melius hic eum</td><td></td></tr><tr><td>diem cum Dionysio conteremus. </td><td>5</td></tr><tr><td>  De Trebonio, prorsus tibi adsentior. de Domitio,</td><td>2.1</td></tr><tr><td>    'σύκῳ, μὰ τὴν Δήμητρα, σῦκον οὐδὲ ἓν</td><td></td></tr><tr><td>    οὕτως ὅμοιον γέγονεν'</td><td></td></tr><tr><td>quam est ista περίστασις nostrae, vel quod ab iisdem vel quod</td><td></td></tr><tr><td>praeter opinionem vel quod viri boni nusquam; unum dissi-</td><td>5</td></tr><tr><td>mile, quod huic merito. nam de ipso casu nescio an illud melius.</td><td></td></tr><tr><td>quid enim hoc miserius quam eum qui tot annos quot habet</td><td></td></tr><tr><td>designatus consul fuerit fieri consulem non posse, praesertim</td><td></td></tr><tr><td>cum aut solus aut certe non plus quam cum altero petat? si vero</td><td></td></tr><tr><td>id est, quod nescio an sit, ut non minus longas iam in codicil-</td><td>10</td></tr><tr><td>lorum fastis futurorum consulum paginulas habeant quam</td><td></td></tr><tr><td>factorum, quid illo miserius nisi res publica, in qua ne speratur</td><td></td></tr><tr><td>quidem melius quicquam? </td><td></td></tr><tr><td>  De Natta ex tuis primum scivi litteris. oderam hominem. </td><td>3.1</td></tr><tr><td>de poëmate quod quaeris, quid si cupiat effugere? quid? sinam?</td><td></td></tr><tr><td>de Fabio Lusco quod eram exorsus, homo peramans nostri</td><td></td></tr><tr><td>semper fuit nec mihi umquam odio. satis enim acutus et per-</td><td></td></tr><tr><td>modestus ac bonae frugi. eum, quia non videbam, abesse puta-</td><td>5</td></tr><tr><td>bam: audivi ex Gavio hoc Firmano Romae esse hominem et</td><td></td></tr><tr><td>fuisse adsiduum. percussit animum. dices 'tantulane causa?'</td><td></td></tr><tr><td>permulta ad me detulerat non dubia de Firmanis fratribus.</td><td></td></tr><tr><td>quid sit quod se a me remov&lt;er&gt;it, si modo removit, ignoro. </td><td></td></tr><tr><td>  De eo quod me mones, ut et πολιτικῶς me geram et τὴν ἔσω</td><td>4.1</td></tr><tr><td>γραμμὴν teneam, ita faciam. sed opus est maiore prudentia,</td><td></td></tr><tr><td>quam a te, ut soleo, petam. tu velim ex Fabio, si quem habes</td><td></td></tr><tr><td>aditum, odorere et istum convivam tuum degustes et ad me de</td><td></td></tr><tr><td>his rebus et de omnibus cottidie scribas. ubi nihil erit quod</td><td>5</td></tr><tr><td>scribas, id ipsum scribito. cura ut valeas.</td><td></td></tr>
        </table>