<table>
          <script>targetHit=0;</script>
          <tr><td>  At vide quid te amicorum tuorum studium, quid tuum</td><td>2.2.176.1</td></tr><tr><td>consilium, quid sociorum voluntas adiuvet. Dicam paulo</td><td></td></tr><tr><td>promptius; neque enim iam vereor ne quis hoc me</td><td></td></tr><tr><td>magis accusatorie quam libere dixisse arbitretur. Si istas</td><td></td></tr><tr><td>litteras non decreto decumanorum magistri removissent,</td><td>5</td></tr><tr><td>tantum possem in te dicere quantum in litteris invenissem:</td><td></td></tr><tr><td>nunc decreto isto facto litterisque remotis tantum mihi licet</td><td></td></tr><tr><td>dicere quantum possum, tantum iudici suspicari quantum</td><td></td></tr><tr><td>velit. Dico te maximum pondus auri argenti eboris pur-</td><td></td></tr><tr><td>purae, plurimam vestem Melitensem, plurimam stragulam,</td><td>10</td></tr><tr><td>multam Deliacam supellectilem, plurima vasa Corinthia, </td><td></td></tr><tr><td>magnum numerum frumenti, vim mellis maximam Syracusis</td><td></td></tr><tr><td>exportasse; his pro rebus quod portorium non esset datum,</td><td></td></tr><tr><td>litteras ad socios misisse L. Canuleium, qui in portu operas</td><td></td></tr><tr><td>daret. Satisne magnum crimen hoc videtur? Nullum,</td><td>177.1</td></tr><tr><td>opinor, maius. Qui defendet Hortensius? Postulabit ut</td><td></td></tr><tr><td>litteras Canulei proferam? crimen eius modi nisi litteris</td><td></td></tr><tr><td>confirmetur inane esse dicet? Clamabo litteras remotas</td><td></td></tr><tr><td>esse de medio, decreto sociorum erepta mihi esse istius</td><td>5</td></tr><tr><td>indicia ac monumenta furtorum. Aut hoc contendat</td><td></td></tr><tr><td>numquam esse factum, aut omnia tela excipiat necesse</td><td></td></tr><tr><td>est. Negas esse factum? Placet ista mihi defensio,</td><td></td></tr><tr><td>descendo; aequa enim contentio, aequum certamen pro-</td><td></td></tr><tr><td>ponitur. Producam testis, et producam pluris eodem</td><td>10</td></tr><tr><td>tempore; quoniam tum cum actum est una fuerunt, nunc</td><td></td></tr><tr><td>quoque una sint; cum interrogabuntur, obligentur non</td><td></td></tr><tr><td>solum iuris iurandi atque existimationis periculo, sed etiam</td><td></td></tr><tr><td>communi inter se conscientia. Si planum fit hoc ita quem</td><td>178.1</td></tr><tr><td>ad modum dico esse factum, num poteris dicere, Hortensi,</td><td></td></tr><tr><td>nihil in istis fuisse litteris quod Verrem laederet? Non</td><td></td></tr><tr><td>modo id non dices, sed ne illud quidem tibi dicere licebit,</td><td></td></tr><tr><td>tantum quantum ego dicam non fuisse. Ergo hoc vestro</td><td>5</td></tr><tr><td>consilio et gratia perfecistis, ut, quem ad modum paulo ante</td><td></td></tr><tr><td>dixi, et mihi summa facultas ad accusandum daretur, et</td><td></td></tr><tr><td>iudici libera potestas ad credendum. </td><td></td></tr>
        </table>