<table>
          <script>targetHit=0;</script>
          <tr><td>  Quamquam istorum animos, qui ipsi Cornelio invident,</td><td>57.8</td></tr><tr><td>non est difficillimum mitigare. More hominum invident, in</td><td></td></tr><tr><td>conviviis rodunt, in circulis vellicant: non illo inimico, sed</td><td>10</td></tr><tr><td>hoc malo dente carpunt. Qui amicis L. Corneli aut inimici</td><td>58.1</td></tr><tr><td>sunt aut invident, ii sunt huic multo vehementius pertime-</td><td></td></tr><tr><td>scendi. Nam huic quidem ipsi quis est umquam inventus</td><td></td></tr><tr><td>inimicus aut quis iure esse potuit? Quem bonum non</td><td></td></tr><tr><td>coluit, cuius fortunae dignitatique non concessit? Versatus</td><td>5</td></tr><tr><td>in intima familiaritate hominis potentissimi, in maximis</td><td></td></tr><tr><td>nostris malis atque discordiis neminem umquam alterius</td><td></td></tr><tr><td>rationis ac partis non re, non verbo, non vultu denique</td><td></td></tr><tr><td>offendit. Fuit hoc sive meum sive rei publicae fatum, ut in</td><td></td></tr><tr><td>me unum omnis illa inclinatio communium temporum in-</td><td>10</td></tr><tr><td>cumberet. Non modo non exsultavit in ruinis nostris ve-</td><td></td></tr><tr><td>strisque sordibus Cornelius, sed omni officio,—lacrimis, opera,</td><td></td></tr><tr><td>consolatione,—omnis me absente meos sublevavit. Quorum</td><td>59.1</td></tr><tr><td>ego testimonio ac precibus munus hoc meritum huic et, ut</td><td></td></tr><tr><td>a principio dixi, iustam et debitam gratiam refero, speroque,</td><td></td></tr><tr><td>iudices, ut eos qui principes fuerunt conservandae salutis</td><td></td></tr><tr><td>aut dignitatis meae diligitis et caros habetis, sic, quae ab hoc</td><td>5</td></tr><tr><td>pro facultate hominis, pro loco facta sunt, et grata esse vobis</td><td></td></tr><tr><td>et probata. Non igitur a suis, quos nullos habet, sed a </td><td></td></tr><tr><td>suorum, qui et multi et potentes sunt, urgetur inimicis;</td><td></td></tr><tr><td>quos quidem hesterno die Cn. Pompeius copiosa oratione</td><td></td></tr><tr><td>et gravi secum, si vellent, contendere iubebat, ab hoc impari</td><td>10</td></tr><tr><td>certamine atque iniusta contentione avocabat. Et erit ae-</td><td>60.1</td></tr><tr><td>qua lex et nobis, iudices, atque omnibus qui nostris familiari-</td><td></td></tr><tr><td>tatibus implicantur vehementer utilis, ut nostras inimicitias</td><td></td></tr><tr><td>ipsi inter nos geramus, amicis nostrorum inimicorum tem-</td><td></td></tr><tr><td>peremus. Ac si mea auctoritas satis apud illos in hac re</td><td>5</td></tr><tr><td>ponderis haberet, cum me praesertim rerum varietate atque</td><td></td></tr><tr><td>usu ipso iam perdoctum viderent, etiam ab illis eos maiori-</td><td></td></tr><tr><td>bus discordiis avocarem. Etenim contendere de re publica,</td><td></td></tr><tr><td>cum id defendas quod esse optimum sentias, et fortium viro-</td><td></td></tr><tr><td>rum et magnorum hominum semper putavi, neque huic</td><td>10</td></tr><tr><td>umquam labori officio muneri defui. Sed contentio tam diu</td><td></td></tr><tr><td>sapiens est quam diu aut proficit aliquid, aut, si non proficit,</td><td></td></tr><tr><td>non obest civitati. Voluimus quaedam, contendimus, ex-</td><td>61.1</td></tr><tr><td>perti sumus: obtenta non sunt. Dolorem alii, nos luctum</td><td></td></tr><tr><td>maeroremque suscepimus. Cur ea quae mutare non possu-</td><td></td></tr><tr><td>mus convellere malumus quam tueri? C. Caesarem senatus</td><td></td></tr><tr><td>et genere supplicationum amplissimo ornavit et numero</td><td>5</td></tr><tr><td>dierum novo: idem in angustiis aerari victorem exercitum</td><td></td></tr><tr><td>stipendio adfecit, imperatori decem legatos decrevit, lege</td><td></td></tr><tr><td>Sempronia succedendum non censuit. Harum ego senten-</td><td></td></tr><tr><td>tiarum et princeps et auctor fui, neque me dissensioni meae</td><td></td></tr><tr><td>pristinae putavi potius adsentiri quam praesentibus rei pu-</td><td>10</td></tr><tr><td>blicae temporibus et concordiae convenire. Non idem aliis</td><td></td></tr><tr><td>videtur: sunt fortasse in sententia firmiores. Reprendo</td><td></td></tr><tr><td>neminem, sed adsentior non omnibus; neque esse incon-</td><td></td></tr><tr><td>stantis puto sententiam tamquam aliquod navigium atque</td><td></td></tr><tr><td>cursum ex rei publicae tempestate moderari. Sed si qui </td><td>62.1</td></tr><tr><td>sunt quibus infinitum sit odium in quos semel susceptum</td><td></td></tr><tr><td>sit, quos video esse non nullos, cum ducibus ipsis, non</td><td></td></tr><tr><td>cum comitatu adsectatoribusque confligant. Illam enim</td><td></td></tr><tr><td>fortasse pertinaciam non nulli, virtutem alii putabunt, hanc</td><td>5</td></tr><tr><td>vero iniquitatem omnes cum aliqua crudelitate coniunctam.</td><td></td></tr><tr><td>Sed si certorum hominum mentis nulla ratione, iudices,</td><td></td></tr><tr><td>placare possumus, vestros quidem animos certe confidimus</td><td></td></tr><tr><td>non oratione nostra, sed humanitate vestra esse placatos. </td><td></td></tr>
        </table>