<table>
          <script>targetHit=0;</script>
          <tr><td>  Quocirca mollis et enervata putanda est Peripate-</td><td>4.38.11</td></tr><tr><td>ticorum ratio et oratio, qui perturbari animos necesse</td><td></td></tr><tr><td>dicunt esse, sed adhibent modum quendam, quem ultra</td><td></td></tr><tr><td>progredi non oporteat. modum tu adhibes vitio? an</td><td>39.1</td></tr><tr><td>vitium nullum est non parere rationi? an ratio parum</td><td></td></tr><tr><td>praecipit nec bonum illud esse, quod aut cupias ar-</td><td></td></tr><tr><td>denter aut adeptus ecferas te insolenter, nec porro</td><td></td></tr><tr><td>malum, quo aut oppressus iaceas aut, ne opprimare,</td><td>5</td></tr><tr><td>mente vix constes? eaque omnia aut nimis tristia aut</td><td></td></tr><tr><td>nimis laeta errore fieri, qui [si] error stultis extenuetur</td><td></td></tr><tr><td>die, ut, cum res eadem maneat, aliter ferant invete-</td><td></td></tr><tr><td>rata aliter recentia, sapientis ne attingat quidem om-</td><td></td></tr><tr><td>nino? Etenim quis erit tandem modus iste? quaera-</td><td>40.1</td></tr><tr><td>mus enim modum aegritudinis, in qua operae pluri-</td><td></td></tr><tr><td>mum ponitur. aegre tulisse P. Rupilium fratris re-</td><td></td></tr><tr><td>pulsam consulatus scriptum apud Fannium est. sed</td><td></td></tr><tr><td>tamen transisse videtur modum, quippe qui ob eam</td><td>5</td></tr><tr><td>causam a vita recesserit; moderatius igitur ferre debuit.</td><td></td></tr><tr><td>quid, si, cum id ferret modice, mors liberorum acces- </td><td></td></tr><tr><td>sisset? 'nata esset aegritudo nova, sed ea modica.'</td><td></td></tr><tr><td>magna tamen facta esset accessio. quid, si deinde do-</td><td></td></tr><tr><td>lores graves corporis, si bonorum amissio, si caecitas,</td><td>10</td></tr><tr><td>si exilium? si pro singulis malis aegritudines acce-</td><td></td></tr><tr><td>derent, summa ea fieret, quae non sustineretur. Qui</td><td>41.1</td></tr><tr><td>modum igitur vitio quaerit, similiter facit, ut si posse</td><td></td></tr><tr><td>putet eum qui se e Leucata praecipitaverit sustinere</td><td></td></tr><tr><td>se, cum velit. ut enim id non potest, sic animus per-</td><td></td></tr><tr><td>turbatus et incitatus nec cohibere se potest nec, quo</td><td>5</td></tr><tr><td>loco vult, insistere. omninoque, quae crescentia per-</td><td></td></tr><tr><td>niciosa sunt, eadem sunt vitiosa nascentia; aegritudo</td><td>42.1</td></tr><tr><td>autem ceteraeque perturbationes amplificatae certe</td><td></td></tr><tr><td>pestiferae sunt: igitur etiam susceptae continuo in</td><td></td></tr><tr><td>magna pestis parte versantur. etenim ipsae se impel-</td><td></td></tr><tr><td>lunt, ubi semel a ratione discessum est, ipsaque sibi</td><td>5</td></tr><tr><td>imbecillitas indulget in altumque provehitur impru-</td><td></td></tr><tr><td>dens nec reperit locum consistendi. quam ob rem nihil</td><td></td></tr><tr><td>interest, utrum moderatas perturbationes adprobent an</td><td></td></tr><tr><td>moderatam iniustitiam, moderatam ignaviam, modera-</td><td></td></tr><tr><td>tam intemperantiam; qui enim vitiis modum apponit,</td><td>10</td></tr><tr><td>is partem suscipit vitiorum; quod cum ipsum per se</td><td></td></tr><tr><td>odiosum est, tum eo molestius, quia sunt in lubrico</td><td></td></tr><tr><td>incitataque semel proclivi labuntur sustinerique nullo</td><td></td></tr><tr><td>modo possunt. </td><td></td></tr>
        </table>