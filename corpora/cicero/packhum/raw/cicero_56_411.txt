<table>
          <script>targetHit=0;</script>
          <tr class="title first  date"><td>vii Id<span class="snum">.</span> Nov<span class="snum">.</span> <span class="snum">50</span> Leucade</td><td></td></tr><tr class="title  "><td>TULLIUS TIRONI SUO S. P. D. ET CICERO</td><td></td></tr><tr class="title last  "><td>ET Q. FRATER ET Q. F.</td><td></td></tr><tr><td>Varie sum adfectus tuis litteris, valde priore pagina per-</td><td>16.4.1.1</td></tr><tr><td>turbatus, paulum altera recreatus. qua re nunc quidem non</td><td></td></tr><tr><td>dubito quin, quo&lt;a&gt;d plane valeas, te neque navigationi</td><td></td></tr><tr><td>neque viae committas. satis te mature videro si plane</td><td></td></tr><tr><td>confirmatum videro. de medico et tu bene existimari scribis</td><td>5</td></tr><tr><td>et ego sic audio, sed plane curationes eius non probo. ius</td><td></td></tr><tr><td>enim dandum tibi non fuit cum κακοστόμαχος esses. sed </td><td></td></tr><tr><td>tamen et ad illum scripsi accurate et ad Lysonem. ad Curium</td><td>2.1</td></tr><tr><td>vero, suavissimum hominem et summi offici summaeque</td><td></td></tr><tr><td>humanitatis, multa scripsi, in his etiam ut, si tibi videretur,</td><td></td></tr><tr><td>te ad se traferret. Lyso enim noster vereor ne neglegentior sit,</td><td></td></tr><tr><td>primum quia omnes Graeci, deinde quod, cum a me litteras</td><td>5</td></tr><tr><td>accepisset, mihi nullas remisit. sed eum tu laudas; tu igitur</td><td></td></tr><tr><td>quid faciendum sit iudicabis. illud, mi Tiro, te rogo, sumptu</td><td></td></tr><tr><td>ne parcas ulla in re, quod ad valetudinem opus sit. scripsi ad</td><td></td></tr><tr><td>Curium quod dixisses daret. medico ipsi puto aliquid</td><td></td></tr><tr><td>dandum esse quo sit studiosior. </td><td>10</td></tr><tr><td>  Innumerabilia tua sunt in me officia, domestica, forensia,</td><td>3.1</td></tr><tr><td>urbana, provincialia, in re privata, in publica, in studiis, in</td><td></td></tr><tr><td>litteris nostris: omnia viceris si, ut spero, te validum videro.</td><td></td></tr><tr><td>ego puto te bellissime, si recte erit, cum quaestore Mescinio</td><td></td></tr><tr><td>decursurum. non inhumanus est teque, ut mihi visus est,</td><td>5</td></tr><tr><td>diligit. sed cum valetudini tuae diligentissime consulueris,</td><td></td></tr><tr><td>tum, mi Tiro, consulito navigationi. nulla in re iam te</td><td></td></tr><tr><td>festinare volo. nihil laboro nisi ut salvus sis. </td><td></td></tr><tr><td>  Sic habeto, mi Tiro, neminem esse qui me amet quin idem</td><td>4.1</td></tr><tr><td>te amet; et cum tua et mea maxime interest te valere, tum</td><td></td></tr><tr><td>multis est curae. adhuc, dum mihi nullo loco deesse vis,</td><td></td></tr><tr><td>numquam te confirmare potuisti; nunc te nihil impedit.</td><td></td></tr><tr><td>omnia depone, corpori servi. quantam diligentiam in</td><td>5</td></tr><tr><td>valetudinem tuam contuleris, tanti me fieri a te iudicabo. </td><td></td></tr><tr><td>  Vale, mi Tiro, vale, vale et salve. Lepta tibi salutem dicit</td><td></td></tr><tr><td>et omnes. vale.</td><td></td></tr><tr><td> VII Id. Nov. Leucade. </td><td></td></tr>
        </table>