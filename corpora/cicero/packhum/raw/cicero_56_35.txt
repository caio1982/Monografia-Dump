<table>
          <script>targetHit=0;</script>
          <tr class="title first  date"><td>prid<span class="snum">.</span> Kal<span class="snum">.</span> Sept<span class="snum">.</span> <span class="snum">51</span> in castris ad Iconium</td><td></td></tr><tr class="title last  "><td>M. CICERO S. D. APPIO PULCHRO</td><td></td></tr><tr><td>Cum meum factum cum tuo comparo, etsi non magis mihi</td><td>3.6.1.1</td></tr><tr><td>faveo in nostra amicitia tuenda quam tibi, tamen multo</td><td></td></tr><tr><td>magis meo facto delector quam tuo. ego enim Brundisii</td><td></td></tr><tr><td>quaesivi ex Phania, cuius mihi videbar et fidelitatem erga te </td><td></td></tr><tr><td>perspexisse et nosse locum quem apud te is teneret, quam in</td><td>5</td></tr><tr><td>partem provinciae maxime putaret te velle ut in succedendo</td><td></td></tr><tr><td>primum venirem. cum ille mihi respondisset nihil me tibi</td><td></td></tr><tr><td>gratius facere posse quam si ad Sidam navigassem, etsi minus</td><td></td></tr><tr><td>dignitatis habebat ille adventus et ad multas res mihi minus</td><td></td></tr><tr><td>erat aptus, tamen ita me dixi esse facturum. idem ego, cum</td><td>2.1</td></tr><tr><td>L. Clodium Corcyrae convenissem, hominem ita tibi</td><td></td></tr><tr><td>coniunctum ut mihi cum illo cum loquerer tecum loqui</td><td></td></tr><tr><td>viderer, dixi ei me ita facturum esse ut in eam partem quam</td><td></td></tr><tr><td>Phania rogasset primum venirem. tunc ille, mihi cum gratias</td><td>5</td></tr><tr><td>egisset, magno opere a me petivit ut Laodiceam protinus</td><td></td></tr><tr><td>irem; te in prima provincia velle esse ut quam primum</td><td></td></tr><tr><td>decederes; quin, nisi ego successor essem, quem tu cuperes</td><td></td></tr><tr><td>videre, te antea quam tibi successum esset decessurum fuisse.</td><td></td></tr><tr><td>quod quidem erat consentaneum cum iis litteris quas ego</td><td>10</td></tr><tr><td>Romae acceperam, ex quibus perspexisse mihi videbar quam</td><td></td></tr><tr><td>festinares decedere. respondi Clodio me ita esse facturum, ac</td><td></td></tr><tr><td>multo quidem libentius quam si illud esset faciendum quod</td><td></td></tr><tr><td>promiseram Phaniae. itaque et consilium mutavi et ad te</td><td></td></tr><tr><td>statim mea manu scriptas litteras misi, quas quidem ex tuis</td><td>15</td></tr><tr><td>litteris intellexi satis mature ad te esse perlatas. </td><td></td></tr><tr><td>  Hoc ego meo facto valde delector; nihil enim potuit fieri</td><td>3.1</td></tr><tr><td>amantius. considera nunc vicissim tuum. non modo ibi non</td><td></td></tr><tr><td>fuisti ubi me quam primum videre posses sed eo discessisti</td><td></td></tr><tr><td>quo ego te ne persequi quidem possem triginta diebus qui</td><td></td></tr><tr><td>tibi ad &lt;de&gt;cedendum lege, ut opinor, Cornelia constituti</td><td>5</td></tr><tr><td>essent; ut tuum factum &lt;iis&gt; qui quo animo inter nos simus</td><td></td></tr><tr><td>ignorent alieni hominis, ut levissime dicam, et fugientis</td><td></td></tr><tr><td>congressum, meum vero coniunctissimi et amicissimi esse</td><td></td></tr><tr><td>videatur. ac mihi tamen, ante quam in provinciam veni,</td><td>4.1</td></tr><tr><td>redditae sunt a te litterae quibus, etsi te Tarsum proficisci</td><td></td></tr><tr><td>demonstrabas, tamen mihi non dubiam spem mei conveniendi </td><td></td></tr><tr><td>adferebas; cum interea, credo equidem, malevoli homines</td><td></td></tr><tr><td>(late enim patet hoc vitium et est in multis), sed tamen</td><td>5</td></tr><tr><td>probabilem materiem nacti sermonis, ignari meae con-</td><td></td></tr><tr><td>stantiae conabantur alienare a te voluntatem meam; qui te</td><td></td></tr><tr><td>forum Tarsi agere, statuere multa, decernere, iudicare</td><td></td></tr><tr><td>dicerent, cum posses iam suspicari tibi esse successum, quae</td><td></td></tr><tr><td>ne ab iis quidem fieri solerent qui brevi tempore sibi succedi</td><td>10</td></tr><tr><td>putarent. </td><td></td></tr><tr><td>  Horum ego sermone non movebar. quin etiam, credas mi</td><td>5.1</td></tr><tr><td>velim, si quid tu ageres, levari me putabam molestia et ex</td><td></td></tr><tr><td>annua provincia, quae mihi longa videretur, prope iam</td><td></td></tr><tr><td>undecim mensuum provinciam factam esse gaudebam, si</td><td></td></tr><tr><td>absenti mihi unius mensis labor detractus esset. illud, vere</td><td>5</td></tr><tr><td>dicam, me movet, in tanta militum paucitate abesse tris</td><td></td></tr><tr><td>cohortis, quae sint plenissimae, nec me scire ubi sint.</td><td></td></tr><tr><td>molestissime autem fero quod te ubi visurus sim nescio; eoque</td><td></td></tr><tr><td>ad te tardius scripsi quod cottidie te ipsum exspectabam, cum</td><td></td></tr><tr><td>interea ne litteras quidem ullas accepi quae me docerent quid</td><td>10</td></tr><tr><td>ageres aut ubi te visurus essem. itaque virum fortem mihique</td><td></td></tr><tr><td>in primis probatum, D. Antonium, praefectum evocatorum,</td><td></td></tr><tr><td>misi ad te, cui si tibi videretur, cohortis traderes, ut, dum</td><td></td></tr><tr><td>tempus anni esset idoneum, aliquid negoti gerere possem. in</td><td></td></tr><tr><td>quo tuo consilio ut me sperarem esse usurum et amicitia</td><td>15</td></tr><tr><td>nostra et litterae tuae fecerant, quod ne nunc quidem</td><td></td></tr><tr><td>despero. sed plane quando aut ubi te visurus sim, nisi ad</td><td></td></tr><tr><td>me scripseris, ne suspicari quidem possum. </td><td></td></tr><tr><td>  Ego ut me tibi amicissimum esse et aequi et iniqui intelle-</td><td>6.1</td></tr><tr><td>gant curabo. de tuo in me animo iniquis secus existimandi</td><td></td></tr><tr><td>videris non nihil loci dedisse. id si correxeris, mihi valde</td><td></td></tr><tr><td>gratum erit. et ut habere rationem possis quo loco me salva</td><td></td></tr><tr><td>lege Cornelia convenias, ego in provinciam veni prid. Kal.</td><td>5</td></tr><tr><td>Sext., iter in Ciliciam facio per Cappadociam, castra movi </td><td></td></tr><tr><td>ab Iconio prid. Kal. Sept. nunc tu et ex diebus et ex ratione</td><td></td></tr><tr><td>itineris, si putabis me esse conveniendum, constitues quo loco</td><td></td></tr><tr><td>id commodissime fieri possit et quo die.</td><td></td></tr>
        </table>