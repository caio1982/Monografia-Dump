<table>
          <script>targetHit=0;</script>
          <tr class="title first last  "><td>&lt;CICERO ATTICO SAL.&gt;</td><td></td></tr><tr><td>Quae desideras omnia scripsi in codicillis eosque Eroti dedi,</td><td>12.7.1.1</td></tr><tr><td>breviter, sed etiam plura quam quaeris, in iis de Cicerone; cuius</td><td></td></tr><tr><td>quidem cogitationis initium tu mihi attulisti. locutus sum cum</td><td></td></tr><tr><td>eo liberalissime; quod ex ipso velim, si modo tibi erit com-</td><td></td></tr><tr><td>modum, sciscitere. sed quid differo? exposui te ad me</td><td>5</td></tr><tr><td>detulisse et quid vellet et quid requireret: velle Hispaniam,</td><td></td></tr><tr><td>requirere liberalitatem. de liberalitate dixi, quantum Publius,</td><td></td></tr><tr><td>quantum flamen Lentulus filio. de Hispania duo attuli, primum</td><td></td></tr><tr><td>idem quod tibi, me vereri vituperationem. non satis esse si haec</td><td></td></tr><tr><td>arma reliquissemus? etiam contraria? deinde fore ut angeretur </td><td>10</td></tr><tr><td>cum a fratre familiaritate et omni gratia vinceretur. vel nimia</td><td></td></tr><tr><td>&lt;malim&gt; liberalitate uti mea quam sua libertate. sed tamen</td><td></td></tr><tr><td>permisi; tibi enim intellexeram non nimis displicere. ego etiam</td><td></td></tr><tr><td>atque etiam cogitabo teque ut idem facias rogo. magna res; et</td><td></td></tr><tr><td>simplex est manere, illud anceps. verum videbimus. </td><td>15</td></tr><tr><td>  De Balbo et in codicillis scripseram et ita cogito, simul ac</td><td>2.1</td></tr><tr><td>redierit. sin ille tardius, ego tamen triduo, et, quod praeterii,</td><td></td></tr><tr><td>Dolabella etiam mecum.</td><td></td></tr>
        </table>