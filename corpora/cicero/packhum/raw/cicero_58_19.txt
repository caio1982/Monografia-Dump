<table>
          <script>targetHit=0;</script>
          <tr class="title first  date"><td>ex<span class="snum">.</span> Sext<span class="snum">.</span> <span class="snum">54</span></td><td></td></tr><tr class="title last  "><td>&lt;MARCUS QUINTO FRATRI SALUTEM&gt;</td><td></td></tr><tr><td>Cum a me litteras librari manu acceperis, ne paulum</td><td>2.16.1.1</td></tr><tr><td>&lt;quidem&gt; me oti habuisse iudicato, cum autem mea,</td><td></td></tr><tr><td>paulum. sic enim habeto, numquam me a causis et iudiciis</td><td></td></tr><tr><td>districtiorem fuisse, atque id anni tempore gravissimo et</td><td></td></tr><tr><td>caloribus maximis. sed haec, quoniam tu ita praescribis, </td><td>5</td></tr><tr><td>ferenda sunt, neque committendum ut aut spei aut cogita-</td><td></td></tr><tr><td>tioni vestrae ego videar defuisse, praesertim cum, si id</td><td></td></tr><tr><td>difficilius fuerit, tamen ex hoc labore magnam gratiam</td><td></td></tr><tr><td>magnamque dignitatem sim collecturus. itaque, ut tibi</td><td></td></tr><tr><td>placet, damus operam ne cuius animum offendamus atque</td><td>10</td></tr><tr><td>ut etiam ab iis ipsis qui nos cum Caesare tam coniunctos</td><td></td></tr><tr><td>dolent diligamur, ab aequis vero aut etiam a propensis in</td><td></td></tr><tr><td>hanc partem vehementer et colamur et amemur. de ambitu</td><td>2.1</td></tr><tr><td>cum atrocissime ageretur in senatu multos dies, quod ita</td><td></td></tr><tr><td>erant progressi candidati consulares ut non esset ferendum,</td><td></td></tr><tr><td>in senatu non fui. statui ad nullam medicinam rei publicae</td><td></td></tr><tr><td>sine magno praesidio accedere. </td><td>5</td></tr><tr><td>  Quo die haec scripsi Drusus erat de praevaricatione a</td><td>3.1</td></tr><tr><td>tribunis aerariis absolutus in summa quattuor sententiis,</td><td></td></tr><tr><td>cum senatores et equites damnassent. ego eodem die post</td><td></td></tr><tr><td>meridiem Vatinium eram defensurus; ea res facilis est.</td><td></td></tr><tr><td>comitia in mensem Septembrem reiecta sunt. Scauri</td><td>5</td></tr><tr><td>iudicium statim exercebitur, cui nos non deerimus. </td><td></td></tr><tr><td>  'Συνδείπνους' Σοφοκλέους, quamquam a te &lt;f&gt;actam</td><td></td></tr><tr><td>fabellam video esse festive, nullo modo probavi. </td><td></td></tr><tr><td>  Venio nunc ad id quod nescio an primum esse debuerit. o</td><td>4.1</td></tr><tr><td>iucundas mihi tuas de Britannia litteras! timebam Oceanum,</td><td></td></tr><tr><td>timebam litus insulae; reliqua non equidem contemno,</td><td></td></tr><tr><td>sed plus habent tamen spei quam timoris magisque sum</td><td></td></tr><tr><td>sollicitatus exspectatione ea quam metu. te vero ὑπόθεσιν</td><td>5</td></tr><tr><td>scribendi egregiam habere video. quos tu situs, quas naturas</td><td></td></tr><tr><td>rerum et locorum, quos mores, quas gentis, quas pugnas,</td><td></td></tr><tr><td>quem vero ipsum imperatorem habes! ego te libenter, ut</td><td></td></tr><tr><td>rogas, quibus rebus vis, adiuvabo et tibi versus quos rogas,</td><td></td></tr><tr><td>hoc est Athenas noctuam, mittam.  </td><td>10</td></tr><tr><td>  Sed heus tu! celari videor a te. quo modo nam, mi frater,</td><td>5.1</td></tr><tr><td>de nostris versibus Caesar? nam primum librum se legisse</td><td></td></tr><tr><td>scripsit ad me ante, et prima sic ut neget se ne Graeca quidem</td><td></td></tr><tr><td>meliora legisse; reliqua ad quendam locum ῥᾳθυμότερα (hoc</td><td></td></tr><tr><td>enim utitur verbo). dic mihi verum: num aut res eum aut</td><td>5</td></tr><tr><td>χαρακτὴρ non delectat? nihil est quod vereare. ego enim ne</td><td></td></tr><tr><td>pilo quidem minus me amabo. has de re φιλαλήθως et, ut</td><td></td></tr><tr><td>soles [scribere], fraterne.</td><td></td></tr>
        </table>