<table>
          <script>targetHit=0;</script>
          <tr class="title first last  "><td>CICERO SERVIO S.</td><td></td></tr><tr><td>Cum Lysone Patrensi est mihi quidem hospitium vetus, quam</td><td>13.19.1.1</td></tr><tr><td>ego necessitudinem sancte colendam puto; sed ea causa</td><td></td></tr><tr><td>etiam cum aliis compluribus, familiaritas tanta nullo cum</td><td></td></tr><tr><td>hospite, et ea cum officiis eius multis tum etiam consuetudine</td><td></td></tr><tr><td>cottidiana sic est aucta ut nihil sit familiaritate nostra</td><td>5</td></tr><tr><td>coniunctius. is cum Romae annum prope ita fuisset ut mecum</td><td></td></tr><tr><td>viveret, etsi eramus in magna spe te meis litteris com-</td><td></td></tr><tr><td>mendationeque diligentissime facturum, id quod fecisti, ut</td><td></td></tr><tr><td>eius rem et fortunas absentis tuerere, tamen, quod in unius</td><td></td></tr><tr><td>potestate erant omnia et quod Lyso fuerat in nostra causa</td><td>10</td></tr><tr><td>nostrisque praesidiis, cottidie aliquid timebamus. effectum</td><td></td></tr><tr><td>tamen est et ipsius splendore et nostro reliquorumque</td><td></td></tr><tr><td>hospitum studio ut omnia quae vellemus a Caesare im-</td><td></td></tr><tr><td>petrarentur, quod intelleges ex iis litteris quas Caesar ad te</td><td></td></tr><tr><td>dedit. </td><td>15</td></tr><tr><td>  Nunc non modo non remittimus tibi aliquid ex nostra</td><td>2.1</td></tr><tr><td>commendatione quasi adepti iam omnia sed eo vehementius</td><td></td></tr><tr><td>a te contendimus ut Lysonem in fidem necessitudinemque</td><td></td></tr><tr><td>tuam recipias. cuius dubia fortuna timidius tecum agebamus</td><td></td></tr><tr><td>verentes ne quid accideret eius modi ut ne tu quidem mederi</td><td>5</td></tr><tr><td>posses; explorata vero eius incolumitate omnia a te studio</td><td></td></tr><tr><td>summo, &lt;summa&gt; cura peto. quae ne singula enumerem,</td><td></td></tr><tr><td>totam tibi domum commendo, in his adulescentem filium</td><td></td></tr><tr><td>eius, quem C. Maenius Gemellus, cliens meus, cum in</td><td></td></tr><tr><td>calamitate exsili sui Patrensis civis factus esset, Patrensium </td><td>10</td></tr><tr><td>legibus adoptavit, ut eius ipsius hereditatis ius causamque</td><td></td></tr><tr><td>tueare. </td><td></td></tr><tr><td>  Caput illud est ut Lysonem, quem ego virum optimum</td><td>3.1</td></tr><tr><td>gratissimumque cognovi, recipias in necessitudinem tuam.</td><td></td></tr><tr><td>quod si feceris, non dubito quin in eo diligendo ceterisque</td><td></td></tr><tr><td>postea commendando idem quod ego sis iudici et voluntatis</td><td></td></tr><tr><td>habiturus. quod cum fieri vehementer studeo tum etiam</td><td>5</td></tr><tr><td>illud vereor, ne, si minus cumulate videbere fecisse aliquid</td><td></td></tr><tr><td>eius causa, me ille neglegenter scripsisse putet, non te</td><td></td></tr><tr><td>oblitum mei. quanti enim me faceres cum ex sermonibus</td><td></td></tr><tr><td>cottidianis meis tum ex epistulis etiam tuis potuit cognoscere.</td><td></td></tr>
        </table>