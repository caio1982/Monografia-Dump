<table>
          <script>targetHit=0;</script>
          <tr><td>  Sed adhibeat oratio modum et redeat illuc, unde</td><td>5.80.1</td></tr><tr><td>deflexit. dabit, inquam, se in tormenta vita beata nec</td><td></td></tr><tr><td>iustitiam temperantiam in primisque fortitudinem,</td><td></td></tr><tr><td>magnitudinem animi, patientiam prosecuta, cum tor-</td><td></td></tr><tr><td>toris os viderit, consistet virtutibusque omnibus sine</td><td>5</td></tr><tr><td>ullo animi terrore ad cruciatum profectis resistet extra </td><td></td></tr><tr><td>fores, ut ante dixi, limenque carceris. quid enim ea</td><td></td></tr><tr><td>foedius, quid deformius sola relicta, &lt;a&gt; comitatu pul-</td><td></td></tr><tr><td>cherrimo segregata? quod tamen fieri nullo pacto pot-</td><td></td></tr><tr><td>est; nec enim virtutes sine beata vita cohaerere pos-</td><td>10</td></tr><tr><td>sunt nec illa sine virtutibus. itaque eam tergiversari</td><td>81.1</td></tr><tr><td>non sinent secumque rapient, ad quemcumque ipsae</td><td></td></tr><tr><td>dolorem cruciatumque ducentur. sapientis est enim pro-</td><td></td></tr><tr><td>prium nihil quod paenitere possit facere, nihil invitum,</td><td></td></tr><tr><td>splendide constanter graviter honeste omnia, nihil ita</td><td>5</td></tr><tr><td>expectare quasi certo futurum, nihil, cum acciderit,</td><td></td></tr><tr><td>admirari, ut inopinatum ac novum accidisse videatur,</td><td></td></tr><tr><td>omnia ad suum arbitrium referre, suis stare iudiciis.</td><td></td></tr><tr><td>quo quid sit beatius, mihi certe in mentem venire non</td><td></td></tr><tr><td>potest. Stoicorum quidem facilis conclusio est; qui</td><td>82.1</td></tr><tr><td>cum finem bonorum esse senserint congruere naturae</td><td></td></tr><tr><td>cumque ea convenienter vivere, cum id sit in sapientis</td><td></td></tr><tr><td>situm non officio solum, verum etiam potestate, se-</td><td></td></tr><tr><td>quatur necesse est, ut, cuius in potestate summum bo-</td><td>5</td></tr><tr><td>num, in eiusdem vita beata sit. ita fit semper vita beata</td><td></td></tr><tr><td>sapientis. </td><td></td></tr><tr><td>  Habes, quae fortissime de beata vita dici putem et,</td><td></td></tr><tr><td>quo modo nunc est, nisi quid tu melius attuleris, etiam</td><td></td></tr><tr><td>verissime. </td><td>10</td></tr>
        </table>