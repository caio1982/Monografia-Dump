<table>
          <script>targetHit=0;</script>
          <tr><td>  Sed si haec leviora ducis quae sunt gravissima et hanc</td><td>38.16</td></tr><tr><td>urbanam suffragationem militari anteponis, noli ludorum</td><td></td></tr><tr><td>huius elegantiam et scaenae magnificentiam tam valde</td><td></td></tr><tr><td>contemnere; quae huic admodum profuerunt. Nam</td><td></td></tr><tr><td>quid ego dicam populum ac volgus imperitorum ludis</td><td>20</td></tr><tr><td>magno opere delectari? Minus est mirandum. Quamquam</td><td></td></tr><tr><td>huic causae id satis est; sunt enim populi ac multitudinis</td><td></td></tr><tr><td>comitia. Qua re, si populo ludorum magnificentia voluptati</td><td></td></tr><tr><td>est, non est mirandum eam L. Murenae apud populum</td><td></td></tr><tr><td>profuisse. Sed si nosmet ipsi qui et ab delectatione com-</td><td>39.1</td></tr><tr><td>muni negotiis impedimur et in ipsa occupatione delectationes</td><td></td></tr><tr><td>alias multas habere possumus, ludis tamen oblectamur et</td><td></td></tr><tr><td>ducimur, quid tu admirere de multitudine indocta? L. Otho,</td><td>40.1</td></tr><tr><td>vir fortis, meus necessarius, equestri ordini restituit non </td><td></td></tr><tr><td>solum dignitatem sed etiam voluptatem. Itaque lex haec</td><td></td></tr><tr><td>quae ad ludos pertinet est omnium gratissima, quod hone-</td><td></td></tr><tr><td>stissimo ordini cum splendore fructus quoque iucunditatis est</td><td>5</td></tr><tr><td>restitutus. Qua re delectant homines, mihi crede, ludi,</td><td></td></tr><tr><td>etiam illos qui dissimulant, non solum eos qui fatentur;</td><td></td></tr><tr><td>quod ego in mea petitione sensi. Nam nos quoque habui-</td><td></td></tr><tr><td>mus scaenam competitricem. Quod si ego qui trinos ludos</td><td></td></tr><tr><td>aedilis feceram tamen Antoni ludis commovebar, tibi qui</td><td>10</td></tr><tr><td>casu nullos feceras nihil huius istam ipsam quam inrides</td><td></td></tr><tr><td>argenteam scaenam adversatam putas? </td><td></td></tr><tr><td>  Sed haec sane sint paria omnia, sit par forensis opera</td><td>41.1</td></tr><tr><td>&lt;militari&gt;, militaris suffragatio urbanae, sit idem magnificen-</td><td></td></tr><tr><td>tissimos et nullos umquam fecisse ludos; quid? in ipsa</td><td></td></tr><tr><td>praetura nihilne existimas inter tuam et huius sortem</td><td></td></tr><tr><td>interfuisse? Huius sors ea fuit quam omnes tui necessarii</td><td>5</td></tr><tr><td>tibi optabamus, iuris dicundi; in qua gloriam conciliat</td><td></td></tr><tr><td>magnitudo negoti, gratiam aequitatis largitio; qua in sorte</td><td></td></tr><tr><td>sapiens praetor qualis hic fuit offensionem vitat aequabili-</td><td></td></tr><tr><td>tate decernendi, benivolentiam adiungit lenitate audiendi.</td><td></td></tr><tr><td>Egregia et ad consulatum apta provincia in qua laus aequi-</td><td>10</td></tr><tr><td>tatis, integritatis, facilitatis ad extremum ludorum voluptate</td><td></td></tr><tr><td>concluditur. Quid tua sors? Tristis, atrox, quaestio</td><td>42.1</td></tr><tr><td>peculatus ex altera parte lacrimarum et squaloris, ex altera</td><td></td></tr><tr><td>plena accusatorum atque indicum; cogendi iudices inviti,</td><td></td></tr><tr><td>retinendi contra voluntatem; scriba damnatus, ordo totus</td><td></td></tr><tr><td>alienus; Sullana gratificatio reprehensa, multi viri fortes</td><td>5</td></tr><tr><td>et prope pars civitatis offensa est; lites severe aestimatae;</td><td></td></tr><tr><td>cui placet obliviscitur, cui dolet meminit. Postremo tu in</td><td></td></tr><tr><td>provinciam ire noluisti. Non possum id in te reprehendere </td><td></td></tr><tr><td>quod in me ipso et praetore et consule probavi. Sed tamen</td><td></td></tr><tr><td>L. Murenae provincia multas bonas gratias cum optima</td><td>10</td></tr><tr><td>existimatione attulit. Habuit proficiscens dilectum in</td><td></td></tr><tr><td>Vmbria; dedit ei facultatem res publica liberalitatis, qua</td><td></td></tr><tr><td>usus multas sibi tribus quae municipiis Vmbriae conficiuntur</td><td></td></tr><tr><td>adiunxit. Ipse autem in Gallia ut nostri homines desperatas</td><td></td></tr><tr><td>iam pecunias exigerent aequitate diligentiaque perfecit. Tu</td><td>15</td></tr><tr><td>interea Romae scilicet amicis praesto fuisti; fateor; sed</td><td></td></tr><tr><td>tamen illud cogita non nullorum amicorum studia minui</td><td></td></tr><tr><td>solere in eos a quibus provincias contemni intellegunt. </td><td></td></tr>
        </table>