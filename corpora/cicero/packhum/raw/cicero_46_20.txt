<table>
          <script>targetHit=0;</script>
          <tr><td>  Tum mihi Catulus 'Si te' inquit 'Luculli oratio flexit,</td><td>63.8</td></tr><tr><td>quae est habita memoriter accurate copiose, taceo</td><td></td></tr><tr><td>neque te quo minus si tibi ita videatur sententiam</td><td>10</td></tr><tr><td>mutes deterrendum puto. illud vero non censuerim,</td><td></td></tr><tr><td>ut eius auctoritate moveare. tantum enim te [non]</td><td></td></tr><tr><td>modo monuit' inquit adridens, 'ut caveres ne quis</td><td></td></tr><tr><td>inprobus tribunus plebis, quorum vides quanta copia</td><td></td></tr><tr><td>semper futura sit, arriperet te et in contione quaereret </td><td>15</td></tr><tr><td>qui tibi constares cum idem negares quicquam certi</td><td></td></tr><tr><td>posse reperiri idem te conperisse dixisses. hoc quaeso</td><td></td></tr><tr><td>cave ne te terreat. de causa autem ipsa malim qui-</td><td></td></tr><tr><td>dem te ab hoc dissentire; sin cesseris, non magnopere</td><td></td></tr><tr><td>mirabor: memini enim Antiochum ipsum, cum annos</td><td>20</td></tr><tr><td>multos alia sensisset, simul ac visum sit sententia</td><td></td></tr><tr><td>destitisse.' </td><td></td></tr><tr><td>  Haec cum dixisset Catulus, me omnes intueri. tum</td><td>64.1</td></tr><tr><td>ego non minus conmotus quam soleo in causis maiori-</td><td></td></tr><tr><td>bus huius modi quadam oratione sum exorsus. </td><td></td></tr><tr><td>  'Me Catule oratio Luculli de ipsa re ita movit ut</td><td></td></tr><tr><td>docti hominis et copiosi et parati et nihil praetereuntis</td><td>5</td></tr><tr><td>eorum quae pro illa causa dici possent, non tamen</td><td></td></tr><tr><td>ut ei respondere posse diffiderem; auctoritas autem</td><td></td></tr><tr><td>tanta plane me movebat, nisi tu opposuisses non</td><td></td></tr><tr><td>minorem tuam. adgrediar igitur, si pauca ante quasi</td><td></td></tr><tr><td>de fama mea dixero. Ego enim si aut ostentatione</td><td>65.1</td></tr><tr><td>aliqua adductus aut studio certandi ad hanc potis-</td><td></td></tr><tr><td>simum philosophiam me adplicavi, non modo stulti-</td><td></td></tr><tr><td>tiam meam sed etiam mores et naturam condemnan-</td><td></td></tr><tr><td>dam puto. nam si in minimis rebus pertinacia repre-</td><td>5</td></tr><tr><td>henditur, calumnia etiam coercetur, ego de omni statu</td><td></td></tr><tr><td>consilioque totius vitae aut certare cum aliis pugna-</td><td></td></tr><tr><td>citer aut frustrari cum alios tum etiam me ipsum</td><td></td></tr><tr><td>velim? itaque nisi ineptum putarem in tali dispu-</td><td></td></tr><tr><td>tatione id facere quod cum de re publica disceptatur</td><td>10</td></tr><tr><td>fieri interdum solet, iurarem per Iovem deosque pena-</td><td></td></tr><tr><td>tes me et ardere studio veri reperiendi et ea sentire</td><td></td></tr><tr><td>quae dicerem. qui enim possum non cupere verum</td><td>66.1</td></tr><tr><td>invenire, cum gaudeam si simile veri quid invenerim?</td><td></td></tr><tr><td>sed ut hoc pulcherrimum esse iudico, vera videre, </td><td></td></tr><tr><td>sic pro veris probare falsa turpissimum est. Nec</td><td></td></tr><tr><td>tamen ego is sum qui nihil umquam falsi adprobem</td><td>5</td></tr><tr><td>qui numquam adsentiar qui nihil opiner; sed quaeri-</td><td></td></tr><tr><td>mus de sapiente. ego vero ipse et magnus quidam</td><td></td></tr><tr><td>sum opinator (non enim sum sapiens) et meas cogi-</td><td></td></tr><tr><td>tationes sic dirigo, non ad illam parvulam Cynosuram,</td><td></td></tr><tr><td>qua &quot;fidunt duce nocturna Phoenices in alto&quot;, ut ait</td><td>10</td></tr><tr><td>Aratus, eoque directius gubernant quod eam tenent</td><td></td></tr><tr><td>quae &quot;cursu interiore brevi convertitur orbe&quot;—sed</td><td></td></tr><tr><td>Helicen et clarissimos Septentriones id est rationes</td><td></td></tr><tr><td>has latiore specie non ad tenue limatas; eo fit ut</td><td></td></tr><tr><td>errem et vager latius. Sed non de me, ut dixi, sed</td><td>15</td></tr><tr><td>de sapiente quaeritur. visa enim ista cum acriter</td><td></td></tr><tr><td>mentem sensumve pepulerunt accipio iisque interdum</td><td></td></tr><tr><td>etiam adsentior. nec percipio tamen: nihil enim ar-</td><td></td></tr><tr><td>bitror posse percipi. non sum sapiens; itaque visis</td><td></td></tr><tr><td>cedo nec possum resistere. sapientis autem hanc</td><td>20</td></tr><tr><td>censet Arcesilas vim esse maximam Zenoni adsentiens,</td><td></td></tr><tr><td>cavere ne capiatur, ne fallatur videre; nihil est enim</td><td></td></tr><tr><td>ab ea cogitatione, quam habemus de gravitate sa-</td><td></td></tr><tr><td>pientis, errore levitate temeritate diiunctius. Quid</td><td></td></tr><tr><td>[quid] igitur loquar de firmitate sapientis? quem qui-</td><td>25</td></tr><tr><td>dem nihil opinari tu quoque Luculle concedis. quod</td><td></td></tr><tr><td>quoniam a te probatur, ut praepostere tecum agam</td><td></td></tr><tr><td>iam (mox referam me ad ordinem), haec primum</td><td></td></tr><tr><td>conclusio quam habeat vim considera: &quot;si ulli rei</td><td>67.1</td></tr><tr><td>sapiens adsentietur umquam, aliquando etiam opina-</td><td></td></tr><tr><td>bitur; numquam autem opinabitur; nulli igitur rei</td><td></td></tr><tr><td>adsentietur&quot;. hanc conclusionem Arcesilas probabat; </td><td></td></tr><tr><td>confirmabat enim et primum et secundum. Carne-</td><td>5</td></tr><tr><td>ades non numquam secundum illud dabat, adsentiri</td><td></td></tr><tr><td>aliquando; ita sequebatur etiam opinari, quod tu non</td><td></td></tr><tr><td>vis, et recte ut mihi videris. sed illud primum, sapien-</td><td></td></tr><tr><td>tem si adsensurus esset etiam opinaturum, falsum esse</td><td></td></tr><tr><td>Stoici dicunt et eorum adstipulator Antiochus; posse</td><td>10</td></tr><tr><td>enim eum falsa a veris et quae non possint percipi</td><td></td></tr><tr><td>ab iis quae possint distinguere. Nobis autem primum</td><td>68.1</td></tr><tr><td>etiam si quid percipi possit tamen ipsa consuetudo</td><td></td></tr><tr><td>adsentiendi periculosa esse videtur et lubrica. quam</td><td></td></tr><tr><td>ob rem cum tam vitiosum esse constet adsentiri quic-</td><td></td></tr><tr><td>quam aut falsum aut incognitum, sustinenda est potius</td><td>5</td></tr><tr><td>omnis adsensio, ne praecipitet si temere processerit.</td><td></td></tr><tr><td>ita enim finitima sunt falsa veris eaque quae percipi</td><td></td></tr><tr><td>non possunt &lt;iis quae possunt&gt; (si modo ea sunt</td><td></td></tr><tr><td>quaedam; iam enim videbimus), ut tam in praecipitem</td><td></td></tr><tr><td>locum non debeat se sapiens committere. Sin autem</td><td>10</td></tr><tr><td>omnino nihil esse quod percipi possit a me sumpsero</td><td></td></tr><tr><td>et quod tu mihi das accepero, sapientem nihil opinari,</td><td></td></tr><tr><td>effectum illud erit, sapientem adsensus omnes cohi-</td><td></td></tr><tr><td>biturum, ut videndum tibi sit idne malis an aliquid</td><td></td></tr><tr><td>opinaturum esse sapientem. &quot;Neutrum&quot; inquies &quot;illo-</td><td>15</td></tr><tr><td>rum&quot; [nitamur]. Nitamur igitur nihil posse percipi;</td><td></td></tr><tr><td>etenim de eo omnis est controversia. </td><td></td></tr>
        </table>