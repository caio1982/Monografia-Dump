<table>
          <script>targetHit=0;</script>
          <tr><td>  O rem quam homines soluti ridere non desinant, tristiores</td><td>104.1</td></tr><tr><td>autem sine maximo dolore audire non possint! Publiusne</td><td></td></tr><tr><td>Clodius, qui ex pontificis maximi domo religionem eripuit,</td><td></td></tr><tr><td>is in meam intulit? Huncin vos, qui estis antistites caeri-</td><td></td></tr><tr><td>moniarum et sacrorum, auctorem habetis et magistrum</td><td>5</td></tr><tr><td>publicae religionis? O di immortales!—vos enim haec</td><td></td></tr><tr><td>audire cupio—P. Clodius vestra sacra curat, vestrum numen</td><td></td></tr><tr><td>horret, res omnis humanas religione vestra contineri putat?</td><td></td></tr><tr><td>Hic non inludit auctoritati horum omnium qui adsunt </td><td></td></tr><tr><td>summorum virorum, non vestra, pontifices, gravitate abutitur?</td><td>10</td></tr><tr><td>Ex isto ore religionis verbum excidere aut elabi potest?</td><td></td></tr><tr><td>quam tu eodem ore, accusando senatum quod severe de</td><td></td></tr><tr><td>religione decerneret, impurissime taeterrimeque violasti.</td><td></td></tr><tr><td>Aspicite, pontifices, hominem religiosum et, si vobis vide-</td><td>105.1</td></tr><tr><td>tur, quod est bonorum pontificum, monete eum modum</td><td></td></tr><tr><td>quendam esse religionis: nimium esse superstitiosum non</td><td></td></tr><tr><td>oportere. Quid tibi necesse fuit anili superstitione, homo</td><td></td></tr><tr><td>fanatice, sacrificium quod alienae domi fieret invisere? quae</td><td>5</td></tr><tr><td>autem te tanta mentis imbecillitas tenuit ut non putares</td><td></td></tr><tr><td>deos satis posse placari nisi etiam muliebribus religionibus</td><td></td></tr><tr><td>te implicuisses? Quem umquam audisti maiorum tuorum,</td><td></td></tr><tr><td>qui et sacra privata coluerunt et publicis sacerdotiis prae-</td><td></td></tr><tr><td>fuerunt, cum sacrificium Bonae Deae fieret interfuisse?</td><td>10</td></tr><tr><td>neminem, ne illum quidem qui caecus est factus. Ex quo</td><td></td></tr><tr><td>intellegitur multa in vita falso homines opinari, cum ille,</td><td></td></tr><tr><td>qui nihil viderat sciens quod nefas esset, lumina amisit,</td><td></td></tr><tr><td>istius, qui non solum aspectu sed etiam incesto flagitio et</td><td></td></tr><tr><td>stupro caerimonias polluit, poena omnis oculorum ad caeci-</td><td>15</td></tr><tr><td>tatem mentis est conversa. Hoc auctore tam casto, tam</td><td></td></tr><tr><td>religioso, tam sancto, tam pio potestis, pontifices, non com-</td><td></td></tr><tr><td>moveri, cum suis dicat se manibus domum civis optimi</td><td></td></tr><tr><td>evertisse et eam isdem manibus consecrasse? </td><td></td></tr>
        </table>