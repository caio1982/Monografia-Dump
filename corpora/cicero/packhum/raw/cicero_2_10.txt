<table>
          <script>targetHit=0;</script>
          <tr><td>  Ne tu, Eruci, accusator esses ridiculus, si illis temporibus</td><td>50.1</td></tr><tr><td>natus esses cum ab aratro arcessebantur qui consules fierent.</td><td></td></tr><tr><td>Etenim qui praeesse agro colendo flagitium putes, profecto</td><td></td></tr><tr><td>illum Atilium quem sua manu spargentem semen qui missi</td><td></td></tr><tr><td>erant convenerunt hominem turpissimum atque inhonestis-</td><td>5</td></tr><tr><td>simum iudicares. At hercule maiores nostri longe aliter</td><td></td></tr><tr><td>et de illo et de ceteris talibus viris existimabant itaque ex</td><td></td></tr><tr><td>minima tenuissimaque re publica maximam et florentis-</td><td></td></tr><tr><td>simam nobis reliquerunt. Suos enim agros studiose cole-</td><td></td></tr><tr><td>bant, non alienos cupide appetebant; quibus rebus et agris</td><td>10</td></tr><tr><td>et urbibus et nationibus rem publicam atque hoc imperium</td><td></td></tr><tr><td>et populi Romani nomen auxerunt. Neque ego haec eo</td><td>51.1</td></tr><tr><td>profero quo conferenda sint cum hisce de quibus nunc</td><td></td></tr><tr><td>quaerimus, sed ut illud intellegatur, cum apud maiores</td><td></td></tr><tr><td>nostros summi viri clarissimique homines qui omni tempore</td><td></td></tr><tr><td>ad gubernacula rei publicae sedere debebant tamen in agris</td><td>5</td></tr><tr><td>quoque colendis aliquantum operae temporisque con-</td><td></td></tr><tr><td>sumpserint, ignosci oportere ei homini qui se fateatur esse</td><td></td></tr><tr><td>rusticum, cum ruri adsiduus semper vixerit, cum praesertim</td><td></td></tr><tr><td>nihil esset quod aut patri gratius aut sibi iucundius aut re</td><td></td></tr><tr><td>vera honestius facere posset.  </td><td>10</td></tr><tr><td>  Odium igitur acerrimum patris in filium ex hoc, opinor,</td><td>52.1</td></tr><tr><td>ostenditur, Eruci, quod hunc ruri esse patiebatur. Numquid</td><td></td></tr><tr><td>est aliud? 'Immo vero' inquit 'est; nam istum exhere-</td><td></td></tr><tr><td>dare in animo habebat.' Audio; nunc dicis aliquid quod</td><td></td></tr><tr><td>ad rem pertineat; nam illa, opinor, tu quoque concedis</td><td>5</td></tr><tr><td>levia esse atque inepta: 'Convivia cum patre non inibat.'</td><td></td></tr><tr><td>Quippe, qui ne in oppidum quidem nisi perraro veniret.</td><td></td></tr><tr><td>'Domum suam istum non fere quisquam vocabat.' Nec</td><td></td></tr><tr><td>mirum, qui neque in urbe viveret neque revocaturus esset.</td><td></td></tr><tr><td>Verum haec tu quoque intellegis esse nugatoria; illud quod</td><td>53.1</td></tr><tr><td>coepimus videamus, quo certius argumentum odi reperiri</td><td></td></tr><tr><td>nullo modo potest. 'Exheredare pater filium cogitabat.'</td><td></td></tr><tr><td>Mitto quaerere qua de causa; quaero qui scias; tametsi te</td><td></td></tr><tr><td>dicere atque enumerare causas omnis oportebat, et id erat</td><td>5</td></tr><tr><td>certi accusatoris officium qui tanti sceleris argueret explicare</td><td></td></tr><tr><td>omnia vitia ac peccata fili quibus incensus parens potuerit</td><td></td></tr><tr><td>animum inducere ut naturam ipsam vinceret, ut amorem</td><td></td></tr><tr><td>illum penitus insitum eiceret ex animo, ut denique patrem</td><td></td></tr><tr><td>esse sese oblivisceretur; quae sine magnis huiusce peccatis</td><td>10</td></tr><tr><td>accidere potuisse non arbitror. Verum concedo tibi ut ea</td><td>54.1</td></tr><tr><td>praetereas quae, cum taces, nulla esse concedis; illud qui-</td><td></td></tr><tr><td>dem, voluisse exheredare, certe tu planum facere debes.</td><td></td></tr><tr><td>Quid ergo adfers qua re id factum putemus? Vere nihil</td><td></td></tr><tr><td>potes dicere; finge aliquid saltem commode ut ne plane</td><td>5</td></tr><tr><td>videaris id facere quod aperte facis, huius miseri fortunis et</td><td></td></tr><tr><td>horum virorum talium dignitati inludere. Exheredare filium</td><td></td></tr><tr><td>voluit. Quam ob causam? 'Nescio.' Exheredavitne?</td><td></td></tr><tr><td>'Non.' Quis prohibuit? 'Cogitabat.' Cogitabat? cui dixit?</td><td></td></tr><tr><td>'Nemini.' Quid est aliud iudicio ac legibus ac maiestate</td><td>10</td></tr><tr><td>vestra abuti ad quaestum atque ad libidinem nisi hoc modo</td><td></td></tr><tr><td>accusare atque id obicere quod planum facere non modo </td><td></td></tr><tr><td>non possis verum ne coneris quidem? Nemo nostrum est,</td><td>55.1</td></tr><tr><td>Eruci, quin sciat tibi inimicitias cum Sex. Roscio nullas</td><td></td></tr><tr><td>esse; vident omnes qua de causa huic inimicus venias;</td><td></td></tr><tr><td>sciunt huiusce pecunia te adductum esse. Quid ergo est?</td><td></td></tr><tr><td>Ita tamen quaestus te cupidum esse oportebat ut horum</td><td>5</td></tr><tr><td>existimationem et legem Remmiam putares aliquid valere</td><td></td></tr><tr><td>oportere. </td><td></td></tr>
        </table>