<table>
          <script>targetHit=0;</script>
          <tr><td>  Ad easque virtutes, de quibus disputatum est, dialecti-</td><td>3.72.1</td></tr><tr><td>cam etiam adiungunt et physicam, easque ambas vir-</td><td></td></tr><tr><td>tutum nomine appellant, alteram, quod habeat rationem,</td><td></td></tr><tr><td>ne cui falso adsentiamur neve umquam captiosa pro-</td><td></td></tr><tr><td>babilitate fallamur, eaque, quae de bonis et malis di-</td><td>5</td></tr><tr><td>dicerimus, ut tenere tuerique possimus. nam sine hac</td><td></td></tr><tr><td>arte quemvis arbitrantur a vero abduci fallique posse.</td><td></td></tr><tr><td>recte igitur, si omnibus in rebus temeritas ignoratioque</td><td></td></tr><tr><td>vitiosa est, ars ea, quae tollit haec, virtus nominata est.</td><td></td></tr><tr><td>physicae quoque non sine causa tributus idem est ho-</td><td>73.1</td></tr><tr><td>nos, propterea quod, qui convenienter naturae victurus </td><td></td></tr><tr><td>sit, ei proficiscendum est ab omni mundo atque ab eius</td><td></td></tr><tr><td>procuratione. nec vero potest quisquam de bonis et</td><td></td></tr><tr><td>malis vere iudicare nisi omni cognita ratione naturae</td><td>5</td></tr><tr><td>et vitae etiam deorum, et utrum conveniat necne na-</td><td></td></tr><tr><td>tura hominis cum universa. quaeque sunt vetera prae-</td><td></td></tr><tr><td>cepta sapientium, qui iubent tempori parere et se-</td><td></td></tr><tr><td>qui deum et se noscere et nihil nimis, haec sine</td><td></td></tr><tr><td>physicis quam vim habeant—et habent maximam—</td><td>10</td></tr><tr><td>videre nemo potest. atque etiam ad iustitiam colendam,</td><td></td></tr><tr><td>ad tuendas amicitias et reliquas caritates quid natura</td><td></td></tr><tr><td>valeat haec una cognitio potest tradere. nec vero pietas</td><td></td></tr><tr><td>adversus deos nec quanta iis gratia debeatur sine ex-</td><td></td></tr><tr><td>plicatione naturae intellegi potest. </td><td>15</td></tr><tr><td>  Sed iam sentio me esse longius provectum, quam</td><td>74.1</td></tr><tr><td>proposita ratio postularet. verum admirabilis compo-</td><td></td></tr><tr><td>sitio disciplinae incredibilisque rerum me traxit ordo;</td><td></td></tr><tr><td>quem, per deos inmortales! nonne miraris? quid enim</td><td></td></tr><tr><td>aut in natura, qua nihil est aptius, nihil descriptius, aut</td><td>5</td></tr><tr><td>in operibus manu factis tam compositum tamque com-</td><td></td></tr><tr><td>pactum et coagmentatum inveniri potest? quid poste-</td><td></td></tr><tr><td>rius priori non convenit? quid sequitur, quod non</td><td></td></tr><tr><td>respondeat superiori? quid non sic aliud ex alio nec-</td><td></td></tr><tr><td>titur, ut, si ullam litteram moveris, labent omnia? nec</td><td>10</td></tr><tr><td>tamen quicquam est, quod moveri possit. quam gra-</td><td>75.1</td></tr><tr><td>vis vero, quam magnifica, quam constans conficitur</td><td></td></tr><tr><td>persona sapientis! qui, cum ratio docuerit, quod ho-</td><td></td></tr><tr><td>nestum esset, id esse solum bonum, semper sit necesse</td><td></td></tr><tr><td>est beatus vereque omnia ista nomina possideat, quae</td><td>5</td></tr><tr><td>irrideri ab inperitis solent. rectius enim appellabitur </td><td></td></tr><tr><td>rex quam Tarquinius, qui nec se nec suos regere potuit,</td><td></td></tr><tr><td>rectius magister populi—is enim est dictator—quam</td><td></td></tr><tr><td>Sulla, qui trium pestiferorum vitiorum, luxuriae, avari-</td><td></td></tr><tr><td>tiae, crudelitatis, magister fuit, rectius dives quam Crassus,</td><td>10</td></tr><tr><td>qui nisi eguisset, numquam Euphraten nulla belli causa</td><td></td></tr><tr><td>transire voluisset. recte eius omnia dicentur, qui scit</td><td></td></tr><tr><td>uti solus omnibus, recte etiam pulcher appellabitur—</td><td></td></tr><tr><td>animi enim liniamenta sunt pulchriora quam corporis—,</td><td></td></tr><tr><td>recte solus liber nec dominationi cuiusquam parens nec</td><td>15</td></tr><tr><td>oboediens cupiditati, recte invictus, cuius etiamsi cor-</td><td></td></tr><tr><td>pus constringatur, animo tamen vincula inici nulla pos-</td><td></td></tr><tr><td>sint, nec expectet ullum tempus aetatis, uti tum denique</td><td>76.1</td></tr><tr><td>iudicetur beatusne fuerit, cum extremum vitae diem</td><td></td></tr><tr><td>morte confecerit, quod ille unus e septem sapientibus</td><td></td></tr><tr><td>non sapienter Croesum monuit; nam si beatus umquam</td><td></td></tr><tr><td>fuisset, beatam vitam usque ad illum a Cyro extructum</td><td>5</td></tr><tr><td>rogum pertulisset. quod si ita est, ut neque quisquam</td><td></td></tr><tr><td>nisi bonus vir et omnes boni beati sint, quid philoso-</td><td></td></tr><tr><td>phia magis colendum aut quid est virtute divinius?</td><td></td></tr>
        </table>