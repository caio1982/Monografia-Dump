<table>
          <script>targetHit=0;</script>
          <tr class="title first last  "><td>CICERO SERVIO S.</td><td></td></tr><tr><td>Cum antea capiebam ex officio meo voluptatem quod memi-</td><td>13.24.1.1</td></tr><tr><td>neram quam tibi diligenter Lysonem, hospitem et familiarem</td><td></td></tr><tr><td>meum, commendassem, tum vero, postea quam ex litteris</td><td></td></tr><tr><td>eius cognovi tibi eum falso suspectum fuisse, vehementissime</td><td></td></tr><tr><td>laetatus sum me tam diligentem in eo commendando fuisse.</td><td>5</td></tr><tr><td>ita enim scripsit ad me, sibi meam commendationem maximo</td><td></td></tr><tr><td>adiumento fuisse, quod ad te delatum diceret sese contra</td><td></td></tr><tr><td>dignitatem tuam Romae de te loqui solitum esse. de quo</td><td>2.1</td></tr><tr><td>etsi pro tua facilitate et humanitate purgatum se tibi scribit</td><td></td></tr><tr><td>esse, tamen primum, ut debeo, tibi maximas gratias ago,</td><td></td></tr><tr><td>cum tantum litterae meae potuerunt ut iis lectis omnem</td><td></td></tr><tr><td>offensionem suspicionis quam habueras de Lysone deponeres;</td><td>5</td></tr><tr><td>deinde credas mihi adfirmanti velim me hoc non pro Lysone</td><td></td></tr><tr><td>magis quam pro omnibus scribere, hominem esse neminem</td><td></td></tr><tr><td>qui umquam mentionem tui sine tua summa laude fecerit.</td><td></td></tr><tr><td>Lyso vero, cum mecum prope cottidie esset unaque viveret,</td><td></td></tr><tr><td>non solum quia libenter me audire arbitrabatur sed quia </td><td>10</td></tr><tr><td>libentius ipse loquebatur, omnia mihi tua et facta et dicta</td><td></td></tr><tr><td>laudabat. </td><td></td></tr><tr><td>  Quapropter, etsi a te ita tractatur ut iam non desideret</td><td>3.1</td></tr><tr><td>commendationem meam unisque se litteris meis omnia con-</td><td></td></tr><tr><td>secutum putet, tamen a te peto in maiorem modum ut eum</td><td></td></tr><tr><td>etiam atque etiam tuis officiis liberalitate complectare.</td><td></td></tr><tr><td>scriberem ad te qualis vir esset, ut superioribus litteris</td><td>5</td></tr><tr><td>feceram, nisi eum iam per se ipsum tibi satis esse notum</td><td></td></tr><tr><td>arbitrarer.</td><td></td></tr>
        </table>