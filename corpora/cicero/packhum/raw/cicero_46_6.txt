<table>
          <script>targetHit=0;</script>
          <tr><td>  Sed fuerint illa vetera si voltis incognita: nihilne</td><td>16.1</td></tr><tr><td>est igitur actum, quod investigata sunt, postea quam</td><td></td></tr><tr><td>Arcesilas Zenoni ut putatur obtrectans nihil novi</td><td></td></tr><tr><td>reperienti sed emendanti superiores inmutatione ver-</td><td></td></tr><tr><td>borum, dum huius definitiones labefactare volt, cona-</td><td>5</td></tr><tr><td>tus est clarissimis rebus tenebras obducere. cuius</td><td></td></tr><tr><td>primo non admodum probata ratio (quamquam floruit</td><td></td></tr><tr><td>cum acumine ingeni tum admirabili quodam lepore</td><td></td></tr><tr><td>dicendi) proxime a Lacyde solo retenta est, post autem</td><td></td></tr><tr><td>confecta a Carneade. qui est quartus ab Arcesila;</td><td>10</td></tr><tr><td>audivit enim Hegesinum, qui Euandrum audierat La-</td><td></td></tr><tr><td>cydi discipulum, cum Arcesilae Lacydes fuisset. sed </td><td></td></tr><tr><td>ipse Carneades diu tenuit, nam nonaginta vixit annos,</td><td></td></tr><tr><td>et qui illum audierant admodum floruerunt. e quibus</td><td></td></tr><tr><td>industriae plurimum in Clitomacho fuit (declarat mul-</td><td>15</td></tr><tr><td>titudo librorum), ingenii non minus in Hagnone, in</td><td></td></tr><tr><td>Charmada eloquentiae, in Melanthio Rhodio suavita-</td><td></td></tr><tr><td>tis; bene autem nosse Carneaden Stratoniceus Metro-</td><td></td></tr><tr><td>dorus putabatur. iam Clitomacho Philo vester operam</td><td>17.1</td></tr><tr><td>multos annos dedit. Philone autem vivo patrocinium</td><td></td></tr><tr><td>Academiae non defuit. </td><td></td></tr><tr><td>  Sed, quod nos facere nunc ingredimur, ut contra</td><td></td></tr><tr><td>Academicos disseramus, id quidam e philosophis et</td><td>5</td></tr><tr><td>i quidem non mediocres faciundum omnino non puta-</td><td></td></tr><tr><td>bant, nec vero esse ullam rationem disputare cum is</td><td></td></tr><tr><td>qui nihil probarent, Antipatrumque Stoicum qui</td><td></td></tr><tr><td>multus in eo fuisset reprehendebant; nec definiri</td><td></td></tr><tr><td>aiebant necesse esse quid esset cognitio aut perceptio</td><td>10</td></tr><tr><td>aut, si verbum e verbo volumus, conprehensio, quam</td><td></td></tr><tr><td>κατάλημψιν illi vocant; eosque qui persuadere vellent</td><td></td></tr><tr><td>esse aliquid quod conprehendi et percipi posset in-</td><td></td></tr><tr><td>scienter facere dicebant, propterea quod nihil esset</td><td></td></tr><tr><td>clarius ἐναργείᾳ—ut Graeci, perspicuitatem aut evi-</td><td>15</td></tr><tr><td>dentiam nos si placet nominemus fabricemurque si</td><td></td></tr><tr><td>opus erit verba, nec hic sibi' (me appellabat iocans)</td><td></td></tr><tr><td>'hoc licere soli putet—sed tamen orationem nullam</td><td></td></tr><tr><td>putabant inlustriorem ipsa evidentia reperiri posse,</td><td></td></tr><tr><td>nec ea quae tam clara essent definienda censebant.</td><td>20</td></tr><tr><td>Alii autem negabant se pro hac evidentia quicquam</td><td></td></tr><tr><td>priores fuisse dicturos, sed ad ea quae contra diceren-</td><td></td></tr><tr><td>tur dici oportere putabant, ne qui fallerentur. Plerique</td><td>18.1</td></tr><tr><td>tamen et definitiones ipsarum etiam evidentium rerum </td><td></td></tr><tr><td>non inprobant et rem idoneam de qua quaeratur et</td><td></td></tr><tr><td>homines dignos quibuscum disseratur putant. </td><td></td></tr>
        </table>