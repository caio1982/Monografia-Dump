<table>
          <script>targetHit=0;</script>
          <tr><td>  Non mehercule augendi criminis causa, iudices, dicam,</td><td>2.3.46.7</td></tr><tr><td>sed, quem ipse accepi oculis animoque sensum, hunc vere</td><td></td></tr><tr><td>apud vos et, ut potero, planissime exponam. Nam cum</td><td>47.1</td></tr><tr><td>quadriennio post in Siciliam venissem, sic mihi adfecta visa</td><td></td></tr><tr><td>est ut eae terrae solent in quibus bellum acerbum diutur-</td><td></td></tr><tr><td>numque versatum est. Quos ego campos antea collisque</td><td></td></tr><tr><td>nitidissimos viridissimosque vidissem, hos ita vastatos</td><td>5</td></tr><tr><td>nunc ac desertos videbam ut ager ipse cultorem deside-</td><td></td></tr><tr><td>rare ac lugere dominum videretur. Herbitensis ager et</td><td></td></tr><tr><td>Hennensis, Murgentinus, Assorinus, Imacharensis, Agyri-</td><td></td></tr><tr><td>nensis ita relictus erat ex maxima parte ut non solum</td><td></td></tr><tr><td>iugorum sed etiam dominorum multitudinem quaereremus;</td><td>10</td></tr><tr><td>Aetnensis vero ager, qui solebat esse cultissimus, et, quod</td><td></td></tr><tr><td>caput est rei frumentariae, campus Leontinus,—cuius antea</td><td></td></tr><tr><td>species haec erat ut, cum obsitum vidisses, annonae cari-</td><td></td></tr><tr><td>tatem non vererere,—sic erat deformis atque horridus ut in</td><td></td></tr><tr><td>uberrima Siciliae parte Siciliam quaereremus; labefactarat</td><td>15</td></tr><tr><td>enim vehementer aratores iam superior annus, proximus</td><td></td></tr><tr><td>vero funditus everterat. Tu mihi etiam audes mentionem</td><td>48.1</td></tr><tr><td>facere decumarum? tu in tanta improbitate, in tanta</td><td></td></tr><tr><td>acerbitate, in tot ac tantis iniuriis, cum in arationibus et in</td><td></td></tr><tr><td>earum rerum iure provincia Sicilia consistat, eversis funditus</td><td></td></tr><tr><td>aratoribus, relictis agris, cum in provincia tam locuplete</td><td>5</td></tr><tr><td>ac referta non modo rem sed ne spem quidem ullam</td><td></td></tr><tr><td>reliquam cuiquam feceris, aliquid te populare putabis</td><td></td></tr><tr><td>habere cum dices te pluris quam ceteros decumas vendi-</td><td></td></tr><tr><td>disse? Quasi vero aut populus Romanus hoc voluerit aut</td><td></td></tr><tr><td>senatus hoc tibi mandaverit, ut, cum omnis aratorum </td><td>10</td></tr><tr><td>fortunas decumarum nomine eriperes, in posterum fructu</td><td></td></tr><tr><td>illo commodoque rei frumentariae populum Romanum</td><td></td></tr><tr><td>privares, deinde, si quam partem tuae praedae ad summam</td><td></td></tr><tr><td>decumarum addidisses, bene de re publica, bene de populo</td><td></td></tr><tr><td>Romano meritus viderere. </td><td>15</td></tr>
        </table>