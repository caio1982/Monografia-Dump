<table>
          <script>targetHit=0;</script>
          <tr><td>  Expositio vitiosa est, cum ab aliqua aut a ma-</td><td>2.32.1</td></tr><tr><td>iore parte ad omnes confertur id, quod non necessario</td><td></td></tr><tr><td>est omnibus adtributum; ut si quis hoc modo exponat:</td><td></td></tr><tr><td>      'Omnes, qui in paupertate sunt, malunt maleficio</td><td></td></tr><tr><td>    parare divitias, quam officio paupertatem tueri.' </td><td>5</td></tr><tr><td>  Si qui hoc modo exposuerit argumentationem, ut</td><td></td></tr><tr><td>non curet quaerere, qualis ratio aut rationis confir-</td><td></td></tr><tr><td>matio sit, ipsam facile reprehendemus expositionem,</td><td></td></tr><tr><td>cum ostendemus, id, quod in aliquo paupere inprobo</td><td></td></tr><tr><td>sit, in omnes pauperes falso et iniuria conferri. </td><td>10</td></tr><tr><td>  Item vitiosa expositio est, cum id, quod raro fit,</td><td>33.1</td></tr><tr><td>fieri omnino negatur, hoc modo:</td><td></td></tr><tr><td>      'Nemo potest uno aspectu neque praeteriens in</td><td></td></tr><tr><td>    amorem incidere.' </td><td></td></tr><tr><td>  Nam cum nonnemo devenerit in amorem uno aspec-</td><td>5</td></tr><tr><td>tu, et cum ille neminem dixerit, omnino nihil differt</td><td></td></tr><tr><td>raro id fieri, dummodo aliquando fieri aut posse modo</td><td></td></tr><tr><td>fieri intellegatur. </td><td></td></tr><tr><td>  Item vitiosa expositio est, cum omnes res ostende- </td><td></td></tr><tr><td>mus nos collegisse et aliquam rem idoneam praeteri-</td><td>10</td></tr><tr><td>mus, hoc modo:</td><td></td></tr><tr><td>      'Quoniam igitur hominem occisum constat esse,</td><td></td></tr><tr><td>    necesse est aut a praedonibus aut ab inimicis occi-</td><td></td></tr><tr><td>    sum esse aut abs te, quem ille heredem testamento</td><td></td></tr><tr><td>    ex parte faciebat. Praedones in illo loco visi num-</td><td>15</td></tr><tr><td>    quam sunt, inimicum nullum habebat: relinquitur, si</td><td></td></tr><tr><td>    neque a praedonibus neque ab inimicis occisus est,</td><td></td></tr><tr><td>    quod alteri non erant, alteros non habebat, ut abs te</td><td></td></tr><tr><td>    sit interemptus.' </td><td></td></tr><tr><td>  Nam in huiuscemodi expositione reprehensione ute-</td><td>20</td></tr><tr><td>mur, si quos praeterea quam quos ille conlegerit, po-</td><td></td></tr><tr><td>tuisse suscipere maleficium ostenderimus: velut in hoc</td><td></td></tr><tr><td>exemplo, cum dixerit necesse esse aut a praedonibus</td><td></td></tr><tr><td>aut ab inimicis aut a nobis occisum esse, dicemus:</td><td></td></tr><tr><td>potuisse vel a familia vel a coheredibus nostris. Cum</td><td>25</td></tr><tr><td>hoc modo illorum conlectionem disturbaverimus, no-</td><td></td></tr><tr><td>bis latiorem locum defendendi reliquerimus. Ergo</td><td></td></tr><tr><td>hoc quoque vitandum est in expositione, ne quando,</td><td></td></tr><tr><td>cum omnia collegisse videamur, aliquam idoneam par-</td><td></td></tr><tr><td>tem reliquerimus. </td><td>30</td></tr>
        </table>