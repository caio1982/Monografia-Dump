<table>
          <script>targetHit=0;</script>
          <tr class="title first  date"><td>vii Kal<span class="snum">.</span> Apr<span class="snum">.</span> <span class="snum">49</span> <span class="snum">(</span>§<span class="snum">1)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Cum quod scriberem ad te nihil haberem, tamen ne quem</td><td>9.16.1.1</td></tr><tr><td>diem intermitterem has dedi litteras. a. d. <span class="caps">vi</span> Kal. Caesarem</td><td></td></tr><tr><td>Sinuessae mansurum nuntiabant. ab eo mihi litterae red-</td><td></td></tr><tr><td>ditae sunt a. d. <span class="caps">vii</span> Kal., quibus iam 'opes' meas, non ut</td><td></td></tr><tr><td>superioribus litteris 'opem', exspectat. cum eius clementiam</td><td>5</td></tr><tr><td>Corfiniensem illam per litteras collaudavissem rescripsit hoc</td><td></td></tr><tr><td>exemplo:</td><td></td></tr><tr class="title first last  "><td>CAESAR IMP. CICERONI IMP. SAL. DIC.</td><td></td></tr><tr><td>Recte auguraris de me (bene enim tibi cognitus sum) nihil a me</td><td>2.1</td></tr><tr><td>abesse longius crudelitate. atque ego cum ex ipsa re magnam</td><td></td></tr><tr><td>capio voluptatem tum meum factum probari abs te triumpho </td><td></td></tr><tr><td>gaudio. neque illud me movet quod ii qui a me dimissi sunt dis-</td><td></td></tr><tr><td>cessisse dicuntur ut mihi rursus bellum inferrent; nihil enim malo</td><td>5</td></tr><tr><td>quam et me mei similem esse et illos sui. </td><td></td></tr><tr><td>  Tu velim mihi ad urbem praesto sis ut tuis consiliis atque opibus,</td><td>3.1</td></tr><tr><td>ut consuevi, in omnibus rebus utar. Dolabella tuo nihil scito mihi</td><td></td></tr><tr><td>esse iucundius. hanc adeo habebo gratiam illi; neque enim aliter</td><td></td></tr><tr><td>facere poterit. tanta eius humanitas, is sensus, ea in me est bene-</td><td></td></tr><tr><td>volentia.</td><td>5</td></tr>
        </table>