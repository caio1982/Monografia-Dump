<table>
          <script>targetHit=0;</script>
          <tr><td>  Omnium autem causarum in aliis inest constantia,</td><td>63.1</td></tr><tr><td>in aliis non inest. In natura et in arte constantia </td><td></td></tr><tr><td>est, in ceteris nulla. Sed tamen earum</td><td></td></tr><tr><td>causarum quae non sunt constantes aliae sunt</td><td></td></tr><tr><td>perspicuae, aliae latent. Perspicuae sunt quae</td><td>5</td></tr><tr><td>appetitionem animi iudiciumque tangunt; latent</td><td></td></tr><tr><td>quae subiectae sunt fortunae. Cum enim nihil sine</td><td></td></tr><tr><td>causa fiat, hoc ipsum est fortuna, qui eventus</td><td></td></tr><tr><td>obscura causa et latenter efficitur. Etiam ea quae</td><td></td></tr><tr><td>fiunt partim sunt ignorata partim voluntaria; igno-</td><td>10</td></tr><tr><td>rata, quae necessitate effecta sunt; voluntaria,</td><td></td></tr><tr><td>quae consilio. Nam iacere telum voluntatis est,</td><td>64.1</td></tr><tr><td>ferire quem nolueris fortunae. Ex quo aries subicitur</td><td></td></tr><tr><td>ille in vestris actionibus: si telum manu fugit magis</td><td></td></tr><tr><td>quam iecit. Cadunt etiam in ignorationem atque</td><td></td></tr><tr><td>imprudentiam perturbationes animi; quae quam-</td><td>5</td></tr><tr><td>quam sunt voluntariae—obiurgatione enim et</td><td></td></tr><tr><td>admonitione deiciuntur—tamen habent tantos motus,</td><td></td></tr><tr><td>ut ea quae voluntaria sunt aut necessaria interdum</td><td></td></tr><tr><td>aut certe ignorata videantur. </td><td></td></tr><tr><td>  Toto igitur loco causarum explicato, ex earum</td><td>65.1</td></tr><tr><td>differentia in magnis quidem causis vel oratorum</td><td></td></tr><tr><td>vel philosophorum magna argumentorum suppetit</td><td></td></tr><tr><td>copia; in vestris autem si non uberior, at fortasse</td><td></td></tr><tr><td>subtilior. Privata enim iudicia maximarum quidem</td><td>5</td></tr><tr><td>rerum in iuris consultorum mihi videntur esse</td><td></td></tr><tr><td>prudentia. Nam et adsunt multum et adhibentur</td><td></td></tr><tr><td>in consilia et patronis diligentibus ad eorum pru- </td><td></td></tr><tr><td>dentiam confugientibus hastas ministrant. In omni-</td><td>66.1</td></tr><tr><td>bus igitur eis iudiciis, in quibus ex fide bona est</td><td></td></tr><tr><td>additum, ubi vero etiam ut inter bonos bene</td><td></td></tr><tr><td>agier oportet, in primisque in arbitrio rei uxoriae, in</td><td></td></tr><tr><td>quo est quod eius aequius melius, parati eis esse</td><td>5</td></tr><tr><td>debent. Illi dolum malum, illi fidem bonam, illi</td><td></td></tr><tr><td>aequum bonum, illi quid socium socio, quid eum qui</td><td></td></tr><tr><td>negotia aliena curasset ei cuius ea negotia fuissent,</td><td></td></tr><tr><td>quid eum qui mandasset, eumve cui mandatum</td><td></td></tr><tr><td>esset, alterum alteri praestare oporteret, quid virum</td><td>10</td></tr><tr><td>uxori, quid uxorem viro tradiderunt. Licebit igitur</td><td></td></tr><tr><td>diligenter argumentorum cognitis locis non modo</td><td></td></tr><tr><td>oratoribus et philosophis, sed iuris etiam peritis</td><td></td></tr><tr><td>copiose de consultationibus suis disputare. </td><td></td></tr>
        </table>