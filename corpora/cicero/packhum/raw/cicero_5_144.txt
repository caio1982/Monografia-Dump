<table>
          <script>targetHit=0;</script>
          <tr><td>  Vide quam tibi defensionem patefecerim, quam iniquam</td><td>2.3.193.5</td></tr><tr><td>in socios, quam remotam ab utilitate rei publicae, quam</td><td></td></tr><tr><td>seiunctam a voluntate ac sententia legis. Tu, cum tibi</td><td></td></tr><tr><td>ego frumentum in meis agris atque in mea civitate, denique </td><td></td></tr><tr><td>cum in iis locis in quibus es, versaris, rem geris, provinciam</td><td></td></tr><tr><td>administras, paratus sim dare, angulum mihi aliquem eligas</td><td>10</td></tr><tr><td>provinciae reconditum ac derelictum? iubeas ibi me metiri</td><td></td></tr><tr><td>quo portare non expediat, ubi emere non possim? Im-</td><td>194.1</td></tr><tr><td>probum facinus, iudices, non ferendum, nemini lege con-</td><td></td></tr><tr><td>cessum, sed fortasse adhuc in nullo etiam vindicatum!</td><td></td></tr><tr><td>Tamen ego hoc, quod ferri nego posse, Verri, iudices, con-</td><td></td></tr><tr><td>cedo et largior. Si ullo in loco eius provinciae frumentum</td><td>5</td></tr><tr><td>tanti fuit quanti iste aestimavit, hoc crimen in istum reum</td><td></td></tr><tr><td>valere oportere non arbitror. Verum enim vero, cum esset</td><td></td></tr><tr><td>HS binis aut etiam ternis quibusvis in locis provinciae,</td><td></td></tr><tr><td>duodenos sestertios exegisti. Si mihi tecum neque de</td><td></td></tr><tr><td>annona neque de aestimatione tua potest esse controversia,</td><td>10</td></tr><tr><td>quid sedes, quid exspectas, quid defendis? utrum tibi</td><td></td></tr><tr><td>pecuniae coactae conciliatae videntur adversus leges, ad-</td><td></td></tr><tr><td>versus rem publicam cum maxima sociorum iniuria, an</td><td></td></tr><tr><td>vero id recte, ordine, e re publica, sine cuiusquam iniuria</td><td></td></tr><tr><td>factum esse defendis? </td><td>15</td></tr><tr><td>  Cum tibi senatus ex aerario pecuniam prompsisset et</td><td>195.1</td></tr><tr><td>singulos tibi denarios adnumerasset quos tu pro singulis</td><td></td></tr><tr><td>modiis aratoribus solveres, quid facere debuisti? Si quod</td><td></td></tr><tr><td>L. Piso ille Frugi, qui legem de pecuniis repetundis primus</td><td></td></tr><tr><td>tulit, cum emisses quanti esset, quod superaret pecuniae</td><td>5</td></tr><tr><td>rettulisses; si ut ambitiosi homines aut benigni, cum pluris</td><td></td></tr><tr><td>senatus aestimasset quam quanti esset annona, ex senatus</td><td></td></tr><tr><td>aestimatione, non ex annonae ratione solvisses; sin, ut</td><td></td></tr><tr><td>plerique faciunt, in quo erat aliqui quaestus, sed is honestus</td><td></td></tr><tr><td>atque concessus, frumentum, quoniam vilius erat, ne</td><td>10</td></tr><tr><td>emisses, sumpsisses id nummorum quod tibi senatus cellae</td><td></td></tr><tr><td>nomine concesserat.  </td><td></td></tr>
        </table>