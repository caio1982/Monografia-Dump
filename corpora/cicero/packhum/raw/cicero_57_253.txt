<table>
          <script>targetHit=0;</script>
          <tr class="title first  date"><td>viii Id<span class="snum">.</span> Sext<span class="snum">.</span> <span class="snum">47</span> <span class="snum">(</span>§<span class="snum">5)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quae[dam] ad me et, quae etiam ad me vis, ad Tulliam de me</td><td>11.24.1.1</td></tr><tr><td>scripsisti, ea sentio esse vera. eo sum miserior, etsi nihil vide-</td><td></td></tr><tr><td>batur addi posse, quod mihi non modo irasci gravissima iniuria</td><td></td></tr><tr><td>accepta sed ne dolere quidem impune licet. qua re istuc</td><td></td></tr><tr><td>feramus. quod cum tulerimus, tamen eadem erunt perpetienda</td><td>5</td></tr><tr><td>quae tu ne accidant ut caveamus mones. ea enim est a nobis</td><td></td></tr><tr><td>contracta culpa ut omni statu omnique populo eundem exitum</td><td></td></tr><tr><td>habitura videatur. </td><td></td></tr><tr><td>  Sed ad meam manum redeo; erunt enim haec occultius</td><td>2.1</td></tr><tr><td>agenda. vide, quaeso, etiam nunc de testamento; quod tum</td><td></td></tr><tr><td>factum &lt;mallem&gt; cum illa quaerere coeperat. non, credo, te</td><td></td></tr><tr><td>commovit; neque enim rogavit, ne me quidem. sed quasi ita</td><td></td></tr><tr><td>sit, quoniam in sermonem iam venisti, poteris eam monere ut</td><td>5</td></tr><tr><td>alicui committat cuius extra periculum huius belli fortuna sit.</td><td></td></tr><tr><td>equidem tibi potissimum velim, si idem illa vellet; quam</td><td></td></tr><tr><td>quidem celo miseram me hoc timere. de illo altero, scio</td><td></td></tr><tr><td>equidem venire nunc nil posse, sed seponi et occultari possunt</td><td></td></tr><tr><td>ut extra ruinam sint eam quae impendet. nam quod scribis</td><td>3.1</td></tr><tr><td>nobis nostra et tua &lt;et&gt; Terentiae fore parata, tua credo, nostra</td><td></td></tr><tr><td>quae poterunt esse? de Terentia autem (mitto cetera quae</td><td></td></tr><tr><td>sunt innumerabilia), quid ad hoc addi potest? scripseras ut</td><td></td></tr><tr><td>HS <span class="caps"><span class="ovl">xii</span></span><span class="ovl"></span> permutaret; tantum esse reliquum de argento. misit</td><td>5</td></tr><tr><td>illa <span class="caps">cci</span>ↄↄ mihi et adscripsit tantum esse reliquum. cum hoc </td><td></td></tr><tr><td>tam parvum de parvo detraxerit, perspicis quid in maxima re</td><td></td></tr><tr><td>fecerit. </td><td></td></tr><tr><td>  Philotimus non modo nullus venit sed ne per litteras quidem</td><td>4.1</td></tr><tr><td>aut per nuntium certiorem facit me quid egerit. Epheso qui</td><td></td></tr><tr><td>veniunt ibi se eum de suis controversiis in ius adeuntem vidisse</td><td></td></tr><tr><td>nuntiant; quae quidem (ita enim veri simile est) in adventum</td><td></td></tr><tr><td>Caesaris fortasse reiciuntur. ita aut nihil puto eum habere quod</td><td>5</td></tr><tr><td>putet ad me celerius perferendum aut &lt;ad&gt;eo me magis esse</td><td></td></tr><tr><td>despectum ut, etiam si quid habet, id nisi omnibus suis negotiis</td><td></td></tr><tr><td>confectis ad me referre non curet. ex quo magnum equidem</td><td></td></tr><tr><td>capio dolorem sed non tantum quantum videor debere. nihil</td><td></td></tr><tr><td>enim mea minus interesse puto quam quid illinc adferatur. id</td><td>10</td></tr><tr><td>quam ob rem te intellegere certo scio. </td><td></td></tr><tr><td>  Quod me mones de vultu et oratione ad tempus accommo-</td><td>5.1</td></tr><tr><td>danda, etsi difficile est, tamen imperarem mihi, si mea quicquam</td><td></td></tr><tr><td>interesse putarem. quod scribis &lt;te binis&gt; litteris putare</td><td></td></tr><tr><td>Africanum negotium confici posse, vellem scriberes cur ita</td><td></td></tr><tr><td>putares; mihi quidem nihil in mentem venit qua re id putem</td><td>5</td></tr><tr><td>fieri posse. tu tamen velim, si quid erit quod consolationis</td><td></td></tr><tr><td>aliquid habeat, scribas ad me; sin, ut perspicio, nihil erit, scribas</td><td></td></tr><tr><td>id ipsum. ego ad te, si quid audiero citius, scribam. vale. <span class="caps">viii</span></td><td></td></tr><tr><td>Id. Sext.</td><td></td></tr>
        </table>