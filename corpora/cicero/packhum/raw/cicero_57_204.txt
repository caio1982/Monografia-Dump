<table>
          <script>targetHit=0;</script>
          <tr class="title first  date"><td>iii Non<span class="snum">.</span> Apr<span class="snum">.</span> <span class="snum">49</span> <span class="snum">(</span>§<span class="snum">1)</span> in Laterio Quinti fratris</td><td></td></tr><tr class="title last  "><td>CICERO ATTICO SAL.</td><td></td></tr><tr><td><span class="caps">iii</span> Non., cum in Laterium fratris venissem, accepi litteras et</td><td>10.1.1.1</td></tr><tr><td>paulum lectis respiravi, quod post has ruinas mihi non</td><td></td></tr><tr><td>acciderat; per enim magni aestimo tibi firmitudinem animi</td><td></td></tr><tr><td>nostri et factum nostrum probari. Sexto etiam nostro quod </td><td></td></tr><tr><td>scribis probari, ita laetor ut me quasi patris eius, cui semper</td><td>5</td></tr><tr><td>uni plurimum tribui, iudicio comprobari putem; qui mihi,</td><td></td></tr><tr><td>quod saepe soleo recordari, dixit olim Nonis illis ille Decem-</td><td></td></tr><tr><td>bribus, cum ego 'Sexte, quidnam ergo?',</td><td></td></tr><tr><td>    'μὴ μάν' inquit ille 'ἀσπουδί γε καὶ ἀκλειῶς,</td><td></td></tr><tr><td>    ἀλλὰ μέγα ῥέξας τι καὶ ἐσσομένοισι πυθέσθαι.'</td><td>10</td></tr><tr><td>eius igitur mihi vivit auctoritas, et simillimus eius filius eodem</td><td></td></tr><tr><td>est apud me pondere quo fuit ille; quem salvere velim iubeas</td><td></td></tr><tr><td>plurimum. </td><td></td></tr><tr><td>  Tu tuum consilium etsi non in longinquum tempus differs</td><td>2.1</td></tr><tr><td>(iam enim illum emptum pacificatorem perorasse puto, iam</td><td></td></tr><tr><td>actum aliquid esse in consessu senatorum; &lt;senatum&gt; enim</td><td></td></tr><tr><td>non puto), tamen suspensum meum detines, sed eo minus quod</td><td></td></tr><tr><td>non dubito quid nobis agendum putes; qui enim Flavio</td><td>5</td></tr><tr><td>legionem et Siciliam dari scribas et id iam fieri, quae tu</td><td></td></tr><tr><td>scelera partim parari iam et cogitari, partim ex tempore</td><td></td></tr><tr><td>futura censes? ego vero Solonis, popularis tui (ut puto, &lt;iam&gt;</td><td></td></tr><tr><td>etiam mei), legem neglegam, qui capite sanxit si qui in seditione</td><td></td></tr><tr><td>non alterius utrius partis fuisset, &lt;et&gt; nisi si tu aliter censes, et</td><td>10</td></tr><tr><td>hinc abero et illim. sed alterum mihi est certius, nec praeri-</td><td></td></tr><tr><td>piam tamen; exspectabo tuum consilium et eas litteras, nisi</td><td></td></tr><tr><td>alias iam dedisti, quas scripsi ut Cephalioni dares. </td><td></td></tr><tr><td>  Quod scribis, non quo alicunde audieris, sed te ipsum</td><td>3.1</td></tr><tr><td>putare me attractum iri si de pace agatur, mihi omnino non </td><td></td></tr><tr><td>venit in mentem quae possit actio esse de pace, cum illi certis-</td><td></td></tr><tr><td>simum sit, si possit, exspoliare exercitu et provincia Pom-</td><td></td></tr><tr><td>peium; nisi forte iste nummarius ei potest persuadere ut,</td><td>5</td></tr><tr><td>dum oratores eant et redeant, quiescat. nihil video quod</td><td></td></tr><tr><td>sperem aut quod iam putem fieri posse. sed tamen hominis</td><td></td></tr><tr><td>hoc ipsum probi est? est magnum et τῶν πολιτικωτάτων</td><td></td></tr><tr><td>σκεμμάτων, veniendumne sit in consilium tyranni si is ali-</td><td></td></tr><tr><td>qua de re bona deliberaturus sit. qua re si quid eius modi</td><td>10</td></tr><tr><td>evenerit ut arcessamur (quod equidem non puto; quid enim</td><td></td></tr><tr><td>essem de pace dicturus dixi, ipse valde repudiavit), sed tamen</td><td></td></tr><tr><td>si quid acciderit, quid censeas mihi faciendum utique scribito.</td><td></td></tr><tr><td>nihil enim mihi adhuc accidit quod maioris consili esset. </td><td></td></tr><tr><td>  Trebati, boni viri et civis, verbis te gaudeo delectatum,</td><td>15</td></tr><tr><td>tuaque ista crebra ἐκφώνησις 'ὑπέρευ' me sola adhuc delecta-</td><td></td></tr><tr><td>vit. litteras tuas vehementer exspecto; quas quidem credo iam</td><td></td></tr><tr><td>datas esse.</td><td></td></tr>
        </table>