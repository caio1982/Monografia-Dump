<table>
          <script>targetHit=0;</script>
          <tr class="title first  date"><td>an<span class="snum">.(?)</span> <span class="snum">56</span> Romae</td><td></td></tr><tr class="title last  "><td>M. CICERO S. D. P. SITTIO P. F.</td><td></td></tr><tr><td>Non oblivione amicitiae nostrae neque intermissione con-</td><td>5.17.1.1</td></tr><tr><td>suetudinis meae superioribus temporibus ad te nullas litteras</td><td></td></tr><tr><td>misi, sed quod priora tempora in ruinis rei publicae nostrisque</td><td></td></tr><tr><td>iacuerunt, posteriora autem me a scribendo tuis iniustissimis</td><td></td></tr><tr><td>atque acerbissimis incommodis retardarunt. cum vero et</td><td>5</td></tr><tr><td>intervallum iam satis longum fuisset et tuam virtutem</td><td></td></tr><tr><td>animique magnitudinem diligentius essem mecum recordatus,</td><td></td></tr><tr><td>non putavi esse alienum institutis meis haec ad te scribere.  </td><td></td></tr><tr><td>  Ego te, P. Sitti, et primis temporibus illis quibus in invidiam</td><td>2.1</td></tr><tr><td>absens et in crimen vocabare defendi et, cum in tui fami-</td><td></td></tr><tr><td>liarissimi iudicio ac periculo tuum crimen coniungeretur,</td><td></td></tr><tr><td>ut potui accuratissime te tuamque causam tutatus sum et</td><td></td></tr><tr><td>proxime recenti adventu meo, cum rem aliter institutam</td><td>5</td></tr><tr><td>offendissem ac mihi placuisset si adfuissem, tamen nulla re</td><td></td></tr><tr><td>saluti tuae defui; cumque eo tempore invidia annonae, inimici</td><td></td></tr><tr><td>non solum tui verum etiam amicorum tuorum, iniquitas totius</td><td></td></tr><tr><td>iudici multaque alia rei publicae vitia plus quam causa ipsa</td><td></td></tr><tr><td>veritasque valuissent, Publio tuo neque opera neque consilio</td><td>10</td></tr><tr><td>neque labore neque gratia neque testimonio defui. </td><td></td></tr><tr><td>  Quam ob rem omnibus officiis amicitiae diligenter a me</td><td>3.1</td></tr><tr><td>sancteque servatis ne hoc quidem praetermittendum esse</td><td></td></tr><tr><td>duxi, te ut hortarer rogaremque ut et hominem te et virum</td><td></td></tr><tr><td>esse meminisses, id est, ut et communem incertumque casum,</td><td></td></tr><tr><td>quem neque vitare quisquam nostrum nec praestare ullo</td><td>5</td></tr><tr><td>pacto potest, sapienter ferres et dolori fortiter ac fortunae</td><td></td></tr><tr><td>resisteres cogitaresque et in nostra civitate et in ceteris quae</td><td></td></tr><tr><td>rerum potitae sunt multis fortissimis atque optimis viris</td><td></td></tr><tr><td>iniustis iudiciis talis casus incidisse. illud utinam ne ve&lt;re&gt;</td><td></td></tr><tr><td>scriberem, ea te re publica carere in qua neminem prudentem</td><td>10</td></tr><tr><td>hominem res ulla delectet! </td><td></td></tr><tr><td>  De tuo autem filio vereor ne, si nihil ad te scripserim,</td><td>4.1</td></tr><tr><td>debitum eius virtuti videar testimonium non dedisse, sin</td><td></td></tr><tr><td>autem omnia quae sentio perscripserim, ne refricem meis</td><td></td></tr><tr><td>litteris desiderium ac dolorem tuum. sed tamen prudentissime</td><td></td></tr><tr><td>facies si illius pietatem, virtutem, industriam, ubicumque eris,</td><td>5</td></tr><tr><td>tuam esse, tecum esse duces. nec enim minus nostra sunt quae</td><td></td></tr><tr><td>animo complectimur quam quae oculis intuemur. quam ob</td><td>5.1</td></tr><tr><td>rem et illius eximia virtus summusque in te amor magnae</td><td></td></tr><tr><td>tibi consolationi debet esse et nos ceterique qui te non ex </td><td></td></tr><tr><td>fortuna sed ex virtute tua pendimus semperque pendemus et</td><td></td></tr><tr><td>maxime animi tui conscientia, cum tibi nihil merito accidisse</td><td>5</td></tr><tr><td>reputabis et illud adiunges, homines sapientis turpitudine,</td><td></td></tr><tr><td>non casu, et delicto suo, non aliorum iniuria, commoveri. </td><td></td></tr><tr><td>  Ego et memoria nostrae veteris amicitiae et virtute atque</td><td></td></tr><tr><td>observantia fili tui monitus nullo loco deero neque ad con-</td><td></td></tr><tr><td>solandam neque ad levandam fortunam tuam. tu si quid ad</td><td>10</td></tr><tr><td>me forte scripseris, perficiam ne te frustra scripsisse arbitrere.</td><td></td></tr>
        </table>