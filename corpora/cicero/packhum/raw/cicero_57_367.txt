<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Sept<span class="snum">.</span> <span class="snum">45</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Heri nescio quid in strepitu videor &lt;ex te&gt; exaudisse cum</td><td>13.48.1.1</td></tr><tr><td>diceres te in Tusculanum venturum. quod utinam! iterum</td><td></td></tr><tr><td>utinam! tuo tamen commodo. </td><td></td></tr><tr><td>  Lepta me rogat ut, si quid sibi opus sit, accurram; mortuus</td><td></td></tr><tr><td>enim Babullius. Caesar, opinor, ex uncia, etsi nihil adhuc; sed</td><td>5</td></tr><tr><td>Lepta ex triente. veretur autem ne non liceat tenere heredi-</td><td></td></tr><tr><td>tatem, ἀλόγως omnino, sed veretur tamen. is igitur si accierit,</td><td></td></tr><tr><td>accurram; si minus, &lt;non&gt; ante quam necesse erit. tu Pollicem,</td><td></td></tr><tr><td>cum poteris. </td><td></td></tr><tr><td>  Laudationem Porciae tibi misi correctam. eo properavi ut,</td><td>2.1</td></tr><tr><td>si forte aut Domitio filio aut Bruto mitteretur, haec mitteretur.</td><td></td></tr><tr><td>id, si tibi erit commodum, magno opere cures velim, et velim</td><td></td></tr><tr><td>M. Varronis et Olli mittas laudationem, Olli utique. nam</td><td></td></tr><tr><td>illam legi, volo tamen regustare. quaedam enim vix [mihi]</td><td>5</td></tr><tr><td>credo legisse me. </td><td></td></tr>
        </table>