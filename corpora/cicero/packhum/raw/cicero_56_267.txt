<table>
          <script>targetHit=0;</script>
          <tr class="title first  date"><td>c<span class="snum">.</span> Dec<span class="snum">.</span> <span class="snum">46</span></td><td></td></tr><tr class="title last  "><td>CICERO CORNIFICIO S.</td><td></td></tr><tr><td>Libentissime legi tuas litteras, in quibus iucundissimum mihi</td><td>12.19.1.1</td></tr><tr><td>fuit quod cognovi meas tibi redditas esse. non enim dubitabam</td><td></td></tr><tr><td>quin eas libenter lecturus esses; verebar ut redderentur. </td><td></td></tr><tr><td>  Bellum quod est in Syria Syriamque provinciam tibi</td><td></td></tr><tr><td>tributam esse a Caesare ex tuis litteris cognovi. eam rem tibi</td><td>5</td></tr><tr><td>volo bene et feliciter evenire; quod ita fore confido fretus et</td><td></td></tr><tr><td>industria et prudentia tua. sed de Parthici belli suspicione</td><td>2.1</td></tr><tr><td>quod scribis sane me commovit. quid enim copiarum haberes</td><td></td></tr><tr><td>cum ipse coniectura consequi poteram tum ex tuis litteris</td><td></td></tr><tr><td>cognovi. itaque opto ne se illa gens moveat hoc tempore, dum</td><td></td></tr><tr><td>ad te legiones eae perducantur quas audio duci. quod si</td><td>5</td></tr><tr><td>paris copias ad confligendum non habebis, non te fugiet uti</td><td></td></tr><tr><td>consilio M. Bibuli, qui se oppido munitissimo et copiosissimo</td><td></td></tr><tr><td>tam diu tenuit quam diu in provincia Parthi fuerunt. </td><td></td></tr><tr><td>  Sed haec melius ex re et ex tempore constitues. mihi</td><td>3.1</td></tr><tr><td>quidem usque curae erit quid agas dum quid egeris sciero.</td><td></td></tr><tr><td>litteras ad te numquam habui cui darem quin dederim; a te</td><td></td></tr><tr><td>ut idem facias peto, in primisque ut ita ad tuos scribas ut me</td><td></td></tr><tr><td>tuum sciant esse. </td><td>5</td></tr>
        </table>