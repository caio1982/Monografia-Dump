<table>
          <script>targetHit=0;</script>
          <tr class="title first  date"><td>iii Id<span class="snum">.</span> Mai<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Et Hirtium aliquid ad te συμπαθῶς de me scripsisse facile patior</td><td>12.44.1.1</td></tr><tr><td>(fecit enim humane) et te eius epistulam ad me non misisse</td><td></td></tr><tr><td>multo facilius; tu enim etiam humanius. illius librum quem ad</td><td></td></tr><tr><td>me misit de Catone propterea volo divulgari a tuis ut ex</td><td></td></tr><tr><td>istorum vituperatione sit illius maior laudatio. </td><td>5</td></tr><tr><td>  Quod per Mustelam agis, habes hominem valde idoneum</td><td>2.1</td></tr><tr><td>meique sane studiosum iam inde a Pontiano. perfice igitur</td><td></td></tr><tr><td>aliquid. quid autem aliud nisi ut aditus sit emptori? quod per</td><td></td></tr><tr><td>quemvis heredem potest effici. sed Mustelam id perfecturum,</td><td></td></tr><tr><td>si rogaris, puto. mihi vero et locum quem opto ad id quod</td><td>5</td></tr><tr><td>volumus dederis et praeterea ἐγγήραμα. nam illa Sili et Drusi</td><td></td></tr><tr><td>non satis οἰκοδεσποτικὰ mihi videntur. quid enim? sedere totos</td><td></td></tr><tr><td>dies in villa? ista igitur malim, primum Othonis, deinde</td><td></td></tr><tr><td>Clodiae. si nihil fiet, aut Druso ludus est suggerendus aut</td><td></td></tr><tr><td>utendum Tusculano. </td><td>10</td></tr><tr><td>  Quod domi te inclusisti ratione fecisti; sed, quaeso, confice</td><td>3.1</td></tr><tr><td>et te vacuum redde nobis. ego hinc, ut scripsi antea, postridie</td><td></td></tr><tr><td>Idus Lanuvi, deinde postridie in Tusculano. contudi enim</td><td></td></tr><tr><td>animum et fortasse vici, si modo permansero. scies igitur</td><td></td></tr><tr><td>fortasse cras, summum perendie. </td><td>5</td></tr><tr><td>  Sed quid est, quaeso? Philotimus nec Carteia Pompeium</td><td></td></tr><tr><td>teneri (qua de re litterarum ad Clodium Patavinum missarum</td><td></td></tr><tr><td>exemplum mihi Oppius et Balbus miserant, se id factum </td><td></td></tr><tr><td>arbitrari) bellumque narrat reliquum satis magnum. solet</td><td></td></tr><tr><td>omnino esse Favoniaster. sed tamen, si quid habes. volo etiam</td><td>10</td></tr><tr><td>de naufragio Caniniano scire quid sit. </td><td></td></tr><tr><td>  Ego hic duo magna συντάγματα absolvi; nullo enim alio</td><td>4.1</td></tr><tr><td>modo a miseria quasi aberrare possum. tu mihi, etiam si nihil</td><td></td></tr><tr><td>erit quod scribas, quod fore ita video, tamen id ipsum scribas</td><td></td></tr><tr><td>velim te nihil habuisse quod scriberes, dum modo ne his verbis.</td><td></td></tr>
        </table>