<table>
          <script>targetHit=0;</script>
          <tr class="title first  date"><td>incerto</td><td></td></tr><tr class="title last  "><td>M. CICERO IIII VIRIS ET DECURIONIBUS S. D.</td><td></td></tr><tr><td>Tantae mihi cum Q. Hippio causae necessitudinis sunt ut</td><td>13.76.1.1</td></tr><tr><td>nihil possit esse coniunctius quam nos inter nos sumus. quod</td><td></td></tr><tr><td>nisi ita esset, uterer mea consuetudine, ut vobis nulla in</td><td></td></tr><tr><td>re molestus essem. etenim vos mihi optimi testes estis, cum</td><td></td></tr><tr><td>mihi persuasum esset nihil esse quod a vobis impetrare non</td><td>5</td></tr><tr><td>possem, numquam me tamen gravem vobis esse voluisse.</td><td></td></tr><tr><td>vehementer igitur vos etiam atque etiam rogo ut honoris mei</td><td>2.1</td></tr><tr><td>causa quam liberalissime C. Valgium Hippianum tractetis</td><td></td></tr><tr><td>remque cum eo conficiatis ut, quam possessionem habet in</td><td></td></tr><tr><td>agro Fregellano &lt;a&gt; vobis emptam, eam liberam et immunem</td><td></td></tr><tr><td>habere possit. id si a vobis impetraro, summo me beneficio</td><td>5</td></tr><tr><td>vestro adfectum arbitrabor. </td><td></td></tr>
        </table>