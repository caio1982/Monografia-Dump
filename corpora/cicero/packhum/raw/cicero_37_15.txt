<table>
          <script>targetHit=0;</script>
          <tr><td>  'Ego vero,' inquit, 'pergam et id faciam, quod in prin-</td><td>1.209.5</td></tr><tr><td>cipio fieri in omnibus disputationibus oportere censeo, ut,</td><td></td></tr><tr><td>quid illud sit, de quo disputetur, explanetur, ne vagari et</td><td></td></tr><tr><td>errare cogatur oratio, si ei, qui inter se dissenserint, non</td><td></td></tr><tr><td>idem [esse] illud, de quo agitur, intellegant. Nam si forte</td><td>210.1</td></tr><tr><td>quaereretur quae esset ars imperatoris, constituendum</td><td></td></tr><tr><td>putarem principio, quis esset imperator; qui cum esset</td><td></td></tr><tr><td>constitutus administrator quidam belli gerendi, tum adiun-</td><td></td></tr><tr><td>geremus de exercitu, de castris, de agminibus, de signorum</td><td>5</td></tr><tr><td>conlationibus, de oppidorum oppugnationibus, de commeatu,</td><td></td></tr><tr><td>de insidiis faciendis atque vitandis, de reliquis rebus, quae</td><td></td></tr><tr><td>essent propriae belli administrandi; quarum qui essent animo</td><td></td></tr><tr><td>et scientia compotes, eos esse imperatores dicerem, utererque</td><td></td></tr><tr><td>exemplis Africanorum et Maximorum, Epaminondam atque</td><td>10</td></tr><tr><td>Hannibalem atque eius generis homines nominarem. Sin</td><td>211.1</td></tr><tr><td>autem quaereremus quis esset is, qui ad rem publicam</td><td></td></tr><tr><td>moderandam usum et scientiam et studium suum contulis-</td><td></td></tr><tr><td>set, definirem hoc modo: qui quibus rebus utilitas rei</td><td></td></tr><tr><td>publicae pareretur augereturque, teneret eisque uteretur,</td><td>5</td></tr><tr><td>hunc rei publicae rectorem et consili publici auctorem esse</td><td></td></tr><tr><td>habendum, praedicaremque P. Lentulum principem illum</td><td></td></tr><tr><td>et Ti. Gracchum patrem et Q. Metellum et P. Africanum et</td><td></td></tr><tr><td>C. Laelium et innumerabilis alios cum ex nostra civitate tum</td><td></td></tr><tr><td>ex ceteris. Sin autem quaereretur quisnam iuris consultus</td><td>212.1</td></tr><tr><td>vere nominaretur, eum dicerem, qui legum et consuetudinis</td><td></td></tr><tr><td>eius, qua privati in civitate uterentur, et ad respondendum</td><td></td></tr><tr><td>et ad agendum et ad cavendum peritus esset, et ex eo </td><td></td></tr><tr><td>genere Sex. Aelium, M'. Manilium, P. Mucium nominarem.</td><td>5</td></tr><tr><td>Atque, ut iam ad leviora artium studia veniam, si musicus,</td><td></td></tr><tr><td>si grammaticus, si poeta quaeratur, possim similiter ex-</td><td></td></tr><tr><td>plicare, quid eorum quisque profiteatur et quo non amplius</td><td></td></tr><tr><td>ab quoque sit postulandum. Philosophi denique ipsius,</td><td></td></tr><tr><td>qui de sua vi ac sapientia unus omnia paene profitetur, est</td><td>10</td></tr><tr><td>tamen quaedam descriptio, ut is, qui studeat omnium rerum</td><td></td></tr><tr><td>divinarum atque humanarum vim naturam causasque nosse</td><td></td></tr><tr><td>et omnem bene vivendi rationem tenere et persequi, nomine</td><td></td></tr><tr><td>hoc appelletur. Oratorem autem, quoniam de eo quaerimus,</td><td>213.1</td></tr><tr><td>equidem non facio eundem quem Crassus, qui mihi visus</td><td></td></tr><tr><td>est omnem omnium rerum atque artium scientiam compre-</td><td></td></tr><tr><td>hendere uno oratoris officio ac nomine; atque eum puto</td><td></td></tr><tr><td>esse, qui et verbis ad audiendum iucundis et sententiis</td><td>5</td></tr><tr><td>ad probandum accommodatis uti possit in causis forensibus</td><td></td></tr><tr><td>atque communibus: hunc ego appello oratorem eumque</td><td></td></tr><tr><td>esse praeterea instructum voce et actione et lepore quodam</td><td></td></tr><tr><td>volo. Crassus vero mihi noster visus est oratoris facul-</td><td>214.1</td></tr><tr><td>tatem non illius artis terminis, sed ingeni sui finibus</td><td></td></tr><tr><td>immensis paene describere; nam et civitatum regendarum</td><td></td></tr><tr><td>oratori gubernacula sententia sua tradidit, in quo per mihi</td><td></td></tr><tr><td>mirum visum est, Scaevola, te hoc illi concedere, cum</td><td>5</td></tr><tr><td>saepissime tibi senatus breviter impoliteque dicenti maximis</td><td></td></tr><tr><td>sit de rebus adsensus. M. vero Scaurus, quem non longe</td><td></td></tr><tr><td>ruri apud se esse audio, vir regendae rei publicae scientis-</td><td></td></tr><tr><td>simus, si audierit hanc auctoritatem gravitatis et consili sui</td><td></td></tr><tr><td>vindicari a te, Crasse, quod eam oratoris propriam esse</td><td>10</td></tr><tr><td>dicas, iam, credo, huc veniat et hanc loquacitatem nostram</td><td></td></tr><tr><td>vultu ipso aspectuque conterreat; qui quamquam est in</td><td></td></tr><tr><td>dicendo minime contemnendus, prudentia tamen rerum</td><td></td></tr><tr><td>magnarum magis quam dicendi arte nititur. Neque vero,</td><td>215.1</td></tr><tr><td>si quis utrumque potest, aut ille consili publici auctor ac</td><td></td></tr><tr><td>senator bonus ob eam ipsam causam orator est aut hic</td><td></td></tr><tr><td>disertus atque eloquens, si est idem in procuratione civitatis </td><td></td></tr><tr><td>egregius, illam scientiam dicendi copia est consecutus:</td><td>5</td></tr><tr><td>multum inter se distant istae facultates longeque sunt</td><td></td></tr><tr><td>diversae atque seiunctae neque eadem ratione ac via</td><td></td></tr><tr><td>M. Cato, P. Africanus, Q. Metellus, C. Laelius, qui omnes</td><td></td></tr><tr><td>eloquentes fuerunt, orationem suam et rei publicae digni-</td><td></td></tr><tr><td>tatem exornabant. Neque enim est interdictum aut a rerum</td><td>10</td></tr><tr><td>natura aut a lege aliqua atque more, ut singulis hominibus</td><td></td></tr><tr><td>ne amplius quam singulas artis nosse liceat. Qua re non,</td><td>216.1</td></tr><tr><td>si eloquentissimus Athenis Pericles idemque in ea civitate</td><td></td></tr><tr><td>plurimos annos princeps consili publici fuit, idcirco eiusdem</td><td></td></tr><tr><td>hominis atque artis utraque facultas existimanda est, nec, si</td><td></td></tr><tr><td>P. Crassus idem fuit eloquens et iuris peritus, ob eam</td><td>5</td></tr><tr><td>causam inest in facultate dicendi iuris civilis scientia. Nam</td><td>217.1</td></tr><tr><td>si ut quisque in aliqua arte et facultate excellens aliam</td><td></td></tr><tr><td>quoque artem sibi adsumpserit, is perficiet ut, quod prae-</td><td></td></tr><tr><td>terea sciet, id eius, in quo excellet, pars quaedam esse</td><td></td></tr><tr><td>videatur, licet ista ratione dicamus pila bene et duodecim</td><td>5</td></tr><tr><td>scriptis ludere proprium esse iuris civilis, quoniam utrumque</td><td></td></tr><tr><td>eorum P. Mucius optime fecerit; eademque ratione dicantur</td><td></td></tr><tr><td>ei quos φυσικούς Graeci nominant eidem poetae, quoniam</td><td></td></tr><tr><td>Empedocles physicus egregium poema fecerit. At hoc ne</td><td></td></tr><tr><td>philosophi quidem ipsi, qui omnia sicut propria sua esse</td><td>10</td></tr><tr><td>atque a se possideri volunt, dicere audent, geometriam aut</td><td></td></tr><tr><td>musicam philosophi esse, quia Platonem omnes in illis</td><td></td></tr><tr><td>artibus praestantissimum fuisse fateantur. Ac si iam placet</td><td>218.1</td></tr><tr><td>omnis artis oratori subiungere, tolerabilius est sic potius</td><td></td></tr><tr><td>dicere, ut, quoniam dicendi facultas non debeat esse ieiuna</td><td></td></tr><tr><td>atque nuda, sed aspersa atque distincta multarum rerum</td><td></td></tr><tr><td>iucunda quadam varietate, sit boni oratoris multa auribus</td><td>5</td></tr><tr><td>accepisse, multa vidisse, multa animo et cogitatione, multa</td><td></td></tr><tr><td>etiam legendo percucurrisse, neque ea ut sua possedisse sed </td><td></td></tr><tr><td>ut aliena libasse; fateor enim callidum quendam hunc et</td><td></td></tr><tr><td>nulla in re tironem ac rudem nec peregrinum atque ho-</td><td></td></tr><tr><td>spitem in agendo esse debere. </td><td>10</td></tr>
        </table>