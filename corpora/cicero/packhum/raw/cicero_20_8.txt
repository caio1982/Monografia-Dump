<table>
          <script>targetHit=0;</script>
          <tr><td>  At quid tulit legum scriptor peritus et callidus? <span class="caps">Velitis</span></td><td>47.8</td></tr><tr><td><span class="caps">ivbeatis vt M. Tvllio aqva et igni interdicatvr?</span></td><td></td></tr><tr><td>Crudele, nefarium, ne in sceleratissimo quidem civi sine iu-</td><td>10</td></tr><tr><td>dicio ferundum! Non tulit <span class="caps">vt interdicatvr</span>. Quid ergo?</td><td></td></tr><tr><td><span class="caps">vt interdictvm sit.</span> O caenum, o portentum, o scelus!</td><td></td></tr><tr><td>hanc tibi legem Clodius scripsit spurciorem lingua sua, ut</td><td></td></tr><tr><td>interdictum sit cui non sit interdictum? Sexte noster, bona</td><td></td></tr><tr><td>venia, quoniam iam dialecticus &lt;es&gt; et haec quoque liguris,</td><td>15</td></tr><tr><td>quod factum non est, ut sit factum, ferri ad populum aut</td><td></td></tr><tr><td>verbis ullis sanciri aut suffragiis confirmari potest? Hoc tu </td><td>48.1</td></tr><tr><td>scriptore, hoc consiliario, hoc ministro omnium non bipedum</td><td></td></tr><tr><td>solum sed etiam quadrupedum impurissimo, rem publicam</td><td></td></tr><tr><td>perdidisti; neque tu eras tam excors tamque demens ut</td><td></td></tr><tr><td>nescires Clodium esse qui contra leges faceret, alios qui</td><td>5</td></tr><tr><td>leges scribere solerent; sed neque eorum neque ceterorum,</td><td></td></tr><tr><td>in quibus esset aliquid modestiae, cuiusquam tibi potestas</td><td></td></tr><tr><td>fuit; neque tu legum scriptoribus isdem potuisti uti quibus</td><td></td></tr><tr><td>ceteri, neque operum architectis, neque pontificem adhibere</td><td></td></tr><tr><td>quem velles, postremo ne in praedae quidem societate</td><td>10</td></tr><tr><td>mancipem aut praedem extra tuorum gladiatorum numerum</td><td></td></tr><tr><td>aut denique suffragi latorem in ista tua proscriptione quem-</td><td></td></tr><tr><td>quam nisi furem ac sicarium reperire potuisti. Itaque cum tu</td><td>49.1</td></tr><tr><td>florens ac potens per medium forum scortum populare voli-</td><td></td></tr><tr><td>tares, amici illi tui te uno amico tecti et beati, qui se populo</td><td></td></tr><tr><td>commiserant, ita repellebantur ut etiam Palatinam tuam</td><td></td></tr><tr><td>perderent; qui in iudicium venerant, sive accusatores erant</td><td>5</td></tr><tr><td>sive rei, te deprecante damnabantur. Denique etiam ille</td><td></td></tr><tr><td>novicius Ligus, venalis adscriptor et subscriptor tuus, cum</td><td></td></tr><tr><td>M. Papiri, sui fratris, esset testamento et iudicio improbatus,</td><td></td></tr><tr><td>mortem eius se velle persequi dixit: nomen Sex. Properti</td><td></td></tr><tr><td>detulit: accusare alienae dominationis scelerisque socius</td><td>10</td></tr><tr><td>propter calumniae metum non est ausus. De hac igitur lege</td><td>50.1</td></tr><tr><td>dicimus, quasi iure rogata videatur, cuius quam quisque</td><td></td></tr><tr><td>partem tetigit digito voce praeda suffragio, quocumque venit,</td><td></td></tr><tr><td>repudiatus convictusque discessit? </td><td></td></tr>
        </table>