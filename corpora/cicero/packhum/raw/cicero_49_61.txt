<table>
          <script>targetHit=0;</script>
          <tr><td>  Nam revocatio illa, quam adfert, cum a contuendis</td><td>3.35.1</td></tr><tr><td>nos malis avocat, nulla est. non est enim in nostra</td><td></td></tr><tr><td>potestate fodicantibus is rebus, quas malas esse opi-</td><td></td></tr><tr><td>nemur, dissimulatio vel oblivio: lacerant, vexant, sti-</td><td></td></tr><tr><td>mulos admovent, ignis adhibent, respirare non sinunt,</td><td>5</td></tr><tr><td>et tu oblivisci iubes, quod contra naturam est, qui,</td><td></td></tr><tr><td>&lt;quod&gt; a natura datum est, auxilium extorqueas in-</td><td></td></tr><tr><td>veterati doloris? est enim tarda illa quidem medicina,</td><td></td></tr><tr><td>sed tamen magna, quam adfert longinquitas et dies.</td><td></td></tr><tr><td>Iubes me bona cogitare, oblivisci malorum. diceres</td><td>10</td></tr><tr><td>aliquid, et magno quidem philosopho dignum, si ea</td><td></td></tr><tr><td>bona esse sentires, quae essent homine dignissima.</td><td></td></tr><tr><td>Pythagoras mihi si diceret aut Socrates aut Plato:</td><td></td></tr><tr><td>'quid iaces aut quid maeres aut cur succumbis cedis-</td><td>36.1</td></tr><tr><td>que fortunae? quae pervellere te forsitan potuerit et</td><td></td></tr><tr><td>pungere, non potuit certe vires frangere. magna vis</td><td></td></tr><tr><td>est in virtutibus; eas excita, si forte dormiunt. iam</td><td></td></tr><tr><td>tibi aderit princeps fortitudo, quae te animo tanto</td><td>5</td></tr><tr><td>esse coget, ut omnia, quae possint homini evenire,</td><td></td></tr><tr><td>contemnas et pro nihilo putes. aderit temperantia,</td><td></td></tr><tr><td>quae est eadem moderatio, a me quidem paulo ante</td><td></td></tr><tr><td>appellata frugalitas, quae te turpiter et nequiter facere</td><td></td></tr><tr><td>nihil patietur. quid est autem nequius aut turpius</td><td>10</td></tr><tr><td>ecfeminato viro? ne iustitia quidem sinet te ista</td><td></td></tr><tr><td>facere, cui minimum esse videtur in hac causa loci;</td><td></td></tr><tr><td>quae tamen ita dicet dupliciter esse te iniustum, cum</td><td></td></tr><tr><td>et alienum adpetas, qui mortalis natus condicionem</td><td></td></tr><tr><td>postules inmortalium et graviter feras te, quod uten- </td><td>15</td></tr><tr><td>dum acceperis, reddidisse. prudentiae vero quid re-</td><td>37.1</td></tr><tr><td>spondebis docenti virtutem sese esse contentam, quo</td><td></td></tr><tr><td>modo ad bene vivendum, sic etiam ad beate? quae</td><td></td></tr><tr><td>si extrinsecus religata pendeat et non et oriatur a se</td><td></td></tr><tr><td>et rursus ad se revertatur et omnia sua complexa</td><td>5</td></tr><tr><td>nihil quaerat aliunde, non intellego, cur aut verbis</td><td></td></tr><tr><td>tam vehementer ornanda aut re tantopere expetenda</td><td></td></tr><tr><td>videatur'—ad haec bona me si revocas, Epicure,</td><td></td></tr><tr><td>pareo, sequor, utor te ipso duce, obliviscor etiam ma-</td><td></td></tr><tr><td>lorum, ut iubes, eoque facilius, quod ea ne in malis</td><td>10</td></tr><tr><td>quidem ponenda censeo. sed traducis cogitationes</td><td></td></tr><tr><td>meas ad voluptates. quas? corporis, credo, aut quae</td><td></td></tr><tr><td>propter corpus vel recordatione vel spe cogitentur.</td><td></td></tr><tr><td>num quid est aliud? rectene interpretor sententiam</td><td></td></tr><tr><td>tuam? solent enim isti negare nos intellegere, quid</td><td>15</td></tr><tr><td>dicat Epicurus. hoc dicit, et hoc ille acriculus me au-</td><td>38.1</td></tr><tr><td>diente Athenis senex Zeno, istorum acutissimus, con-</td><td></td></tr><tr><td>tendere et magna voce dicere solebat: eum esse bea-</td><td></td></tr><tr><td>tum, qui praesentibus voluptatibus frueretur confide-</td><td></td></tr><tr><td>retque se fruiturum aut in omni aut in magna parte</td><td>5</td></tr><tr><td>vitae dolore non interveniente, aut si interveniret, si</td><td></td></tr><tr><td>summus foret, futurum brevem, sin productior, plus</td><td></td></tr><tr><td>habiturum iucundi quam mali; haec cogitantem fore</td><td></td></tr><tr><td>beatum, praesertim cum et ante perceptis bonis con-</td><td></td></tr><tr><td>tentus esset &lt;et&gt; nec mortem nec deos extimesceret.</td><td>10</td></tr><tr><td>habes formam Epicuri vitae beatae verbis Zenonis ex-</td><td></td></tr><tr><td>pressam, nihil ut possit negari. </td><td></td></tr>
        </table>