<table>
          <script>targetHit=0;</script>
          <tr><td>  Iam principio ausus est dicere non posse heredem esse</td><td>18.1</td></tr><tr><td>Caesenniae Caecinam, quod is deteriore iure esset quam</td><td></td></tr><tr><td>ceteri cives propter incommodum Volaterranorum calamita-</td><td></td></tr><tr><td>temque civilem. Itaque homo timidus imperitusque, qui</td><td></td></tr><tr><td>neque animi neque consili satis haberet, non putavit esse</td><td>5</td></tr><tr><td>tanti hereditatem ut de civitate in dubium veniret; concessit,</td><td></td></tr><tr><td>credo, Aebutio, quantum vellet de Caesenniae bonis ut</td><td></td></tr><tr><td>haberet. Immo, ut viro forti ac sapienti dignum fuit, ita</td><td></td></tr><tr><td>calumniam stultitiamque eius obtrivit ac contudit. In pos-</td><td>19.1</td></tr><tr><td>sessione bonorum cum esset, et cum iste sextulam suam</td><td></td></tr><tr><td>nimium exaggeraret, nomine heredis arbitrum familiae her-</td><td></td></tr><tr><td>ciscundae postulavit. Atque illis paucis diebus, postea quam</td><td></td></tr><tr><td>videt nihil se ab A. Caecina posse litium terrore abradere,</td><td>5</td></tr><tr><td>homini Romae in foro denuntiat fundum illum de quo ante</td><td></td></tr><tr><td>dixi, cuius istum emptorem demonstravi fuisse mandatu</td><td></td></tr><tr><td>Caesenniae, suum esse seseque sibi emisse. Quid ais?</td><td></td></tr><tr><td>istius ille fundus est quem sine ulla controversia quadrien-</td><td></td></tr><tr><td>nium, hoc est ex quo tempore fundus veniit, quoad vixit, </td><td>10</td></tr><tr><td>possedit Caesennia? 'Vsus enim,' inquit, 'eius fundi et</td><td></td></tr><tr><td>fructus testamento viri fuerat Caesenniae.' Cum hoc novae</td><td>20.1</td></tr><tr><td>litis genus tam malitiose intenderet, placuit Caecinae de</td><td></td></tr><tr><td>amicorum sententia constituere, quo die in rem praesentem</td><td></td></tr><tr><td>veniretur et de fundo Caecina moribus deduceretur. Con-</td><td></td></tr><tr><td>loquuntur; dies ex utriusque commodo sumitur. Caecina</td><td>5</td></tr><tr><td>cum amicis ad diem venit in castellum Axiam, a quo loco</td><td></td></tr><tr><td>fundus is de quo agitur non longe abest. Ibi certior fit</td><td></td></tr><tr><td>a pluribus homines permultos liberos atque servos coegisse</td><td></td></tr><tr><td>et armasse Aebutium. Cum id partim mirarentur, partim</td><td></td></tr><tr><td>non crederent, ecce ipse Aebutius in castellum venit; de-</td><td>10</td></tr><tr><td>nuntiat Caecinae se armatos habere; abiturum eum non</td><td></td></tr><tr><td>esse, si accessisset. Caecinae placuit et amicis, quoad vide-</td><td></td></tr><tr><td>retur salvo capite fieri posse, experiri tamen. De castello</td><td>21.1</td></tr><tr><td>descendunt, in fundum proficiscuntur. Videtur temere</td><td></td></tr><tr><td>commissum, verum, ut opinor, hoc fuit causae: tam temere</td><td></td></tr><tr><td>istum re commissurum quam verbis minitabatur nemo</td><td></td></tr><tr><td>putavit. Atque iste ad omnis introitus qua adiri poterat</td><td>5</td></tr><tr><td>non modo in eum fundum de quo erat controversia, sed</td><td></td></tr><tr><td>etiam in illum proximum de quo nihil ambigebatur armatos</td><td></td></tr><tr><td>homines opponit. Itaque primo cum in antiquum fundum</td><td></td></tr><tr><td>ingredi vellet, quod ea proxime accedi poterat, frequentes</td><td></td></tr><tr><td>armati obstiterunt. Quo loco depulsus Caecina tamen qua</td><td>22.1</td></tr><tr><td>potuit ad eum fundum profectus &lt;est&gt; in quo ex conventu</td><td></td></tr><tr><td>vim fieri oportebat; eius autem fundi extremam partem</td><td></td></tr><tr><td>oleae derecto ordine definiunt. Ad eas cum accederetur,</td><td></td></tr><tr><td>iste cum omnibus copiis praesto fuit servumque suum no-</td><td>5</td></tr><tr><td>mine Antiochum ad se vocavit et voce clara imperavit ut </td><td></td></tr><tr><td>eum qui illum olearum ordinem intrasset occideret. Homo</td><td></td></tr><tr><td>mea sententia prudentissimus Caecina tamen in hac re plus</td><td></td></tr><tr><td>mihi animi quam consili videtur habuisse. Nam cum et</td><td></td></tr><tr><td>armatorum multitudinem videret et eam vocem Aebuti</td><td>10</td></tr><tr><td>quam commemoravi audisset, tamen accessit propius et iam</td><td></td></tr><tr><td>ingrediens intra finem eius loci quem oleae terminabant</td><td></td></tr><tr><td>impetum armati Antiochi ceterorumque tela atque incursum</td><td></td></tr><tr><td>refugit. Eodem tempore se in fugam conferunt amici</td><td></td></tr><tr><td>advocatique eius metu perterriti, quem ad modum illorum</td><td>15</td></tr><tr><td>testem dicere audistis. His rebus ita gestis P. Dolabella</td><td>23.1</td></tr><tr><td>praetor interdixit, ut est consuetudo, <span class="caps">de vi hominibvs ar</span>-</td><td></td></tr><tr><td><span class="caps">matis</span> sine ulla exceptione, tantum ut unde deiecisset</td><td></td></tr><tr><td>restitueret. Restituisse se dixit. &lt;Sponsio facta est. Hac de&gt;</td><td></td></tr><tr><td>sponsione vobis iudicandum est. </td><td>5</td></tr>
        </table>