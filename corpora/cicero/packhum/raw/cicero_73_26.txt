<table>
          <script>targetHit=0;</script>
          <tr><td>  Cum voluntas scriptoris cum scripto dis-</td><td>2.13.1</td></tr><tr><td>sidere videbitur, si a scripto dicemus, his locis</td><td></td></tr><tr><td>utemur: secundum narrationem primum scriptoris con-</td><td></td></tr><tr><td>laudatione, deinde scripti recitatione; deinde percon-</td><td></td></tr><tr><td>tatione, scirentne ideo adversarii id scriptum fuisse</td><td>5</td></tr><tr><td>in lege aut testamento aut stipulatione aut quolibet</td><td></td></tr><tr><td>scripto, quod ad eam rem pertinebit; deinde con-</td><td></td></tr><tr><td>latione, quid scriptum sit, quid adversarii se fecisse</td><td></td></tr><tr><td>dicant, quid iudicem sequi conveniat: utrum id, quod</td><td></td></tr><tr><td>diligenter perscriptum sit, an id, quod acute sit excogi-</td><td>10</td></tr><tr><td>tatum; deinde ea sententia, quae ab adversariis sit</td><td></td></tr><tr><td>excogitata et scripto adtributa, contemnetur et infir-</td><td></td></tr><tr><td>mabitur. Deinde quaeretur, quid periculi fuerit, si </td><td></td></tr><tr><td>id voluisset adscribere; aut num non potuerit per-</td><td></td></tr><tr><td>scribi. Deinde a nobis sententia reperietur et causa</td><td>15</td></tr><tr><td>proferetur, quare id scriptor senserit, quod scripserit;</td><td></td></tr><tr><td>et demonstrabitur scriptum illud esse dilucide, bre-</td><td></td></tr><tr><td>viter, commode, perfecte, cum ratione certa. Deinde</td><td></td></tr><tr><td>exempla proferentur, quae res, cum ab adversariis</td><td></td></tr><tr><td>sententia et voluntas adferretur, ab scripto potius iudi-</td><td>20</td></tr><tr><td>catae sint. Deinde ostendetur, quam periculosum sit</td><td></td></tr><tr><td>ab scripto recedere. Locus communis est contra eum,</td><td></td></tr><tr><td>qui, cum fateatur se contra quod legibus sanctum aut</td><td></td></tr><tr><td>testamento perscriptum sit, fecisse, tamen facti quae-</td><td></td></tr><tr><td>rat defensionem. </td><td>25</td></tr><tr><td>  Ab sententia sic dicemus: primum laudabimus</td><td>14.1</td></tr><tr><td>scriptoris commoditatem atque brevitatem, quod tan-</td><td></td></tr><tr><td>tum scripserit, quod necesse fuerit; illud quod sine</td><td></td></tr><tr><td>scripto intellegi potuerit, non necessario scribendum</td><td></td></tr><tr><td>putarit. Deinde dicemus calumniatoris esse officium</td><td>5</td></tr><tr><td>verba et litteras sequi, neclegere voluntatem. Deinde</td><td></td></tr><tr><td>id, quod scriptum sit, aut non posse fieri, aut non lege</td><td></td></tr><tr><td>non more non natura non aequo et bono posse fieri;</td><td></td></tr><tr><td>quae omnia noluisse scriptorem quam rectissime</td><td></td></tr><tr><td>fieri nemo dicet; at ea, quae a nobis facta sint, iustis-</td><td>10</td></tr><tr><td>sime facta. Deinde contrariam sententiam aut nullam</td><td></td></tr><tr><td>esse, aut stultam, aut iniustam, aut non posse fieri, </td><td></td></tr><tr><td>aut non constare cum superioribus et inferioribus</td><td></td></tr><tr><td>sententiis; aut cum iure communi aut cum aliis legibus</td><td></td></tr><tr><td>communibus aut cum rebus iudicatis dissentire.</td><td>15</td></tr><tr><td>Deinde exemplorum a voluntate et contra scriptum</td><td></td></tr><tr><td>iudicatorum enumeratione, deinde legum a&lt;ut&gt; stipu-</td><td></td></tr><tr><td>lationum breviter exscriptarum, in quibus intellegatur</td><td></td></tr><tr><td>scriptorum voluntas, &lt;utemur&gt; expositio&lt;ne&gt;. Locus com-</td><td></td></tr><tr><td>munis contra eum, qui scriptum recitet et scriptoris</td><td>20</td></tr><tr><td>voluntatem non interpretetur. </td><td></td></tr>
        </table>