<table>
          <script>targetHit=0;</script>
          <tr class="title first  date"><td>iv Non<span class="snum">.</span> Iun<span class="snum">.</span> <span class="snum">51</span> Brundisi</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Me et incommoda valetudo, e qua iam emerseram utpote </td><td>5.8.1.1</td></tr><tr><td>cum sine febri laborassem, et Pomptini exspectatio, de quo</td><td></td></tr><tr><td>adhuc ne rumor quidem venerat, tenebat duodecimum iam</td><td></td></tr><tr><td>diem Brundisi; sed cursum exspectabamus. </td><td></td></tr><tr><td>  Tu, si modo es Romae (vix enim puto), sin es, hoc vehemen-</td><td>2.1</td></tr><tr><td>ter animadvertas velim. Roma acceperam litteras Milonem</td><td></td></tr><tr><td>meum queri per litteras iniuriam meam quod Philotimus</td><td></td></tr><tr><td>socius esset in bonis suis. id ego ita fieri volui de C. Duroni</td><td></td></tr><tr><td>sententia, quem et amicissimum Miloni perspexeram et talem</td><td>5</td></tr><tr><td>virum qualem tu iudicas cognoram; eius autem consilium</td><td></td></tr><tr><td>meumque hoc fuerat, primum ut in potestate nostra esset</td><td></td></tr><tr><td>res, ne illum malus emptor alienus mancipiis quae permulta</td><td></td></tr><tr><td>secum habet spoliaret, deinde ut Faustae quod cautum ille</td><td></td></tr><tr><td>esse voluisset ratum esset; erat etiam illud, ut ipsi nos si</td><td>10</td></tr><tr><td>quid servari posset quam facillime servaremus. nunc rem</td><td>3.1</td></tr><tr><td>totam perspicias velim; nobis enim scribuntur saepe maiora.</td><td></td></tr><tr><td>si ille queritur, si scribit ad amicos, si idem Fausta vult,</td><td></td></tr><tr><td>Philotimus, ut ego ei coram dixeram mihique ille receperat,</td><td></td></tr><tr><td>ne sit invito Milone in bonis; nihil nobis fuerat tanti. sin</td><td>5</td></tr><tr><td>haec leviora sunt, tu iudicabis. loquere cum Duronio. scripsi</td><td></td></tr><tr><td>etiam ad Camillum, &lt;ad Caelium,&gt; ad Lamiam, eoque magis</td><td></td></tr><tr><td>quod non confid&lt;eb&gt;am Romae te esse. summa erit haec:</td><td></td></tr><tr><td>statues ut ex fide, fama reque mea videbitur. </td><td></td></tr>
        </table>