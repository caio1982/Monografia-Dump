<table>
          <script>targetHit=0;</script>
          <tr><td>  Atqui alterum dici non potest, quin i, qui nihil me-</td><td>5.17.7</td></tr><tr><td>tuant, nihil angantur, nihil concupiscant, nulla impo-</td><td></td></tr><tr><td>tenti laetitia ecferantur, beati sint, itaque id tibi con-</td><td></td></tr><tr><td>cedo; alterum autem iam integrum non est. superi-</td><td>10</td></tr><tr><td>oribus enim disputationibus effectum est vacare omni</td><td></td></tr><tr><td>animi perturbatione sapientem. </td><td></td></tr><tr><td>  Nimirum igitur confecta res est; videtur enim ad</td><td>18.1</td></tr><tr><td>exitum venisse quaestio. </td><td></td></tr><tr><td>  Propemodum id quidem. </td><td></td></tr><tr><td>  Verum tamen mathematicorum iste mos est, non</td><td></td></tr><tr><td>est philosophorum. nam geometrae cum aliquid do-</td><td>5</td></tr><tr><td>cere volunt, si quid ad eam rem pertinet eorum quae</td><td></td></tr><tr><td>ante docuerunt, id sumunt pro concesso et probato, </td><td></td></tr><tr><td>illud modo explicant, de quo ante nihil scriptum est;</td><td></td></tr><tr><td>philosophi quamcumque rem habent in manibus, in</td><td></td></tr><tr><td>eam quae conveniunt, congerunt omnia, etsi alio loco</td><td>10</td></tr><tr><td>disputata sunt. quod ni ita esset, cur Stoicus, si esset</td><td></td></tr><tr><td>quaesitum, satisne ad beate vivendum virtus posset,</td><td></td></tr><tr><td>multa diceret? cui satis esset respondere se ante do-</td><td></td></tr><tr><td>cuisse nihil bonum esse nisi quod honestum esset, hoc</td><td></td></tr><tr><td>probato consequens esse beatam vitam virtute esse</td><td>15</td></tr><tr><td>contentam, et quo modo hoc sit consequens illi, sic</td><td></td></tr><tr><td>illud huic, ut, si beata vita virtute contenta sit, nisi</td><td></td></tr><tr><td>honestum quod sit, nihil aliud sit bonum. sed tamen</td><td>19.1</td></tr><tr><td>non agunt sic; nam et de honesto et de summo bono</td><td></td></tr><tr><td>separatim libri sunt, et cum ex eo efficiatur satis</td><td></td></tr><tr><td>magnam in virtute ad beate vivendum esse vim, nihilo</td><td></td></tr><tr><td>minus hoc agunt separatim. propriis enim et suis argu-</td><td>5</td></tr><tr><td>mentis et admonitionibus tractanda quaeque res est,</td><td></td></tr><tr><td>tanta praesertim. cave enim putes ullam in philosophia</td><td></td></tr><tr><td>vocem emissam clariorem ullumve esse philosophiae</td><td></td></tr><tr><td>promissum uberius aut maius. Nam quid profitetur?</td><td></td></tr><tr><td>o dii boni! perfecturam se, qui legibus suis paruisset,</td><td>10</td></tr><tr><td>ut esset contra fortunam semper armatus, ut omnia</td><td></td></tr><tr><td>praesidia haberet in se bene beateque vivendi, ut esset</td><td></td></tr><tr><td>semper denique beatus. sed videro, quid efficiat; tan-</td><td>20.1</td></tr><tr><td>tisper hoc ipsum magni aestumo, quod pollicetur. nam</td><td></td></tr><tr><td>Xerxes quidem refertus omnibus praemiis donisque</td><td></td></tr><tr><td>fortunae, non equitatu, non pedestribus copiis, non</td><td></td></tr><tr><td>navium multitudine, non infinito pondere auri conten-</td><td>5</td></tr><tr><td>tus praemium proposuit, qui invenisset novam volup-</td><td></td></tr><tr><td>tatem—qua ipsa non fuit contentus; neque enim</td><td></td></tr><tr><td>umquam finem inveniet libido—, nos vellem praemio </td><td></td></tr><tr><td>elicere possemus, qui nobis aliquid attulisset, quo hoc</td><td></td></tr><tr><td>firmius crederemus. </td><td>10</td></tr>
        </table>