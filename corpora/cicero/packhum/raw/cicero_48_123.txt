<table>
          <script>targetHit=0;</script>
          <tr><td>  Videamus animi partes, quarum est conspectus</td><td>5.48.1</td></tr><tr><td>illustrior; quae quo sunt excelsiores, eo dant clariora</td><td></td></tr><tr><td>indicia naturae. tantus est igitur innatus in nobis</td><td></td></tr><tr><td>cognitionis amor et scientiae, ut nemo dubitare possit</td><td></td></tr><tr><td>quin ad eas res hominum natura nullo emolumento</td><td>5</td></tr><tr><td>invitata rapiatur. videmusne ut pueri ne verberibus</td><td></td></tr><tr><td>quidem a contemplandis rebus perquirendisque de-</td><td></td></tr><tr><td>terreantur? ut pulsi recurrant? ut aliquid scire se</td><td></td></tr><tr><td>gaudeant? ut id aliis narrare gestiant? ut pompa,</td><td></td></tr><tr><td>ludis atque eius modi spectaculis teneantur ob eam-</td><td>10</td></tr><tr><td>que rem vel famem et sitim perferant? quid vero?</td><td></td></tr><tr><td>qui ingenuis studiis atque artibus delectantur, nonne</td><td></td></tr><tr><td>videmus eos nec valitudinis nec rei familiaris habere</td><td></td></tr><tr><td>rationem omniaque perpeti ipsa cognitione et scientia</td><td></td></tr><tr><td>captos et cum maximis curis et laboribus compensare</td><td>15</td></tr><tr><td>eam, quam ex discendo capiant, voluptatem? &lt;ut&gt;</td><td>49.1</td></tr><tr><td>mihi quidem Homerus huius modi quiddam vidisse</td><td></td></tr><tr><td>videatur in iis, quae de Sirenum cantibus finxerit. ne-</td><td></td></tr><tr><td>que enim vocum suavitate videntur aut novitate qua-</td><td></td></tr><tr><td>dam et varietate cantandi revocare eos solitae, qui</td><td>5</td></tr><tr><td>praetervehebantur, sed quia multa se scire profiteban- </td><td></td></tr><tr><td>tur, ut homines ad earum saxa discendi cupiditate</td><td></td></tr><tr><td>adhaerescerent. ita enim invitant Ulixem—nam verti,</td><td></td></tr><tr><td>ut quaedam Homeri, sic istum ipsum locum—:</td><td></td></tr><tr><td>    O decus Argolicum, quin puppim flectis, Ulixes,</td><td>10</td></tr><tr><td>    Auribus ut nostros possis agnoscere cantus!</td><td></td></tr><tr><td>    Nam nemo haec umquam est transvectus caerula</td><td></td></tr><tr><td>       cursu,</td><td></td></tr><tr><td>    Quin prius adstiterit vocum dulcedine captus,</td><td></td></tr><tr><td>    Post variis avido satiatus pectore musis</td><td>15</td></tr><tr><td>    Doctior ad patrias lapsus pervenerit oras.</td><td></td></tr><tr><td>    Nos grave certamen belli clademque tenemus,</td><td></td></tr><tr><td>    Graecia quam Troiae divino numine vexit,</td><td></td></tr><tr><td>    Omniaque e latis rerum vestigia terris. </td><td></td></tr>
        </table>