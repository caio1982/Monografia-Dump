<table>
          <script>targetHit=0;</script>
          <tr><td>  Ne illam quidem praetermisisti Luculle reprehensio-</td><td>111.1</td></tr><tr><td>nem Antiochi (nec mirum, in primis enim est nobilis),</td><td></td></tr><tr><td>qua solebat dicere Antiochus Philonem maxime pertur-</td><td></td></tr><tr><td>batum. cum enim sumeretur unum esse quaedam falsa</td><td></td></tr><tr><td>visa, alterum nihil ea differre a veris, non adtendere</td><td>5</td></tr><tr><td>superius illud ea re esse concessum quod videretur</td><td></td></tr><tr><td>esse quaedam in visis differentia, eam tolli altero quo</td><td></td></tr><tr><td>neget visa a falsis vera differre—nihil tam repug-</td><td></td></tr><tr><td>nare. id ita esset, si nos verum omnino tolleremus.</td><td></td></tr><tr><td>non facimus; nam tam vera quam falsa cernimus.</td><td>10</td></tr><tr><td>sed probandi species est, percipiendi signum nullum</td><td></td></tr><tr><td>habemus. </td><td></td></tr><tr><td>  Ac mihi videor nimis etiam nunc agere ieiune. cum</td><td>112.1</td></tr><tr><td>sit enim campus in quo exultare possit oratio, cur</td><td></td></tr><tr><td>eam tantas in angustias et Stoicorum dumeta com-</td><td></td></tr><tr><td>pellimus? Si enim mihi cum Peripatetico res esset,</td><td></td></tr><tr><td>qui id percipi posse diceret quod inpressum esset </td><td>5</td></tr><tr><td>e vero, neque adhaerere illam magnam accessionem</td><td></td></tr><tr><td>&quot;quo modo inprimi non posset a falso&quot;, cum simplici</td><td></td></tr><tr><td>homine simpliciter agerem nec magno opere conten-</td><td></td></tr><tr><td>derem atque etiam si, cum ego nihil dicerem posse</td><td></td></tr><tr><td>conprendi, diceret ille sapientem interdum opinari,</td><td>10</td></tr><tr><td>non repugnarem, praesertim ne Carneade quidem huic</td><td></td></tr><tr><td>loco valde repugnante. Nunc quid facere possum?</td><td></td></tr><tr><td>quaero enim quid sit quod conprendi possit. respondet</td><td>113.1</td></tr><tr><td>mihi non Aristoteles aut Theophrastus, ne Xenocrates</td><td></td></tr><tr><td>quidem aut Polemo, sed hi minores, tale verum quale</td><td></td></tr><tr><td>falsum esse non possit. nihil eius modi invenio: ita-</td><td></td></tr><tr><td>que incognito nimirum adsentiar id est opinabor. hoc</td><td>5</td></tr><tr><td>mihi et Peripatetici et vetus Academia concedit, vos</td><td></td></tr><tr><td>negatis, Antiochus in primis. qui me valde movet,</td><td></td></tr><tr><td>vel quod amavi hominem sicut ille me, vel quod ita</td><td></td></tr><tr><td>iudico, politissimum et acutissimum omnium nostrae</td><td></td></tr><tr><td>memoriae philosophorum. A quo primum quaero, quo</td><td>10</td></tr><tr><td>tandem modo sit eius Academiae cuius esse se pro-</td><td></td></tr><tr><td>fiteatur. ut omittam alia, haec duo de quibus agitur</td><td></td></tr><tr><td>quis umquam dixit aut veteris Academiae aut Peri-</td><td></td></tr><tr><td>pateticorum, vel id solum percipi posse quod esset</td><td></td></tr><tr><td>verum tale quale falsum esse non posset, vel sapien-</td><td>15</td></tr><tr><td>tem nihil opinari: certo nemo. horum neutrum ante</td><td></td></tr><tr><td>Zenonem magno opere defensum est; ego tamen</td><td></td></tr><tr><td>utrumque verum puto, nec dico temporis causa, sed</td><td></td></tr><tr><td>ita plane probo. </td><td></td></tr>
        </table>