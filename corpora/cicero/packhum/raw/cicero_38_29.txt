<table>
          <script>targetHit=0;</script>
          <tr><td>  C.F. Scire mihi iam videor quemad-</td><td>123.1</td></tr><tr><td>modum coniectura tractanda sit. Nunc de definitione</td><td></td></tr><tr><td>audiamus. </td><td></td></tr><tr><td>  C.P. Communia dantur in isto genere accusatori</td><td></td></tr><tr><td>defensorique praecepta. Uter enim definiendo </td><td>5</td></tr><tr><td>describendoque verbo magis ad sensum iudicis</td><td></td></tr><tr><td>opinionemque penetrarit, et uter ad communem</td><td></td></tr><tr><td>verbi vim et ad eam praeceptionem quam incohatam</td><td></td></tr><tr><td>habebunt in animis ei qui audient magis et propius</td><td></td></tr><tr><td>accesserit, is vincat necesse est. Non enim argumen-</td><td>124.1</td></tr><tr><td>tando hoc genus tractatur sed tamquam explicando</td><td></td></tr><tr><td>excutiendoque verbo, ut si in reo pecunia absoluto</td><td></td></tr><tr><td>rursusque revocato praevaricationem accusator esse</td><td></td></tr><tr><td>definiat omnem iudicii corruptelam ab reo, defensor</td><td>5</td></tr><tr><td>autem non omnem sed tantummodo accusatoris</td><td></td></tr><tr><td>corruptelam ab reo: sit ergo haec contentio prima</td><td></td></tr><tr><td>verborum, in qua, etiamsi propius accedat ad con-</td><td></td></tr><tr><td>suetudinem mentemque sermonis defensoris definitio,</td><td></td></tr><tr><td>tamen accusator sententia legis nititur; negat enim</td><td>125.1</td></tr><tr><td>probari oportere eos qui leges scripserint ratum</td><td></td></tr><tr><td>habere iudicium si totum corruptum sit, si unus</td><td></td></tr><tr><td>accusator corruptus sit non rescindere: nititur</td><td></td></tr><tr><td>aequitate, ut utilitate scribenda lex sit, quaeque</td><td>5</td></tr><tr><td>tum complecteretur in iudiciis corruptis ea verbo</td><td></td></tr><tr><td>uno praevaricationis comprehendisse dicitur. Defen-</td><td>126.1</td></tr><tr><td>sor autem testabitur consuetudinem sermonis, ver-</td><td></td></tr><tr><td>bique vim ex contrario reperiet, quasi ex vero</td><td></td></tr><tr><td>accusatore, cui contrarium est nomen praevari- </td><td></td></tr><tr><td>catoris; ex consequentibus, quod ea littera de</td><td>5</td></tr><tr><td>accusatore solet dari iudici; ex nomine ipso, quod</td><td></td></tr><tr><td>significat eum qui in contrariis causis quasi vare</td><td></td></tr><tr><td>esse positus videatur. Sed huic tamen ipsi confu-</td><td></td></tr><tr><td>giendum est ad aequitatis locos, ad rerum iudicata-</td><td></td></tr><tr><td>rum auctoritatem, ad finem aliquem periculi; com-</td><td>10</td></tr><tr><td>muneque sit hoc praeceptum, ut cum uterque definierit</td><td></td></tr><tr><td>quam maxime potuerit ad communem sensum vim-</td><td></td></tr><tr><td>que verbi, tum similibus exemplisque eorum qui ita</td><td></td></tr><tr><td>locuti sunt suam definitionem sententiamque con-</td><td></td></tr><tr><td>firmet. Atque accusatori in hoc genere causarum</td><td>127.1</td></tr><tr><td>locus ille communis, minime esse concedendum ut is</td><td></td></tr><tr><td>qui de re confiteatur verbi se interpretatione de-</td><td></td></tr><tr><td>fendat; defensor autem et ea quam proposui</td><td></td></tr><tr><td>aequitate nitatur et ea cum secum faciat non re</td><td>5</td></tr><tr><td>sed depravatione verbi se urgeri queratur. Quo in</td><td></td></tr><tr><td>genere percensere poterit plerosque inveniendi locos;</td><td></td></tr><tr><td>nam et similibus utetur et contrariis et consequen-</td><td></td></tr><tr><td>tibus quamquam uterque, tamen reus, nisi plane</td><td></td></tr><tr><td>erit absurda causa, frequentius. Amplificandi autem</td><td>128.1</td></tr><tr><td>causa, quae aut cum degredientur a causa dici volent</td><td></td></tr><tr><td>aut cum perorabunt, haec vel ad odium vel ad</td><td></td></tr><tr><td>misericordiam vel omnino ad animos iudicum moven-</td><td></td></tr><tr><td>dos ex eis quae sunt ante posita sumentur, si modo</td><td>5</td></tr><tr><td>rerum magnitudo hominumve aut invidia aut dignitas</td><td></td></tr><tr><td>postulabit.  </td><td></td></tr>
        </table>