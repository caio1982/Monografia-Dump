<table>
          <script>targetHit=0;</script>
          <tr class="title first  date"><td>ex<span class="snum">.</span> Nov<span class="snum">.</span> <span class="snum">46</span></td><td></td></tr><tr class="title last  "><td>CICERO LIGARIO</td><td></td></tr><tr><td>Me scito omnem meum laborem, omnem operam, curam,</td><td>6.14.1.1</td></tr><tr><td>studium in tua salute consumere. nam cum te semper</td><td></td></tr><tr><td>maxime dilexi tum fratrum tuorum, quos aeque atque te</td><td></td></tr><tr><td>summa benevolentia sum complexus, singularis pietas</td><td></td></tr><tr><td>amorque fraternus nullum me patitur offici erga te studique</td><td>5</td></tr><tr><td>munus aut tempus praetermittere. sed quae faciam fece-</td><td></td></tr><tr><td>rimque pro te ex illorum te litteris quam ex meis malo co-</td><td></td></tr><tr><td>gnoscere. quid autem sperem, aut confidam et exploratum</td><td></td></tr><tr><td>habeam, de salute tua, id tibi a me declarari volo. </td><td></td></tr><tr><td>  Nam si quisquam est timidus in magnis periculosisque</td><td>10</td></tr><tr><td>rebus semperque magis adversos rerum exitus metuens quam</td><td></td></tr><tr><td>sperans secundos, is ego sum et, si hoc vitium est, eo me non</td><td></td></tr><tr><td>carere confiteor. ego idem tamen, cum a. d. V Kal. inter-</td><td>2.1</td></tr><tr><td>calaris priores rogatu fratrum tuorum venissem mane ad</td><td></td></tr><tr><td>Caesarem atque omnem adeundi et conveniendi illius</td><td></td></tr><tr><td>indignitatem et molestiam pertulissem, cum fratres et</td><td></td></tr><tr><td>propinqui tui iacerent ad pedes et ego essem locutus quae</td><td>5</td></tr><tr><td>causa, quae tuum tempus postulabat, non solum ex oratione</td><td></td></tr><tr><td>Caesaris, quae sane mollis et liberalis fuit, sed etiam ex oculis</td><td></td></tr><tr><td>et vultu, ex multis praeterea signis, quae facilius perspicere</td><td></td></tr><tr><td>potui quam scribere, hac opinione discessi ut mihi tua salus</td><td></td></tr><tr><td>dubia non esset. </td><td>10</td></tr><tr><td>  Quam ob rem fac animo magno fortique sis et, si turbidis-</td><td>3.1</td></tr><tr><td>sima sapienter ferebas, tranquilliora laete feras. ego tamen</td><td></td></tr><tr><td>tuis rebus sic adero ut difficillimis neque Caesari solum sed</td><td></td></tr><tr><td>etiam amicis eius omnibus, quos mihi amicissimos esse</td><td></td></tr><tr><td>cognovi, pro te, sicut adhuc feci, libentissime supplicabo. </td><td>5</td></tr><tr><td>  Vale. </td><td></td></tr>
        </table>