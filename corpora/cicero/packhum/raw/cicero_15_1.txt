<table>
          <script>targetHit=0;</script>
          <tr><td>  Ac primum abs te illud, L. Torquate, quaero, cur me a</td><td>3.1</td></tr><tr><td>ceteris clarissimis viris ac principibus civitatis in hoc officio</td><td></td></tr><tr><td>atque in defensionis iure secernas. Quid enim est quam ob</td><td></td></tr><tr><td>rem abs te Q. Hortensi factum, clarissimi viri atque orna-</td><td></td></tr><tr><td>tissimi, non reprehendatur, reprehendatur meum? Nam, si</td><td>5</td></tr><tr><td>est initum a P. Sulla consilium inflammandae huius urbis,</td><td></td></tr><tr><td>exstinguendi imperi, delendae civitatis, mihi maiorem hae</td><td></td></tr><tr><td>res dolorem quam Q. Hortensio, mihi maius odium adferre</td><td></td></tr><tr><td>debent, meum denique gravius esse iudicium, qui adiuvandus</td><td></td></tr><tr><td>in his causis, qui oppugnandus, qui defendendus, qui dese-</td><td>10</td></tr><tr><td>rendus esse videatur? 'Ita,' inquit; 'tu enim investigasti,</td><td></td></tr><tr><td>tu patefecisti coniurationem.' Quod cum dicit, non attendit</td><td>4.1</td></tr><tr><td>eum qui patefecerit hoc curasse, ut id omnes viderent quod</td><td></td></tr><tr><td>antea fuisset occultum. Qua re ista coniuratio, si patefacta</td><td></td></tr><tr><td>per me est, tam patet Hortensio quam mihi. Quem cum</td><td></td></tr><tr><td>videas hoc honore, auctoritate, virtute, consilio praeditum</td><td>5</td></tr><tr><td>non dubitasse quin innocentiam P. Sullae defenderet,</td><td></td></tr><tr><td>quaero cur qui aditus ad causam Hortensio patuerit mihi</td><td></td></tr><tr><td>interclusus esse debuerit; quaero illud etiam, si me, qui</td><td></td></tr><tr><td>defendo, reprehendendum putas esse, quid tandem de his</td><td></td></tr><tr><td>existimes summis viris et clarissimis civibus, quorum studio</td><td>10</td></tr><tr><td>et dignitate celebrari hoc iudicium, ornari causam, defendi</td><td></td></tr><tr><td>huius innocentiam vides. Non enim una ratio est defensio-</td><td></td></tr><tr><td>nis ea quae posita est in oratione; omnes qui adsunt, qui </td><td></td></tr><tr><td>laborant, qui salvum volunt, pro sua parte atque auctoritate</td><td></td></tr><tr><td>defendunt. An vero, in quibus subselliis haec ornamenta</td><td>5.1</td></tr><tr><td>ac lumina rei publicae viderem, in his me apparere nollem,</td><td></td></tr><tr><td>cum ego illum in locum atque in hanc excelsissimam sedem</td><td></td></tr><tr><td>dignitatis atque honoris multis meis ac magnis laboribus et</td><td></td></tr><tr><td>periculis ascendissem? Atque ut intellegas, Torquate, quem</td><td>5</td></tr><tr><td>accuses, si te forte id offendit quod ego, qui in hoc genere</td><td></td></tr><tr><td>quaestionis defenderim neminem, non desim P. Sullae,</td><td></td></tr><tr><td>recordare de ceteris quos adesse huic vides; intelleges et</td><td></td></tr><tr><td>de hoc et de aliis iudicium meum et horum par atque unum</td><td></td></tr><tr><td>fuisse. Quis nostrum adfuit Vargunteio? Nemo, ne hic</td><td>6.1</td></tr><tr><td>quidem Q. Hortensius, praesertim qui illum solus antea de</td><td></td></tr><tr><td>ambitu defendisset. Non enim iam se ullo officio cum illo</td><td></td></tr><tr><td>coniunctum arbitrabatur, cum ille tanto scelere commisso</td><td></td></tr><tr><td>omnium officiorum societatem diremisset. Quis nostrum</td><td>5</td></tr><tr><td>Serv. Sullam, quis Publium, quis M. Laecam, quis &lt;C.&gt; Corne-</td><td></td></tr><tr><td>lium defendendum putavit, quis eis horum adfuit? Nemo.</td><td></td></tr><tr><td>Quid ita? Quia ceteris in causis etiam nocentis viri boni,</td><td></td></tr><tr><td>si necessarii sunt, deserendos esse non putant; in hoc</td><td></td></tr><tr><td>crimine non solum levitatis est culpa verum etiam quaedam</td><td>10</td></tr><tr><td>contagio sceleris, si defendas eum quem obstrictum esse</td><td></td></tr><tr><td>patriae parricidio suspicere. Quid? Autronio nonne sodales,</td><td>7.1</td></tr><tr><td>non conlegae sui, non veteres amici, quorum ille copia</td><td></td></tr><tr><td>quondam abundarat, non hi omnes qui sunt in re publica</td><td></td></tr><tr><td>principes defuerunt? Immo etiam testimonio plerique</td><td></td></tr><tr><td>laeserunt. Statuerant tantum illud esse maleficium quod</td><td>5</td></tr><tr><td>non modo non occultari per se sed etiam aperiri inlustrarique </td><td></td></tr><tr><td>deberet. Quam ob rem quid est quod mirere, si cum isdem</td><td></td></tr><tr><td>me in hac causa vides adesse cum quibus in ceteris intellegis</td><td></td></tr><tr><td>afuisse? Nisi vero me unum vis ferum praeter ceteros, me</td><td></td></tr><tr><td>asperum, me inhumanum existimari, me singulari immanitate</td><td>10</td></tr><tr><td>et crudelitate praeditum. Hanc mihi tu si propter meas</td><td>8.1</td></tr><tr><td>res gestas imponis in omni vita mea, Torquate, personam,</td><td></td></tr><tr><td>vehementer erras. Me natura misericordem, patria severum,</td><td></td></tr><tr><td>crudelem nec patria nec natura esse voluit; denique istam</td><td></td></tr><tr><td>ipsam personam vehementem et acrem quam mihi tum</td><td>5</td></tr><tr><td>tempus et res publica imposuit iam voluntas et natura ipsa</td><td></td></tr><tr><td>detraxit. Illa enim ad breve tempus severitatem postulavit,</td><td></td></tr><tr><td>haec in omni vita misericordiam lenitatemque desiderat.</td><td></td></tr><tr><td>Qua re nihil est quod ex tanto comitatu virorum amplissi-</td><td>9.1</td></tr><tr><td>morum me unum abstrahas; simplex officium atque una</td><td></td></tr><tr><td>bonorum est omnium causa. Nihil erit quod admirere</td><td></td></tr><tr><td>posthac, si in ea parte in qua hos animum adverteris me</td><td></td></tr><tr><td>videbis. Nulla est enim in re publica mea causa propria;</td><td>5</td></tr><tr><td>tempus agendi fuit mihi magis proprium quam ceteris,</td><td></td></tr><tr><td>doloris vero et timoris et periculi fuit illa causa communis;</td><td></td></tr><tr><td>neque enim ego tunc princeps ad salutem esse potuissem, si</td><td></td></tr><tr><td>esse alii comites noluissent. Qua re necesse est, quod mihi</td><td></td></tr><tr><td>consuli praecipuum fuit praeter alios, id iam privato cum</td><td>10</td></tr><tr><td>ceteris esse commune. Neque ego hoc partiendae invidiae,</td><td></td></tr><tr><td>sed communicandae laudis causa loquor; oneris mei partem</td><td></td></tr><tr><td>nemini impertio, gloriae bonis omnibus. 'In Autronium</td><td>10.1</td></tr><tr><td>testimonium dixisti,' inquit; 'Sullam defendis.' Hoc totum</td><td></td></tr><tr><td>eius modi est, iudices, ut, si ego sum inconstans ac levis,</td><td></td></tr><tr><td>nec testimonio fidem tribui convenerit nec defensioni</td><td></td></tr><tr><td>auctoritatem; sin est in me ratio rei publicae, religio privati </td><td>5</td></tr><tr><td>offici, studium retinendae voluntatis bonorum, nihil minus</td><td></td></tr><tr><td>accusator debet dicere quam a me defendi Sullam, testi-</td><td></td></tr><tr><td>monio laesum esse Autronium. Videor enim iam non solum</td><td></td></tr><tr><td>studium ad defendendas causas verum etiam opinionis</td><td></td></tr><tr><td>aliquid et auctoritatis adferre; qua ego et moderate utar,</td><td>10</td></tr><tr><td>iudices, et omnino non uterer, si ille me non coegisset. </td><td></td></tr>
        </table>