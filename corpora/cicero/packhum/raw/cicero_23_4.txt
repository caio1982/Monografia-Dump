<table>
          <script>targetHit=0;</script>
          <tr><td>  Factus es tribunus plebis—quid enim te de Hispaniensi-</td><td>13.1</td></tr><tr><td>bus flagitiis tuis sordidissimisque furtis interrogem? Quaero</td><td></td></tr><tr><td>abs te primum universe quod genus improbitatis et sceleris</td><td></td></tr><tr><td>in eo magistratu praetermiseris? Ac tibi iam inde prae-</td><td></td></tr><tr><td>scribo ne tuas sordis cum clarissimorum virorum splendore</td><td>5</td></tr><tr><td>permisceas. Ego te quaecumque rogabo de te ipso rogabo,</td><td></td></tr><tr><td>neque te ex amplissimi viri dignitate, sed ex tuis tenebris</td><td></td></tr><tr><td>extraham; omniaque mea tela sic in te conicientur ut nemo</td><td></td></tr><tr><td>per tuum latus, quod soles dicere, saucietur; in tuis pul- </td><td></td></tr><tr><td>monibus ac visceribus haerebunt. Et quoniam omnium</td><td>14.1</td></tr><tr><td>rerum magnarum ab dis immortalibus principia ducuntur,</td><td></td></tr><tr><td>volo ut mihi respondeas tu, qui te Pythagoreum soles dicere</td><td></td></tr><tr><td>et hominis doctissimi nomen tuis immanibus et barbaris</td><td></td></tr><tr><td>moribus praetendere, quae te tanta pravitas mentis tenuerit,</td><td>5</td></tr><tr><td>qui tantus furor ut, cum inaudita ac nefaria sacra susceperis,</td><td></td></tr><tr><td>cum inferorum animas elicere, cum puerorum extis deos</td><td></td></tr><tr><td>manis mactare soleas, auspicia quibus haec urbs condita</td><td></td></tr><tr><td>est, quibus omnis res publica atque imperium tenetur, con-</td><td></td></tr><tr><td>tempseris, initioque tribunatus tui senatui denuntiaris tuis</td><td>10</td></tr><tr><td>actionibus augurum responsa atque eius conlegi adrogantiam</td><td></td></tr><tr><td>impedimento non futura? Secundum ea quaero servarisne</td><td>15.1</td></tr><tr><td>in eo fidem? num quando tibi moram attulerit quo minus</td><td></td></tr><tr><td>concilium advocares legemque ferres, quod eo die scires de</td><td></td></tr><tr><td>caelo esse servatum? Et quoniam hic locus est unus quem</td><td></td></tr><tr><td>tibi cum Caesare communem esse dicas, seiungam te ab</td><td>5</td></tr><tr><td>illo, non solum rei publicae causa verum etiam Caesaris, ne</td><td></td></tr><tr><td>qua ex tua summa indignitate labes illius dignitati adspersa</td><td></td></tr><tr><td>videatur. Primum quaero num tu senatui causam tuam</td><td></td></tr><tr><td>permittas, quod facit Caesar? deinde, quae sit auctoritas</td><td></td></tr><tr><td>eius qui se alterius facto, non suo defendat? deinde,—</td><td>10</td></tr><tr><td>erumpet enim aliquando ex me vera vox et dicam sine</td><td></td></tr><tr><td>cunctatione quod sentio,—si iam violentior aliqua in re</td><td></td></tr><tr><td>C. Caesar fuisset, si eum magnitudo contentionis, studium</td><td></td></tr><tr><td>gloriae, praestans animus, excellens nobilitas aliquo impu-</td><td></td></tr><tr><td>lisset, quod in illo viro et tum ferendum esset et maximis</td><td>15</td></tr><tr><td>rebus quas postea gessit oblitterandum, id tu tibi, furcifer,</td><td></td></tr><tr><td>sumes, et Vatini latronis ac sacrilegi vox audietur hoc postu-</td><td></td></tr><tr><td>lantis, ut idem sibi concedatur quod Caesari? Sic enim ex</td><td>16.1</td></tr><tr><td>te quaero. Tribunus plebis fuisti,—seiunge te a consule:</td><td></td></tr><tr><td>conlegas habuisti viros fortis novem. Ex iis tres erant quos </td><td></td></tr><tr><td>tu cotidie sciebas servare de caelo, quos inridebas, quos</td><td></td></tr><tr><td>privatos esse dicebas; de quibus duos praetextatos sedentis</td><td>5</td></tr><tr><td>vides,—te aediliciam praetextam togam, quam frustra con-</td><td></td></tr><tr><td>feceras, vendidisse!—tertium scis ex illo obsesso atque</td><td></td></tr><tr><td>adflicto tribunatu consularem auctoritatem hominem esse</td><td></td></tr><tr><td>adulescentem consecutum. Reliqui sex fuerunt, e quibus</td><td></td></tr><tr><td>partim plane tecum sentiebant, partim medium quendam</td><td>10</td></tr><tr><td>cursum tenebant: omnes habuerunt leges promulgatas, in</td><td></td></tr><tr><td>iis multas meus necessarius, etiam de mea sententia,</td><td></td></tr><tr><td>C. Cosconius, iudex noster, quem tu dirumperis cum aedili-</td><td></td></tr><tr><td>cium vides. Volo uti mihi respondeas num quis ex toto</td><td>17.1</td></tr><tr><td>conlegio legem sit ausus ferre praeter unum te? quae tanta</td><td></td></tr><tr><td>in te fuerit audacia, quae tanta vis ut, quod novem tui con-</td><td></td></tr><tr><td>legae sibi timendum esse duxerint, id unus tu emersus</td><td></td></tr><tr><td>e caeno, omnium facile omnibus rebus infimus contemnen-</td><td>5</td></tr><tr><td>dum, despiciendum, inridendum putares? num quem post</td><td></td></tr><tr><td>urbem conditam scias tribunum plebis egisse cum plebe,</td><td></td></tr><tr><td>cum constaret servatum esse de caelo. Simul etiam illud</td><td>18.1</td></tr><tr><td>volo uti respondeas, cum te tribuno plebis esset etiam tum</td><td></td></tr><tr><td>in re publica lex Aelia et Fufia, quae leges saepe numero</td><td></td></tr><tr><td>tribunicios furores debilitarunt et represserunt, quas contra</td><td></td></tr><tr><td>praeter te nemo umquam est facere conatus,—quae quidem</td><td>5</td></tr><tr><td>leges anno post, sedentibus in templo duobus non consuli-</td><td></td></tr><tr><td>bus sed proditoribus huius civitatis ac pestibus, una cum</td><td></td></tr><tr><td>auspiciis, cum intercessionibus, cum omni iure publico con-</td><td></td></tr><tr><td>flagraverunt: ecquando dubitaris contra eas leges cum plebe</td><td></td></tr><tr><td>agere et concilium convocare? num quem ex omnibus tri-</td><td>10</td></tr><tr><td>bunis plebis, quicumque seditiosi fuerunt, tam audacem </td><td></td></tr><tr><td>audieris fuisse ut umquam contra legem Aeliam aut Fufiam</td><td></td></tr><tr><td>concilium advocaret? </td><td></td></tr>
        </table>