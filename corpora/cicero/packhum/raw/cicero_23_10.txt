<table>
          <script>targetHit=0;</script>
          <tr><td>  Ac si haec omnia contemnis ac despicis, quod ita tibi</td><td>38.1</td></tr><tr><td>persuaseris, ut palam dictitas, te dis hominibusque invitis</td><td></td></tr><tr><td>amore in te incredibili quodam C. Caesaris omnia quae</td><td></td></tr><tr><td>velis consecuturum, ecquid audieris, ecquisnam tibi dixerit</td><td></td></tr><tr><td>C. Caesarem nuper Aquileiae, cum de quibusdam esset</td><td>5</td></tr><tr><td>mentio facta, dixisse C. Alfium praeteritum permoleste tu-</td><td></td></tr><tr><td>lisse, quod in homine summam fidem probitatemque cog-</td><td></td></tr><tr><td>nosset, graviterque etiam se ferre praetorem aliquem esse</td><td></td></tr><tr><td>factum qui a suis rationibus dissensisset; tum quaesisse</td><td></td></tr><tr><td>quendam, de Vatinio quem ad modum ferret; illum re-</td><td>10</td></tr><tr><td>spondisse Vatinium in tribunatu gratis nihil fecisse; qui </td><td></td></tr><tr><td>omnia in pecunia posuisset honore animo aequo carere</td><td></td></tr><tr><td>debere. Quod si ipse, qui te suae dignitatis augendae</td><td>39.1</td></tr><tr><td>causa, periculo tuo, nullo suo delicto, ferri praecipitem est</td><td></td></tr><tr><td>facile passus, tamen te omni honore indignissimum iudicat,</td><td></td></tr><tr><td>si te vicini, si adfines, si tribules ita oderunt ut repulsam</td><td></td></tr><tr><td>tuam triumphum suum duxerint, si nemo aspicit quin inge-</td><td>5</td></tr><tr><td>mescat, nemo mentionem facit quin exsecretur, si vitant,</td><td></td></tr><tr><td>fugiunt, audire de te nolunt, cum viderunt, tamquam auspi-</td><td></td></tr><tr><td>cium malum detestantur, si cognati respuunt, tribules exse-</td><td></td></tr><tr><td>crantur, vicini metuunt, adfines erubescunt, strumae denique</td><td></td></tr><tr><td>ab ore improbo demigrarunt et aliis iam se locis conlocarunt,</td><td>10</td></tr><tr><td>si es odium publicum populi, senatus, universorum hominum</td><td></td></tr><tr><td>rusticanorum,—quid est quam ob rem praeturam potius</td><td></td></tr><tr><td>exoptes quam mortem, praesertim cum popularem te velis</td><td></td></tr><tr><td>esse neque ulla re populo gratius facere possis? </td><td></td></tr><tr><td>  Sed ut aliquando audiamus quam copiose mihi ad rogata</td><td>40.1</td></tr><tr><td>respondeas, concludam iam interrogationem meam teque in</td><td></td></tr><tr><td>extremo pauca de ipsa causa rogabo. Quaero quae tanta</td><td></td></tr><tr><td>in te vanitas, tanta levitas fuerit ut in hoc iudicio T. Annium</td><td></td></tr><tr><td>isdem verbis laudares quibus eum verbis laudare et boni</td><td>5</td></tr><tr><td>viri et boni cives consuerunt, cum in eundem nuper ab</td><td></td></tr><tr><td>eadem illa taeterrima furia productus ad populum cupidis-</td><td></td></tr><tr><td>sime falsum testimonium dixeris? An erit haec optio et</td><td></td></tr><tr><td>potestas tua, ut, cum Clodianas operas et facinerosorum</td><td></td></tr><tr><td>hominum et perditorum manum videris, Milonem dicas, id</td><td>10</td></tr><tr><td>quod in contione dixisti, gladiatoribus et bestiariis obsedisse</td><td></td></tr><tr><td>rem publicam: cum autem ad talis viros veneris, non audeas</td><td></td></tr><tr><td>civem singulari virtute, fide, constantia vituperare? Sed</td><td>41.1</td></tr><tr><td>cum T. Annium tanto opere laudes et clarissimo viro non</td><td></td></tr><tr><td>nullam laudatione tua labeculam adspergas—in illorum</td><td></td></tr><tr><td>enim numero mavult T. Annius esse qui a te vituperantur: </td><td></td></tr><tr><td>verum tamen quaero, cum in re publica administranda</td><td>5</td></tr><tr><td>T. Annio cum P. Sestio consiliorum omnium societas fuerit</td><td></td></tr><tr><td>—id quod non solum bonorum, verum etiam improborum</td><td></td></tr><tr><td>iudicio declaratum est; est enim reus uterque ob eandem</td><td></td></tr><tr><td>causam et eodem crimine, alter die dicta ab eo quem tu</td><td></td></tr><tr><td>unum improbiorem esse quam te &lt;non&gt; numquam soles con-</td><td>10</td></tr><tr><td>fiteri, alter tuis consiliis, illo tamen adiuvante—quaero qui</td><td></td></tr><tr><td>possis eos quos crimine coniungis testimonio diiungere?</td><td></td></tr><tr><td>Extremum illud est quod mihi abs te responderi velim, cum</td><td></td></tr><tr><td>multa in Albinovanum de praevaricatione diceres, dixerisne</td><td></td></tr><tr><td>nec tibi placuisse nec oportuisse Sestium de vi reum fieri?</td><td>15</td></tr><tr><td>quavis lege, quovis crimine accusandum potius fuisse? etiam</td><td></td></tr><tr><td>illud dixeris, causam Milonis, fortissimi viri, coniunctam</td><td></td></tr><tr><td>cum hoc existimari? quae pro me a Sestio facta sint, bonis</td><td></td></tr><tr><td>esse grata? Non coarguo inconstantiam orationis ac testi-</td><td></td></tr><tr><td>moni tui—quas enim huius actiones probatas bonis esse</td><td>20</td></tr><tr><td>dicis, in eas plurimis verbis testimonium dixisti; quicum</td><td></td></tr><tr><td>autem eius causam periculumque coniungis, eum summis</td><td></td></tr><tr><td>laudibus extulisti: sed hoc quaero, num P. Sestium, qua</td><td></td></tr><tr><td>lege accusandum omnino fuisse negas, ea lege condemnari</td><td></td></tr><tr><td>putes oportere? aut, si te in testimonio consuli noles, ne</td><td>25</td></tr><tr><td>quid tibi auctoritatis a me tributum esse videatur, dixerisne</td><td></td></tr><tr><td>in eum testimonium de vi quem negaris reum omnino de vi</td><td></td></tr><tr><td>fieri debuisse? </td><td></td></tr>
        </table>