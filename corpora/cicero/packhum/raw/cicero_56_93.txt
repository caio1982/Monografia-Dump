<table>
          <script>targetHit=0;</script>
          <tr class="title first  date"><td>Sext<span class="snum">.</span> vel Sept<span class="snum">.</span> <span class="snum">46(?)</span> Romae</td><td></td></tr><tr class="title last  "><td>CICERO AMPIO S. P.</td><td></td></tr><tr><td>Gratulor tibi, mi Balbe, vereque gratulor; nec sum tam</td><td>6.12.1.1</td></tr><tr><td>stultus ut te usura falsi gaudi frui velim, deinde frangi</td><td></td></tr><tr><td>repente atque ita cadere ut nulla res te ad aequitatem animi</td><td></td></tr><tr><td>possit postea extollere. egi tuam causam apertius quam mea</td><td></td></tr><tr><td>tempora ferebant. vincebatur enim fortuna ipsa debilitatae</td><td>5</td></tr><tr><td>gratiae nostrae tui caritate et meo perpetuo erga te amore</td><td></td></tr><tr><td>culto a te diligentissime. omnia promissa, confirmata, certa</td><td></td></tr><tr><td>et rata sunt quae ad reditum et ad salutem tuam pertinent.</td><td></td></tr><tr><td>vidi, cognovi, interfui. </td><td></td></tr><tr><td>  Etenim omnis Caesaris familiaris satis opportune habeo</td><td>2.1</td></tr><tr><td>implicatos consuetudine et benevolentia sic ut, cum ab illo</td><td></td></tr><tr><td>discesserint, me habeant proximum. hoc Pansa, Hirtius,</td><td></td></tr><tr><td>Balbus, Oppius, Matius, Postum[i]us plane ita faciunt ut me </td><td></td></tr><tr><td>unice diligant. quod si mihi per me efficiendum fuisset, non</td><td>5</td></tr><tr><td>me paeniteret pro ratione temporum ita esse molitum. sed</td><td></td></tr><tr><td>nihil est a me inservitum temporis causa, veteres mihi</td><td></td></tr><tr><td>necessitudines cum his omnibus intercedunt; quibuscum ego</td><td></td></tr><tr><td>agere de te non destiti. principem tamen habuimus Pansam,</td><td></td></tr><tr><td>tui studiosissimum, mei cupidum, qui valeret apud illum</td><td>10</td></tr><tr><td>non minus auctoritate quam gratia. Cimber autem &lt;T&gt;illius</td><td></td></tr><tr><td>mihi plane satis fecit. valent tamen apud Caesarem non tam</td><td></td></tr><tr><td>ambitiosae rogationes quam necessariae; quam quia Cimber</td><td></td></tr><tr><td>habebat, plus valuit quam pro ullo alio valere potuisset. </td><td></td></tr><tr><td>  Diploma statim non est datum quod mirifica est</td><td>3.1</td></tr><tr><td>improbitas in quibusdam, qui tulissent acerbius veniam tibi</td><td></td></tr><tr><td>dari quam illi appellant tubam belli civilis multaque ita</td><td></td></tr><tr><td>dicunt quasi non gaudeant id bellum incidisse. qua re visum</td><td></td></tr><tr><td>est occultius agendum neque ullo modo divulgandum de te</td><td>5</td></tr><tr><td>iam esse perfectum. sed id erit perbrevi, nec dubito quin</td><td></td></tr><tr><td>legente te has litteras confecta iam res futura sit. Pansa quidem</td><td></td></tr><tr><td>mihi, gravis homo et certus, non solum confirmavit verum</td><td></td></tr><tr><td>etiam recepit perceleriter se ablaturum diploma. mihi</td><td></td></tr><tr><td>tamen placuit haec ad te perscribi. minus enim te firmum</td><td>10</td></tr><tr><td>sermo Eppuleiae tuae lacrimaeque Ampiae declarabant quam</td><td></td></tr><tr><td>significant tuae litterae; atque illae arbitrabantur cum a te</td><td></td></tr><tr><td>abessent ipsae multo in graviore te cura futurum. qua re</td><td></td></tr><tr><td>magno opere &lt;e re&gt; putavi angoris et doloris tui levandi</td><td></td></tr><tr><td>causa pro certis ad te ea quae essent certa perscribi. </td><td>15</td></tr><tr><td>  Scis me antea sic solitum esse scribere ad te magis ut</td><td>4.1</td></tr><tr><td>consolarer fortem virum atque sapientem quam ut explora-</td><td></td></tr><tr><td>tam spem salutis ostenderem, nisi eam quam ab ipsa re</td><td></td></tr><tr><td>publica, cum hic ardor restinctus esset, sperari oportere</td><td></td></tr><tr><td>censerem. recordare tuas litteras, quibus et magnum</td><td>5</td></tr><tr><td>animum mihi semper ostendisti et ad omnis casus ferendos</td><td></td></tr><tr><td>constantem ac paratum. quod ego non mirabar, cum </td><td></td></tr><tr><td>recordarer te et a primis temporibus aetatis in re publica</td><td></td></tr><tr><td>esse versatum et tuos magistratus in ipsa discrimina incidisse</td><td></td></tr><tr><td>salutis fortunarumque communium et in hoc ipsum bellum</td><td>10</td></tr><tr><td>esse ingressum non solum ut victor beatus sed etiam [ut], si ita</td><td></td></tr><tr><td>accidisset, victus ut sapiens esses. deinde, cum studium tuum</td><td>5.1</td></tr><tr><td>consumas in virorum fortium factis memoriae prodendis,</td><td></td></tr><tr><td>considerare debes nihil tibi esse committendum quam ob rem</td><td></td></tr><tr><td>eorum quos laudas te non simillimum praebeas. </td><td></td></tr><tr><td>  Sed haec oratio magis esset apta ad illa tempora quae iam</td><td>5</td></tr><tr><td>effugisti. nunc vero tantum te para ad haec nobiscum</td><td></td></tr><tr><td>ferenda; quibus ego si quam medicinam invenirem, tibi</td><td></td></tr><tr><td>quoque eandem traderem. sed est unum perfugium doctrina</td><td></td></tr><tr><td>ac litterae, quibus semper usi sumus; quae secundis rebus</td><td></td></tr><tr><td>delectationem modo habere videbantur, nunc vero etiam</td><td>10</td></tr><tr><td>salutem. </td><td></td></tr><tr><td>  Sed ut ad initium revertar, cave dubites quin omnia de</td><td></td></tr><tr><td>salute ac reditu tuo perfecta sint.</td><td></td></tr>
        </table>