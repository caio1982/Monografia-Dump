<table>
          <script>targetHit=0;</script>
          <tr><td>  Quoniam satis recusavi, venio iam quo vocas. Quaero</td><td>82.1</td></tr><tr><td>abs te simne deiectus, non de Fulciniano fundo; neque</td><td></td></tr><tr><td>enim praetor, 'si ex eo fundo essem deiectus,' ita me</td><td></td></tr><tr><td>restitui iussit, sed 'eo unde deiectus essem.' Sum ex</td><td></td></tr><tr><td>proximo vicini fundo deiectus, qua adibam ad istum fun-</td><td>5</td></tr><tr><td>dum, sum de via, sum certe alicunde, sive de privato sive</td><td></td></tr><tr><td>de publico; eo restitui sum iussus. Restituisse te dixti;</td><td></td></tr><tr><td>nego me ex decreto praetoris restitutum esse. Quid ad haec</td><td></td></tr><tr><td>dicimus? Aut tuo, quem ad modum dicitur, gladio aut</td><td></td></tr><tr><td>nostro defensio tua conficiatur necesse est. Si ad interdicti</td><td>83.1</td></tr><tr><td>sententiam confugis et, de quo fundo actum sit tum cum</td><td></td></tr><tr><td>Aebutius restituere iubebatur, id quaerendum esse dicis</td><td></td></tr><tr><td>neque aequitatem rei verbi laqueo capi putas oportere, in</td><td></td></tr><tr><td>meis castris praesidiisque versaris; mea, mea est ista de-</td><td>5</td></tr><tr><td>fensio, ego hoc vociferor, ego omnis homines deosque</td><td></td></tr><tr><td>testor, cum maiores vim armatam nulla iuris defensione texe-</td><td></td></tr><tr><td>rint, non vestigium eius qui deiectus sit, sed factum illius</td><td></td></tr><tr><td>qui deiecerit, in iudicium venire; deiectum esse qui fugatus </td><td></td></tr><tr><td>sit, vim esse factam cui periculum mortis sit iniectum.</td><td>10</td></tr><tr><td>Sin hunc locum fugis et reformidas et me ex hoc, ut ita</td><td>84.1</td></tr><tr><td>dicam, campo aequitatis ad istas verborum angustias et ad</td><td></td></tr><tr><td>omnis litterarum angulos revocas, in eis ipsis intercludere</td><td></td></tr><tr><td>insidiis quas mihi conaris opponere. 'Non deieci, sed</td><td></td></tr><tr><td>reieci.' Peracutum hoc tibi videtur, hic est mucro defen-</td><td>5</td></tr><tr><td>sionis tuae; in eum ipsum causa tua incurrat necesse est.</td><td></td></tr><tr><td>Ego enim tibi refero: si non sum ex eo loco deiectus</td><td></td></tr><tr><td>quo prohibitus sum accedere, at ex eo sum deiectus quo</td><td></td></tr><tr><td>accessi, unde fugi. Si praetor non distinxit locum quo</td><td></td></tr><tr><td>me restitui iuberet, et restitui iussit, non sum ex decreto</td><td>10</td></tr><tr><td>restitutus. </td><td></td></tr>
        </table>