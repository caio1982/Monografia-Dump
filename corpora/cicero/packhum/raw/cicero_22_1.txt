<table>
          <script>targetHit=0;</script>
          <tr><td>  Et quamquam a Q. Hortensio, clarissimo viro atque elo-</td><td>3.1</td></tr><tr><td>quentissimo, causa est P. Sesti perorata, nihilque ab eo prae-</td><td></td></tr><tr><td>termissum est quod aut pro re publica conquerendum fuit aut</td><td></td></tr><tr><td>pro reo disputandum, tamen adgrediar ad dicendum, ne mea</td><td></td></tr><tr><td>propugnatio ei potissimum defuisse videatur per quem est</td><td>5</td></tr><tr><td>perfectum ne ceteris civibus deesset. Atque ego sic statuo,</td><td></td></tr><tr><td>iudices, a me in hac causa atque hoc extremo dicendi loco</td><td></td></tr><tr><td>pietatis potius quam defensionis, querelae quam eloquentiae,</td><td></td></tr><tr><td>doloris quam ingeni partis esse susceptas. Itaque si aut</td><td>4.1</td></tr><tr><td>acrius egero aut liberius quam qui ante me dixerunt, peto</td><td></td></tr><tr><td>a vobis ut tantum orationi meae concedatis quantum et pio</td><td></td></tr><tr><td>dolori et iustae iracundiae concedendum putetis; nam neque</td><td></td></tr><tr><td>officio coniunctior dolor ullius esse potest quam hic meus</td><td>5</td></tr><tr><td>susceptus ex hominis de me optime meriti periculo, neque</td><td></td></tr><tr><td>iracundia magis ulla laudanda &lt;est&gt; quam ea quae me in-</td><td></td></tr><tr><td>flammat eorum scelere qui cum omnibus meae salutis de-</td><td></td></tr><tr><td>fensoribus bellum esse sibi gerendum iudicaverunt. Sed</td><td>5.1</td></tr><tr><td>quoniam singulis criminibus ceteri responderunt, dicam</td><td></td></tr><tr><td>ego de omni statu P. Sesti, de genere vitae, de natura, de</td><td></td></tr><tr><td>moribus, de incredibili amore in bonos, de studio conser-</td><td></td></tr><tr><td>vandae salutis communis atque oti; contendamque, si modo</td><td>5</td></tr><tr><td>id consequi potero, ut in hac confusa atque universa defen-</td><td></td></tr><tr><td>sione nihil ab me quod ad vestram quaestionem, nihil quod</td><td></td></tr><tr><td>ad reum, nihil quod ad rem publicam pertineat praeter- </td><td></td></tr><tr><td>missum esse videatur. Et quoniam in gravissimis tempo-</td><td></td></tr><tr><td>ribus civitatis atque in ruinis eversae atque adflictae rei</td><td>10</td></tr><tr><td>publicae P. Sesti tribunatus est a Fortuna ipsa conlocatus,</td><td></td></tr><tr><td>non adgrediar ad illa maxima atque amplissima prius quam</td><td></td></tr><tr><td>docuero quibus initiis ac fundamentis haec tantae summis in</td><td></td></tr><tr><td>rebus laudes excitatae sint. </td><td></td></tr>
        </table>