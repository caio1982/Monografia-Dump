<table>
          <script>targetHit=0;</script>
          <tr class="title first  date"><td>med<span class="snum">.</span> Mart<span class="snum">.</span> <span class="snum">50(?)</span> Laodiceae</td><td></td></tr><tr class="title last  "><td>CICERO IMP. PAETO</td><td></td></tr><tr><td>Summum me ducem litterae tuae reddiderunt. plane</td><td>9.25.1.1</td></tr><tr><td>nesciebam te tam peritum esse rei militaris; Pyrrhi te libros</td><td></td></tr><tr><td>et Cineae video lectitasse. itaque obtemperare cogito</td><td></td></tr><tr><td>praeceptis tuis; hoc amplius, navicularum habere aliquid in</td><td></td></tr><tr><td>ora maritima. contra equitem Parthum negant ullam</td><td>5</td></tr><tr><td>armaturam meliorem inveniri posse. sed quid ludimus?</td><td></td></tr><tr><td>nescis quo cum imperatore tibi negotium sit. Παιδείαν Κύρου,</td><td></td></tr><tr><td>quam contrieram legendo, totam in hoc imperio explicavi.</td><td></td></tr><tr><td>sed iocabimur alias coram, ut spero, brevi tempore. </td><td>2.1</td></tr><tr><td>  Nunc ades ad imperandum, vel ad parendum potius; sic</td><td></td></tr><tr><td>enim antiqui loquebantur. cum M. Fabio, quod scire te </td><td></td></tr><tr><td>arbitror, mihi summus usus est valdeque eum diligo cum prop-</td><td></td></tr><tr><td>ter summam probitatem eius ac singularem modestiam tum</td><td>5</td></tr><tr><td>quod in iis controversiis quas habeo cum tuis combibonibus</td><td></td></tr><tr><td>Epicuri&lt;i&gt;s optima opera eius uti soleo. is, cum ad me Laodi-</td><td>3.1</td></tr><tr><td>ceam venisset mecumque ego eum esse vellem, repente</td><td></td></tr><tr><td>percussus est atrocissimis litteris, in quibus scriptum erat</td><td></td></tr><tr><td>fundum Herculanensem a Q. Fabio fratre proscriptum esse,</td><td></td></tr><tr><td>qui fundus cum eo communis esset. id M. Fabius pergraviter</td><td>5</td></tr><tr><td>tulit existimavitque fratrem suum, hominem non sapientem,</td><td></td></tr><tr><td>impulsu inimicorum suorum eo progressum esse. </td><td></td></tr><tr><td>  Nunc, si me amas, mi Paete, negotium totum suscipe,</td><td></td></tr><tr><td>molestia Fabium libera. auctoritate tua nobis opus est et</td><td></td></tr><tr><td>consilio et etiam gratia. noli pati litigare fratres et iudiciis</td><td>10</td></tr><tr><td>turpibus conflictari. Matonem et Pollionem inimicos habet</td><td></td></tr><tr><td>Fabius. quid multa? non mehercule tam perscribere possum</td><td></td></tr><tr><td>quam mihi gratum feceris si otiosum Fabium reddideris. id</td><td></td></tr><tr><td>ille in te positum esse putat mihique persuadet.</td><td></td></tr>
        </table>