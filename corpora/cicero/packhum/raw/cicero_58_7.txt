<table>
          <script>targetHit=0;</script>
          <tr class="title first  date"><td>medio Mart<span class="snum">.</span> <span class="snum">56</span></td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Sestius noster absolutus est a. d. <span class="caps">ii</span> Id. Mart. et, quod vehe-</td><td>2.4.1.1</td></tr><tr><td>menter interfuit rei publicae, nullam videri in eius modi</td><td></td></tr><tr><td>causa dissensionem esse, omnibus sententiis absolutus est.</td><td></td></tr><tr><td>illud quod tibi curae saepe esse intellexeram, ne cui iniquo</td><td></td></tr><tr><td>relinqueremus vituperandi locum, qui nos ingratos esse</td><td>5</td></tr><tr><td>diceret nisi illius perversitatem quibusdam in rebus quam</td><td></td></tr><tr><td>humanissime ferremus, scito hoc nos in eo iudicio consecutos</td><td></td></tr><tr><td>esse ut omnium gratissimi iudicaremur. nam defendendo</td><td></td></tr><tr><td>moroso homini cumulatissime satis fecimus et, id quod ille</td><td></td></tr><tr><td>maxime cupiebat, Vatinium, a quo palam oppugnabatur,</td><td>10</td></tr><tr><td>arbitratu nostro concidimus dis hominibusque plaudentibus.</td><td></td></tr><tr><td>quin etiam Paullus noster, cum testis productus esset in </td><td></td></tr><tr><td>Sestium, confirmavit se nomen Vatini delaturum si Macer</td><td></td></tr><tr><td>Licinius cunctaretur, et Macer ab Sesti subselliis surrexit ac</td><td></td></tr><tr><td>se illi non defuturum adfirmavit. quid quaeris? homo</td><td>15</td></tr><tr><td>petulans et audax [Vatinius] valde perturbatus debilitatusque</td><td></td></tr><tr><td>discessit. </td><td></td></tr><tr><td>  Quintus, filius tuus, puer optimus, eruditur egregie. hoc</td><td>2.1</td></tr><tr><td>nunc magis animum adverto quod Tyrannio docet apud me.</td><td></td></tr><tr><td>domus utriusque nostrum aedificatur strenue. redemptori tuo</td><td></td></tr><tr><td>dimidium pecuniae curavi. spero nos ante hiemem contuber-</td><td></td></tr><tr><td>nalis fore. de nostra Tullia tui mehercule amantissima spero</td><td>5</td></tr><tr><td>cum Crassipede nos confecisse. &lt;sed&gt; dies erant duo qui post</td><td></td></tr><tr><td>Latinas habentur religiosi (ceterum confectum erat Latiar),</td><td></td></tr><tr><td>&lt;et&gt; erat exiturus.</td><td></td></tr>
        </table>