<table>
          <script>targetHit=0;</script>
          <tr><td>  Iubes Plancium de vitiis Laterensis dicere. Nihil potest</td><td>63.1</td></tr><tr><td>nisi eum nimis in se iracundum putavisse. Idem effers</td><td></td></tr><tr><td>Laterensem laudibus. Facile patior id te agere multis verbis</td><td></td></tr><tr><td>quod ad iudicium non pertineat, et id te accusantem tam</td><td></td></tr><tr><td>diu dicere quod ego defensor sine periculo possim confiteri.</td><td>5</td></tr><tr><td>Atqui non modo confiteor summa in Laterense ornamenta</td><td></td></tr><tr><td>esse sed te etiam reprehendo quod ea non enumeres, alia</td><td></td></tr><tr><td>quaedam inania et levia conquiras. 'Praeneste fecisse</td><td></td></tr><tr><td>ludos.' Quid? alii quaestores nonne fecerunt? 'Cyrenis</td><td></td></tr><tr><td>liberalem in publicanos, iustum in socios fuisse.' Quis</td><td>10</td></tr><tr><td>negat? sed ita multa Romae geruntur ut vix ea quae fiunt</td><td></td></tr><tr><td>in provinciis audiantur.  </td><td></td></tr><tr><td>  Non vereor ne mihi aliquid, iudices, videar adrogare, si</td><td>64.1</td></tr><tr><td>de quaestura mea dixero. Quamvis enim illa floruerit, tamen</td><td></td></tr><tr><td>eum me postea fuisse in maximis imperiis arbitror ut non ita</td><td></td></tr><tr><td>multum mihi gloriae sit ex quaesturae laude repetendum.</td><td></td></tr><tr><td>Sed tamen non vereor ne quis audeat dicere ullius in Sicilia</td><td>5</td></tr><tr><td>quaesturam aut clariorem aut gratiorem fuisse. Vere me</td><td></td></tr><tr><td>hercule hoc dicam: sic tum existimabam, nihil homines</td><td></td></tr><tr><td>aliud Romae nisi de quaestura mea loqui. Frumenti in</td><td></td></tr><tr><td>summa caritate maximum numerum miseram; negotiatori-</td><td></td></tr><tr><td>bus comis, mercatoribus iustus, mancipibus liberalis, sociis</td><td>10</td></tr><tr><td>abstinens, omnibus eram visus in omni officio diligentissi-</td><td></td></tr><tr><td>mus; excogitati quidam erant a Siculis honores in me</td><td></td></tr><tr><td>inauditi. Itaque hac spe decedebam ut mihi populum</td><td>65.1</td></tr><tr><td>Romanum ultro omnia delaturum putarem. At ego cum</td><td></td></tr><tr><td>casu diebus eis itineris faciendi causa decedens e provincia</td><td></td></tr><tr><td>Puteolos forte venissem, cum plurimi et lautissimi in eis</td><td></td></tr><tr><td>locis solent esse, concidi paene, iudices, cum ex me quidam</td><td>5</td></tr><tr><td>quaesisset quo die Roma exissem et num quidnam esset</td><td></td></tr><tr><td>novi. Cui cum respondissem me e provincia decedere:</td><td></td></tr><tr><td>'etiam me hercule,' inquit, 'ut opinor, ex Africa.' Huic</td><td></td></tr><tr><td>ego iam stomachans fastidiose: 'immo ex Sicilia,' inquam.</td><td></td></tr><tr><td>Tum quidam, quasi qui omnia sciret: 'quid? tu nescis,'</td><td>10</td></tr><tr><td>inquit, 'hunc quaestorem Syracusis fuisse?' Quid multa?</td><td></td></tr><tr><td>destiti stomachari et me unum ex eis feci qui ad aquas</td><td></td></tr><tr><td>venissent. </td><td></td></tr>
        </table>