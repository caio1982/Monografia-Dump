<table>
          <script>targetHit=0;</script>
          <tr class="title first  date"><td>c<span class="snum">.</span> iv Id<span class="snum">.</span> Sept<span class="snum">.</span> <span class="snum">57</span> Romae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Cum primum Romam veni fuit&lt;que&gt; cui recte ad te litteras</td><td>4.1.1.1</td></tr><tr><td>darem, nihil prius faciendum mihi putavi quam ut tibi absenti</td><td></td></tr><tr><td>de reditu gratularer. cognoram enim, ut vere scribam, te in</td><td></td></tr><tr><td>consiliis mihi dandis nec fortiorem nec prudentiorem quam</td><td></td></tr><tr><td>me ipsum nec etiam propter meam in te observantiam nimium</td><td>5</td></tr><tr><td>in custodia salutis meae diligentem; eundemque te, qui primis </td><td></td></tr><tr><td>temporibus erroris nostri aut potius furoris particeps et falsi</td><td></td></tr><tr><td>timoris socius fuisses, acerbissime discidium nostrum tulisse</td><td></td></tr><tr><td>plurimumque operae, studi, diligentiae, laboris ad conficiendum</td><td></td></tr><tr><td>reditum meum contulisse. itaque hoc tibi vere adfirmo, in</td><td>2.1</td></tr><tr><td>maxima laetitia et exoptatissima gratulatione unum ad cumu-</td><td></td></tr><tr><td>landum gaudium conspectum aut potius complexum mihi</td><td></td></tr><tr><td>tuum defuisse. quem semel nactus si umquam dimisero ac</td><td></td></tr><tr><td>nisi etiam praetermissos fructus tuae suavitatis praeteriti tem-</td><td>5</td></tr><tr><td>poris omnis exegero, profecto hac restitutione fortunae me ipse</td><td></td></tr><tr><td>non satis dignum iudicabo. </td><td></td></tr><tr><td>  Nos adhuc in nostro statu quod difficillime recuperari posse</td><td>3.1</td></tr><tr><td>arbitrati sumus, splendorem nostrum illum forensem et in</td><td></td></tr><tr><td>senatu auctoritatem et apud viros bonos gratiam, magis quam</td><td></td></tr><tr><td>opta&lt;ra&gt;mus consecuti sumus; in re autem familiari, quae quem</td><td></td></tr><tr><td>ad modum fracta, dissipata, direpta sit non ignoras, valde</td><td>5</td></tr><tr><td>laboramus, tuarumque non tam facultatum, quas nostras esse</td><td></td></tr><tr><td>iudico, quam consiliorum ad colligendas et constituendas reli-</td><td></td></tr><tr><td>quias nostras indigemus. </td><td></td></tr><tr><td>  Nunc, etsi omnia aut scripta esse a tuis arbitror aut etiam</td><td>4.1</td></tr><tr><td>nuntiis ac rumore perlata, tamen ea scribam brevi quae te puto</td><td></td></tr><tr><td>potissimum ex meis litteris velle cognoscere. </td><td></td></tr><tr><td>  Prid. Non. Sext. Dyrrachio sum profectus, ipso illo die quo</td><td></td></tr><tr><td>lex est lata de nobis. Brundisium veni Non. Sext. ibi mihi Tul-</td><td>5</td></tr><tr><td>liola mea fuit praesto natali suo ipso die, qui casu idem natalis</td><td></td></tr><tr><td>erat et Brundisinae coloniae et tuae vicinae Salutis; quae res</td><td></td></tr><tr><td>animadversa a multitudine summa Brundisinorum gratulatione </td><td></td></tr><tr><td>celebrata est. a. d. †<span class="caps">vi</span>† Id. Sext. cognovi, cum Brundisi essem,</td><td></td></tr><tr><td>litteris Quinti fratris mirifico studio omnium aetatum atque</td><td>10</td></tr><tr><td>ordinum, incredibili concursu Italiae, legem comitiis centuriatis</td><td></td></tr><tr><td>esse perlatam. inde a Brundisinis honestissime ornatus iter ita</td><td></td></tr><tr><td>feci ut undique ad me cum gratulatione legati convenerint. </td><td></td></tr><tr><td>  Ad urbem ita veni ut nemo ullius ordinis homo nomencla-</td><td>5.1</td></tr><tr><td>tori notus fuerit qui mihi obviam non venerit, praeter eos</td><td></td></tr><tr><td>inimicos quibus id ipsum, se inimicos esse, non liceret aut dis-</td><td></td></tr><tr><td>simulare aut negare. cum venissem ad portam Capenam,</td><td></td></tr><tr><td>gradus templorum ab infima plebe completi erant. a qua</td><td>5</td></tr><tr><td>plausu maximo cum esset mihi gratulatio significata, similis et</td><td></td></tr><tr><td>frequentia &lt;et&gt; plausus me usque ad Capitolium celebravit in</td><td></td></tr><tr><td>foroque et in ipso Capitolio miranda multitudo fuit. postridie</td><td></td></tr><tr><td>in senatu, qui fuit dies Non. Sept., senatui gratias egimus. </td><td></td></tr><tr><td>  Eo biduo, cum esset annonae summa caritas et homines ad</td><td>6.1</td></tr><tr><td>theatrum primo, deinde ad senatum concurrissent, impulsu</td><td></td></tr><tr><td>Clodi mea opera frumenti inopiam esse clamarent, cum per</td><td></td></tr><tr><td>eos dies senatus de annona haberetur et ad eius procurationem</td><td></td></tr><tr><td>sermone non solum plebis verum etiam bonorum Pompeius</td><td>5</td></tr><tr><td>vocaretur idque ipse cuperet multitudoque a me nominatim</td><td></td></tr><tr><td>ut id decernerem postularet, feci et accurate sententiam dixi.</td><td></td></tr><tr><td>cum abessent consulares, quod tuto se negarent posse senten-</td><td></td></tr><tr><td>tiam dicere, praeter Messallam et Afranium, factum est senatus</td><td></td></tr><tr><td>consultum in meam sententiam ut cum Pompeio ageretur ut</td><td>10</td></tr><tr><td>eam rem susciperet, lexque ferretur. quo senatus consulto </td><td></td></tr><tr><td>recitato continuo, &lt;cum multitudo&gt; more hoc insulso et novo</td><td></td></tr><tr><td>plausum meo nomine recitando dedisset, habui contionem.</td><td></td></tr><tr><td>&lt;eam&gt; omnes magistratus praesentes praeter unum praetorem</td><td></td></tr><tr><td>et duos tribunos pl. dederunt. </td><td>15</td></tr><tr><td>  Postridie senatus frequens et omnes consulares. nihil Pompeio</td><td>7.1</td></tr><tr><td>postulanti negarunt. ille legatos quindecim cum postularet,</td><td></td></tr><tr><td>me principem nominavit et ad omnia me alterum se fore dixit.</td><td></td></tr><tr><td>legem consules conscripserunt qua Pompeio per quinquennium</td><td></td></tr><tr><td>omnis potestas rei frumentariae toto orbe terrarum daretur;</td><td>5</td></tr><tr><td>alteram Messius, qui omnis pecuniae dat potestatem et adiungit</td><td></td></tr><tr><td>classem et exercitum et maius imperium in provinciis quam sit</td><td></td></tr><tr><td>eorum qui eas obtineant. illa nostra lex consularis nunc modesta</td><td></td></tr><tr><td>videtur, haec Messi non ferenda. Pompeius illam velle se dicit,</td><td></td></tr><tr><td>familiares hanc. consulares duce Favonio fremunt. nos tacemus,</td><td>10</td></tr><tr><td>et eo magis quod de domo nostra nihil adhuc pontifices respon-</td><td></td></tr><tr><td>derant. qui si sustulerint religionem, aream praeclaram habemus,</td><td></td></tr><tr><td>superficiem consules ex senatus consulto aestimabunt; sin aliter,</td><td></td></tr><tr><td>demolientur, suo nomine locabunt, rem totam aestimabunt. </td><td></td></tr><tr><td>  Ita sunt res nostrae, 'ut in secundis fluxae, ut in adversis</td><td>8.1</td></tr><tr><td>bonae'. in re familiari valde sumus, ut scis, perturbati.</td><td></td></tr><tr><td>praeterea sunt quaedam domestica quae litteris non committo.</td><td></td></tr><tr><td>Quintum fratrem insigni pietate, virtute, fide praeditum sic</td><td></td></tr><tr><td>amo ut debeo. te exspecto et oro ut matures venire eoque</td><td>5</td></tr><tr><td>animo venias ut me tuo consilio egere non sinas. alterius vitae</td><td></td></tr><tr><td>quoddam initium ordimur. iam quidam qui nos absentis </td><td></td></tr><tr><td>defenderunt incipiunt praesentibus occulte irasci, aperte in-</td><td></td></tr><tr><td>videre. vehementer te requirimus.</td><td></td></tr>
        </table>