<table>
          <script>targetHit=0;</script>
          <tr><td>  Sin umeros medio in caelo Centaurus habebit</td><td>34.203</td></tr><tr><td>ipseque caerulea contectus nube feretur,</td><td></td></tr><tr><td>atque Aram tenui caligans uestiet umbra,</td><td>205</td></tr><tr><td>a[t] signorum obitu uis est metuenda Fauoni.</td><td></td></tr><tr><td>Ille autem Centaurus, in alta sede locatus,</td><td></td></tr><tr><td>qua sese clare conlucens Scorpios infert,</td><td></td></tr><tr><td>hac subter partem praeportans ipse uirilem</td><td></td></tr><tr><td>cedit, equi partis properat subiungere Chelis.</td><td>210</td></tr><tr><td>Hic dextram porgens, quadrupes qua uasta tenetur</td><td></td></tr><tr><td>quam nemo certo donauit nomine Graium,</td><td></td></tr><tr><td>tendit et inlustrem truculentus cedit ad Aram. </td><td></td></tr><tr><td>  Hic sese infernis e partibus erigit Hydra,</td><td></td></tr><tr><td>praecipiti lapsu flexo cum corpore serpens.</td><td>215</td></tr><tr><td>Haec caput atque oculos torquens ad terga Nepai</td><td></td></tr><tr><td>conuexoque sinu subiens inferna Leonis,</td><td></td></tr><tr><td>Centaurum leui contingit lubrica cauda, </td><td></td></tr><tr><td>in medioque sinu fulgens Creterra relucet;</td><td></td></tr><tr><td>extremam nitens plumato corpore Coruus</td><td>220</td></tr><tr><td>rostro tundit; et hic Geminis est ille sub ipsis,</td><td></td></tr><tr><td>ante Canem Graio Procyon qui nomine fertur. </td><td></td></tr><tr><td>  Haec sunt quae uisens nocturno tempore signa</td><td></td></tr><tr><td>aeternumque uolens mundi pernoscere motum</td><td>225</td></tr><tr><td>legitimo cernes caelum lustrantia cursu.</td><td>224</td></tr><tr><td>Nam quae per bis sex signorum labier orbem</td><td>226</td></tr><tr><td>quinque solent stellae, simili ratione notari</td><td></td></tr><tr><td>non possunt, quia quae faciunt uestigia cursu</td><td></td></tr><tr><td>non eadem semper spatio protrita teruntur.</td><td></td></tr><tr><td>Sic malunt errare uagae per nubila caeli</td><td>230</td></tr><tr><td>atque suos uario motu metirier orbes. </td><td></td></tr><tr><td>Hae faciunt magnos longinqui temporis annos,</td><td></td></tr><tr><td>cum redeunt ad idem caeli sub tegmine signum;</td><td></td></tr><tr><td>quarum ego nunc nequeo tortos euoluere cursus:</td><td></td></tr><tr><td>uerum haec, quae semper certo [e]uoluuntur in orbe</td><td>235</td></tr><tr><td>fixa, simul magnos edemus gentibus orbes. </td><td></td></tr>
        </table>