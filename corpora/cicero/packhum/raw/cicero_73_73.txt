<table>
          <script>targetHit=0;</script>
          <tr><td>  Nunc omnino aliunde sumenda non fuisse sic in-</td><td>4.9.1</td></tr><tr><td>tellegemus. Primum omnium, quod ab artis scrip-</td><td></td></tr><tr><td>tore adfertur exemplum, de eius artificio debet esse. </td><td></td></tr><tr><td>  Ut si quis purpuram aut aliud quippiam vendens di-</td><td></td></tr><tr><td>cat: 'Sume a me, sed huius exemplum aliunde rogabo</td><td>5</td></tr><tr><td>tibi quod ostendam', sic mercem ipsi qui venditant,</td><td></td></tr><tr><td>aliunde exemplum quaeritant ali&lt;quo&gt;d mercis, acervos</td><td></td></tr><tr><td>se dicunt tritici habere, eorum exemplum pugno non</td><td></td></tr><tr><td>habent, quod ostendant. Si Triptolemus, cum &lt;a&gt; se</td><td></td></tr><tr><td>hominibus semen gigneretur, ipse ab aliis id homini-</td><td>10</td></tr><tr><td>bus mutuaretur, aut si Prometheus, cum mortalibus</td><td></td></tr><tr><td>ignem dividere vellet, ipse a vicinis cum testo ambu- </td><td></td></tr><tr><td>lans carbunculos corrogaret, ridiculus videretur: isti</td><td></td></tr><tr><td>magistri, omnium dicendi praeceptores, non videntur</td><td></td></tr><tr><td>sibi ridicule facere, cum id, quod aliis pollicentur, ab</td><td>15</td></tr><tr><td>aliis quaerunt? Si qui se fontes maximos penitus ab-</td><td></td></tr><tr><td>sconditos aperuisse dicat, et haec sitiens qu&lt;o&gt;mmaxime</td><td></td></tr><tr><td>loquatur neque habeat, qui sitim sedet, non rideatur?</td><td></td></tr><tr><td>Isti cum non modo dominos se fontium, sed se ipsos</td><td></td></tr><tr><td>fontes esse dicant et omnium rigare debeant ingenia,</td><td>20</td></tr><tr><td>non putant fore ridiculum, si, cum id polliceantur,</td><td></td></tr><tr><td>arescant ipsi siccitate? Chares ab Lysippo statuas</td><td></td></tr><tr><td>facere non isto modo didicit, ut Lysippus caput</td><td></td></tr><tr><td>ostenderet Myronium, brachia Praxitelae, pectus Po-</td><td></td></tr><tr><td>lycletium, sed omnia coram magistrum facientem vi-</td><td>25</td></tr><tr><td>debat, ceterorum opera vel sua sponte poterat con-</td><td></td></tr><tr><td>siderare: isti credunt eos, qui haec velint discere, alia</td><td></td></tr><tr><td>ratione doceri posse commodius. Praeterea ne pos-</td><td>10.1</td></tr><tr><td>sunt quidem ea, quae sumuntur ab aliis, exempla tam</td><td></td></tr><tr><td>esse artem adcommodata, propterea quod in dicendo</td><td></td></tr><tr><td>leviter unus quisque locus plerumque tangitur, ne ars</td><td></td></tr><tr><td>appareat; in praecipiendo expresse conscripta ponere</td><td>5</td></tr><tr><td>oportet exempla, uti in artis formam convenire possint:</td><td></td></tr><tr><td>et post in dicendo, ne possit ars eminere et ab omnibus</td><td></td></tr><tr><td>videri, facultate oratoris occultatur. Ergo etiam ut</td><td></td></tr><tr><td>magis ars cognoscatur, suis exemplis melius est uti.  </td><td></td></tr>
        </table>