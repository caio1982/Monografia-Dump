<table>
          <script>targetHit=0;</script>
          <tr><td>  Et quoniam attigi cogitatione vim varietatemque fortunae,</td><td>3.9.1</td></tr><tr><td>non vagabitur oratio mea longius atque eis fere ipsis de-</td><td></td></tr><tr><td>finietur viris, qui hoc sermone, quem referre suscepimus,</td><td></td></tr><tr><td>continentur. Quis enim non iure beatam L. Crassi mor-</td><td></td></tr><tr><td>tem illam, quae est a multis saepe defleta, dixerit, cum</td><td>5</td></tr><tr><td>horum ipsorum sit, qui tum cum illo postremum fere con-</td><td></td></tr><tr><td>locuti sunt, eventum recordatus? Tenemus enim memoria</td><td></td></tr><tr><td>Q. Catulum, virum omni laude praestantem, cum sibi non</td><td></td></tr><tr><td>incolumem fortunam, sed exsilium et fugam deprecaretur,</td><td></td></tr><tr><td>esse coactum, ut vita se ipse privaret. Iam M. Antoni in</td><td>10.1</td></tr><tr><td>eis ipsis rostris, in quibus ille rem publicam constantissime </td><td></td></tr><tr><td>consul defenderat quaeque censor imperatoriis manubiis</td><td></td></tr><tr><td>ornarat, positum caput illud fuit, a quo erant multorum</td><td></td></tr><tr><td>[civium] capita servata; neque vero longe ab eo C. Iuli</td><td>5</td></tr><tr><td>caput hospitis Etrusci scelere proditum cum L. Iuli fratris</td><td></td></tr><tr><td>capite iacuit, ut ille, qui haec non vidit, et vixisse cum re</td><td></td></tr><tr><td>publica pariter et cum illa simul exstinctus esse videatur.</td><td></td></tr><tr><td>Neque enim propinquum suum, maximi animi virum,</td><td></td></tr><tr><td>P. Crassum, suapte interfectum manu neque conlegae sui,</td><td>10</td></tr><tr><td>pontificis maximi, sanguine simulacrum Vestae respersum</td><td></td></tr><tr><td>esse vidit; cui maerori, qua mente ille in patriam fuit, etiam</td><td></td></tr><tr><td>C. Carbonis, inimicissimi hominis, eodem illo die mors</td><td></td></tr><tr><td>fuisset nefaria; non vidit eorum ipsorum, qui tum adule-</td><td>11.1</td></tr><tr><td>scentes Crasso se dicarant, horribilis miserosque casus; ex</td><td></td></tr><tr><td>quibus [C.] Cotta, quem ille florentem reliquerat, paucis</td><td></td></tr><tr><td>diebus post mortem Crassi depulsus per invidiam tribunatu</td><td></td></tr><tr><td>non multis ab eo tempore mensibus eiectus est e civitate;</td><td>5</td></tr><tr><td>Sulpicius autem, qui in eadem invidiae flamma fuisset, qui-</td><td></td></tr><tr><td>buscum privatus coniunctissime vixerat, hos in tribunatu</td><td></td></tr><tr><td>spoliare instituit omni dignitate; cui quidem ad summam</td><td></td></tr><tr><td>gloriam eloquentiae efflorescenti ferro erepta vita est et</td><td></td></tr><tr><td>poena temeritatis non sine magno rei publicae malo con-</td><td>10</td></tr><tr><td>stituta. Ego vero te, Crasse, cum vitae flore tum mortis</td><td>12.1</td></tr><tr><td>opportunitate divino consilio et ornatum et exstinctum</td><td></td></tr><tr><td>esse arbitror; nam tibi aut pro virtute animi constantiaque</td><td></td></tr><tr><td>tua civilis ferri subeunda fuit crudelitas aut, si qua te for-</td><td></td></tr><tr><td>tuna ab atrocitate mortis vindicasset, eadem esse te funerum</td><td>5</td></tr><tr><td>patriae spectatorem coegisset; neque solum tibi impro-</td><td></td></tr><tr><td>borum dominatus, sed etiam propter admixtam civium</td><td></td></tr><tr><td>caedem bonorum victoria maerori fuisset. Mihi quidem,</td><td>13.1</td></tr><tr><td>Quinte frater, et eorum casus, de quibus ante dixi, et ea,</td><td></td></tr><tr><td>quae nosmet ipsi ob amorem in rem publicam incredibilem </td><td></td></tr><tr><td>et singularem pertulimus ac sensimus, cogitanti sententia</td><td></td></tr><tr><td>saepe tua vera ac sapiens videri solet, qui propter tot tantos</td><td>5</td></tr><tr><td>tam praecipitisque casus clarissimorum hominum atque op-</td><td></td></tr><tr><td>timorum virorum me semper ab omni contentione ac dimi-</td><td></td></tr><tr><td>catione [animi] revocasti. Sed quoniam haec iam neque in</td><td>14.1</td></tr><tr><td>integro nobis esse possunt et summi labores nostri magna</td><td></td></tr><tr><td>compensati gloria mitigantur, pergamus ad ea solacia, quae</td><td></td></tr><tr><td>non modo sedatis molestiis iucunda, sed etiam haerentibus</td><td></td></tr><tr><td>salutaria nobis esse possint, sermonemque L. Crassi reli-</td><td>5</td></tr><tr><td>quum ac paene postremum memoriae prodamus, atque ei,</td><td></td></tr><tr><td>si nequaquam parem illius ingenio, at pro nostro tamen</td><td></td></tr><tr><td>studio meritam gratiam debitamque referamus. Neque</td><td>15.1</td></tr><tr><td>enim quisquam nostrum, cum libros Platonis mirabiliter</td><td></td></tr><tr><td>scriptos legit, in quibus omnibus fere Socrates exprimitur,</td><td></td></tr><tr><td>non, quamquam illa scripta sunt divinitus, tamen maius</td><td></td></tr><tr><td>quiddam de illo, de quo scripta sunt, suspicatur; quod</td><td>5</td></tr><tr><td>item nos postulamus non a te quidem, qui nobis omnia</td><td></td></tr><tr><td>summa tribuis, sed a ceteris, qui haec in manus sument,</td><td></td></tr><tr><td>maius ut quiddam de L. Crasso, quam quantum a nobis</td><td></td></tr><tr><td>exprimetur, suspicentur. Nos enim, qui ipsi sermoni non</td><td>16.1</td></tr><tr><td>interfuissemus et quibus C. Cotta tantum modo locos ac</td><td></td></tr><tr><td>sententias huius disputationis tradidisset, quo in genere ora-</td><td></td></tr><tr><td>tionis utrumque oratorem cognoveramus, id ipsum sumus</td><td></td></tr><tr><td>in eorum sermone adumbrare conati: quod si quis erit, qui</td><td>5</td></tr><tr><td>ductus opinione vulgi aut Antonium ieiuniorem aut Cras-</td><td></td></tr><tr><td>sum pleniorem fuisse putet, quam quo modo a nobis uter-</td><td></td></tr><tr><td>que inductus est, is erit ex eis, qui aut illos non audierit</td><td></td></tr><tr><td>aut iudicare non possit; nam fuit uterque, ut exposui</td><td></td></tr><tr><td>antea, cum studio atque ingenio et doctrina praestans om-</td><td>10</td></tr><tr><td>nibus, tum in suo genere perfectus, ut neque in Antonio</td><td></td></tr><tr><td>deesset hic ornatus orationis neque in Crasso redundaret.  </td><td></td></tr>
        </table>