<table>
          <script>targetHit=0;</script>
          <tr><td>  Sed de ceteris studiis alio loco et dicemus, si usus</td><td>4.5.5</td></tr><tr><td>fuerit, et saepe diximus. sapientiae studium vetus id</td><td></td></tr><tr><td>quidem in nostris, sed tamen ante Laelii aetatem et</td><td></td></tr><tr><td>Scipionis non reperio quos appellare possim nomina-</td><td></td></tr><tr><td>tim. quibus adulescentibus Stoicum Diogenen et Aca-</td><td></td></tr><tr><td>demicum Carneadem video ad senatum ab Atheniensi-</td><td>10</td></tr><tr><td>bus missos esse legatos, qui cum rei publicae nullam</td><td></td></tr><tr><td>umquam partem attigissent essetque eorum alter Cy-</td><td></td></tr><tr><td>renaeus alter Babylonius, numquam profecto scholis</td><td></td></tr><tr><td>essent excitati neque ad illud munus electi, nisi in</td><td></td></tr><tr><td>quibusdam principibus temporibus illis fuissent studia</td><td>15</td></tr><tr><td>doctrinae. qui cum cetera litteris mandarent, alii ius</td><td></td></tr><tr><td>civile, alii orationes suas, alii monumenta maiorum,</td><td></td></tr><tr><td>hanc amplissimam omnium artium, bene vivendi disci- </td><td></td></tr><tr><td>plinam, vita magis quam litteris persecuti sunt. ita-</td><td>6.1</td></tr><tr><td>que illius verae elegantisque philosophiae, quae ducta</td><td></td></tr><tr><td>a Socrate in Peripateticis adhuc permansit et idem</td><td></td></tr><tr><td>alio modo dicentibus Stoicis, cum Academici eorum</td><td></td></tr><tr><td>controversias disceptarent, nulla fere sunt aut pauca</td><td>5</td></tr><tr><td>admodum Latina monumenta sive propter magnitu-</td><td></td></tr><tr><td>dinem rerum occupationemque hominum, sive etiam</td><td></td></tr><tr><td>quod imperitis ea probari posse non arbitrabantur,</td><td></td></tr><tr><td>cum interim illis silentibus C. Amafinius extitit dicens,</td><td></td></tr><tr><td>cuius libris editis commota multitudo contulit se ad</td><td>10</td></tr><tr><td>eam potissimum disciplinam, sive quod erat cognitu</td><td></td></tr><tr><td>perfacilis, sive quod invitabantur inlecebris blandis</td><td></td></tr><tr><td>voluptatis, sive etiam, quia nihil erat prolatum melius,</td><td></td></tr><tr><td>illud quod erat tenebant. post Amafinium autem multi</td><td>7.1</td></tr><tr><td>eiusdem aemuli rationis multa cum scripsissent, Ita-</td><td></td></tr><tr><td>liam totam occupaverunt, quodque maxumum argu-</td><td></td></tr><tr><td>mentum est non dici illa subtiliter, quod et tam facile</td><td></td></tr><tr><td>ediscantur et ab indoctis probentur, id illi firmamen-</td><td>5</td></tr><tr><td>tum esse disciplinae putant. </td><td></td></tr>
        </table>