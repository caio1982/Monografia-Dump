<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Iun<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>L. Tullium Montanum nosti qui cum Cicerone profectus est.</td><td>12.52.1.1</td></tr><tr><td>ab eius sororis viro litteras accepi Montanum Planco debere,</td><td></td></tr><tr><td>quod praes pro Flaminio sit, HS <span class="caps"><span class="ovl">xx</span></span><span class="ovl"></span>; de ea re nescio quid te a</td><td></td></tr><tr><td>Montano rogatum. sane velim, sive Plancus est rogandus sive</td><td></td></tr><tr><td>qua re potes illum iuvare, iuves. pertinet ad nostrum officium.</td><td>5</td></tr><tr><td>si res tibi forte notior est quam mihi aut si Plancum rogandum</td><td></td></tr><tr><td>putas, scribas ad me velim ut quid rei sit et quid rogandum</td><td></td></tr><tr><td>sciam. </td><td></td></tr><tr><td>  De epistula ad Caesarem quid egeris exspecto. de Silio non</td><td>2.1</td></tr><tr><td>ita sane laboro. tu mi aut Scapulanos aut Clodianos efficias</td><td></td></tr><tr><td>necesse est. sed nescio quid videris dubitare de Clodia; utrum</td><td></td></tr><tr><td>quando veniat an sintne venales? sed quid est quod audio</td><td></td></tr><tr><td>Spintherem fecisse divortium? </td><td>5</td></tr><tr><td>  De lingua Latina securi es animi. dices †qui alia quae</td><td>3.1</td></tr><tr><td>scribis†. ἀπόγραφα sunt, minore labore fiunt; verba tantum</td><td></td></tr><tr><td>adfero, quibus abundo. </td><td></td></tr>
        </table>