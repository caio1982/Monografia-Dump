<table>
          <script>targetHit=0;</script>
          <tr><td>  Isdemque consulibus sedentibus atque inspectantibus lata </td><td>33.16</td></tr><tr><td>lex est, <span class="caps">Ne avspicia valerent, ne qvis obnvntiaret,</span></td><td></td></tr><tr><td><span class="caps">ne qvis legi intercederet, vt omnibvs fastis diebvs</span></td><td></td></tr><tr><td><span class="caps">legem ferri liceret, vt lex Aelia, lex Fvfia ne</span></td><td></td></tr><tr><td><span class="caps">valeret</span>: qua una rogatione quis est qui non intellegat</td><td>20</td></tr><tr><td>universam rem publicam esse deletam? Isdemque con-</td><td>34.1</td></tr><tr><td>sulibus inspectantibus servorum dilectus habebatur pro tri-</td><td></td></tr><tr><td>bunali Aurelio nomine conlegiorum, cum vicatim homines</td><td></td></tr><tr><td>conscriberentur, decuriarentur, ad vim, ad manus, ad caedem,</td><td></td></tr><tr><td>ad direptionem incitarentur. Isdemque consulibus arma</td><td>5</td></tr><tr><td>in templum Castoris palam comportabantur, gradus eiusdem</td><td></td></tr><tr><td>templi tollebantur, armati homines forum et contiones tene-</td><td></td></tr><tr><td>bant, caedes lapidationesque fiebant; nullus erat senatus,</td><td></td></tr><tr><td>nihil reliqui magistratus: unus omnem omnium potestatem</td><td></td></tr><tr><td>armis et latrociniis possidebat, non aliqua vi sua, sed, cum</td><td>10</td></tr><tr><td>duo consules a re publica provinciarum foedere retraxisset,</td><td></td></tr><tr><td>insultabat, dominabatur, aliis pollicebatur, terrore ac metu</td><td></td></tr><tr><td>multos, pluris etiam spe et promissis tenebat. Quae cum</td><td>35.1</td></tr><tr><td>essent eius modi, iudices, cum senatus duces nullos ac pro</td><td></td></tr><tr><td>ducibus proditores aut potius apertos hostis haberet, equester</td><td></td></tr><tr><td>ordo reus a consulibus citaretur, Italiae totius auctoritas</td><td></td></tr><tr><td>repudiaretur, alii nominatim relegarentur, alii metu et peri-</td><td>5</td></tr><tr><td>culo terrerentur, arma essent in templis, armati in foro,</td><td></td></tr><tr><td>eaque non silentio consulum dissimularentur sed et voce</td><td></td></tr><tr><td>et sententia comprobarentur, cum omnes urbem nondum</td><td></td></tr><tr><td>excisam et eversam sed iam captam atque oppressam videre-</td><td></td></tr><tr><td>mus: tamen his tantis malis tanto bonorum studio, iudices,</td><td>10</td></tr><tr><td>restitissemus, sed me alii metus atque aliae curae suspiciones-</td><td></td></tr><tr><td>que moverunt. </td><td></td></tr>
        </table>