<table>
          <script>targetHit=0;</script>
          <tr><td>  Nam illae sententiae virorum clarissimorum minime pro-</td><td>36.1</td></tr><tr><td>bandae sunt, quorum alter ulteriorem Galliam decernit cum</td><td></td></tr><tr><td>Syria, alter citeriorem. Qui ulteriorem, omnia illa de quibus </td><td></td></tr><tr><td>disserui paulo ante perturbat; simul ostendit eam se tenere</td><td></td></tr><tr><td>legem quam esse legem neget, et, quae pars provinciae sit</td><td>5</td></tr><tr><td>cui non possit intercedi, hanc se avellere, quae defensorem</td><td></td></tr><tr><td>habeat, non tangere; simul et illud facit, ut, quod illi a</td><td></td></tr><tr><td>populo datum sit, id non violet, quod senatus dederit, id</td><td></td></tr><tr><td>senator properet auferre. Alter belli Gallici rationem habet,</td><td></td></tr><tr><td>fungitur officio boni senatoris, legem quam non putat, eam</td><td>10</td></tr><tr><td>quoque servat; praefinit enim successori diem. &lt;Quamquam&gt;</td><td></td></tr><tr><td>mihi nihil videtur alienius a dignitate disciplinaque maiorum</td><td></td></tr><tr><td>quam ut, qui consul Kalendis Ianuariis habere provinciam</td><td></td></tr><tr><td>debet, is ut eam desponsam non decretam habere videatur.</td><td></td></tr><tr><td>Fuerit toto in consulatu sine provincia cui fuerit, ante quam</td><td>37.1</td></tr><tr><td>designatus est, decreta provincia. Sortietur an non? Nam</td><td></td></tr><tr><td>et non sortiri absurdum est, et quod sortitus sis non habere.</td><td></td></tr><tr><td>Proficiscetur paludatus? Quo? quo pervenire ante certam</td><td></td></tr><tr><td>diem non licebit. Ianuario, Februario provinciam non</td><td>5</td></tr><tr><td>habebit: Kalendis ei denique Martiis nascetur repente pro-</td><td></td></tr><tr><td>vincia. Ac tamen his sententiis Piso in provincia permane-</td><td>38.1</td></tr><tr><td>bit. Quae cum gravia sunt &lt;tum&gt; nihil gravius illo, quod mul-</td><td></td></tr><tr><td>tari imperatorem deminutione provinciae contumeliosum</td><td></td></tr><tr><td>est, neque solum summo in viro sed etiam mediocri in</td><td></td></tr><tr><td>homine ne accidat providendum. </td><td>5</td></tr><tr><td>  Ego vos intellego, patres conscripti, multos decrevisse</td><td></td></tr><tr><td>eximios honores C. Caesari et prope singularis. &lt;Si&gt; quod</td><td></td></tr><tr><td>ita meritus erat grati, sin etiam ut quam coniunctissimus</td><td></td></tr><tr><td>huic ordini esset, sapientes ac divini fuistis. Neminem</td><td></td></tr><tr><td>umquam est hic ordo complexus honoribus et beneficiis</td><td>10</td></tr><tr><td>suis qui ullam dignitatem praestabiliorem ea quam per vos</td><td></td></tr><tr><td>esset adeptus putarit. Nemo umquam hic potuit esse prin- </td><td></td></tr><tr><td>ceps qui maluerit esse popularis. Sed homines aut propter</td><td></td></tr><tr><td>indignitatem suam diffisi ipsi sibi, aut propter reliquorum ob-</td><td></td></tr><tr><td>trectationem ab huius ordinis coniunctione depulsi, saepe</td><td>15</td></tr><tr><td>ex hoc portu se in illos fluctus prope necessario contulerunt;</td><td></td></tr><tr><td>qui si ex illa iactatione cursuque populari bene gesta re</td><td></td></tr><tr><td>publica referunt aspectum in curiam atque huic amplissimae</td><td></td></tr><tr><td>dignitati esse commendati volunt, non modo non repellendi</td><td></td></tr><tr><td>sunt verum etiam expetendi. Monemur a fortissimo viro</td><td>39.1</td></tr><tr><td>atque optimo post hominum memoriam consule ut providea-</td><td></td></tr><tr><td>mus ne citerior Gallia nobis invitis alicui decernatur post eos</td><td></td></tr><tr><td>consules qui nunc erunt designati, perpetuoque posthac ab iis</td><td></td></tr><tr><td>qui hunc ordinem oppugnent populari ac turbulenta ratione</td><td>5</td></tr><tr><td>teneatur. Quam ego plagam etsi non contemno, patres</td><td></td></tr><tr><td>conscripti, praesertim monitus a sapientissimo consule et</td><td></td></tr><tr><td>diligentissimo custode pacis atque oti, tamen vehementius</td><td></td></tr><tr><td>arbitror pertimescendum si hominum clarissimorum ac</td><td></td></tr><tr><td>potentissimorum aut honorem minuero aut studium erga</td><td>10</td></tr><tr><td>hunc ordinem repudiaro. Nam ut C. Iulius omnibus a</td><td></td></tr><tr><td>senatu eximiis aut novis rebus ornatus per manus hanc pro-</td><td></td></tr><tr><td>vinciam tradat ei cui minime vos velitis, per quem ordinem</td><td></td></tr><tr><td>ipse amplissimam sit gloriam consecutus, ei ne libertatem</td><td></td></tr><tr><td>quidem relinquat, adduci ad suspicandum nullo modo</td><td>15</td></tr><tr><td>possum. Postremo quo quisque animo futurus sit, nescio:</td><td></td></tr><tr><td>quid sperem, video. Praestare hoc senator debeo, quantum</td><td></td></tr><tr><td>possum, ne quis vir clarus aut potens huic ordini iure irasci</td><td></td></tr><tr><td>posse videatur. Atque haec, si inimicissimus essem C.</td><td>40.1</td></tr><tr><td>Caesari, sentirem tamen rei publicae causa. </td><td></td></tr>
        </table>