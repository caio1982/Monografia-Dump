<table>
          <script>targetHit=0;</script>
          <tr><td>  Tum Balbus: 'Ego vero, si quid explanari tibi vo-</td><td>3.4.9</td></tr><tr><td>les, respondere malo, sin me interrogare non tam in-</td><td>10</td></tr><tr><td>tellegendi causa quam refellendi, utrum voles faciam,</td><td></td></tr><tr><td>vel ad singula quae requires statim respondebo vel</td><td></td></tr><tr><td>cum peroraris ad omnia.' </td><td></td></tr><tr><td>  Tum Cotta 'Optime' inquit; 'quam ob rem sic agamus</td><td>5.1</td></tr><tr><td>ut nos ipsa ducit oratio. Sed ante quam de re, pauca</td><td></td></tr><tr><td>de me. non enim mediocriter moveor auctoritate tua</td><td></td></tr><tr><td>Balbe orationeque ea quae me in perorando cohor-</td><td></td></tr><tr><td>tabatur ut meminissem me et Cottam esse et ponti-</td><td>5</td></tr><tr><td>ficem; quod eo credo valebat, ut opiniones, quas a</td><td></td></tr><tr><td>maioribus accepimus de dis immortalibus, sacra cae-</td><td></td></tr><tr><td>rimonias religionesque defenderem. ego vero eas de-</td><td></td></tr><tr><td>fendam semper semperque defendi, nec me ex ea</td><td></td></tr><tr><td>opinione, quam a maioribus accepi de cultu deorum</td><td>10</td></tr><tr><td>inmortalium, ullius umquam oratio aut docti aut in-</td><td></td></tr><tr><td>docti movebit. sed cum de religione agitur, Ti. Co-</td><td></td></tr><tr><td>runcanium P. Scipionem P. Scaevolam pontifices maxi-</td><td></td></tr><tr><td>mos, non Zenonem aut Cleanthen aut Chrysippum se-</td><td></td></tr><tr><td>quor, habeoque C. Laelium augurem eundemque sa-</td><td>15</td></tr><tr><td>pientem quem potius audiam dicentem de religione</td><td></td></tr><tr><td>in illa oratione nobili quam quemquam principem Stoi-</td><td></td></tr><tr><td>corum. cumque omnis populi Romani religio in sacra</td><td></td></tr><tr><td>et in auspicia divisa sit, tertium adiunctum sit si quid</td><td></td></tr><tr><td>praedictionis causa ex portentis et monstris Sibyllae</td><td>20</td></tr><tr><td>interpretes haruspicesve monuerunt, harum ego reli-</td><td></td></tr><tr><td>gionum nullam umquam contemnendam putavi mihi-</td><td></td></tr><tr><td>que ita persuasi, Romulum auspiciis Numam sacris</td><td></td></tr><tr><td>constitutis fundamenta iecisse nostrae civitatis, quae</td><td></td></tr><tr><td>numquam profecto sine summa placatione deorum in-</td><td>25</td></tr><tr><td>mortalium tanta esse potuisset. Habes Balbe quid</td><td>6.1</td></tr><tr><td>Cotta quid pontifex sentiat; fac nunc ego intellegam </td><td></td></tr><tr><td>tu quid sentias; a te enim philosopho rationem accipere</td><td></td></tr><tr><td>debeo religionis, maioribus autem nostris etiam nulla</td><td></td></tr><tr><td>ratione reddita credere.' </td><td>5</td></tr>
        </table>