<table>
          <script>targetHit=0;</script>
          <tr class="title first  date"><td>parte priore Iun<span class="snum">.</span> <span class="snum">43</span></td><td></td></tr><tr class="title last  "><td>POLLIO CICERONI S. P.</td><td></td></tr><tr><td>S. v. b. e. e. q. v. </td><td>10.33.1.1</td></tr><tr><td>  Quo tardius certior fierem de proeliis apud Mutinam</td><td></td></tr><tr><td>factis Lepidus effecit, qui meos tabellarios novem dies</td><td></td></tr><tr><td>retinuit; tametsi tantam calamitatem rei publicae quam</td><td></td></tr><tr><td>tardissime audire optandum est, sed illis qui prodesse nihil</td><td>5</td></tr><tr><td>possunt neque mederi. atque utinam eodem senatus consulto</td><td></td></tr><tr><td>quo Plancum et Lepidum in Italiam arcessistis me quoque</td><td></td></tr><tr><td>iussissetis venire! profecto non accepisset res publica hoc</td><td></td></tr><tr><td>vulnus. quo si qui laetantur in praesentia quia videntur et</td><td></td></tr><tr><td>duces et veterani Caesaris partium interisse, tamen postmodo</td><td>10</td></tr><tr><td>necesse est doleant cum vastitatem Italiae respexerint. nam</td><td></td></tr><tr><td>et robur et suboles militum interiit, si quidem quae nuntiantur</td><td></td></tr><tr><td>ulla ex parte vera sunt. </td><td></td></tr><tr><td>  Neque ego non videbam quanto usui rei publicae essem</td><td>2.1</td></tr><tr><td>futurus si ad Lepidum venissem. omnem enim cunctationem</td><td></td></tr><tr><td>eius discussissem, praesertim adiutore Planco. sed scribenti</td><td></td></tr><tr><td>ad me eius modi litteras quas leges et contionibus videlicet</td><td></td></tr><tr><td>quas Narbone habuisse dicitur similis palparer necesse erat</td><td>5</td></tr><tr><td>si vellem commeatus per provinciam eius iter faciens habere.</td><td></td></tr><tr><td>praeterea verebar ne, si ante quam ego incepta perficerem</td><td></td></tr><tr><td>proelium confectum esset, pium consilium meum raperent in</td><td></td></tr><tr><td>contrariam partem obtrectatores mei propter amicitiam</td><td></td></tr><tr><td>quae mihi cum Antonio, non maior tamen quam Planco, fuit. </td><td>10</td></tr><tr><td>  Itaque a Gadibus mense Aprili binis tabellariis in duas</td><td>3.1</td></tr><tr><td>navis impositis et tibi et consulibus et Octaviano scripsi, ut</td><td></td></tr><tr><td>me faceretis certiorem quonam modo plurimum possem</td><td></td></tr><tr><td>prodesse rei publicae. sed, ut rationem ineo, quo die proelium </td><td></td></tr><tr><td>Pansa commisit eodem a Gadibus naves profectae sunt; nulla</td><td>5</td></tr><tr><td>enim post hiemem fuit ante eam diem navigatio. et hercules</td><td></td></tr><tr><td>longe remotus ab omni suspicione futuri civilis tumultus</td><td></td></tr><tr><td>penitus in Lusitania legiones in hibernis collocaram. ita porro</td><td></td></tr><tr><td>festinavit uterque confligere tamquam nihil peius timerent</td><td></td></tr><tr><td>quam ne sine maximo rei publicae detrimento bellum</td><td>10</td></tr><tr><td>componeretur. sed si properandum fuit, nihil non summi</td><td></td></tr><tr><td>ducis consilio gessisse Hirtium video. </td><td></td></tr><tr><td>  Nunc haec mihi scribuntur ex Gallia Lepidi et nuntiantur:</td><td>4.1</td></tr><tr><td>Pansae exercitum concisum esse, Pansam ex vulneribus</td><td></td></tr><tr><td>mortuum, eodem proelio Martiam legionem interisse et</td><td></td></tr><tr><td>L. Fabatum et C. Peducaeum et D. Carfulenum; Hirtino</td><td></td></tr><tr><td>autem proelio et quartam legionem et omnis peraeque</td><td>5</td></tr><tr><td>Antoni caesas, item Hirti, quartam vero, cum castra quoque</td><td></td></tr><tr><td>Antoni cepisset, a quinta legione concisam esse; ibi Hirtium</td><td></td></tr><tr><td>quoque perisse et Pontium Aquilam; dici etiam Octavianum</td><td></td></tr><tr><td>cecidisse (quae si, quod di prohibeant, vera sunt, non</td><td></td></tr><tr><td>mediocriter doleo); Antonium turpiter Mutinae obsessionem</td><td>10</td></tr><tr><td>reliquisse, sed habere equitum &lt;<span class="ovl">V</span>&gt;, legiones sub signis</td><td></td></tr><tr><td>armatas tris et P. Bagienni unam, inermis bene multos;</td><td></td></tr><tr><td>Ventidium quoque se cum legione VII, VIII, VIIII</td><td></td></tr><tr><td>coniunxisse; si nihil in Lepido spei sit, descensurum ad</td><td></td></tr><tr><td>extrema et non modo nationes sed etiam servitia concitatu-</td><td>15</td></tr><tr><td>rum; Parmam direptam; L. Antonium Alpis occupasse. </td><td></td></tr><tr><td>  Quae si vera sunt, nemini nostrum cessandum est nec</td><td>5.1</td></tr><tr><td>exspectandum quid decernat senatus. res enim cogit huic</td><td></td></tr><tr><td>tanto incendio succurrere omnis qui aut imperium aut</td><td></td></tr><tr><td>nomen denique populi Romani salvum volunt esse. Brutum</td><td></td></tr><tr><td>enim cohortis XVII et duas non frequentis tironum legiones, </td><td>5</td></tr><tr><td>quas conscripserat Antonius, habere audio; neque tamen</td><td></td></tr><tr><td>dubito quin omnes qui supersint de Hirti exercitu confluant</td><td></td></tr><tr><td>ad eum. nam in dilectu non multum spei puto esse,</td><td></td></tr><tr><td>praesertim cum nihil sit periculosius quam spatium con-</td><td></td></tr><tr><td>firmandi sese Antonio dari. anni autem tempus libertatem</td><td>10</td></tr><tr><td>maiorem mihi dat propterea quia frumenta aut in agris aut</td><td></td></tr><tr><td>in villis sunt. itaque proximis litteris consilium meum</td><td></td></tr><tr><td>expedietur. nam neque deesse neque superesse rei publicae</td><td></td></tr><tr><td>volo. maxime tamen doleo adeo et longo et infesto itinere ad</td><td></td></tr><tr><td>me veniri ut die quadragensimo post aut ultra etiam quam</td><td>15</td></tr><tr><td>facta sunt omnia nuntientur.</td><td></td></tr>
        </table>