<table>
          <script>targetHit=0;</script>
          <tr><td>  Qui praestat igitur intellegens imperito? magna re et</td><td>199.1</td></tr><tr><td>difficili; si quidem magnum est scire quibus rebus efficia-</td><td></td></tr><tr><td>tur amittaturve dicendo illud quicquid est, quod aut</td><td></td></tr><tr><td>effici dicendo oportet aut amitti non oportet. praestat</td><td></td></tr><tr><td>etiam illo doctus auditor indocto, quod saepe, cum ora-</td><td>5</td></tr><tr><td>tores duo aut plures populi iudicio probantur, quod dicen-</td><td></td></tr><tr><td>di genus optumum sit intellegit. nam illud quod populo</td><td></td></tr><tr><td>non probatur, ne intellegenti quidem auditori probari</td><td></td></tr><tr><td>potest. ut enim ex nervorum sono in fidibus quam scienter</td><td></td></tr><tr><td>ei pulsi sint intellegi solet, sic ex animorum motu cernitur</td><td>10</td></tr><tr><td>quid tractandis his perficiat orator. itaque intellegens</td><td>200.1</td></tr><tr><td>dicendi existumator non adsidens et adtente audiens sed</td><td></td></tr><tr><td>uno aspectu et praeteriens de oratore saepe iudicat. videt</td><td></td></tr><tr><td>oscitantem iudicem, loquentem cum altero, non num-</td><td></td></tr><tr><td>quam etiam circulantem, mittentem ad horas, quaesi-</td><td>5</td></tr><tr><td>torem ut dimittat rogantem: intellegit oratorem in ea</td><td></td></tr><tr><td>causa non adesse qui possit animis iudicum admovere</td><td></td></tr><tr><td>orationem tamquam fidibus manum. idem si praeteriens</td><td></td></tr><tr><td>aspexerit erectos intuentis iudices, ut aut doceri de re</td><td></td></tr><tr><td>idque etiam voltu probare videantur, aut ut avem cantu</td><td>10</td></tr><tr><td>aliquo sic illos viderit oratione quasi suspensos teneri aut,</td><td></td></tr><tr><td>id quod maxume opus est, misericordia odio motu animi</td><td></td></tr><tr><td>aliquo perturbatos esse vehementius: ea si praeteriens, ut</td><td></td></tr><tr><td>dixi, aspexerit, si nihil audiverit, tamen oratorem versari</td><td></td></tr><tr><td>in illo iudicio et opus oratorium fieri aut perfectum iam</td><td>15</td></tr><tr><td>esse profecto intelleget. </td><td></td></tr><tr><td>  Cum haec disseruissem, uterque adsensus est; et ego</td><td>201.1</td></tr><tr><td>tamquam de integro ordiens: quando igitur, inquam, a</td><td></td></tr><tr><td>Cotta et Sulpicio haec omnis fluxit oratio, cum hos maxu-</td><td></td></tr><tr><td>me iudicio illorum hominum et illius aetatis dixissem </td><td></td></tr><tr><td>probatos, revortar ad eos ipsos; tum reliquos, ut institui,</td><td>5</td></tr><tr><td>deinceps persequar. quoniam ergo oratorum bonorum—</td><td></td></tr><tr><td>hos enim quaerimus—duo genera sunt, unum attenuate</td><td></td></tr><tr><td>presseque, alterum sublate ampleque dicentium, etsi id</td><td></td></tr><tr><td>melius est quod splendidius et magnificentius, tamen in</td><td></td></tr><tr><td>bonis omnia quae summa sunt iure laudantur. sed caven-</td><td>202.1</td></tr><tr><td>da est presso illi oratori inopia et ieiunitas, amplo autem</td><td></td></tr><tr><td>inflatum et corruptum orationis genus. inveniebat igitur</td><td></td></tr><tr><td>acute Cotta, dicebat pure ac solute; et ut ad infirmitatem</td><td></td></tr><tr><td>laterum perscienter contentionem omnem remiserat, sic</td><td>5</td></tr><tr><td>ad virium imbecillitatem dicendi accommodabat genus.</td><td></td></tr><tr><td>nihil erat in eius oratione nisi sincerum, nihil nisi siccum</td><td></td></tr><tr><td>atque sanum; illudque maxumum quod, cum contentione</td><td></td></tr><tr><td>orationis flectere animos iudicum vix posset nec omnino</td><td></td></tr><tr><td>eo genere diceret, tractando tamen impellebat, ut idem</td><td>10</td></tr><tr><td>facerent a se commoti quod a Sulpicio concitati. fuit enim</td><td>203.1</td></tr><tr><td>Sulpicius omnium vel maxume, quos quidem ego audi-</td><td></td></tr><tr><td>verim, grandis et, ut ita dicam, tragicus orator. vox cum</td><td></td></tr><tr><td>magna tum suavis et splendida; gestus et motus corporis</td><td></td></tr><tr><td>ita venustus, ut tamen ad forum, non ad scaenam institu-</td><td>5</td></tr><tr><td>tus videretur; incitata et volubilis nec ea redundans</td><td></td></tr><tr><td>tamen nec circumfluens oratio. Crassum hic volebat imi-</td><td></td></tr><tr><td>tari; Cotta malebat Antonium; sed ab hoc vis aberat</td><td></td></tr><tr><td>Antoni, Crassi ab illo lepos. </td><td></td></tr>
        </table>