<table>
          <script>targetHit=0;</script>
          <tr><td>  Huic homini parcetis igitur, iudices, cuius tanta peccata</td><td>2.1.81.1</td></tr><tr><td>sunt ut ii quibus iniurias fecerit neque legitimum tempus</td><td></td></tr><tr><td>exspectare ad ulciscendum neque vim tantam doloris in</td><td></td></tr><tr><td>posterum differre potuerint? Circumsessus es. A quibus?</td><td></td></tr><tr><td>A Lampsacenis. Barbaris hominibus, credo, aut iis qui</td><td>5</td></tr><tr><td>populi Romani nomen contemnerent. Immo vero ab</td><td></td></tr><tr><td>hominibus et natura et consuetudine et disciplina lenissi- </td><td></td></tr><tr><td>mis, porro autem populi Romani condicione sociis, fortuna</td><td></td></tr><tr><td>servis, voluntate supplicibus: ut perspicuum sit omnibus,</td><td></td></tr><tr><td>nisi tanta acerbitas iniuriae, tanta vis sceleris fuisset ut</td><td>10</td></tr><tr><td>Lampsaceni moriendum sibi potius quam perpetiendum pu-</td><td></td></tr><tr><td>tarent, numquam illos in eum locum progressuros fuisse ut</td><td></td></tr><tr><td>vehementius odio libidinis tuae quam legationis metu move-</td><td></td></tr><tr><td>rentur. Nolite, per deos immortalis, cogere socios atque</td><td>82.1</td></tr><tr><td>exteras nationes hoc uti perfugio, quo, nisi vos vindicatis,</td><td></td></tr><tr><td>utentur necessario! Lampsacenos in istum numquam ulla</td><td></td></tr><tr><td>res mitigasset nisi eum poenas Romae daturum credi-</td><td></td></tr><tr><td>dissent: etsi talem acceperant iniuriam, quam nulla lege</td><td>5</td></tr><tr><td>satis digne persequi possent, tamen incommoda sua nostris</td><td></td></tr><tr><td>committere legibus et iudiciis quam dolori suo permittere</td><td></td></tr><tr><td>maluerunt. Tu mihi, cum circumsessus a tam inlustri civi-</td><td></td></tr><tr><td>tate sis propter tuum scelus atque flagitium, cum coegeris</td><td></td></tr><tr><td>homines miseros et calamitosos quasi desperatis nostris legi-</td><td>10</td></tr><tr><td>bus et iudiciis ad vim, ad manus, ad arma confugere, cum te</td><td></td></tr><tr><td>in oppidis et civitatibus amicorum non legatum populi</td><td></td></tr><tr><td>Romani, sed tyrannum libidinosum crudelemque praebueris,</td><td></td></tr><tr><td>cum apud exteras nationes imperi nominisque nostri famam</td><td></td></tr><tr><td>tuis probris flagitiisque violaris, cum te ex ferro amicorum</td><td>15</td></tr><tr><td>populi Romani eripueris atque ex flamma sociorum evolaris,</td><td></td></tr><tr><td>hic tibi perfugium speras futurum? Erras: ut huc inci-</td><td></td></tr><tr><td>deres, non ut hic conquiesceres, illi te vivum exire passi</td><td></td></tr><tr><td>sunt. </td><td></td></tr>
        </table>