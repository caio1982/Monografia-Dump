<table>
          <script>targetHit=0;</script>
          <tr class="title first  date"><td>ix Kal<span class="snum">.</span> Mai<span class="snum">.</span> <span class="snum">55</span> <span class="snum">(</span>§<span class="snum">2)</span> in Cumano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Puteolis magnus est rumor [et] Ptolemaeum esse in regno. si</td><td>4.10.1.1</td></tr><tr><td>quid habes certius, velim scire. ego hic pascor bibliotheca</td><td></td></tr><tr><td>Fausti. fortasse tu putabas his rebus Puteolanis et Lucrinensibus.</td><td></td></tr><tr><td>ne ista quidem desunt, sed mehercule &lt;ut&gt; a ceteris oblectationi-</td><td></td></tr><tr><td>bus deseror et voluptat&lt;ibus cum propter aetatem t&gt;um propter</td><td>5</td></tr><tr><td>rem publicam, sic litteris sustentor et recreor maloque in illa</td><td></td></tr><tr><td>tua sedecula quam habes sub imagine Aristotelis sedere quam</td><td></td></tr><tr><td>in istorum sella curuli tecumque apud te ambulare quam cum</td><td></td></tr><tr><td>eo quocum video esse ambulandum. sed de illa ambulatione</td><td></td></tr><tr><td>fors viderit aut si quis est qui curet deus. nostram ambulationem</td><td>2.1</td></tr><tr><td>et Laconicum eaque quae circa sunt velim quo&lt;ad&gt; poteris</td><td></td></tr><tr><td>invisas et urgeas Philotimum ut properet, ut possim tibi</td><td></td></tr><tr><td>aliquid in eo genere respondere.  </td><td></td></tr><tr><td>  Pompeius in Cumanum Parilibus venit. misit ad me statim</td><td>5</td></tr><tr><td>qui salutem nuntiaret. ad eum postridie mane vadebam cum</td><td></td></tr><tr><td>haec scripsi.</td><td></td></tr>
        </table>