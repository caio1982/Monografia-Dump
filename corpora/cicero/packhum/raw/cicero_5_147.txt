<table>
          <script>targetHit=0;</script>
          <tr><td>  Verum istam ipsam cellam ferre nullo modo possunt:</td><td>2.3.203.7</td></tr><tr><td>ut omnia remittantur, ut omnibus iniuriis et calamitatibus</td><td></td></tr><tr><td>quas te praetore tulerunt in posterum liberentur, istam se</td><td></td></tr><tr><td>cellam atque istam aestimationem negant ullo modo ferre</td><td>10</td></tr><tr><td>posse. Multa Sosippus Agrigentinus apud Cn. Pompeium</td><td>204.1</td></tr><tr><td>consulem nuper, homo disertissimus et omni doctrina et</td><td></td></tr><tr><td>virtute ornatissimus, pro tota Sicilia de aratorum miseriis </td><td></td></tr><tr><td>graviter et copiose dixisse ac deplorasse dicitur; ex quibus</td><td></td></tr><tr><td>hoc iis qui aderant,—nam magno conventu acta res est,—</td><td>5</td></tr><tr><td>indignissimum videbatur, qua in re senatus optime ac</td><td></td></tr><tr><td>benignissime cum aratoribus egisset, large liberaliterque</td><td></td></tr><tr><td>aestimasset, in ea re praedari praetorem, bonis everti ara-</td><td></td></tr><tr><td>tores, et id non modo fieri sed ita fieri quasi liceat con-</td><td></td></tr><tr><td>cessumque sit. </td><td>10</td></tr><tr><td>  Quid ad haec Hortensius? falsum esse crimen? Hoc</td><td>205.1</td></tr><tr><td>numquam dicet. Non magnam hac ratione pecuniam</td><td></td></tr><tr><td>captam? Ne id quidem dicet. Non iniuriam factam</td><td></td></tr><tr><td>Siculis atque aratoribus? Qui poterit dicere? Quid igi-</td><td></td></tr><tr><td>tur dicet? Fecisse alios. Quid est hoc? utrum crimini</td><td>5</td></tr><tr><td>defensio an comitatus exsilio quaeritur? Tu in hac re</td><td></td></tr><tr><td>publica atque in hac hominum libidine et, ut adhuc habuit</td><td></td></tr><tr><td>se status iudiciorum, etiam licentia, non ex iure, non ex</td><td></td></tr><tr><td>aequitate, non ex lege, non ex eo quod oportuerit, non ex</td><td></td></tr><tr><td>eo quod licuerit, sed ex eo quod aliqui fecerit, id quod</td><td>10</td></tr><tr><td>reprehenditur recte factum esse defendes? Fecerunt alii</td><td>206.1</td></tr><tr><td>quidem aliquam multa; cur in hoc uno crimine isto genere</td><td></td></tr><tr><td>defensionis uteris? Sunt quaedam omnino in te singularia,</td><td></td></tr><tr><td>quae in nullum hominem alium dici neque convenire possint,</td><td></td></tr><tr><td>quaedam tibi cum multis communia. Ergo, ut omittam</td><td>5</td></tr><tr><td>tuos peculatus, ut ob ius dicendum pecunias acceptas, ut</td><td></td></tr><tr><td>eius modi cetera quae forsitan alii quoque etiam fecerint,</td><td></td></tr><tr><td>illud in quo te gravissime accusavi, quod ob iudicandam</td><td></td></tr><tr><td>rem pecuniam accepisses, eadem ista ratione defendes,</td><td></td></tr><tr><td>fecisse alios? Vt ego adsentiar orationi, defensionem</td><td>10</td></tr><tr><td>tamen non probabo. Potius enim te damnato ceteris </td><td></td></tr><tr><td>angustior locus improbitatis defendendae relinquetur, quam</td><td></td></tr><tr><td>te absoluto alii quod audacissime fecerunt recte fecisse</td><td></td></tr><tr><td>existimentur. </td><td></td></tr>
        </table>