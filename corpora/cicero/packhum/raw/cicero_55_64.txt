<table>
          <script>targetHit=0;</script>
          <tr><td>  Sed utilitatis specie in republica saepissime pecca-</td><td>3.46.8</td></tr><tr><td>tur, ut in Corinthi disturbatione nostri; durius etiam</td><td></td></tr><tr><td>Athenienses, qui sciverunt, ut Aeginetis, qui classe</td><td>10</td></tr><tr><td>valebant, pollices praeciderentur. Hoc visum est utile;</td><td></td></tr><tr><td>nimis enim imminebat propter propinquitatem Aegina</td><td></td></tr><tr><td>Piraeo. Sed nihil, quod crudele, utile; est enim homi-</td><td></td></tr><tr><td>num naturae, quam sequi debemus, maxima inimica</td><td></td></tr><tr><td>crudelitas. Male etiam, qui peregrinos urbibus uti pro-</td><td>47.1</td></tr><tr><td>hibent eosque exterminant, ut Pennus apud patres</td><td></td></tr><tr><td>nostros, Papius nuper. Nam esse pro cive, qui civis</td><td></td></tr><tr><td>non sit, rectum est non licere, quam legem tulerunt</td><td></td></tr><tr><td>sapientissimi consules Crassus et Scaevola. Usu vero</td><td>5</td></tr><tr><td>urbis prohibere peregrinos, sane inhumanum est. Illa</td><td></td></tr><tr><td>praeclara, in quibus publicae utilitatis species prae</td><td></td></tr><tr><td>honestate contemnitur. Plena exemplorum est nostra</td><td></td></tr><tr><td>res publica cum saepe, tum maxime bello Punico se-</td><td></td></tr><tr><td>cundo, quae Cannensi calamitate accepta maiores ani-</td><td>10</td></tr><tr><td>mos habuit quam unquam rebus secundis; nulla ti-</td><td></td></tr><tr><td>moris significatio, nulla mentio pacis. Tanta vis est</td><td></td></tr><tr><td>honesti, ut speciem utilitatis obscuret. Athenienses</td><td>48.1</td></tr><tr><td>cum Persarum impetum nullo modo possent sustinere </td><td></td></tr><tr><td>statuerentque, ut urbe relicta, coniugibus et liberis</td><td></td></tr><tr><td>Troezene depositis, naves conscenderent libertatem-</td><td></td></tr><tr><td>que Graeciae classe defenderent, Cyrsilum quendam</td><td>5</td></tr><tr><td>suadentem, ut in urbe manerent Xerxemque recipe-</td><td></td></tr><tr><td>rent, lapidibus obruerunt. Atque ille utilitatem sequi</td><td></td></tr><tr><td>videbatur, sed ea nulla erat repugnante honestate.</td><td></td></tr><tr><td>Themistocles post victoriam eius belli, quod cum Per-</td><td>49.1</td></tr><tr><td>sis fuit, dixit in contione se habere consilium rei pu-</td><td></td></tr><tr><td>blicae salutare, sed id sciri non opus esse; postulavit,</td><td></td></tr><tr><td>ut aliquem populus daret, quicum communicaret; da-</td><td></td></tr><tr><td>tus est Aristides. Huic ille, classem Lacedaemoniorum,</td><td>5</td></tr><tr><td>quae subducta esset ad Gytheum, clam incendi posse</td><td></td></tr><tr><td>quo facto frangi Lacedaemoniorum opes necesse esset.</td><td></td></tr><tr><td>Quod Aristides cum audisset, in contionem magna</td><td></td></tr><tr><td>exspectatione venit dixitque perutile esse consilium,</td><td></td></tr><tr><td>quod Themistocles adferret, sed minime honestum.</td><td>10</td></tr><tr><td>Itaque Athenienses, quod honestum non esset, id ne</td><td></td></tr><tr><td>utile quidem putaverunt totamque eam rem, quam ne</td><td></td></tr><tr><td>audierant quidem, auctore Aristide repudiaverunt. Me-</td><td></td></tr><tr><td>lius hi quam nos, qui piratas immunes, socios vecti-</td><td></td></tr><tr><td>gales habemus. </td><td>15</td></tr>
        </table>