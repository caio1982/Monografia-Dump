<table>
          <script>targetHit=0;</script>
          <tr class="title first  date"><td>Ian<span class="snum">.(?)</span> <span class="snum">43</span> Romae</td><td></td></tr><tr class="title last  "><td>CICERO PAETO S. D.</td><td></td></tr><tr><td>Rufum istum, amicum tuum, de quo iterum iam ad me</td><td>9.24.1.1</td></tr><tr><td>scribis, adiuvarem quantum possem etiam si ab eo laesus</td><td></td></tr><tr><td>essem cum te tanto opere viderem eius causa laborare; cum</td><td></td></tr><tr><td>vero et ex tuis litteris et ex illius ad me missis intellegam et</td><td></td></tr><tr><td>iudicem magnae curae ei salutem meam fuisse, non possum</td><td>5</td></tr><tr><td>ei non amicus esse, neque solum tua commendatione, quae</td><td></td></tr><tr><td>apud me, ut debet, valet plurimum, sed etiam voluntate ac</td><td></td></tr><tr><td>iudicio meo. volo enim te scire, mi Paete, initium mihi</td><td></td></tr><tr><td>suspicionis et cautionis et diligentiae fuisse litteras tuas,</td><td></td></tr><tr><td>quibus litteris congruentes fuerunt aliae postea multorum.</td><td>10</td></tr><tr><td>nam et Aquini et Fabrateriae consilia sunt inita de me, quae</td><td></td></tr><tr><td>te video inaudisse, et quasi divinarent quam iis molestus</td><td></td></tr><tr><td>essem futurus, nihil aliud egerunt nisi me ut opprimerent.</td><td></td></tr><tr><td>quod ego non suspicans incautior fuissem nisi a te admonitus</td><td></td></tr><tr><td>essem. quam ob rem iste tuus amicus apud me commenda-</td><td>15</td></tr><tr><td>tione non eget. utinam ea fortuna rei publicae sit ut ille</td><td></td></tr><tr><td>me[um] gratissimum possit cognoscere! sed haec hactenus. </td><td></td></tr><tr><td>  Te ad cenas itare desisse moleste fero; magna enim te</td><td>2.1</td></tr><tr><td>delectatione et voluptate privasti. deinde etiam vereor (licet</td><td></td></tr><tr><td>enim verum dicere) ne nescio quid illud quod sciebas</td><td></td></tr><tr><td>dediscas et obliviscare cenulas facere. nam si tum cum</td><td></td></tr><tr><td>habebas quos imitarere non multum proficiebas, quid nunc</td><td>5</td></tr><tr><td>te facturum putem? Spurinna quidem, cum ei rem demon- </td><td></td></tr><tr><td>strassem et vitam tuam superiorem exposuissem, magnum</td><td></td></tr><tr><td>periculum summae rei publicae demonstrabat nisi ad superi-</td><td></td></tr><tr><td>orem consuetudinem tum cum Favonius flaret revertisses;</td><td></td></tr><tr><td>hoc tempore ferri posse, si forte tu frigus ferre non posses. </td><td>10</td></tr><tr><td>  Et mehercule, mi Paete, extra iocum moneo te, quod</td><td>3.1</td></tr><tr><td>pertinere ad beate vivendum arbitror, ut cum viris bonis,</td><td></td></tr><tr><td>iucundis, amantibus tui vivas. nihil est aptius vitae, nihil ad</td><td></td></tr><tr><td>beate vivendum accommodatius. nec id ad voluptatem refero</td><td></td></tr><tr><td>sed ad communitatem vitae atque victus remissionemque</td><td>5</td></tr><tr><td>animorum, quae maxime sermone efficitur familiari, qui est</td><td></td></tr><tr><td>in conviviis dulcissimus, ut sapientius nostri quam Graeci;</td><td></td></tr><tr><td>illi 'συμπόσια' aut 'σύνδειπνα', id est compotationes aut</td><td></td></tr><tr><td>concenationes, nos 'convivia', quod tum maxime simul</td><td></td></tr><tr><td>vivitur. vides ut te philosophando revocare coner ad cenas. </td><td>10</td></tr><tr><td>  Cura ut valeas; id foris cenitando facillime consequere. </td><td></td></tr><tr><td>  Sed cave, si me amas, existimes me quod iocosius scribam</td><td>4.1</td></tr><tr><td>abiecisse curam rei publicae. sic tibi, mi Paete, persuade, me</td><td></td></tr><tr><td>dies et noctes nihil aliud agere, nihil curare, nisi ut mei</td><td></td></tr><tr><td>cives salvi liberique sint. nullum locum praetermitto monendi,</td><td></td></tr><tr><td>agendi, providendi. hoc denique animo sum, ut, si in hac</td><td>5</td></tr><tr><td>cura atque administratione vita mihi ponenda sit, praeclare</td><td></td></tr><tr><td>actum mecum putem. </td><td></td></tr><tr><td>  Etiam atque etiam vale.</td><td></td></tr>
        </table>