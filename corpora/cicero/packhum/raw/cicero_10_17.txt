<table>
          <script>targetHit=0;</script>
          <tr><td>  Neque me paenitet hoc tempore potius quam illo causam </td><td>80.1</td></tr><tr><td>A. Cluenti defendere. Causa enim manet eadem, quae</td><td></td></tr><tr><td>mutari nullo modo potest, temporis iniquitas atque invidia</td><td></td></tr><tr><td>recessit, ut quod in tempore mali fuit nihil obsit, quod in</td><td></td></tr><tr><td>causa boni fuit prosit. Itaque nunc quem ad modum</td><td>5</td></tr><tr><td>audiar sentio, non modo ab eis quorum iudicium ac pote-</td><td></td></tr><tr><td>stas est sed etiam ab illis quorum tantum est existimatio.</td><td></td></tr><tr><td>At tum si dicerem, non audirer, non quod alia res esset,</td><td></td></tr><tr><td>immo eadem, sed tempus aliud. Id adeo sic cognoscite.</td><td></td></tr><tr><td>Quis tum auderet dicere nocentem condemnatum esse</td><td>10</td></tr><tr><td>Oppianicum? quis nunc audet negare? Quis tum posset</td><td></td></tr><tr><td>arguere ab Oppianico temptatum esse iudicium pecunia?</td><td></td></tr><tr><td>quis id hoc tempore infitiari potest? Cui tum liceret docere</td><td></td></tr><tr><td>Oppianicum reum factum esse tum denique cum duobus</td><td></td></tr><tr><td>proximis praeiudiciis condemnatus esset? quis est qui id</td><td>15</td></tr><tr><td>hoc tempore infirmare conetur? Qua re invidia remota quam</td><td>81.1</td></tr><tr><td>dies mitigavit, oratio mea deprecata est, vestra fides atque</td><td></td></tr><tr><td>aequitas a veritatis disceptatione reiecit, quid est praeterea</td><td></td></tr><tr><td>quod in causa relinquatur? </td><td></td></tr><tr><td>  Versatam esse in iudicio pecuniam constat; ea quaeritur</td><td>5</td></tr><tr><td>unde profecta sit, ab accusatore an ab reo. Dicit accu-</td><td></td></tr><tr><td>sator haec: 'Primum gravissimis criminibus accusabam, ut</td><td></td></tr><tr><td>nihil opus esset pecunia; deinde condemnatum adducebam,</td><td></td></tr><tr><td>ut ne eripi quidem pecunia posset; postremo, etiam si abso-</td><td></td></tr><tr><td>lutus fuisset, mearum tamen omnium fortunarum status</td><td>10</td></tr><tr><td>incolumis maneret.' Quid contra reus? 'Primum ipsam</td><td></td></tr><tr><td>multitudinem criminum et atrocitatem pertimescebam;</td><td></td></tr><tr><td>deinde Fabriciis propter conscientiam mei sceleris con-</td><td></td></tr><tr><td>demnatis me esse condemnatum sentiebam: postremo in</td><td></td></tr><tr><td>eum casum veneram ut omnis mearum fortunarum status</td><td>15</td></tr><tr><td>unius iudici periculo contineretur.'  </td><td></td></tr>
        </table>