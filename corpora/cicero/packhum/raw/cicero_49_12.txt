<table>
          <script>targetHit=0;</script>
          <tr><td>  Quodsi omnium consensus naturae vox est, omnes-</td><td>1.35.1</td></tr><tr><td>que qui ubique sunt consentiunt esse aliquid, quod</td><td></td></tr><tr><td>ad eos pertineat qui vita cesserint, nobis quoque idem</td><td></td></tr><tr><td>existimandum est, et si, quorum aut ingenio aut virtute </td><td></td></tr><tr><td>animus excellit, eos arbitrabimur, quia natura optima</td><td>5</td></tr><tr><td>sint, cernere naturae vim maxume, veri simile est, cum</td><td></td></tr><tr><td>optumus quisque maxume posteritati serviat, esse ali-</td><td></td></tr><tr><td>quid, cuius is post mortem sensum sit habiturus. </td><td></td></tr><tr><td>  Sed ut deos esse natura opinamur, qualesque sint,</td><td>36.1</td></tr><tr><td>ratione cognoscimus, sic permanere animos arbitra-</td><td></td></tr><tr><td>mur consensu nationum omnium, qua in sede maneant</td><td></td></tr><tr><td>qualesque sint, ratione discendum est. cuius ignora-</td><td></td></tr><tr><td>tio finxit inferos easque formidines, quas tu contem-</td><td>5</td></tr><tr><td>nere non sine causa videbare. in terram enim caden-</td><td></td></tr><tr><td>tibus corporibus isque humo tectis, e quo dictum est</td><td></td></tr><tr><td>humari, sub terra censebant reliquam vitam agi mor-</td><td></td></tr><tr><td>tuorum; quam eorum opinionem magni errores conse-</td><td></td></tr><tr><td>cuti sunt, quos auxerunt poëtae. frequens enim con-</td><td>37.1</td></tr><tr><td>sessus theatri, in quo sunt mulierculae et pueri, mo-</td><td></td></tr><tr><td>vetur audiens tam grande carmen:</td><td></td></tr><tr><td>    'Ádsum atque advenio Ácherunte víx via alta atque árdua</td><td></td></tr><tr><td>    Pér speluncas sáxis structas ásperis pendéntibus</td><td>5</td></tr><tr><td>    Máxumis, ubi rígida constat crássa caligo ínferum,'</td><td></td></tr><tr><td>tantumque valuit error—qui mihi quidem iam sub-</td><td></td></tr><tr><td>latus videtur—, ut, corpora cremata cum scirent,</td><td></td></tr><tr><td>tamen ea fieri apud inferos fingerent, quae sine cor-</td><td></td></tr><tr><td>poribus nec fieri possent nec intellegi. animos enim</td><td>10</td></tr><tr><td>per se ipsos viventis non poterant mente complecti,</td><td></td></tr><tr><td>formam aliquam figuramque quaerebant. inde Homeri</td><td></td></tr><tr><td>tota νέκυια, inde ea quae meus amicus Appius νεκυο-</td><td></td></tr><tr><td>μαντεῖα faciebat, inde in vicinia nostra Averni lacus, </td><td></td></tr><tr><td>    únde animae excitántur obscura úmbra opertae,</td><td>15</td></tr><tr><td>       imágines</td><td></td></tr><tr><td>    mórtuorum, alto óstio Acherúntis, salso sánguine.</td><td></td></tr><tr><td>has tamen imagines loqui volunt, quod fieri nec sine</td><td></td></tr><tr><td>lingua nec sine palato nec sine faucium laterum pul-</td><td></td></tr><tr><td>monum vi et figura potest. nihil enim animo videre</td><td>20</td></tr><tr><td>poterant, ad oculos omnia referebant. </td><td></td></tr>
        </table>