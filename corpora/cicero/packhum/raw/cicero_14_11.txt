<table>
          <script>targetHit=0;</script>
          <tr><td>  Atque ex omnibus illa plaga est iniecta petitioni tuae non</td><td>48.3</td></tr><tr><td>tacente me maxima, de qua ab homine ingeniosissimo et</td><td></td></tr><tr><td>copiosissimo, &lt;Q.&gt; Hortensio, multa gravissime dicta sunt.</td><td>5</td></tr><tr><td>Quo etiam mihi durior locus est dicendi datus ut, cum ante</td><td></td></tr><tr><td>me et ille dixisset et vir summa dignitate et diligentia et</td><td></td></tr><tr><td>facultate dicendi, M. Crassus, ego in extremo non partem</td><td></td></tr><tr><td>aliquam agerem causae sed de tota re dicerem quod mihi</td><td></td></tr><tr><td>videretur. Itaque in isdem rebus fere versor et quoad</td><td>10</td></tr><tr><td>possum, iudices, occurro vestrae satietati. Sed tamen,</td><td></td></tr><tr><td>Servi, quam te securim putas iniecisse petitioni tuae, cum</td><td></td></tr><tr><td>populum Romanum in eum metum adduxisti ut pertimesceret</td><td></td></tr><tr><td>ne consul Catilina fieret, dum tu accusationem comparares</td><td></td></tr><tr><td>deposita atque abiecta petitione? Etenim te inquirere</td><td>49.1</td></tr><tr><td>videbant, tristem ipsum, maestos amicos; observationes,</td><td></td></tr><tr><td>testificationes, seductiones testium, secessiones subscri-</td><td></td></tr><tr><td>ptorum animadvertebant, quibus rebus certe ipsi candida-</td><td></td></tr><tr><td>torum &lt;voltus&gt; obscuriores videri solent; Catilinam interea</td><td>5</td></tr><tr><td>alacrem atque laetum, stipatum choro iuventutis, vallatum</td><td></td></tr><tr><td>indicibus atque sicariis, inflatum cum spe militum &lt;tum&gt;</td><td></td></tr><tr><td>conlegae mei, quem ad modum dicebat ipse, promissis,</td><td></td></tr><tr><td>circumfluentem colonorum Arretinorum et Faesulanorum</td><td></td></tr><tr><td>exercitu; quam turbam dissimillimo ex genere distinguebant</td><td>10</td></tr><tr><td>homines perculsi Sullani temporis calamitate. Voltus erat</td><td></td></tr><tr><td>ipsius plenus furoris, oculi sceleris, sermo adrogantiae, sic ut</td><td></td></tr><tr><td>ei iam exploratus et domi conditus consulatus videretur. </td><td></td></tr><tr><td>Murenam contemnebat, Sulpicium accusatorem suum nu-</td><td></td></tr><tr><td>merabat non competitorem; ei vim denuntiabat, rei publicae</td><td>15</td></tr><tr><td>minabatur. Quibus rebus qui timor bonis omnibus iniectus</td><td>50.1</td></tr><tr><td>sit quantaque desperatio rei publicae, si ille factus esset,</td><td></td></tr><tr><td>nolite a me commoneri velle; vosmet ipsi vobiscum recorda-</td><td></td></tr><tr><td>mini. Meministis enim, cum illius nefarii gladiatoris voces</td><td></td></tr><tr><td>percrebruissent quas habuisse in contione domestica dice-</td><td>5</td></tr><tr><td>batur, cum miserorum fidelem defensorem negasset inveniri</td><td></td></tr><tr><td>posse nisi eum qui ipse miser esset; integrorum et fortuna-</td><td></td></tr><tr><td>torum promissis saucios et miseros credere non oportere;</td><td></td></tr><tr><td>qua re qui consumpta replere, erepta reciperare vellent,</td><td></td></tr><tr><td>spectarent quid ipse deberet, quid possideret, quid auderet;</td><td>10</td></tr><tr><td>minime timidum et valde calamitosum esse oportere eum</td><td></td></tr><tr><td>qui esset futurus dux et signifer calamitosorum. Tum igitur,</td><td>51.1</td></tr><tr><td>his rebus auditis, meministis fieri senatus consultum referente</td><td></td></tr><tr><td>me ne postero die comitia haberentur, ut de his rebus in</td><td></td></tr><tr><td>senatu agere possemus. Itaque postridie frequenti senatu</td><td></td></tr><tr><td>Catilinam excitavi atque eum de his rebus iussi, si quid</td><td>5</td></tr><tr><td>vellet, quae ad me adlatae essent dicere. Atque ille, ut</td><td></td></tr><tr><td>semper fuit apertissimus, non se purgavit sed indicavit</td><td></td></tr><tr><td>atque induit. Tum enim dixit duo corpora esse rei publicae,</td><td></td></tr><tr><td>unum debile infirmo capite, alterum firmum sine capite;</td><td></td></tr><tr><td>huic, si ita de se meritum esset, caput se vivo non defuturum.</td><td>10</td></tr><tr><td>Congemuit senatus frequens neque tamen satis severe pro</td><td></td></tr><tr><td>rei indignitate decrevit; nam partim ideo fortes in decer-</td><td></td></tr><tr><td>nendo non erant, quia nihil timebant, partim, quia &lt;omnia&gt;.</td><td></td></tr><tr><td>Erupit e senatu triumphans gaudio quem omnino vivum</td><td></td></tr><tr><td>illinc exire non oportuerat, praesertim cum idem ille in</td><td>15</td></tr><tr><td>eodem ordine paucis diebus ante Catoni, fortissimo viro, </td><td></td></tr><tr><td>iudicium minitanti ac denuntianti respondisset, si quod</td><td></td></tr><tr><td>esset in suas fortunas incendium excitatum, id se non aqua</td><td></td></tr><tr><td>sed ruina restincturum. His tum rebus commotus et quod</td><td>52.1</td></tr><tr><td>homines iam tum coniuratos cum gladiis in campum deduci</td><td></td></tr><tr><td>a Catilina sciebam, descendi in campum cum firmissimo</td><td></td></tr><tr><td>praesidio fortissimorum virorum et cum illa lata insignique</td><td></td></tr><tr><td>lorica, non quae me tegeret—etenim sciebam Catilinam non</td><td>5</td></tr><tr><td>latus aut ventrem sed caput et collum solere petere—verum</td><td></td></tr><tr><td>ut omnes boni animadverterent et, cum in metu et periculo</td><td></td></tr><tr><td>consulem viderent, id quod est factum, ad opem prae-</td><td></td></tr><tr><td>sidiumque concurrerent. Itaque cum te, Servi, remissiorem</td><td></td></tr><tr><td>in petendo putarent, Catilinam et spe et cupiditate inflam-</td><td>10</td></tr><tr><td>matum viderent, omnes qui illam ab re publica pestem</td><td></td></tr><tr><td>depellere cupiebant ad Murenam se statim contulerunt.</td><td></td></tr><tr><td>Magna est autem comitiis consularibus repentina voluntatum</td><td>53.1</td></tr><tr><td>inclinatio, praesertim cum incubuit ad virum bonum et</td><td></td></tr><tr><td>multis aliis adiumentis petitionis ornatum. Qui cum</td><td></td></tr><tr><td>honestissimo patre atque maioribus, modestissima adule-</td><td></td></tr><tr><td>scentia, clarissima legatione, praetura probata in iure, grata</td><td>5</td></tr><tr><td>in munere, ornata in provincia petisset diligenter, et ita</td><td></td></tr><tr><td>petisset ut neque minanti cederet neque cuiquam minaretur,</td><td></td></tr><tr><td>huic mirandum est magno adiumento Catilinae subitam</td><td></td></tr><tr><td>spem consulatus adipiscendi fuisse? </td><td></td></tr>
        </table>