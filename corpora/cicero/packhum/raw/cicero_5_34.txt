<table>
          <script>targetHit=0;</script>
          <tr><td>  C. Malleolo, quaestore Cn. Dolabellae, occiso duas sibi</td><td>2.1.90.9</td></tr><tr><td>hereditates venisse arbitratus est, unam quaestoriae pro-</td><td>10</td></tr><tr><td>curationis, nam a Dolabella statim pro quaestore iussus est</td><td></td></tr><tr><td>esse; alteram tutelae, nam cum pupilli Malleoli tutor esset,</td><td></td></tr><tr><td>in bona eius impetum fecit. Nam Malleolus in provinciam</td><td>91.1</td></tr><tr><td>sic copiose profectus erat ut domi prorsus nihil relinqueret;</td><td></td></tr><tr><td>praeterea pecunias occuparat apud populos et syngraphas</td><td></td></tr><tr><td>fecerat, argenti optimi caelati grande pondus secum tulerat,</td><td></td></tr><tr><td>nam ille quoque sodalis istius erat in hoc morbo et cupiditate;</td><td>5</td></tr><tr><td>grande pondus argenti, familiam magnam, multos artifices,</td><td></td></tr><tr><td>multos formosos homines reliquit. Iste quod argenti placuit</td><td></td></tr><tr><td>invasit; quae mancipia voluit abduxit; vina ceteraque quae</td><td></td></tr><tr><td>in Asia facillime comparantur, quae ille reliquerat, asportavit;</td><td></td></tr><tr><td>reliqua vendidit, pecuniam exegit. Cum ad HS viciens</td><td>92.1</td></tr><tr><td>quinquiens redegisse constaret, ut Romam rediit, nullam</td><td></td></tr><tr><td>litteram pupillo, nullam matri eius, nullam tutoribus red-</td><td></td></tr><tr><td>didit; servos artifices pupilli cum haberet domi, circum pedes</td><td></td></tr><tr><td>autem homines formosos et litteratos, suos esse dicebat, se</td><td>5</td></tr><tr><td>emisse. Cum saepius mater et avia pueri postularent uti,</td><td></td></tr><tr><td>si non redderet pecuniam nec rationem daret, diceret saltem</td><td></td></tr><tr><td>quantum pecuniae Malleoli deportasset, a multis efflagitatus</td><td></td></tr><tr><td>aliquando dixit HS deciens; deinde in codicis extrema cera</td><td></td></tr><tr><td>nomen infimum in flagitiosa litura fecit; expensa Chrysogono</td><td>10</td></tr><tr><td>servo HS sescenta milia, accepta pupillo Malleolo rettulit.</td><td></td></tr><tr><td>Quo modo ex deciens HS sescenta sint facta, quo modo</td><td></td></tr><tr><td><span class="caps">dc</span> eodem modo quadrarint ut illa de Cn. Carbonis pecunia</td><td></td></tr><tr><td>reliqua HS sescenta facta sint, quo modo Chrysogono </td><td></td></tr><tr><td>expensa lata sint, cur id nomen infimum in lituraque sit,</td><td>15</td></tr><tr><td>vos existimabitis. Tamen HS sescenta milia cum accepta</td><td>93.1</td></tr><tr><td>rettulisset, HS quinquaginta milia soluta non sunt; homines,</td><td></td></tr><tr><td>posteaquam reus factus est, redditi &lt;alii&gt;, alii etiam nunc reti-</td><td></td></tr><tr><td>nentur; peculia omnium vicariique retinentur. Haec est</td><td></td></tr><tr><td>istius praeclara tutela. En cui tuos liberos committas, en</td><td>5</td></tr><tr><td>memoriam mortui sodalis, en metum vivorum existimationis!</td><td></td></tr><tr><td>Cum tibi se tota Asia spoliandam ac vexandam praebuisset,</td><td></td></tr><tr><td>cum tibi exposita esset omnis ad praedandum Pamphylia,</td><td></td></tr><tr><td>contentus his tam opimis rebus non fuisti? manus a tutela,</td><td></td></tr><tr><td>manus a pupillo, manus a sodalis filio abstinere non potuisti?</td><td>10</td></tr><tr><td>Iam te non Siculi, non aratores, ut dictitas, circumveniunt,</td><td></td></tr><tr><td>non hi qui decretis edictisque tuis in te concitati infestique</td><td></td></tr><tr><td>sunt: Malleolus a me productus est et mater eius atque</td><td></td></tr><tr><td>avia, quae miserae flentes eversum a te puerum patriis bonis</td><td></td></tr><tr><td>esse dixerunt. Quid exspectas? an dum ab inferis ipse</td><td>94.1</td></tr><tr><td>Malleolus exsistat, atque abs te officia tutelae sodalitatis</td><td></td></tr><tr><td>familiaritatisque flagitet? Ipsum putato adesse. Homo</td><td></td></tr><tr><td>avarissime et spurcissime, redde bona sodalis filio, si non</td><td></td></tr><tr><td>quae abstulisti, at quae confessus es! Cur cogis sodalis</td><td>5</td></tr><tr><td>filium hanc primam in foro vocem cum dolore et querimonia</td><td></td></tr><tr><td>emittere? cur sodalis uxorem, sodalis socrum, domum deni-</td><td></td></tr><tr><td>que totam sodalis mortui contra te testimonium dicere? cur</td><td></td></tr><tr><td>pudentissimas lectissimasque feminas in tantum virorum</td><td></td></tr><tr><td>conventum insolitas invitasque prodire cogis? Recita</td><td>10</td></tr><tr><td>omnium testimonia. <span class="caps">Testimonivm matris et aviae.</span> </td><td></td></tr>
        </table>