<table>
          <script>targetHit=0;</script>
          <tr class="title first  "><td>DE DOMO SVA AD PONTIFICES</td><td></td></tr><tr class="title last  "><td>ORATIO </td><td></td></tr><tr><td>  Cum multa divinitus, pontifices, a maioribus nostris inventa</td><td>1.1</td></tr><tr><td>atque instituta sunt, tum nihil praeclarius quam quod eosdem</td><td></td></tr><tr><td>et religionibus deorum immortalium et summae rei publicae</td><td></td></tr><tr><td>praeesse voluerunt, ut amplissimi et clarissimi cives rem pu-</td><td></td></tr><tr><td>blicam bene gerendo religiones, religiones sapienter inter-</td><td>5</td></tr><tr><td>pretando rem publicam conservarent. Quod si ullo tempore</td><td></td></tr><tr><td>magna causa in sacerdotum populi Romani iudicio ac pote-</td><td></td></tr><tr><td>state versata est, haec profecto tanta est ut omnis rei publicae</td><td></td></tr><tr><td>dignitas, omnium civium salus, vita, libertas, arae, foci, di</td><td></td></tr><tr><td>penates, bona, fortunae, domicilia vestrae sapientiae, fidei,</td><td>10</td></tr><tr><td>potestati commissa creditaque esse videantur. Vobis ho-</td><td>2.1</td></tr><tr><td>dierno die constituendum est utrum posthac amentis ac</td><td></td></tr><tr><td>perditos magistratus improborum ac sceleratorum civium</td><td></td></tr><tr><td>praesidio nudare, an etiam deorum immortalium religione</td><td></td></tr><tr><td>armare malitis. Nam si illa labes ac flamma rei publicae suum</td><td>5</td></tr><tr><td>illum pestiferum et funestum tribunatum, quem aequitate</td><td></td></tr><tr><td>humana tueri non potest, divina religione defenderit, aliae</td><td></td></tr><tr><td>caerimoniae nobis erunt, alii antistites deorum immortalium,</td><td></td></tr><tr><td>alii interpretes religionum requirendi; sin autem vestra au-</td><td></td></tr><tr><td>ctoritate sapientiaque, pontifices, ea quae furore improborum </td><td>10</td></tr><tr><td>in re publica ab aliis oppressa, ab aliis deserta, ab aliis pro-</td><td></td></tr><tr><td>dita gesta sunt rescinduntur, erit causa cur consilium maio-</td><td></td></tr><tr><td>rum in amplissimis viris ad sacerdotia deligendis iure ac</td><td></td></tr><tr><td>merito laudare possimus. Sed quoniam ille demens, si ea</td><td>3.1</td></tr><tr><td>quae per hos dies ego in senatu de re publica sensi vituperas-</td><td></td></tr><tr><td>set, aliquem se aditum ad auris vestras esse habiturum puta-</td><td></td></tr><tr><td>vit, omittam ordinem dicendi meum: respondebo hominis</td><td></td></tr><tr><td>furiosi non orationi, qua ille uti non potest, sed convicio,</td><td>5</td></tr><tr><td>cuius exercitationem cum intolerabili petulantia tum etiam</td><td></td></tr><tr><td>diuturna impunitate munivit. </td><td></td></tr>
        </table>