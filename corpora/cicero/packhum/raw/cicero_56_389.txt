<table>
          <script>targetHit=0;</script>
          <tr class="title first  date"><td>c<span class="snum">.</span> iii Non<span class="snum">.</span> Sept<span class="snum">.</span> <span class="snum">51</span> in castris ad Iconium</td><td></td></tr><tr class="title last  "><td>M. CICERO [IMP.] S. D. M. CATONI</td><td></td></tr><tr><td>Cum ad me legati missi ab Antiocho Commageno venissent</td><td>15.3.1.1</td></tr><tr><td>in castra ad Iconium a. d. III Non. Sept. iique mihi nunti-</td><td></td></tr><tr><td>assent regis Parthorum filium, quocum esset nupta regis</td><td></td></tr><tr><td>Armeniorum soror, ad Euphratem cum maximis Parthorum</td><td></td></tr><tr><td>copiis multarumque praeterea gentium magna manu venisse</td><td>5</td></tr><tr><td>Euphratemque iam transire coepisse dicique Armenium</td><td></td></tr><tr><td>regem in Cappadociam impetum esse facturum, putavi pro</td><td></td></tr><tr><td>nostra necessitudine me hoc ad te scribere oportere. </td><td></td></tr><tr><td>  Publice propter duas causas nihil scripsi, quod et ipsum</td><td>2.1</td></tr><tr><td>Commagenum legati dicebant ad senatum statim nuntios </td><td></td></tr><tr><td>litterasque misisse et existimabam M. Bibulum pro consule,</td><td></td></tr><tr><td>qui circiter Id. Sext. ab Epheso in Syriam navibus profectus</td><td></td></tr><tr><td>erat, quod secundos ventos habuisset, iam in provinciam suam</td><td>5</td></tr><tr><td>pervenisse; cuius litteris omnia certiora perlatum iri ad</td><td></td></tr><tr><td>senatum putabam. mihi ut in eius modi re tantoque bello</td><td></td></tr><tr><td>maximae curae est ut, quae copiis et opibus tenere vix</td><td></td></tr><tr><td>possumus, ea mansuetudine et continentia nostra, sociorum</td><td></td></tr><tr><td>fidelitate teneamus. tu velim, ut consuesti, nos absentis</td><td>10</td></tr><tr><td>diligas et defendas.</td><td></td></tr>
        </table>