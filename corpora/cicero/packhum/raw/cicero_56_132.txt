<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Nov<span class="snum">.</span> <span class="snum">45</span> Patris</td><td></td></tr><tr class="title last  "><td>CURIUS M. CICERONI SUO S.</td><td></td></tr><tr><td>S. v. b. </td><td>7.29.1.1</td></tr><tr><td>  Sum enim χρήσει μὲν tuus, κτήσει δὲ Attici nostri. ergo</td><td></td></tr><tr><td>fructus est tuus, mancipium illius; quod quidem si inter</td><td></td></tr><tr><td>senes comptionalis venale proscripserit, egerit non multum.</td><td></td></tr><tr><td>at illa nostra praedicatio quanti est, nos quod simus, quod</td><td>5</td></tr><tr><td>habeamus, quod homines existimemur, id omne abs te</td><td></td></tr><tr><td>habere! qua re, Cicero mi, persevera constanter nos con- </td><td></td></tr><tr><td>servare et Sulpici successori nos de meliore nota commenda,</td><td></td></tr><tr><td>quo facilius tuis praeceptis obtemperare possimus teque ad</td><td></td></tr><tr><td>ver libentes videre et nostra refigere deportareque tuto</td><td>10</td></tr><tr><td>possimus. </td><td></td></tr><tr><td>  Sed, amice magne, noli hanc epistulam Attico ostendere.</td><td>2.1</td></tr><tr><td>sine eum errare et putare me virum bonum esse nec solere</td><td></td></tr><tr><td>duo parietes de eadem fidelia dealbare. </td><td></td></tr><tr><td>  Ergo, patrone mi, bene vale Tironemque meum saluta</td><td></td></tr><tr><td>nostris verbis.</td><td>5</td></tr><tr><td> Data a. d. IIII Kal. Nov.</td><td></td></tr>
        </table>