<table>
          <script>targetHit=0;</script>
          <tr><td>  Homo amentissime, quid putasti? impetraturum te?</td><td>2.4.19.1</td></tr><tr><td>quanti is a civibus suis fieret, quanti auctoritas eius habe-</td><td></td></tr><tr><td>retur ignorabas? Verum fac te impetravisse, fac aliquid</td><td></td></tr><tr><td>gravius in Heium statuisse Mamertinos: quantam putas</td><td></td></tr><tr><td>auctoritatem laudationis eorum futuram, si in eum quem</td><td>5</td></tr><tr><td>constet verum pro testimonio dixisse poenam constituerint?</td><td></td></tr><tr><td>Tametsi quae est ista laudatio, cum laudator interrogatus</td><td></td></tr><tr><td>laedat necesse est? Quid? isti laudatores tui nonne testes</td><td></td></tr><tr><td>mei sunt? Heius est laudator: laesit gravissime. Pro-</td><td></td></tr><tr><td>ducam ceteros: reticebunt quae poterunt libenter, dicent</td><td>10</td></tr><tr><td>quae necesse erit ingratiis. Negent isti onerariam navem</td><td></td></tr><tr><td>maximam aedificatam esse Messanae? Negent, si possunt.</td><td></td></tr><tr><td>Negent ei navi faciundae senatorem Mamertinum publice</td><td></td></tr><tr><td>praefuisse? Vtinam negent! Sunt etiam cetera; quae</td><td></td></tr><tr><td>malo integra reservare, ut quam minimum dem illis tem-</td><td>15</td></tr><tr><td>poris ad meditandum confirmandumque periurium. Haec</td><td>20.1</td></tr><tr><td>tibi laudatio procedat in numerum? hi te homines auctori-</td><td></td></tr><tr><td>tate sua sublevent? qui te neque debent adiuvare si possint,</td><td></td></tr><tr><td>neque possunt si velint; quibus tu privatim iniurias plurimas</td><td></td></tr><tr><td>contumeliasque imposuisti, quo in oppido multas familias</td><td>5</td></tr><tr><td>totas in perpetuum infamis tuis stupris flagitiisque fecisti.</td><td></td></tr><tr><td>At publice commodasti. Non sine magno quidem rei pu-</td><td></td></tr><tr><td>blicae provinciaeque Siciliae detrimento. Tritici modium </td><td></td></tr><tr><td><span class="caps"><span class="ovl">lx</span></span><span class="ovl"></span> empta populo Romano dare debebant et solebant: abs</td><td></td></tr><tr><td>te solo remissum est. Res publica detrimentum fecit quod</td><td>10</td></tr><tr><td>per te imperi ius in una civitate imminutum est: Siculi,</td><td></td></tr><tr><td>quod ipsum non de summa frumenti detractum est, sed</td><td></td></tr><tr><td>translatum in Centuripinos et Halaesinos, immunis populos,</td><td></td></tr><tr><td>et hoc plus impositum quam ferre possent. </td><td></td></tr><tr><td>  Navem imperare ex foedere debuisti; remisisti in trien-</td><td>21.1</td></tr><tr><td>nium; militem nullum umquam poposcisti per tot annos.</td><td></td></tr><tr><td>Fecisti item ut praedones solent; qui cum hostes communes</td><td></td></tr><tr><td>sint omnium, tamen aliquos sibi instituunt amicos, quibus</td><td></td></tr><tr><td>non modo parcant verum etiam praeda quos augeant, et</td><td>5</td></tr><tr><td>eos maxime qui habent oppidum oportuno loco, quo saepe</td><td></td></tr><tr><td>adeundum sit navibus. Phaselis illa, quam cepit P. Ser-</td><td></td></tr><tr><td>vilius, non fuerat urbs antea Cilicum atque praedonum;</td><td></td></tr><tr><td>Lycii illam, Graeci homines, incolebant. Sed quod erat</td><td></td></tr><tr><td>eius modi loco atque ita proiecta in altum ut et exeuntes e</td><td>10</td></tr><tr><td>Cicilia praedones saepe ad eam necessario devenirent, et,</td><td></td></tr><tr><td>cum se ex hisce locis reciperent, eodem deferrentur, adsci-</td><td></td></tr><tr><td>verunt sibi illud oppidum piratae primo commercio, deinde</td><td></td></tr><tr><td>etiam societate. Mamertina civitas improba antea non</td><td>22.1</td></tr><tr><td>erat; etiam erat inimica improborum, quae C. Catonis,</td><td></td></tr><tr><td>illius qui consul fuit, impedimenta retinuit. At cuius</td><td></td></tr><tr><td>hominis! Clarissimi ac potentissimi; qui tamen cum consul</td><td></td></tr><tr><td>fuisset, condemnatus est. Ita, C. Cato, duorum hominum</td><td>5</td></tr><tr><td>clarissimorum nepos, L. Pauli et M. Catonis, et P. Africani</td><td></td></tr><tr><td>sororis filius: quo damnato tum, cum severa iudicia fiebant,</td><td></td></tr><tr><td>HS <span class="caps"><span class="ovl">viii</span></span><span class="ovl"></span> lis aestimata est. Huic Mamertini irati fuerunt, </td><td></td></tr><tr><td>qui maiorem sumptum quam quanti Catonis lis aestimata</td><td></td></tr><tr><td>est in Timarchidi prandium saepe fecerunt. Verum haec</td><td>23.1</td></tr><tr><td>civitas isti praedoni ac piratae Siciliensi Phaselis fuit; huc</td><td></td></tr><tr><td>omnia undique deferebantur, apud istos relinquebantur;</td><td></td></tr><tr><td>quod celari opus erat, habebant sepositum et reconditum;</td><td></td></tr><tr><td>per istos quae volebat clam imponenda, occulte exportanda</td><td>5</td></tr><tr><td>curabat; navem denique maximam, quam onustam furtis</td><td></td></tr><tr><td>in Italiam mitteret, apud istos faciundam aedificandamque</td><td></td></tr><tr><td>curavit; pro hisce rebus vacatio data est ab isto sumptus,</td><td></td></tr><tr><td>laboris, militiae, rerum denique omnium; per triennium</td><td></td></tr><tr><td>soli non modo in Sicilia verum, ut opinio mea fert, his</td><td>10</td></tr><tr><td>quidem temporibus in omni orbe terrarum vacui, expertes,</td><td></td></tr><tr><td>soluti ac liberi fuerunt ab omni sumptu, molestia, munere.</td><td></td></tr><tr><td>Hinc illa Verria nata sunt, quod in convivium Sex. Co-</td><td>24.1</td></tr><tr><td>minium protrahi iussit, in quem scyphum de manu iacere</td><td></td></tr><tr><td>conatus est, quem obtorta gula de convivio in vincla atque</td><td></td></tr><tr><td>in tenebras abripi iussit; hinc illa crux in quam iste civem</td><td></td></tr><tr><td>Romanum multis inspectantibus sustulit, quam non ausus</td><td>5</td></tr><tr><td>est usquam defigere nisi apud eos quibuscum omnia scelera</td><td></td></tr><tr><td>sua ac latrocinia communicavit. </td><td></td></tr>
        </table>