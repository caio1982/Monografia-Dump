<table>
          <script>targetHit=0;</script>
          <tr class="title first  "><td>LIBER TERTIVS</td><td></td></tr><tr class="title last  "><td>DE FRVMENTO </td><td></td></tr><tr><td>  Omnes qui alterum, iudices, nullis impulsi inimicitiis,</td><td>2.3.1.1</td></tr><tr><td>nulla privatim laesi iniuria, nullo praemio adducti in iudi-</td><td></td></tr><tr><td>cium rei publicae causa vocant providere debent non solum</td><td></td></tr><tr><td>quid oneris in praesentia tollant, sed quantum in omnem</td><td></td></tr><tr><td>vitam negoti suscipere conentur. Legem enim sibi ipsi</td><td>5</td></tr><tr><td>dicunt innocentiae continentiae virtutumque omnium qui ab</td><td></td></tr><tr><td>altero rationem vitae reposcunt, atque eo magis si id, ut</td><td></td></tr><tr><td>ante dixi, faciunt nulla re commoti alia nisi utilitate communi.</td><td></td></tr><tr><td>Nam qui sibi hoc sumpsit, ut corrigat mores aliorum ac</td><td>2.1</td></tr><tr><td>peccata reprehendat, quis huic ignoscat si qua in re ipse ab</td><td></td></tr><tr><td>religione offici declinarit? Quapropter hoc etiam magis ab</td><td></td></tr><tr><td>omnibus eius modi civis laudandus ac diligendus est, quod</td><td></td></tr><tr><td>non solum ab re publica civem improbum removet, verum</td><td>5</td></tr><tr><td>etiam se ipsum eius modi fore profitetur ac praestat ut sibi</td><td></td></tr><tr><td>non modo communi voluntate virtutis atque offici, sed</td><td></td></tr><tr><td>etiam vi quadam magis necessaria recte sit honesteque</td><td></td></tr><tr><td>vivendum. Itaque hoc, iudices, ex homine clarissimo atque</td><td>3.1</td></tr><tr><td>eloquentissimo, L. Crasso, saepe auditum est, cum se nullius </td><td></td></tr><tr><td>rei tam paenitere diceret quam quod C. Carbonem umquam</td><td></td></tr><tr><td>in iudicium vocavisset; minus enim liberas omnium rerum</td><td></td></tr><tr><td>voluntates habebat, et vitam suam pluribus quam vellet</td><td>5</td></tr><tr><td>observari oculis arbitrabatur. Atque ille his praesidiis</td><td></td></tr><tr><td>ingeni fortunaeque munitus tamen hac cura continebatur,</td><td></td></tr><tr><td>quam sibi nondum confirmato consilio sed ineunte aetate</td><td></td></tr><tr><td>susceperat, &lt;cum&gt; minus etiam praecipitur eorum virtus et</td><td></td></tr><tr><td>integritas qui ad hanc rem adulescentuli, quam qui iam</td><td>10</td></tr><tr><td>firmata aetate descendunt. Illi enim, ante quam potue-</td><td></td></tr><tr><td>runt existimare quanto liberior vita sit eorum qui neminem</td><td></td></tr><tr><td>accusarint, gloriae causa atque ostentationis accusant: nos</td><td></td></tr><tr><td>qui iam et quid facere et quantum iudicare possemus</td><td></td></tr><tr><td>ostendimus, nisi facile cupiditates nostras teneremus, num-</td><td>15</td></tr><tr><td>quam ipsimet nobis praecideremus istam licentiam liberta-</td><td></td></tr><tr><td>temque vivendi. </td><td></td></tr>
        </table>