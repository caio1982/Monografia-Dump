<table>
          <script>targetHit=0;</script>
          <tr class="title first  date"><td>c<span class="snum">.</span> x Kal<span class="snum">.</span> Sept<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Admonitus quibusdam tuis litteris ut ad Caesarem uberiores</td><td>13.50.1.1</td></tr><tr><td>litteras mittere instituerem, cum mihi Balbus nuper in Lanuvino</td><td></td></tr><tr><td>dixisset se et Oppium scripsisse ad Caesarem me legisse libros </td><td></td></tr><tr><td>contra Catonem et vehementer probasse, conscripsi de iis ipsis</td><td></td></tr><tr><td>libris epistulam Caesari quae deferretur ad Dolabellam; sed eius</td><td>5</td></tr><tr><td>exemplum misi ad Oppium et Balbum, scripsique ad eos ut</td><td></td></tr><tr><td>tum deferri ad Dolabellam iuberent meas litteras si ipsi</td><td></td></tr><tr><td>exemplum probassent. ita mihi rescripserunt, nihil umquam se</td><td></td></tr><tr><td>legisse melius, epistulamque meam iusserunt dari Dolabellae. </td><td></td></tr><tr><td>  Vestorius ad me scripsit ut iuberem mancipio dari servo suo</td><td>2.1</td></tr><tr><td>pro mea parte Hetereio cuidam fundum Brinnianum, ut ipse</td><td></td></tr><tr><td>ei Puteolis recte mancipio dare posset. eum servum, si tibi</td><td></td></tr><tr><td>videbitur, ad me mittes; opinor enim ad te etiam scripsisse</td><td></td></tr><tr><td>Vestorium. </td><td>5</td></tr><tr><td>  De adventu Caesaris idem quod a te mihi scriptum est ab</td><td>3.1</td></tr><tr><td>Oppio et Balbo. miror te nihildum cum Tigellio; velut hoc</td><td></td></tr><tr><td>ipsum, quantum acceperit, prorsus aveo scire, nec tamen flocci</td><td></td></tr><tr><td>facio. </td><td></td></tr><tr><td>  Quaeris quid cogitem de obviam itione. quid censes nisi</td><td>4.1</td></tr><tr><td>Alsium? et quidem ad Murenam de hospitio scripseram, sed</td><td></td></tr><tr><td>opinor cum Matio profectum. Silius tuus igitur urgebitur. </td><td></td></tr><tr><td>  Scripto iam superiore versiculo Eros mihi dixit sibi Murenam</td><td>5.1</td></tr><tr><td>liberalissime respondisse. eo igitur utamur. nam Silius culcitas</td><td></td></tr><tr><td>non habet. Dida autem, opinor, hospitibus totam villam</td><td></td></tr><tr><td>concessit.</td><td></td></tr>
        </table>