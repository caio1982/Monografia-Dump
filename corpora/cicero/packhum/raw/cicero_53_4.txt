<table>
          <script>targetHit=0;</script>
          <tr><td>  At non numquam ea, quae praedicta sunt, minus</td><td>1.24.1</td></tr><tr><td>eveniunt. Quae tandem id ars non habet? earum</td><td></td></tr><tr><td>dico artium, quae coniectura continentur et sunt opi-</td><td></td></tr><tr><td>nabiles. An medicina ars non putanda est? quam</td><td></td></tr><tr><td>tamen multa fallunt. Quid? gubernatores nonne fal-</td><td>5</td></tr><tr><td>luntur? An Achivorum exercitus et tot navium recto-</td><td></td></tr><tr><td>res non ita profecti sunt ab Ilio, ut 'profectione</td><td></td></tr><tr><td>laeti piscium lasciviam intuerentur', ut ait Pa-</td><td></td></tr><tr><td>cuvius, 'nec tuendi satietas capere posset?'</td><td></td></tr><tr><td>    Ínterea prope iam óccidente sóle inhorrescít mare,</td><td>10</td></tr><tr><td>    Ténebrae conduplicántur noctisque ét nimbum occaecát nigror. </td><td></td></tr><tr><td>Num igitur tot clarissimorum ducum regumque nau-</td><td></td></tr><tr><td>fragium sustulit artem gubernandi? aut num impera-</td><td></td></tr><tr><td>torum scientia nihil est, quia summus imperator nuper</td><td></td></tr><tr><td>fugit amisso exercitu? aut num propterea nulla est</td><td>15</td></tr><tr><td>rei publicae gerendae ratio atque prudentia, quia multa</td><td></td></tr><tr><td>Cn. Pompeium, quaedam M. Catonem, non nulla etiam</td><td></td></tr><tr><td>te ipsum fefellerunt? Similis est haruspicum respon-</td><td></td></tr><tr><td>sio omnisque opinabilis divinatio; coniectura enim</td><td></td></tr><tr><td>nititur, ultra quam progredi non potest. Ea fallit</td><td>25.1</td></tr><tr><td>fortasse non numquam, sed tamen ad veritatem sae-</td><td></td></tr><tr><td>pissime derigit; est enim ab omni aeternitate repetita,</td><td></td></tr><tr><td>in qua cum paene innumerabiliter res eodem modo</td><td></td></tr><tr><td>evenirent isdem signis antegressis, ars est effecta ea-</td><td>5</td></tr><tr><td>dem saepe animadvertendo ac notando. </td><td></td></tr><tr><td>  Auspicia vero vestra quam constant! quae quidem</td><td></td></tr><tr><td>nunc a Romanis auguribus ignorantur (bona hoc tua</td><td></td></tr><tr><td>venia dixerim), a Cilicibus, Pamphyliis, Pisidis, Lyciis</td><td></td></tr><tr><td>tenentur. Nam quid ego hospitem nostrum, clarissu-</td><td>26.1</td></tr><tr><td>mum atque optumum virum, Deiotarum regem, com-</td><td></td></tr><tr><td>memorem? qui nihil umquam nisi auspicato gerit.</td><td></td></tr><tr><td>Qui cum ex itinere quodam proposito et constituto</td><td></td></tr><tr><td>revertisset aquilae admonitus volatu, conclave illud,</td><td>5</td></tr><tr><td>ubi erat mansurus, si ire perrexisset, proxima nocte</td><td></td></tr><tr><td>corruit. Itaque, ut ex ipso audiebam, persaepe revertit</td><td>27.1</td></tr><tr><td>ex itinere, cum iam progressus esset multorum die-</td><td></td></tr><tr><td>rum viam. Cuius quidem hoc praeclarissimum est,</td><td></td></tr><tr><td>quod, posteaquam a Caesare tetrarchia et regno pecu-</td><td></td></tr><tr><td>niaque multatus est, negat se tamen eorum auspicio-</td><td>5</td></tr><tr><td>rum, quae sibi ad Pompeium proficiscenti secunda</td><td></td></tr><tr><td>evenerint, paenitere; senatus enim auctoritatem et po-</td><td></td></tr><tr><td>puli Romani libertatem atque imperii dignitatem suis</td><td></td></tr><tr><td>armis esse defensam, sibique eas aves, quibus auctori-</td><td></td></tr><tr><td>bus officium et fidem secutus esset, bene consuluisse;</td><td>10</td></tr><tr><td>antiquiorem enim sibi fuisse possessionibus suis glo-</td><td></td></tr><tr><td>riam. Ille mihi videtur igitur vere augurari. Nam</td><td></td></tr><tr><td>nostri quidem magistratus auspiciis utuntur coactis;</td><td></td></tr><tr><td>necesse est enim offa obiecta cadere frustum ex pulli </td><td></td></tr><tr><td>ore, cum pascitur; quod autem scriptum habetis †aut</td><td>28.1</td></tr><tr><td>tripudium fieri, si ex ea quid in solidum ceciderit,</td><td></td></tr><tr><td>hoc quoque, quod dixi, coactum tripudium solistimum</td><td></td></tr><tr><td>dicitis. Itaque multa auguria, multa auspicia, quod</td><td></td></tr><tr><td>Cato ille sapiens queritur, neglegentia collegii amissa</td><td>5</td></tr><tr><td>plane et deserta sunt. </td><td></td></tr>
        </table>