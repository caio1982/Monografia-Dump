<table>
          <script>targetHit=0;</script>
          <tr><td>  Multi autem et sunt et fuerunt, qui eam, quam dico,</td><td>1.69.6</td></tr><tr><td>tranquillitatem expetentes a negotiis publicis se re-</td><td></td></tr><tr><td>moverint ad otiumque perfugerint, in his et nobilissimi</td><td></td></tr><tr><td>philosophi longeque principes et quidam homines se- </td><td></td></tr><tr><td>veri et graves, nec populi nec principum mores ferre</td><td>10</td></tr><tr><td>potuerunt vixeruntque non nulli in agris delectati re</td><td></td></tr><tr><td>sua familiari. His idem propositum fuit quod regibus,</td><td>70.1</td></tr><tr><td>ut ne qua re egerent, ne cui parerent, libertate uteren-</td><td></td></tr><tr><td>tur, cuius proprium est sic vivere ut velis. Quare cum</td><td></td></tr><tr><td>hoc commune sit potentiae cupidorum cum his, quos</td><td></td></tr><tr><td>dixi, otiosis, alteri se adipisci id posse arbitrantur, si</td><td>5</td></tr><tr><td>opes magnas habeant, alteri si contenti sint et suo et</td><td></td></tr><tr><td>parvo. In quo neutrorum omnino contemnenda sen-</td><td></td></tr><tr><td>tentia est, sed et facilior et tutior et minus aliis gra-</td><td></td></tr><tr><td>vis aut molesta vita est otiosorum, fructuosior autem</td><td></td></tr><tr><td>hominum generi et ad claritatem amplitudinemque</td><td>10</td></tr><tr><td>aptior eorum, qui se ad rem publicam et ad magnas</td><td></td></tr><tr><td>res gerendas accomodaverunt. Quapropter et iis for-</td><td>71.1</td></tr><tr><td>sitan concedendum sit rem publicam non capessenti-</td><td></td></tr><tr><td>bus, qui excellenti ingenio doctrinae sese dediderunt,</td><td></td></tr><tr><td>et iis, qui aut valitudinis imbecillitate aut aliqua gra-</td><td></td></tr><tr><td>viore causa impediti a re publica recesserunt, cum</td><td>5</td></tr><tr><td>eius administrandae potestatem aliis laudemque con-</td><td></td></tr><tr><td>cederent. Quibus autem talis nulla sit causa, si despi-</td><td></td></tr><tr><td>cere se dicant ea, quae plerique mirentur, imperia et</td><td></td></tr><tr><td>magistratus, iis non modo non laudi, verum etiam</td><td></td></tr><tr><td>vitio dandum puto. Quorum iudicium in eo, quod</td><td>10</td></tr><tr><td>gloriam contemnant et pro nihilo putent, difficile</td><td></td></tr><tr><td>factu est non probare, sed videntur labores et mo-</td><td></td></tr><tr><td>lestias, tum offensionum et repulsarum quasi quan-</td><td></td></tr><tr><td>dam ignominiam timere et infamiam. Sunt enim qui</td><td></td></tr><tr><td>in rebus contrariis parum sibi constent, voluptatem </td><td>15</td></tr><tr><td>severissime contemnant, in dolore sint molliores, glo-</td><td></td></tr><tr><td>riam neglegant, frangantur infamia atque ea quidem</td><td></td></tr><tr><td>non satis constanter. Sed iis qui habent a natura ad-</td><td>72.1</td></tr><tr><td>iumenta rerum gerendarum, abiecta omni cunctatione</td><td></td></tr><tr><td>adipiscendi magistratus et gerenda res publica est;</td><td></td></tr><tr><td>nec enim aliter aut regi civitas aut declarari animi</td><td></td></tr><tr><td>magnitudo potest. Capessentibus autem rem publicam</td><td>5</td></tr><tr><td>nihil minus quam philosophis, haud scio an magis</td><td></td></tr><tr><td>etiam, et magnificentia et despicientia adhibenda sit</td><td></td></tr><tr><td>rerum humanarum, quam saepe dico, et tranquillitas</td><td></td></tr><tr><td>animi atque securitas, si quidem nec anxii futuri sunt</td><td></td></tr><tr><td>et cum gravitate constantiaque victuri. Quae faciliora</td><td>10</td></tr><tr><td>sunt philosophis, quo minus multa patent in eorum</td><td>73.1</td></tr><tr><td>vita, quae fortuna feriat, et quo minus multis rebus</td><td></td></tr><tr><td>egent, et quia si quid adversi eveniat, tam graviter</td><td></td></tr><tr><td>cadere non possunt. Quocirca non sine causa maiores</td><td></td></tr><tr><td>motus animorum concitantur [maioraque efficiendi]</td><td>5</td></tr><tr><td>rem publicam gerentibus quam quietis, quo magis iis</td><td></td></tr><tr><td>et magnitudo est animi adhibenda et vacuitas ab an-</td><td></td></tr><tr><td>goribus. Ad rem gerendam autem qui accedit, caveat,</td><td></td></tr><tr><td>ne id modo consideret, quam illa res honesta sit, sed</td><td></td></tr><tr><td>etiam ut habeat efficiendi facultatem; in quo ipso con-</td><td>10</td></tr><tr><td>siderandum est, ne aut temere desperet propter igna-</td><td></td></tr><tr><td>viam aut nimis confidat propter cupiditatem. In om-</td><td></td></tr><tr><td>nibus autem negotiis priusquam adgrediare, adhi-</td><td></td></tr><tr><td>benda est praeparatio diligens. </td><td></td></tr>
        </table>