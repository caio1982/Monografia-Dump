<table>
          <script>targetHit=0;</script>
          <tr><td>  Manarat sermo in consilio pecuniae quandam mentionem</td><td>73.1</td></tr><tr><td>inter iudices esse versatam. Res neque tam fuerat occulta</td><td></td></tr><tr><td>quam erat occultanda, neque tam erat aperta quam rei</td><td></td></tr><tr><td>publicae causa aperienda. In ea obscuritate ac dubitatione</td><td></td></tr><tr><td>omnium Cannutio, perito homini, qui quodam odore suspi-</td><td>5</td></tr><tr><td>cionis Staienum corruptum esse sensisset neque dum rem</td><td></td></tr><tr><td>perfectam arbitraretur, placuit repente pronuntiare: <span class="caps">Dixe-</span></td><td></td></tr><tr><td><span class="caps">rvnt</span>. Hic tum Oppianicus non magno opere pertimuit; </td><td></td></tr><tr><td>rem a Staieno perfectam esse arbitrabatur. In consilium</td><td>74.1</td></tr><tr><td>erant ituri iudices <span class="caps">xxxii</span>. Sententiis <span class="caps">xvi</span> absolutio confici</td><td></td></tr><tr><td>poterat. HS <span class="caps">xl</span> milia in singulos iudices distributa eum</td><td></td></tr><tr><td>numerum sententiarum conficere debebant ut ad cumulum</td><td></td></tr><tr><td>spe maiorum praemiorum ipsius Staieni sententia septima</td><td>5</td></tr><tr><td>decima accederet. Atque etiam casu tum, quod illud</td><td></td></tr><tr><td>repente erat factum, Staienus ipse non aderat; causam</td><td></td></tr><tr><td>nescio quam apud iudicem defendebat. Facile hoc Habitus</td><td></td></tr><tr><td>patiebatur, facile Cannutius, at non Oppianicus neque pa-</td><td></td></tr><tr><td>tronus eius L. Quinctius; qui, cum esset illo tempore</td><td>10</td></tr><tr><td>tribunus plebis, convicium C. Iunio iudici quaestionis</td><td></td></tr><tr><td>maximum fecit ut ne sine illo in consilium iretur; cumque</td><td></td></tr><tr><td>id ei per viatores consulto neglegentius agi videretur, ipse e</td><td></td></tr><tr><td>publico iudicio ad privatum Staieni iudicium profectus est</td><td></td></tr><tr><td>et illud pro potestate dimitti iussit; Staienum ipse ad sub-</td><td>15</td></tr><tr><td>sellia adduxit. Consurgitur in consilium, cum sententias</td><td>75.1</td></tr><tr><td>Oppianicus, quae tum erat potestas, palam ferri velle dixisset</td><td></td></tr><tr><td>ut Staienus scire posset quid cuique deberet. Varia iudicum</td><td></td></tr><tr><td>genera; nummarii pauci sed omnes irati. Vt qui accipere</td><td></td></tr><tr><td>in campo consuerunt eis candidatis quorum nummos sup-</td><td>5</td></tr><tr><td>pressos esse putant inimicissimi solent esse, sic eius modi</td><td></td></tr><tr><td>iudices infesti tum reo venerant; ceteri nocentissimum esse</td><td></td></tr><tr><td>arbitrabantur, sed exspectabant sententias eorum quos cor-</td><td></td></tr><tr><td>ruptos esse putabant ut ex eis constituerent a quo iudicium</td><td></td></tr><tr><td>corruptum videretur. Ecce tibi eius modi sortitio ut in</td><td>10</td></tr><tr><td>primis Bulbo et Staieno et Guttae esset iudicandum! Summa</td><td></td></tr><tr><td>omnium exspectatio quidnam sententiae ferrent leves ac</td><td></td></tr><tr><td>nummarii iudices. Atque illi omnes sine ulla dubitatione</td><td></td></tr><tr><td>condemnant. Hic tum iniectus est hominibus scrupulus et </td><td>76.1</td></tr><tr><td>quaedam dubitatio quidnam esset actum. Deinde homines</td><td></td></tr><tr><td>sapientes et ex vetere illa disciplina iudiciorum, qui neque</td><td></td></tr><tr><td>absolvere hominem nocentissimum possent neque eum de</td><td></td></tr><tr><td>quo esset orta suspicio pecunia oppugnatum re illa incognita</td><td>5</td></tr><tr><td>primo condemnare vellent, <span class="caps">non liqvere</span> dixerunt. Non</td><td></td></tr><tr><td>nulli autem severi homines qui hoc statuerunt, quo quisque</td><td></td></tr><tr><td>animo quid faceret spectari oportere, etsi alii pecunia ac-</td><td></td></tr><tr><td>cepta verum iudicabant, tamen nihilo minus se superioribus</td><td></td></tr><tr><td>suis iudiciis constare putabant oportere; itaque damnarunt.</td><td>10</td></tr><tr><td>Quinque omnino fuerunt qui illum vestrum innocentem</td><td></td></tr><tr><td>Oppianicum sive imprudentia sive misericordia sive aliqua</td><td></td></tr><tr><td>suspicione sive ambitione adducti absolverunt. </td><td></td></tr>
        </table>