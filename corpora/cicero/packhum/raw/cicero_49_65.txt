<table>
          <script>targetHit=0;</script>
          <tr><td>  Quid ergo opus est, dicet aliquis, omnino ratione aut</td><td>3.55.1</td></tr><tr><td>consolatione illa, qua solemus uti, cum levare dolorem</td><td></td></tr><tr><td>maerentium volumus? hoc enim fere tum habemus in</td><td></td></tr><tr><td>promptu, nihil oportere inopinatum videri. aut qui to-</td><td></td></tr><tr><td>lerabilius feret incommodum, qui cognoverit necesse</td><td>5</td></tr><tr><td>esse homini tale aliquid accidere? haec enim oratio de</td><td></td></tr><tr><td>ipsa summa mali nihil detrahit, tantum modo adfert,</td><td></td></tr><tr><td>nihil evenisse quod non opinandum fuisset. neque ta-</td><td></td></tr><tr><td>men genus id orationis in consolando non valet, sed</td><td></td></tr><tr><td>id haud sciam an plurimum. * ergo ista necopinata</td><td>10</td></tr><tr><td>non habent tantam vim, ut aegritudo ex is omnis oria-</td><td></td></tr><tr><td>tur; feriunt enim fortasse gravius, non id efficiunt, ut</td><td></td></tr><tr><td>ea, quae accidant maiora videantur: quia recentia sunt,</td><td></td></tr><tr><td>maiora videntur, non quia repentina. * Duplex est igitur</td><td>56.1</td></tr><tr><td>ratio veri reperiendi non in is solum, quae mala, sed in</td><td></td></tr><tr><td>is etiam, quae bona videntur. nam aut ipsius rei natura</td><td></td></tr><tr><td>qualis et quanta sit, quaerimus, ut de paupertate non</td><td></td></tr><tr><td>numquam, cuius onus disputando levamus docentes, </td><td>5</td></tr><tr><td>quam parva et quam pauca sint quae natura desideret,</td><td></td></tr><tr><td>aut a disputandi subtilitate orationem ad exempla tra-</td><td></td></tr><tr><td>ducimus. hic Socrates commemoratur, hic Diogenes,</td><td></td></tr><tr><td>hic Caecilianum illud: 'saepe est etiam sub palliolo</td><td></td></tr><tr><td>sordido sapientia.' cum enim paupertatis una eadem-</td><td>10</td></tr><tr><td>que sit vis, quidnam dici potest, quam ob rem C. Fa-</td><td></td></tr><tr><td>bricio tolerabilis ea fuerit, alii negent se ferre posse?</td><td></td></tr><tr><td>huic igitur alteri generi similis est ea ratio consolandi,</td><td>57.1</td></tr><tr><td>quae docet humana esse quae acciderint. non enim id</td><td></td></tr><tr><td>solum continet ea disputatio, ut cognitionem adferat</td><td></td></tr><tr><td>generis humani, sed significat tolerabilia esse, quae et</td><td></td></tr><tr><td>tulerint et ferant ceteri. de paupertate agitur: multi</td><td>5</td></tr><tr><td>patientes pauperes commemorantur; de contemnendo</td><td></td></tr><tr><td>honore: multi inhonorati proferuntur, et quidem prop-</td><td></td></tr><tr><td>ter id ipsum beatiores, eorumque, qui privatum otium</td><td></td></tr><tr><td>negotiis publicis antetulerunt, nominatim vita laudatur,</td><td></td></tr><tr><td>nec siletur illud potentissimi regis anapaestum, qui</td><td>10</td></tr><tr><td>laudat senem et fortunatum esse dicit, quod inglorius</td><td></td></tr><tr><td>sit atque ignobilis ad supremum diem perventurus;</td><td></td></tr><tr><td>similiter commemorandis exemplis orbitates quoque</td><td>58.1</td></tr><tr><td>liberum praedicantur, eorumque, qui gravius ferunt,</td><td></td></tr><tr><td>luctus aliorum exemplis leniuntur. sic perpessio cete-</td><td></td></tr><tr><td>rorum facit, ut ea quae acciderint multo minora quam</td><td></td></tr><tr><td>quanta sint existimata, videantur. ita fit, sensim co-</td><td>5</td></tr><tr><td>gitantibus ut, quantum sit ementita opinio, appareat.</td><td></td></tr><tr><td>atque hoc idem et Telamo ille declarat: 'ego cum ge-</td><td></td></tr><tr><td>nui . . . . . ' et Theseus: 'futuras mecum commentabar mi-</td><td></td></tr><tr><td>serias' et Anaxagoras: 'sciebam me genuisse morta-</td><td></td></tr><tr><td>lem.' hi enim omnes diu cogitantes de rebus humanis </td><td>10</td></tr><tr><td>intellegebant eas nequaquam pro opinione volgi esse</td><td></td></tr><tr><td>extimescendas. et mihi quidem videtur idem fere ac-</td><td></td></tr><tr><td>cidere is qui ante meditantur, quod is quibus medetur</td><td></td></tr><tr><td>dies, nisi quod ratio quaedam sanat illos, hos ipsa na-</td><td></td></tr><tr><td>tura intellecto eo quod rem continet, illud malum, quod</td><td>15</td></tr><tr><td>opinatum sit esse maxumum, nequaquam esse tantum,</td><td></td></tr><tr><td>ut vitam beatam possit evertere. hoc igitur efficitur, ut</td><td>59.1</td></tr><tr><td>ex illo necopinato plaga maior sit, non, ut illi putant, ut,</td><td></td></tr><tr><td>cum duobus pares casus evenerint, is modo aegritudine</td><td></td></tr><tr><td>adficiatur, cui ille necopinato casus evenerit. </td><td></td></tr>
        </table>