<table>
          <script>targetHit=0;</script>
          <tr><td>  Fortasse dices: 'Quid ergo? haec in te sunt omnia?'</td><td>40.1</td></tr><tr><td>Vtinam quidem essent! verum tamen ut esse possent</td><td></td></tr><tr><td>magno studio mihi a pueritia est elaboratum. Quodsi</td><td></td></tr><tr><td>ego haec propter magnitudinem rerum ac difficultatem</td><td></td></tr><tr><td>adsequi non potui, qui in omni vita nihil aliud egi, quam</td><td>5</td></tr><tr><td>longe tu te ab his rebus abesse arbitrare, quas non modo</td><td></td></tr><tr><td>antea numquam cogitasti, sed ne nunc quidem, cum in</td><td></td></tr><tr><td>eas ingrederis, quae et quantae sint suspicari potes? Ego</td><td>41.1</td></tr><tr><td>qui, sicut omnes sciunt, in foro iudiciisque ita verser ut</td><td></td></tr><tr><td>eiusdem aetatis aut nemo aut pauci pluris causas defende-</td><td></td></tr><tr><td>rint, et qui omne tempus quod mihi ab amicorum negotiis</td><td></td></tr><tr><td>datur in his studiis laboribusque consumam, quo paratior</td><td>5</td></tr><tr><td>ad usum forensem promptiorque esse possim, tamen ita</td><td></td></tr><tr><td>mihi deos velim propitios ut, cum illius mihi temporis venit</td><td></td></tr><tr><td>in mentem quo die citato reo mihi dicendum sit, non </td><td></td></tr><tr><td>solum commoveor animo, sed etiam toto corpore per-</td><td></td></tr><tr><td>horresco. Iam nunc mente et cogitatione prospicio quae</td><td>42.1</td></tr><tr><td>tum studia hominum, qui concursus futuri sint, quantam</td><td></td></tr><tr><td>exspectationem magnitudo iudici sit adlatura, quantam</td><td></td></tr><tr><td>auditorum multitudinem infamia C. Verris concitatura,</td><td></td></tr><tr><td>quantam denique audientiam orationi meae improbitas</td><td>5</td></tr><tr><td>illius factura sit. Quae cum cogito, iam nunc timeo</td><td></td></tr><tr><td>quidnam pro offensione hominum, qui illi inimici infensi-</td><td></td></tr><tr><td>que sunt, et exspectatione omnium et magnitudine rerum</td><td></td></tr><tr><td>dignum eloqui possim. Tu horum nihil metuis, nihil</td><td>43.1</td></tr><tr><td>cogitas, nihil laboras: si quid ex vetere aliqua oratione,</td><td></td></tr><tr><td>'Iovem ego Optimum Maximum,' aut 'Vellem, si fieri</td><td></td></tr><tr><td>potuisset, iudices,' aut aliquid eius modi ediscere potueris,</td><td></td></tr><tr><td>praeclare te paratum in iudicium venturum arbitraris. </td><td>5</td></tr>
        </table>