<table>
          <script>targetHit=0;</script>
          <tr class="title first  date"><td>med<span class="snum">.</span> Mai<span class="snum">.</span> <span class="snum">54</span> in Cumano vel Pompeiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Vestorius noster me per litteras fecit certiorem te Roma a. d. <span class="caps">vi</span></td><td>4.14.1.1</td></tr><tr><td>Id. Mai. putare profectum esse tardius quam dixeras quod minus</td><td></td></tr><tr><td>valuisses. si iam melius vales, vehementer gaudeo. velim</td><td></td></tr><tr><td>domum ad te scribas ut mihi tui libri pateant non secus ac si</td><td></td></tr><tr><td>ipse adesses, cum ceteri tum Varronis. est enim mihi utendum</td><td>5</td></tr><tr><td>quibusdam rebus ex his libris ad eos quos in manibus habeo;</td><td></td></tr><tr><td>quos, ut spero, tibi valde probabo. </td><td></td></tr><tr><td>  Tu velim, si quid novi forte habes, maxime a Quinto fratre,</td><td>2.1</td></tr><tr><td>deinde a C. Caesare, et si quid novi forte de comitiis, de re</td><td></td></tr><tr><td>publica (soles enim tu haec festive odorari), scribas ad me; si</td><td></td></tr><tr><td>nihil habebis, tamen scribas aliquid. numquam enim mihi tua</td><td></td></tr><tr><td>epistula aut intempestiva aut loquax visa est. maxime autem</td><td>5</td></tr><tr><td>rogo rebus tuis totoque itinere &lt;feliciter ex&gt; sententiaque con-</td><td></td></tr><tr><td>fecto nos quam primum revisas. Dionysium iube salvere.</td><td></td></tr><tr><td>cura ut valeas.</td><td></td></tr>
        </table>