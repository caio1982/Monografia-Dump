<table>
          <script>targetHit=0;</script>
          <tr><td>  Deinceps videndum est, quoniam satis apertum</td><td>5.34.1</td></tr><tr><td>est sibi quemque natura esse carum, quae sit hominis</td><td></td></tr><tr><td>natura. id est enim, de quo quaerimus. atqui per-</td><td></td></tr><tr><td>spicuum est hominem e corpore animoque constare,</td><td></td></tr><tr><td>cum primae sint animi partes, secundae corporis.</td><td>5</td></tr><tr><td>deinde id quoque videmus, et ita figuratum corpus,</td><td></td></tr><tr><td>ut excellat aliis, animumque ita constitutum, ut et</td><td></td></tr><tr><td>sensibus instructus sit et habeat praestantiam mentis,</td><td></td></tr><tr><td>cui tota hominis natura pareat, in qua sit mirabilis</td><td></td></tr><tr><td>quaedam vis rationis et cognitionis et scientiae vir-</td><td>10</td></tr><tr><td>tutumque omnium. iam quae corporis sunt, ea nec</td><td></td></tr><tr><td>auctoritatem cum animi partibus comparandam et co-</td><td></td></tr><tr><td>gnitionem habent faciliorem. itaque ab his ordiamur. </td><td></td></tr><tr><td>  Corporis igitur nostri partes totaque figura et forma</td><td>35.1</td></tr><tr><td>et statura quam apta ad naturam sit, apparet, neque</td><td></td></tr><tr><td>est dubium, quin frons, oculi, aures et reliquae partes</td><td></td></tr><tr><td>quales propriae sint hominis intellegatur. sed certe</td><td></td></tr><tr><td>opus est ea valere et vigere et naturales motus usus-</td><td>5</td></tr><tr><td>que habere, ut nec absit quid eorum nec aegrum</td><td></td></tr><tr><td>debilitatumve sit; id enim natura desiderat. est autem</td><td></td></tr><tr><td>etiam actio quaedam corporis, quae motus et status</td><td></td></tr><tr><td>naturae congruentis tenet; in quibus si peccetur distor-</td><td></td></tr><tr><td>tione et depravatione quadam aut motu statuve de-</td><td>10</td></tr><tr><td>formi, ut si aut manibus ingrediatur quis aut non ante,</td><td></td></tr><tr><td>sed retro, fugere plane se ipse et hominem ex homine</td><td></td></tr><tr><td>exuens naturam odisse videatur. quam ob rem etiam</td><td></td></tr><tr><td>sessiones quaedam et flexi fractique motus, quales</td><td></td></tr><tr><td>protervorum hominum aut mollium esse solent, con-</td><td>15</td></tr><tr><td>tra naturam sunt, ut, etiamsi animi vitio id eveniat, </td><td></td></tr><tr><td>tamen in corpore immutari hominis natura videatur.</td><td></td></tr><tr><td>itaque e contrario moderati aequabilesque habitus,</td><td>36.1</td></tr><tr><td>affectiones ususque corporis apti esse ad naturam</td><td></td></tr><tr><td>videntur. </td><td></td></tr>
        </table>