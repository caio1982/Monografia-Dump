<table>
          <script>targetHit=0;</script>
          <tr><td>  Mihi cuiusquam salus tanti fuisset ut meam neglegerem?</td><td>45.1</td></tr><tr><td>per me ego veritatem patefactam contaminarem aliquo men-</td><td></td></tr><tr><td>dacio? quemquam denique ego iuvarem, a quo et tam crudelis</td><td></td></tr><tr><td>insidias rei publicae factas et me potissimum consule con-</td><td></td></tr><tr><td>stitutas putarem? Quod si iam essem oblitus severitatis et</td><td>5</td></tr><tr><td>constantiae meae, tamne amens eram ut, cum litterae posteri-</td><td></td></tr><tr><td>tatis causa repertae sint, quae subsidio oblivioni esse possent,</td><td></td></tr><tr><td>ego recentem putarem memoriam cuncti senatus commen-</td><td></td></tr><tr><td>tario meo posse superari? Fero ego te, Torquate, iam dudum</td><td>46.1</td></tr><tr><td>fero, et non numquam animum incitatum ad ulciscendam</td><td></td></tr><tr><td>orationem tuam revoco ipse et reflecto, permitto aliquid </td><td></td></tr><tr><td>iracundiae tuae, do adulescentiae, cedo amicitiae, tribuo</td><td></td></tr><tr><td>parenti. Sed nisi tibi aliquem modum tute constitueris,</td><td>5</td></tr><tr><td>coges oblitum me nostrae amicitiae habere rationem meae</td><td></td></tr><tr><td>dignitatis. Nemo umquam me tenuissima suspicione per-</td><td></td></tr><tr><td>strinxit quem non perverterim ac perfregerim. Sed mihi</td><td></td></tr><tr><td>hoc credas velim: non eis libentissime soleo respondere</td><td></td></tr><tr><td>quos mihi videor facillime posse superare. Tu quoniam</td><td>47.1</td></tr><tr><td>minime ignoras consuetudinem dicendi meam, noli hac nova</td><td></td></tr><tr><td>lenitate abuti mea, noli aculeos orationis meae, qui reconditi</td><td></td></tr><tr><td>sunt, excussos arbitrari, noli id omnino a me putare esse</td><td></td></tr><tr><td>amissum si quid est tibi remissum atque concessum. Cum</td><td>5</td></tr><tr><td>illae valent apud me excusationes iniuriae tuae, iratus animus</td><td></td></tr><tr><td>tuus, aetas, amicitia nostra, tum nondum statuo te virium</td><td></td></tr><tr><td>satis habere ut ego tecum luctari et congredi debeam. Quod</td><td></td></tr><tr><td>si esses usu atque aetate robustior, essem idem qui soleo cum</td><td></td></tr><tr><td>sum lacessitus; nunc tecum sic agam tulisse ut potius in-</td><td>10</td></tr><tr><td>iuriam quam rettulisse gratiam videar. Neque vero quid</td><td>48.1</td></tr><tr><td>mihi irascare intellegere possum. Si, quod eum defendo</td><td></td></tr><tr><td>quem tu accusas, cur tibi ego non suscenseo, quod accusas</td><td></td></tr><tr><td>eum quem ego defendo? 'Inimicum ego,' inquis, 'accuso</td><td></td></tr><tr><td>meum.' Et amicum ego defendo meum. 'Non debes tu</td><td>5</td></tr><tr><td>quemquam in coniurationis quaestione defendere.' Immo</td><td></td></tr><tr><td>nemo magis eum de quo nihil umquam est suspicatus quam</td><td></td></tr><tr><td>is qui de aliis multa cognovit. 'Cur dixisti testimonium in</td><td></td></tr><tr><td>alios?' Quia coactus sum. 'Cur damnati sunt?' Quia</td><td></td></tr><tr><td>creditum est. 'Regnum est dicere in quem velis et de-</td><td>10</td></tr><tr><td>fendere quem velis.' Immo servitus est non dicere in quem</td><td></td></tr><tr><td>velis et non defendere quem velis. Ac si considerare coe- </td><td></td></tr><tr><td>peris utrum magis mihi hoc necesse fuerit facere an istud</td><td></td></tr><tr><td>tibi, intelleges honestius te inimicitiarum modum statuere</td><td></td></tr><tr><td>potuisse quam me humanitatis. At vero, cum honos age-</td><td>49.1</td></tr><tr><td>batur familiae vestrae amplissimus, hoc est consulatus paren-</td><td></td></tr><tr><td>tis tui, sapientissimus vir familiarissimis suis non suscensuit,</td><td></td></tr><tr><td>pater tuus, cum Sullam et defenderent et laudarent? intelle-</td><td></td></tr><tr><td>gebat hanc nobis a maioribus esse traditam disciplinam ut</td><td>5</td></tr><tr><td>nullius amicitia ad pericula propulsanda impediremur. At</td><td></td></tr><tr><td>erat huic iudicio longe dissimilis illa contentio. Tum ad-</td><td></td></tr><tr><td>flicto P. Sulla consulatus vobis pariebatur, sicuti partus est;</td><td></td></tr><tr><td>honoris erat certamen; ereptum repetere vos clamitabatis,</td><td></td></tr><tr><td>ut victi in campo in foro vinceretis; tum qui contra vos pro</td><td>10</td></tr><tr><td>huius salute pugnabant, amicissimi vestri, quibus non irasce-</td><td></td></tr><tr><td>bamini, consulatum vobis eripiebant, honori vestro repugna-</td><td></td></tr><tr><td>bant, et tamen id inviolata vestra amicitia, integro officio,</td><td></td></tr><tr><td>vetere exemplo atque instituto optimi cuiusque faciebant.</td><td></td></tr><tr><td>Ego vero quibus ornamentis adversor tuis aut cui dignitati</td><td>50.1</td></tr><tr><td>vestrae repugno? Quid est quod iam ab hoc expetas?</td><td></td></tr><tr><td>Honos ad patrem, insignia honoris ad te delata sunt. Tu</td><td></td></tr><tr><td>ornatus exuviis huius venis ad eum lacerandum quem inter-</td><td></td></tr><tr><td>emisti, ego iacentem et spoliatum defendo et protego. Atque</td><td>5</td></tr><tr><td>hic tu et reprehendis me quia defendam et irasceris; ego</td><td></td></tr><tr><td>autem non modo tibi non irascor sed ne reprehendo quidem</td><td></td></tr><tr><td>factum tuum. Te enim existimo tibi statuisse quid faciendum</td><td></td></tr><tr><td>putares et satis idoneum offici tui iudicem &lt;esse&gt; potuisse. </td><td></td></tr>
        </table>