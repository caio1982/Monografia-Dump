<table>
          <script>targetHit=0;</script>
          <tr><td>  Et quoniam coepi iam cumulatius hoc munus</td><td>54.1</td></tr><tr><td>augere quam a te postulatum est—tibi enim tan-</td><td></td></tr><tr><td>tum de orationis genere quaerenti respondi etiam</td><td></td></tr><tr><td>breviter de inveniundo et conlocando—ne nunc qui-</td><td></td></tr><tr><td>dem solum de orationis modo dicam sed etiam de</td><td>5</td></tr><tr><td>actionis. ita praetermissa pars nulla erit, quandoquidem </td><td></td></tr><tr><td>de memoria nihil est hoc loco dicendum quae com-</td><td></td></tr><tr><td>munis est multarum artium. quo modo autem dica-</td><td>55.1</td></tr><tr><td>tur id est in duobus: in agendo et in eloquendo. est</td><td></td></tr><tr><td>enim actio quasi corporis quaedam eloquentia, cum</td><td></td></tr><tr><td>constet e voce atque motu. vocis mutationes totidem</td><td></td></tr><tr><td>sunt quot animorum, qui maxume voce commoventur.</td><td>5</td></tr><tr><td>itaque ille perfectus quem iam dudum nostra indicat</td><td></td></tr><tr><td>oratio, utcumque se affectum videri et animum audi-</td><td></td></tr><tr><td>entis moveri volet, ita certum vocis admovebit sonum.</td><td></td></tr><tr><td>de quo plura dicerem, si hoc praecipiundi tempus esset</td><td></td></tr><tr><td>aut si tu hoc quaereres. dicerem etiam de gestu cum</td><td>10</td></tr><tr><td>quo iunctus est voltus. quibus omnibus dici vix potest</td><td></td></tr><tr><td>quantum intersit quem ad modum utatur orator. nam</td><td>56.1</td></tr><tr><td>et infantes actionis dignitate eloquentiae saepe fructum</td><td></td></tr><tr><td>tulerunt et diserti deformitate agendi multi infantes</td><td></td></tr><tr><td>putati sunt, ut iam non sine causa Demosthenes tri-</td><td></td></tr><tr><td>buerit et primas et secundas et tertias actioni. si</td><td>5</td></tr><tr><td>enim eloquentia nulla sine hac, haec autem sine elo-</td><td></td></tr><tr><td>quentia tanta est, certe plurimum in dicendo potest.</td><td></td></tr><tr><td>volet igitur ille qui eloquentiae principatum petet</td><td></td></tr><tr><td>et contenta voce atrociter dicere et summissa leniter</td><td></td></tr><tr><td>et inclinata videri gravis et inflexa miserabilis. mira</td><td>57.1</td></tr><tr><td>est enim quaedam natura vocis cuius quidem e tribus</td><td></td></tr><tr><td>omnino sonis, inflexo acuto gravi, tanta sit et tam</td><td></td></tr><tr><td>suavis varietas perfecta in cantibus. est autem etiam</td><td></td></tr><tr><td>in dicendo quidam cantus obscurior, non hic e Phrygia</td><td>5</td></tr><tr><td>et Caria rhetorum epilogus paene canticum, sed ille</td><td></td></tr><tr><td>quem significat Demosthenes et Aeschines, cum alter </td><td></td></tr><tr><td>alteri obicit vocis inflexiones; dicit plura etiam De-</td><td></td></tr><tr><td>mosthenes illumque saepe praedicat voce dulci et clara</td><td></td></tr><tr><td>fuisse. in quo illud etiam notandum mihi videtur ad</td><td>58.1</td></tr><tr><td>studium persequendae suavitatis in vocibus: ipsa enim</td><td></td></tr><tr><td>natura, quasi modularetur hominum orationem, in omni</td><td></td></tr><tr><td>verbo posuit acutam vocem nec una plus nec a po-</td><td></td></tr><tr><td>strema syllaba citra tertiam; quo magis naturam ducem</td><td>5</td></tr><tr><td>ad aurium voluptatem sequatur industria. ac vocis</td><td>59.1</td></tr><tr><td>bonitas quidem optanda est; non est enim in nobis</td><td></td></tr><tr><td>sed tractatio atque usus in nobis. ergo ille princeps</td><td></td></tr><tr><td>variabit et mutabit: omnis sonorum tum intendens</td><td></td></tr><tr><td>tum remittens persequetur gradus. idemque motu sic</td><td>5</td></tr><tr><td>utetur, nihil ut supersit: in gestu status erectus et</td><td></td></tr><tr><td>celsus; rarus incessus nec ita longus; excursio mo-</td><td></td></tr><tr><td>derata eaque rara; nulla mollitia cervicum, nullae ar-</td><td></td></tr><tr><td>gutiae digitorum, non ad numerum articulus cadens;</td><td></td></tr><tr><td>trunco magis toto se ipse moderans et virili laterum</td><td>10</td></tr><tr><td>flexione, brachii proiectione in contentionibus, con-</td><td></td></tr><tr><td>tractione in remissis. voltus vero qui secundum vo-</td><td>60.1</td></tr><tr><td>cem plurimum potest quantam affert tum dignitatem</td><td></td></tr><tr><td>tum venustatem. in quo cum effeceris ne quid in-</td><td></td></tr><tr><td>eptum sit aut voltuosum, tum oculorum est quaedam</td><td></td></tr><tr><td>magna moderatio. nam ut imago est animi voltus</td><td>5</td></tr><tr><td>sic indices oculi; quorum et hilaritatis et vicissim</td><td></td></tr><tr><td>tristitiae modum res ipsae de quibus agetur tem-</td><td></td></tr><tr><td>perabunt.  </td><td></td></tr>
        </table>