<table>
          <script>targetHit=0;</script>
          <tr class="title first  date"><td>c<span class="snum">.</span> xii Kal<span class="snum">.</span> Ian<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO CORNIFICIO S.&gt;</td><td></td></tr><tr><td>A. d. XIII Kal. Ian. senatus [aut] frequens mihi est adsensus</td><td>12.22a.1.1</td></tr><tr><td>cum de ceteris rebus magnis et necessariis tum de provinciis</td><td></td></tr><tr><td>ab iis qui obtinerent retinendis neque cuiquam tradendis</td><td></td></tr><tr><td>nisi qui ex senatus consulto successisset. hoc ego cum rei</td><td></td></tr><tr><td>publicae causa censui tum mehercule in primis retinendae</td><td>5</td></tr><tr><td>dignitatis tuae. quam ob rem te amoris nostri causa rogo, rei</td><td></td></tr><tr><td>publicae causa hortor ut ne cui quicquam iuris in tua</td><td></td></tr><tr><td>provincia esse patiare atque ut omnia referas ad dignitatem,</td><td></td></tr><tr><td>qua nihil esse potest praestantius. vere tecum agam, ut</td><td>2.1</td></tr><tr><td>necessitudo nostra postulat: in Sempronio, si meis litteris</td><td></td></tr><tr><td>obtemperasses, maximam ab omnibus laudem adeptus esses. </td><td></td></tr><tr><td>sed illud et praeteriit et levius est, haec magna res est. fac ut</td><td></td></tr><tr><td>provinciam retineas in potestate rei publicae. </td><td>5</td></tr><tr><td>  Plura scripsissem nisi tui festinarent. itaque Chaerippo</td><td></td></tr><tr><td>nostro me velim excuses.</td><td></td></tr>
        </table>