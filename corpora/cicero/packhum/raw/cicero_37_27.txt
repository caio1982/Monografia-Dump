<table>
          <script>targetHit=0;</script>
          <tr><td>  Verum ut aliquando ad causas deducamus illum, quem</td><td>2.99.1</td></tr><tr><td>constituimus, et eas quidem, in quibus plusculum negoti</td><td></td></tr><tr><td>est, iudiciorum atque litium—riserit aliquis fortasse hoc</td><td></td></tr><tr><td>praeceptum; est enim non tam acutum quam necessarium</td><td></td></tr><tr><td>magisque monitoris non fatui quam eruditi magistri—hoc ei</td><td>5</td></tr><tr><td>primum praecipiemus, quascumque causas erit tractaturus,</td><td></td></tr><tr><td>ut eas diligenter penitusque cognoscat. Hoc in ludo non</td><td>100.1</td></tr><tr><td>praecipitur; faciles enim causae ad pueros deferuntur; lex</td><td></td></tr><tr><td>peregrinum vetat in murum ascendere; ascendit; hostis</td><td></td></tr><tr><td>reppulit: accusatur. Nihil est negoti eius modi causam</td><td></td></tr><tr><td>cognoscere; recte igitur nihil de causa discenda praecipiunt;</td><td>5</td></tr><tr><td>[haec est enim in ludo causarum formula fere.] At vero in</td><td></td></tr><tr><td>foro tabulae testimonia, pacta conventa stipulationes, co-</td><td></td></tr><tr><td>gnationes adfinitates, decreta responsa, vita denique eorum,</td><td></td></tr><tr><td>qui in causa versantur, tota cognoscenda est; quarum rerum</td><td></td></tr><tr><td>neglegentia plerasque causas et maxime privatas—sunt</td><td>10</td></tr><tr><td>enim multo saepe obscuriores—videmus amitti. Ita non </td><td>101.1</td></tr><tr><td>nulli, dum operam suam multam existimari volunt, ut toto</td><td></td></tr><tr><td>foro volitare et a causa ad causam ire videantur, causas</td><td></td></tr><tr><td>dicunt incognitas; in quo est illa quidem magna offensio</td><td></td></tr><tr><td>vel neglegentiae, susceptis rebus, vel perfidiae, receptis; sed</td><td>5</td></tr><tr><td>etiam illa maior opinione, quod nemo potest de ea re, quam</td><td></td></tr><tr><td>non novit, non turpissime dicere: ita dum inertiae vitupera-</td><td></td></tr><tr><td>tionem, quae maior est, contemnunt, adsequuntur etiam</td><td></td></tr><tr><td>illam, quam magis ipsi fugiunt, tarditatis. Equidem soleo</td><td>102.1</td></tr><tr><td>dare operam, ut de sua quisque re me ipse doceat et ut ne</td><td></td></tr><tr><td>quis alius adsit, quo liberius loquatur, et agere adversari</td><td></td></tr><tr><td>causam, ut ille agat suam et quicquid de sua re cogitarit in</td><td></td></tr><tr><td>medium proferat: itaque cum ille discessit, tris personas</td><td>5</td></tr><tr><td>unus sustineo summa animi aequitate, meam, adversari,</td><td></td></tr><tr><td>iudicis. Qui locus est talis, ut plus habeat adiumenti quam</td><td></td></tr><tr><td>incommodi, hunc iudico esse dicendum; ubi plus mali quam</td><td></td></tr><tr><td>boni reperio, id totum abiudico atque eicio. Ita adsequor,</td><td>103.1</td></tr><tr><td>ut alio tempore cogitem quid dicam et alio dicam; quae</td><td></td></tr><tr><td>duo plerique ingenio freti simul faciunt; sed certe eidem</td><td></td></tr><tr><td>illi melius aliquanto dicerent, si aliud sumendum sibi tempus</td><td></td></tr><tr><td>ad cogitandum, aliud ad dicendum putarent. Cum rem</td><td>104.1</td></tr><tr><td>penitus causamque cognovi, statim occurrit animo, quae sit</td><td></td></tr><tr><td>causa ambigendi; nihil est enim, quod inter homines ambi-</td><td></td></tr><tr><td>gatur, sive ex crimine causa constat, ut facinoris, sive ex</td><td></td></tr><tr><td>controversia, ut hereditatis, sive ex deliberatione, ut belli,</td><td>5</td></tr><tr><td>[sive ex persona, ut laudis,] sive ex disputatione, ut de</td><td></td></tr><tr><td>ratione vivendi, in quo non aut quid factum sit aut fiat</td><td></td></tr><tr><td>futurumve sit quaeratur aut quale sit aut quid vocetur. Ac</td><td>105.1</td></tr><tr><td>nostrae fere causae, quae quidem sunt criminum, plerumque</td><td></td></tr><tr><td>infitiatione defenduntur; nam et de pecuniis repetundis</td><td></td></tr><tr><td>quae maximae sunt, neganda fere sunt omnia, et de ambitu</td><td></td></tr><tr><td>raro illud datur, ut possis liberalitatem atque benignitatem</td><td>5</td></tr><tr><td>ab ambitu atque largitione seiungere; de sicariis, de vene- </td><td></td></tr><tr><td>ficiis, de peculatu infitiari necesse est: id est igitur genus</td><td></td></tr><tr><td>primum causarum in iudiciis ex controversia facti; in</td><td></td></tr><tr><td>deliberationibus plerumque ex futuri, raro ex instantis aut</td><td></td></tr><tr><td>acti. Saepe etiam res non sit necne, sed qualis sit quae-</td><td>106.1</td></tr><tr><td>ritur; ut cum L. Opimi causam defendebat apud populum,</td><td></td></tr><tr><td>audiente me, C. Carbo consul, nihil de C. Gracchi nece</td><td></td></tr><tr><td>negabat, sed id iure pro salute patriae factum esse dicebat;</td><td></td></tr><tr><td>ut eidem Carboni tribuno plebis alia tum mente rem pu-</td><td>5</td></tr><tr><td>blicam capessenti P. Africanus de Ti. Graccho interroganti</td><td></td></tr><tr><td>responderat iure caesum videri; iure autem omnia defen-</td><td></td></tr><tr><td>duntur, quae sunt eius generis, ut aut oportuerit aut licuerit</td><td></td></tr><tr><td>aut necesse fuerit aut imprudentia aut casu facta esse</td><td></td></tr><tr><td>videantur. Iam quid vocetur, quaeritur, cum quo verbo</td><td>107.1</td></tr><tr><td>quid appellandum sit, contenditur; ut mihi ipsi cum hoc</td><td></td></tr><tr><td>Sulpicio fuit in Norbani causa summa contentio; pleraque</td><td></td></tr><tr><td>enim de eis, quae ab isto obiciebantur, cum confiterer,</td><td></td></tr><tr><td>tamen ab illo maiestatem minutam negabam, ex quo verbo</td><td>5</td></tr><tr><td>lege Appuleia tota illa causa pendebat. Atque in hoc</td><td>108.1</td></tr><tr><td>genere causarum non nulli praecipiunt ut verbum illud,</td><td></td></tr><tr><td>quod causam facit, breviter uterque definiat, quod mihi</td><td></td></tr><tr><td>quidem perquam puerile videri solet: alia est enim, cum</td><td></td></tr><tr><td>inter doctos homines de eis ipsis rebus, quae versantur in</td><td>5</td></tr><tr><td>artibus, disputatur, verborum definitio, ut cum quaeritur,</td><td></td></tr><tr><td>quid sit ars, quid sit lex, quid sit civitas, in quibus hoc</td><td></td></tr><tr><td>praecipit ratio et doctrina, ut vis eius rei, quam definias,</td><td></td></tr><tr><td>sic exprimatur, ut neque absit quicquam neque supersit;</td><td></td></tr><tr><td>quod quidem in illa causa neque Sulpicius fecit neque ego</td><td>109.1</td></tr><tr><td>facere conatus sum; nam quantum uterque nostrum potuit,</td><td></td></tr><tr><td>omni copia dicendi dilatavit, quid esset maiestatem minuere:</td><td></td></tr><tr><td>etenim definitio primum reprehenso verbo uno aut addito</td><td></td></tr><tr><td>aut dempto saepe extorquetur e manibus; deinde genere </td><td>5</td></tr><tr><td>ipso doctrinam redolet exercitationemque paene puerilem:</td><td></td></tr><tr><td>tum et in sensum et in mentem iudicis intrare non potest,</td><td></td></tr><tr><td>ante enim praeterlabitur, quam percepta est. Sed in eo</td><td>110.1</td></tr><tr><td>genere, in quo quale sit quid, ambigitur, exsistit etiam ex</td><td></td></tr><tr><td>scripti interpretatione saepe contentio, in quo nulla potest</td><td></td></tr><tr><td>esse nisi ex ambiguo controversia; nam illud ipsum, quod</td><td></td></tr><tr><td>scriptum a sententia discrepat, genus quoddam habet am-</td><td>5</td></tr><tr><td>bigui; quod tum explicatur, cum ea verba, quae desunt,</td><td></td></tr><tr><td>suggesta sunt, quibus additis defenditur sententiam scripti</td><td></td></tr><tr><td>perspicuam fuisse; ex contrariisque scriptis si quid ambi-</td><td></td></tr><tr><td>gitur, non novum genus nascitur, sed superioris generis</td><td></td></tr><tr><td>causa duplicatur; idque aut numquam diiudicari poterit</td><td>10</td></tr><tr><td>aut ita diiudicabitur, ut referendis praeteritis verbis id</td><td></td></tr><tr><td>scriptum, quodcumque defendemus, suppleatur; ita fit, ut</td><td></td></tr><tr><td>unum genus in eis causis, quae propter scriptum ambiguntur,</td><td></td></tr><tr><td>relinquatur, si est scriptum aliquid ambigue. Ambiguorum</td><td>111.1</td></tr><tr><td>autem cum plura genera sunt, quae mihi videntur ei melius</td><td></td></tr><tr><td>nosse, qui dialectici appellantur, hi autem nostri ignorare,</td><td></td></tr><tr><td>qui non minus nosse debeant, tum illud est frequentissimum</td><td></td></tr><tr><td>in omni consuetudine vel sermonis vel scripti, cum idcirco</td><td>5</td></tr><tr><td>aliquid ambigitur, quod aut verbum aut verba sint praeter-</td><td></td></tr><tr><td>missa. Iterum autem peccant, cum genus hoc causarum,</td><td>112.1</td></tr><tr><td>quod in scripti interpretatione versatur, ab illis causis, in</td><td></td></tr><tr><td>quibus, qualis quaeque res sit, disceptatur, seiungunt; nus-</td><td></td></tr><tr><td>quam enim tam quaeritur, quale sit genus ipsum rei quam</td><td></td></tr><tr><td>in scripto, quod totum a facti controversia separatum est.</td><td>5</td></tr><tr><td>Ita tria sunt omnino genera, quae in disceptationem et</td><td>113.1</td></tr><tr><td>controversiam cadere possint: quid fiat factum futurumve</td><td></td></tr><tr><td>sit, aut quale sit, aut quo modo nominetur; nam illud quidem,</td><td></td></tr><tr><td>quod quidam Graeci adiungunt, &quot;rectene factum sit,&quot; totum</td><td></td></tr><tr><td>in eo est &quot;quale sit.&quot; Sed iam ad institutum revertar meum.  </td><td>5</td></tr>
        </table>