<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Oct<span class="snum">.</span> <span class="snum">51</span> in fin<span class="snum">.</span> Lycaoniae<span class="snum">,</span> Cappadociae</td><td></td></tr><tr class="title  "><td>M. TULLIUS M. F. CICERO PRO COS. S. D. COS. PR.</td><td></td></tr><tr class="title last  "><td>TR. PL. SENATUI</td><td></td></tr><tr><td>S. v. v. b. e. e. q. v. </td><td>15.1.1.1</td></tr><tr><td>  Etsi non dubie mihi nuntiabatur Parthos transisse</td><td></td></tr><tr><td>Euphratem cum omnibus fere suis copiis, tamen, quod arbi-</td><td></td></tr><tr><td>trabar a M. Bibulo pro consule certiora de his rebus ad vos</td><td></td></tr><tr><td>scribi posse, statuebam mihi non necesse esse publice scribere</td><td>5</td></tr><tr><td>ea quae de alterius provincia nuntiarentur. postea vero quam</td><td></td></tr><tr><td>certissimis auctoribus, legatis, nuntiis, litteris sum certior</td><td></td></tr><tr><td>factus, vel quod tanta res erat vel quod nondum audi-</td><td></td></tr><tr><td>eramus Bibulum in Syriam venisse vel quia administratio</td><td></td></tr><tr><td>huius belli mihi cum Bibulo paene est communis, quae ad</td><td>10</td></tr><tr><td>me delata essent scribenda ad vos putavi. </td><td></td></tr><tr><td>  Regis Antiochi Commageni legati primi mihi nuntiarunt</td><td>2.1</td></tr><tr><td>Parthorum magnas copias Euphratem transire coepisse. quo</td><td></td></tr><tr><td>nuntio adlato, cum essent non nulli qui ei regi minorem </td><td></td></tr><tr><td>fidem habendam putarent, statui exspectandum esse si quid</td><td></td></tr><tr><td>certius adferretur. a. d. XIII Kal. Oct., cum exercitum in</td><td>5</td></tr><tr><td>Ciliciam ducerem, in finibus Lycaoniae et Cappadociae</td><td></td></tr><tr><td>mihi litterae redditae sunt a Tarcondimoto, qui fidelissimus</td><td></td></tr><tr><td>socius trans Taurum amicissimusque populo Romano</td><td></td></tr><tr><td>existimatur, Pacorum, Orodi regis Parthorum filium, cum</td><td></td></tr><tr><td>permagno equitatu Parthico transisse Euphratem et castra</td><td>10</td></tr><tr><td>posuisse Tybae, magnumque tumultum esse in provincia</td><td></td></tr><tr><td>Syria excitatum. eodem die ab Iamblicho, phylarcho Arabum,</td><td></td></tr><tr><td>quem homines opinantur bene sentire amicumque esse rei</td><td></td></tr><tr><td>publicae nostrae, litterae de isdem rebus mihi redditae sunt. </td><td></td></tr><tr><td>  His rebus adlatis, etsi intellegebam socios infirme animatos</td><td>3.1</td></tr><tr><td>esse et novarum rerum exspectatione suspensos, sperabam</td><td></td></tr><tr><td>tamen eos ad quos iam accesseram quique nostram man-</td><td></td></tr><tr><td>suetudinem integritatemque perspexerant amiciores populo</td><td></td></tr><tr><td>Romano esse factos, Ciliciam autem firmiorem fore si</td><td>5</td></tr><tr><td>aequitatis nostrae particeps facta esset. et ob eam causam et</td><td></td></tr><tr><td>ut opprimerentur ii qui ex Cilicum gente in armis essent et ut</td><td></td></tr><tr><td>hostis is qui esset in Syria sciret exercitum populi Romani</td><td></td></tr><tr><td>non modo non cedere iis nuntiis adlatis sed etiam propius</td><td></td></tr><tr><td>accedere, exercitum ad Taurum institui ducere. </td><td>10</td></tr><tr><td>  Sed si quid apud vos auctoritas mea ponderis habet, in iis</td><td>4.1</td></tr><tr><td>praesertim rebus quas vos audistis, ego paene cerno, magno</td><td></td></tr><tr><td>opere vos et hortor et moneo ut his provinciis, serius vos</td><td></td></tr><tr><td>quidem quam decuit sed aliquando tamen, consulatis. nos</td><td></td></tr><tr><td>quem ad modum instructos et quibus praesidiis munitos ad</td><td>5</td></tr><tr><td>tanti belli opinionem miseritis, non estis ignari. quod ego</td><td></td></tr><tr><td>negotium non stultitia occaecatus sed verecundia deterritus</td><td></td></tr><tr><td>non recusavi. neque enim umquam ullum periculum tantum</td><td></td></tr><tr><td>putavi quod subterfugere mallem quam vestrae auctoritati</td><td></td></tr><tr><td>obtemperare. </td><td>10</td></tr><tr><td>  Hoc autem tempore res sese sic habet ut, nisi exercitum</td><td>5.1</td></tr><tr><td>tantum quantum ad maximum bellum mittere soletis mature </td><td></td></tr><tr><td>in has provincias miseritis, summum periculum sit ne</td><td></td></tr><tr><td>amittendae sint omnes eae provinciae quibus vectigalia</td><td></td></tr><tr><td>populi Romani continentur. quam ob rem autem in hoc</td><td>5</td></tr><tr><td>provinciali dilectu spem habeatis aliquam causa nulla est.</td><td></td></tr><tr><td>neque multi sunt et diffugiunt qui sunt metu oblato; et quod</td><td></td></tr><tr><td>genus hoc militum sit iudicavit vir fortissimus, M. Bibulus,</td><td></td></tr><tr><td>in Asia, qui, cum vos ei permisis&lt;se&gt;tis, dilectum habere</td><td></td></tr><tr><td>noluerit. nam sociorum auxilia propter acerbitatem atque</td><td>10</td></tr><tr><td>iniurias imperi nostri aut ita imbecilla sunt ut non multum</td><td></td></tr><tr><td>nos iuvare possint aut ita alienata a nobis ut neque exspec-</td><td></td></tr><tr><td>tandum ab iis neque committendum iis quicquam esse</td><td></td></tr><tr><td>videatur. regis Deiotari et voluntatem et copias, quantae-</td><td>6.1</td></tr><tr><td>cumque sunt, nostras esse duco. Cappadocia est inanis,</td><td></td></tr><tr><td>reliqui reges tyrannique neque opibus satis firmi nec</td><td></td></tr><tr><td>voluntate sunt. mihi in hac paucitate militum animus certe</td><td></td></tr><tr><td>non deerit, spero ne consilium quidem. quid casurum sit</td><td>5</td></tr><tr><td>incertum est. utinam saluti nostrae consulere possimus!</td><td></td></tr><tr><td>dignitati certe consulemus.</td><td></td></tr>
        </table>