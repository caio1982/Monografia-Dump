<table>
          <script>targetHit=0;</script>
          <tr class="title first  date"><td>med<span class="snum">.</span> Quint<span class="snum">.</span> <span class="snum">46</span> in Tusculano<span class="snum">(?)</span></td><td></td></tr><tr class="title last  "><td>CICERO PAETO S.</td><td></td></tr><tr><td>Delectarunt me tuae litterae, in quibus primum amavi</td><td>9.16.1.1</td></tr><tr><td>amorem tuum, qui te ad scribendum incitavit verentem ne</td><td></td></tr><tr><td>Silius suo nuntio aliquid mihi sollicitudinis attulisset; de quo</td><td></td></tr><tr><td>et tu mihi antea scripseras bis quidem eodem exemplo, facile</td><td></td></tr><tr><td>ut intellegerem te esse commotum, et ego tibi accurate re-</td><td>5</td></tr><tr><td>scripseram, ut, quo modo in tali re atque tempore, aut libe-</td><td></td></tr><tr><td>rarem te ista cura aut certe levarem. </td><td></td></tr><tr><td>  Sed quoniam proximis quoque litteris ostendis quantae</td><td>2.1</td></tr><tr><td>tibi curae sit ea res, sic, mi Paete, habeto, quicquid arte fieri</td><td></td></tr><tr><td>pot&lt;u&gt;erit (non enim iam satis est consilio pugnare, arti-</td><td></td></tr><tr><td>ficium quoddam excogitandum est)—sed tamen, quicquid</td><td></td></tr><tr><td>elaborari aut effici potuerit ad istorum benevolentiam</td><td>5</td></tr><tr><td>conciliandam et colligendam, summo studio me consecutum</td><td></td></tr><tr><td>esse, nec frustra, ut arbitror; sic enim color, sic observor ab</td><td></td></tr><tr><td>omnibus iis qui a Caesare diliguntur ut ab iis me amari</td><td></td></tr><tr><td>putem. tametsi non facile diiudicatur amor verus et fictus,</td><td></td></tr><tr><td>nisi aliquod incidit eius modi tempus ut quasi aurum igni sic</td><td>10</td></tr><tr><td>benevolentia fidelis periculo aliquo perspici possit; cetera</td><td></td></tr><tr><td>sunt signa communia. sed ego uno utor argumento quam ob</td><td></td></tr><tr><td>rem me ex animo vereque arbitrer diligi, quia et nostra</td><td></td></tr><tr><td>fortuna ea est et illorum ut simulandi causa non sit. </td><td></td></tr><tr><td>  De illo autem quem penes est omnis potestas, nihil video</td><td>3.1</td></tr><tr><td>quod timeam, nisi quod omnia sunt incerta cum a iure</td><td></td></tr><tr><td>discessum est nec praestari quicquam potest quale futurum</td><td></td></tr><tr><td>sit quod positum est in alterius voluntate, ne dicam libidine.</td><td></td></tr><tr><td>sed tamen eius ipsius nulla re a me offensus est animus. est </td><td>5</td></tr><tr><td>enim adhibita in ea re ipsa summa a nobis moderatio. ut</td><td></td></tr><tr><td>enim olim arbitrabar esse meum libere loqui, cuius opera</td><td></td></tr><tr><td>esset in civitate libertas, sic ea nunc amissa nihil loqui quod</td><td></td></tr><tr><td>offendat aut illius aut eorum qui ab illo diliguntur volunta-</td><td></td></tr><tr><td>tem. effugere autem si velim non nullorum acute aut facete</td><td>10</td></tr><tr><td>dictorum opinionem, fama ingeni mihi est abicienda; quod,</td><td></td></tr><tr><td>si id possem, non recusarem. sed tamen ipse Caesar habet</td><td>4.1</td></tr><tr><td>peracre iudicium et, ut Servius, frater tuus, quem litteratissi-</td><td></td></tr><tr><td>mum fuisse iudico, facile diceret 'hic versus Plauti non est,</td><td></td></tr><tr><td>hic est', quod tritas auris haberet notandis generibus</td><td></td></tr><tr><td>poetarum et consuetudine legendi, sic audio Caesarem, cum</td><td>5</td></tr><tr><td>volumina iam confecerit apophthegmatorum, si quid</td><td></td></tr><tr><td>adferatur ad eum pro meo quod meum non sit, reicere</td><td></td></tr><tr><td>solere. quod eo nunc magis facit quia vivunt mecum fere</td><td></td></tr><tr><td>cottidie illius familiares; incidunt autem in sermone vario</td><td></td></tr><tr><td>multa quae fortasse illis, cum dixi, nec illitterata nec insulsa</td><td>10</td></tr><tr><td>esse videantur. haec ad illum cum reliquis actis perferuntur;</td><td></td></tr><tr><td>ita enim ipse mandavit. sic fit ut, si quid praeterea de me</td><td></td></tr><tr><td>audiat, non audiendum putet. </td><td></td></tr><tr><td>  Quam ob rem Oenomao tuo nihil utor; etsi posuisti loco</td><td></td></tr><tr><td>versus Accianos. sed quae est invidia aut quid mihi nunc</td><td>5.1</td></tr><tr><td>invideri potest? verum fac esse omnia: sic video philosophis</td><td></td></tr><tr><td>placuisse iis qui mihi soli videntur vim virtutis tenere, nihil</td><td></td></tr><tr><td>esse sapientis praestare nisi culpam. qua mihi videor dupli-</td><td></td></tr><tr><td>citer carere, et quod ea senserim quae rectissima fuerunt</td><td>5</td></tr><tr><td>et qui&lt;a&gt;, cum viderem praesidi non satis esse ad ea</td><td></td></tr><tr><td>obtinenda, viribus certandum cum valentioribus non</td><td></td></tr><tr><td>putarim. ergo in officio boni civis certe non sum reprehen-</td><td></td></tr><tr><td>dendus. reliquum est ne quid stulte, ne quid temere dicam </td><td></td></tr><tr><td>aut faciam contra potentis. id quoque puto esse sapientis.</td><td>10</td></tr><tr><td>cetera vero, quid quisque me dixisse dicat, aut quo modo ille</td><td></td></tr><tr><td>accipiat, aut qua fide mecum vivant ii qui me adsidue colunt</td><td></td></tr><tr><td>et observant, praestare non possum. </td><td></td></tr><tr><td>  Ita fit ut et consiliorum superiorum conscientia et</td><td>6.1</td></tr><tr><td>praesentis temporis moderatione me consoler et illam Acci</td><td></td></tr><tr><td>similitudinem non modo iam ad invidiam sed ad fortunam</td><td></td></tr><tr><td>transferam, quam existimo levem et imbecillam ab animo</td><td></td></tr><tr><td>firmo et gravi tamquam fluctum a saxo frangi oportere.</td><td>5</td></tr><tr><td>etenim, cum plena sint monumenta Graecorum quem ad</td><td></td></tr><tr><td>modum sapientissimi viri regna tulerint vel Athenis vel</td><td></td></tr><tr><td>Syracusis, cum servientibus suis civitatibus fuerint ipsi</td><td></td></tr><tr><td>quodam modo liberi, ego me non putem tueri meum statum</td><td></td></tr><tr><td>sic posse ut neque offendam animum cuiusquam nec frangam</td><td>10</td></tr><tr><td>dignitatem meam? </td><td></td></tr><tr><td>  Nunc venio ad iocationes tuas, quoniam tu secundum</td><td>7.1</td></tr><tr><td>'Oenomaum' Acci non, ut olim solebat, Atellanam sed, ut</td><td></td></tr><tr><td>nunc fit, mimum introduxisti. quem tu mihi Po&lt;m&gt;pilium,</td><td></td></tr><tr><td>quem denarium narras, quam tyrotarichi patinam? facilitate</td><td></td></tr><tr><td>mea ista ferebantur antea; nunc mutata res est. Hirtium ego</td><td>5</td></tr><tr><td>et Dolabellam dicendi discipulos habeo, cenandi magistros;</td><td></td></tr><tr><td>puto enim te audisse, si forte ad vos omnia perferuntur, illos</td><td></td></tr><tr><td>apud me declamitare, me apud illos cenitare. tu autem quod</td><td></td></tr><tr><td>mihi bonam copiam eiures nihil est. tum enim cum rem</td><td></td></tr><tr><td>habebas quaesticulus te faciebat attentiorem; nunc &lt;cur&gt;,</td><td>10</td></tr><tr><td>cum tam aequo animo bona perdas, non eo sis consilio ut,</td><td></td></tr><tr><td>cum me hospitio recipias, aestimationem te aliquam putes</td><td></td></tr><tr><td>accipere? etiam haec levior est plaga ab amico quam a debi-</td><td></td></tr><tr><td>tore. nec tamen eas cenas quaero ut magnae reliquiae fiant; </td><td>8.1</td></tr><tr><td>quod erit, magnificum sit et lautum. memini te mihi</td><td></td></tr><tr><td>Phameae cenam narrare. temperius fiat, cetera eodem</td><td></td></tr><tr><td>modo. quod si perseveras me ad Matris tui cenam revocare,</td><td></td></tr><tr><td>feram id quoque. volo enim videre animum qui mihi audeat</td><td>5</td></tr><tr><td>ista quae scribis apponere aut etiam polypum miniati Iovis</td><td></td></tr><tr><td>similem. mihi crede, non audebis. ante meum adventum</td><td></td></tr><tr><td>fama ad te de mea nova lautitia veniet; eam tu extimesces.</td><td></td></tr><tr><td>neque est quod in promulside spei ponas aliquid, quam</td><td></td></tr><tr><td>totam sustuli; solebam enim antea debilitari oleis et lucanicis</td><td>10</td></tr><tr><td>tuis. </td><td></td></tr><tr><td>  Sed quid haec loquimur? liceat modo isto venire. tu vero</td><td>9.1</td></tr><tr><td>(volo enim abstergere animi tui metum) ad tyrotarichum</td><td></td></tr><tr><td>antiquum redi. ego tibi unum sumptum adferam, quod</td><td></td></tr><tr><td>balneum calfacias oportebit; cetera more nostro. superiora</td><td></td></tr><tr><td>illa lusimus. </td><td>5</td></tr><tr><td>  De villa Seliciana et curasti diligenter et scripsisti</td><td>10.1</td></tr><tr><td>facetissime. itaque puto me praetermissurum; salis enim</td><td></td></tr><tr><td>satis est, †sannonum† parum.</td><td></td></tr>
        </table>