<table>
          <script>targetHit=0;</script>
          <tr><td>  Is igitur mediocriter a doctrina instructus, angustius</td><td>233.5</td></tr><tr><td>etiam a natura, labore et industria et quod adhibebat ad</td><td></td></tr><tr><td>obtinendas causas curam etiam et gratiam, in principibus</td><td></td></tr><tr><td>patronis aliquot annos fuit. in huius oratione sermo</td><td></td></tr><tr><td>Latinus erat, verba non abiecta, res compositae diligen-</td><td></td></tr><tr><td>ter, nullus flos tamen neque lumen ullum, animi magna,</td><td>10</td></tr><tr><td>vocis parva contentio, omnia fere ut similiter atque uno</td><td></td></tr><tr><td>modo dicerentur. nam huius aequalis et inimicus C. Fim-</td><td></td></tr><tr><td>bria non ita diu iactare se potuit; qui omnia magna voce</td><td></td></tr><tr><td>dicens verborum sane bonorum cursu quodam incitato</td><td></td></tr><tr><td>ita furebat tamen, ut mirarere tam alias res agere popu- </td><td>15</td></tr><tr><td>lum, ut esset insano inter disertos locus. Cn. autem Len-</td><td>234.1</td></tr><tr><td>tulus multo maiorem opinionem dicendi actione faciebat</td><td></td></tr><tr><td>quam quanta in eo facultas erat; qui cum esset nec per-</td><td></td></tr><tr><td>acutus, quamquam et ex facie et ex voltu videbatur, nec</td><td></td></tr><tr><td>abundans verbis, etsi fallebat in eo ipso, sic intervallis,</td><td>5</td></tr><tr><td>exclamationibus, voce suavi et canora, admirando †in-</td><td></td></tr><tr><td>ridebat, calebat in agendo, ut ea quae derant non desi-</td><td></td></tr><tr><td>derarentur. ita tamquam Curio copia nonnulla verborum,</td><td></td></tr><tr><td>nullo alio bono, tenuit oratorum locum: sic Lentulus</td><td>235.1</td></tr><tr><td>ceterarum virtutum dicendi mediocritatem actione occul-</td><td></td></tr><tr><td>tavit, in qua excellens fuit. nec multo secus P. Lentulus,</td><td></td></tr><tr><td>cuius et excogitandi et loquendi tarditatem tegebat formae</td><td></td></tr><tr><td>dignitas, corporis motus plenus et artis et venustatis,</td><td>5</td></tr><tr><td>vocis et suavitas et magnitudo. sic in hoc nihil praeter</td><td></td></tr><tr><td>actionem fuit, cetera etiam minora quam in superiore.</td><td></td></tr><tr><td>M. Piso quicquid habuit, habuit ex disciplina maxume-</td><td>236.1</td></tr><tr><td>que ex omnibus qui ante fuerunt Graecis doctrinis erudi-</td><td></td></tr><tr><td>tus fuit. habuit a natura genus quoddam acuminis quod</td><td></td></tr><tr><td>etiam arte limaverat, quod erat in reprehendendis verbis</td><td></td></tr><tr><td>versutum et sollers sed saepe stomachosum, nonnum-</td><td>5</td></tr><tr><td>quam frigidum, interdum etiam facetum. is laborem</td><td></td></tr><tr><td>quasi cursum forensem diutius non tulit, quod et corpore</td><td></td></tr><tr><td>erat infirmo et hominum ineptias ac stultitias, quae</td><td></td></tr><tr><td>devorandae nobis sunt, non ferebat iracundiusque respue-</td><td></td></tr><tr><td>bat sive morose, ut putabatur, sive ingenuo liberoque</td><td>10</td></tr><tr><td>fastidio. is cum satis floruisset adulescens, minor haberi</td><td></td></tr><tr><td>est coeptus postea. deinde ex virginum iudicio magnam</td><td></td></tr><tr><td>laudem est adeptus et ex eo tempore quasi revocatus in</td><td></td></tr><tr><td>cursum tenuit locum tam diu, quam ferre potuit laborem; </td><td></td></tr><tr><td>postea quantum detraxit ex studio tantum amisit ex</td><td>15</td></tr><tr><td>gloria. P. Murena mediocri ingenio sed magno studio</td><td>237.1</td></tr><tr><td>rerum veterum, litterarum et studiosus et non imperitus,</td><td></td></tr><tr><td>multae industriae et magni laboris fuit. C. Censorinus</td><td></td></tr><tr><td>Graecis litteris satis doctus, quod proposuerat explicans</td><td></td></tr><tr><td>expedite, non invenustus actor sed iners et inimicus fori.</td><td>5</td></tr><tr><td>L. Turius parvo ingenio sed multo labore, quoquo modo</td><td></td></tr><tr><td>poterat, saepe dicebat; itaque ei paucae centuriae ad</td><td></td></tr><tr><td>consulatum defuerunt. C. Macer auctoritate semper eguit,</td><td>238.1</td></tr><tr><td>sed fuit patronus propemodum diligentissimus. huius si</td><td></td></tr><tr><td>vita, si mores, si voltus denique non omnem commenda-</td><td></td></tr><tr><td>tionem ingeni everteret, maius nomen in patronis fuisset.</td><td></td></tr><tr><td>non erat abundans, non inops tamen; non valde nitens, non</td><td>5</td></tr><tr><td>plane horrida oratio; vox gestus et omnis actio sine lepore;</td><td></td></tr><tr><td>at in inveniendis componendisque rebus mira accuratio,</td><td></td></tr><tr><td>ut non facile in ullo diligentiorem maioremque cognove-</td><td></td></tr><tr><td>rim, sed eam ut citius veteratoriam quam oratoriam</td><td></td></tr><tr><td>diceres. hic etsi etiam in publicis causis probabatur,</td><td>10</td></tr><tr><td>tamen in privatis inlustriorem obtinebat locum. C. deinde</td><td>239.1</td></tr><tr><td>Piso statarius et sermonis plenus orator, minime ille qui-</td><td></td></tr><tr><td>dem tardus in excogitando, verum tamen voltu et simu-</td><td></td></tr><tr><td>latione multo etiam acutior quam erat videbatur. nam</td><td></td></tr><tr><td>eius aequalem M'. Glabrionem bene institutum avi Scae-</td><td>5</td></tr><tr><td>volae diligentia socors ipsius natura neglegensque tarda-</td><td></td></tr><tr><td>verat. etiam L. Torquatus elegans in dicendo, in existi-</td><td></td></tr><tr><td>mando admodum prudens, toto genere perurbanus. meus</td><td></td></tr><tr><td>autem aequalis Cn. Pompeius vir ad omnia summa natus</td><td></td></tr><tr><td>maiorem dicendi gloriam habuisset, nisi eum maioris</td><td>10</td></tr><tr><td>gloriae cupiditas ad bellicas laudes abstraxisset. erat ora-</td><td></td></tr><tr><td>tione satis amplus, rem prudenter videbat; actio vero</td><td></td></tr><tr><td>eius habebat et in voce magnum splendorem et in motu</td><td></td></tr><tr><td>summam dignitatem. noster item aequalis D. Silanus,</td><td>240.1</td></tr><tr><td>vitricus tuus, studi ille quidem habuit non multum, sed</td><td></td></tr><tr><td>acuminis et orationis satis. Q. Pompeius A. f., qui Bithy- </td><td></td></tr><tr><td>nicus dictus est, biennio quam nos fortasse maior, summo</td><td></td></tr><tr><td>studio dicendi multaque doctrina, incredibili labore atque</td><td>5</td></tr><tr><td>industria, quod scire possum: fuit enim mecum et cum</td><td></td></tr><tr><td>M. Pisone cum amicitia tum studiis exercitationibusque</td><td></td></tr><tr><td>coniunctus. huius actio non satis commendabat oratio-</td><td></td></tr><tr><td>nem; in hac enim satis erat copiae, in illa autem leporis</td><td></td></tr><tr><td>parum. erat eius aequalis P. Autronius voce peracuta</td><td>241.1</td></tr><tr><td>atque magna nec alia re ulla probabilis, et L. Octavius</td><td></td></tr><tr><td>Reatinus, qui cum multas iam causas diceret, adulescens</td><td></td></tr><tr><td>est mortuus—is tamen ad dicendum veniebat magis</td><td></td></tr><tr><td>audacter quam parate—, et C. Staienus, qui se ipse adop-</td><td>5</td></tr><tr><td>taverat et de Staieno Aelium fecerat, fervido quodam et</td><td></td></tr><tr><td>petulanti et furioso genere dicendi: quod quia multis</td><td></td></tr><tr><td>gratum erat et probabatur, ascendisset ad honores, nisi</td><td></td></tr><tr><td>in facinore manifesto deprehensus poenas legibus et</td><td></td></tr><tr><td>iudicio dedisset. eodem tempore C. L. Caepasii fratres</td><td>242.1</td></tr><tr><td>fuerunt, qui multa opera, ignoti homines et repentini,</td><td></td></tr><tr><td>quaestores celeriter facti sunt, oppidano quodam et incon-</td><td></td></tr><tr><td>dito genere dicendi. addamus huc etiam, ne quem voca-</td><td></td></tr><tr><td>lem praeterisse videamur, C. Cosconium Calidianum, qui</td><td>5</td></tr><tr><td>nullo acumine eam tamen verborum copiam, si quam</td><td></td></tr><tr><td>habebat, praebebat populo cum multa concursatione ma-</td><td></td></tr><tr><td>gnoque clamore. quod idem faciebat Q. Arrius, qui fuit</td><td></td></tr><tr><td>M. Crassi quasi secundarum. is omnibus exemplo debet</td><td></td></tr><tr><td>esse quantum in hac urbe polleat multorum oboedire</td><td>10</td></tr><tr><td>tempori multorumque vel honori vel periculo servire. his</td><td>243.1</td></tr><tr><td>enim rebus infimo loco natus et honores et pecuniam et</td><td></td></tr><tr><td>gratiam consecutus etiam in patronorum—sine doctrina,</td><td></td></tr><tr><td>sine ingenio—aliquem numerum pervenerat. sed ut pugi-</td><td></td></tr><tr><td>les inexercitati, etiam si pugnos et plagas Olympiorum</td><td>5</td></tr><tr><td>cupidi ferre possunt, solem tamen saepe ferre non possunt,</td><td></td></tr><tr><td>sic ille cum omni iam fortuna prospere functus labores</td><td></td></tr><tr><td>etiam magnos excepisset, illius iudicialis anni severitatem</td><td></td></tr><tr><td>quasi solem non tulit. </td><td></td></tr>
        </table>