<table>
          <script>targetHit=0;</script>
          <tr><td>  Quaecumque igitur homines homini tribuunt ad eum</td><td>2.21.1</td></tr><tr><td>augendum atque honestandum, aut benivolentiae gra- </td><td></td></tr><tr><td>tia faciunt, cum aliqua de causa quempiam diligunt,</td><td></td></tr><tr><td>aut honoris, si cuius virtutem suspiciunt quemque di-</td><td></td></tr><tr><td>gnum fortuna quam amplissima putant, aut cui fidem</td><td>5</td></tr><tr><td>habent et bene rebus suis consulere arbitrantur, aut cuius</td><td></td></tr><tr><td>opes metuunt, aut contra, a quibus aliquid exspectant, ut</td><td></td></tr><tr><td>cum reges popularesve homines largitiones aliquas pro-</td><td></td></tr><tr><td>ponunt, aut postremo pretio ac mercede ducuntur, quae</td><td></td></tr><tr><td>sordidissima est illa quidem ratio et inquinatissima et</td><td>10</td></tr><tr><td>iis, qui ea tenentur, et illis, qui ad eam confugere co-</td><td></td></tr><tr><td>nantur. Male enim se res habet, cum quod virtute</td><td>22.1</td></tr><tr><td>effici debet, id temptatur pecunia. Sed quoniam non</td><td></td></tr><tr><td>numquam hoc subsidium necessarium est, quemad-</td><td></td></tr><tr><td>modum sit utendum eo dicemus, si prius iis de rebus,</td><td></td></tr><tr><td>quae virtuti propriores sunt, dixerimus. [¹⁷Atque etiam</td><td>5</td></tr><tr><td>subiciunt se homines imperio alterius et potestati de</td><td></td></tr><tr><td>causis pluribus. Ducuntur enim aut benivolentia aut</td><td></td></tr><tr><td>beneficiorum magnitudine aut dignitatis praestantia</td><td></td></tr><tr><td>aut spe sibi id utile futurum aut metu ne vi parere co-</td><td></td></tr><tr><td>gantur aut spe largitionis promissisque capti aut po-</td><td>10</td></tr><tr><td>stremo, ut saepe in nostra re publica videmus, mercede</td><td></td></tr><tr><td>conducti.]¹⁷ Omnium autem rerum nec aptius est quic-</td><td>23.1</td></tr><tr><td>quam ad opes tuendas ac tenendas quam diligi nec</td><td></td></tr><tr><td>alienius quam timeri. Praeclare enim Ennius 'Quem</td><td></td></tr><tr><td>metuunt oderunt; quem quisque odit perisse expetit'.</td><td></td></tr><tr><td>Multorum autem odiis nullas opes posse obsistere, si antea</td><td>5</td></tr><tr><td>fuit ignotum, nuper est cognitum. Nec vero huius ty-</td><td></td></tr><tr><td>ranni solum, quem armis oppressa pertulit civitas, </td><td></td></tr><tr><td>[apparet cuius] maxime †portui interitus declarat,</td><td></td></tr><tr><td>quantum odium hominum valet ad pestem, sed reli-</td><td></td></tr><tr><td>quorum similes exitus tyrannorum, quorum haud fere</td><td>10</td></tr><tr><td>quisquam talem interitum effugit. Malus enim est cu-</td><td></td></tr><tr><td>stos diuturnitatis metus contraque benivolentia fidelis</td><td></td></tr><tr><td>vel ad perpetuitatem. Sed iis, qui vi oppressos im-</td><td>24.1</td></tr><tr><td>perio coercent, sit sane adhibenda saevitia, ut eris in</td><td></td></tr><tr><td>famulos, si aliter teneri non possunt; qui vero in libera</td><td></td></tr><tr><td>civitate ita se instruunt, ut metuantur, iis nihil potest</td><td></td></tr><tr><td>esse dementius. Quamvis enim sint demersae leges</td><td>5</td></tr><tr><td>alicuius opibus, quamvis timefacta libertas, emergunt</td><td></td></tr><tr><td>tamen haec aliquando aut iudiciis tacitis aut occultis</td><td></td></tr><tr><td>de honore suffragiis. Acriores autem morsus sunt in-</td><td></td></tr><tr><td>termissae libertatis quam retentae. Quod igitur latissime</td><td></td></tr><tr><td>patet neque ad incolumitatem solum, sed etiam ad</td><td>10</td></tr><tr><td>opes et potentiam valet plurimum, id amplectamur, ut</td><td></td></tr><tr><td>metus absit, caritas retineatur. Ita facillime quae vole-</td><td></td></tr><tr><td>mus et privatis in rebus et in re publica consequemur.</td><td></td></tr><tr><td>Etenim qui se metui volent, a quibus metuentur, eos-</td><td></td></tr><tr><td>dem metuant ipsi necesse est. Quid enim censemus</td><td>25.1</td></tr><tr><td>superiorem illum Dionysium quo cruciatu timoris angi</td><td></td></tr><tr><td>solitum, qui cultros metuens tonsorios candente car-</td><td></td></tr><tr><td>bone sibi adurebat capillum? quid Alexandrum Phe-</td><td></td></tr><tr><td>raeum quo animo vixisse arbitramur? qui, ut scriptum</td><td>5</td></tr><tr><td>legimus, cum uxorem Theben admodum diligeret, ta-</td><td></td></tr><tr><td>men ad eam ex epulis in cubiculum veniens barbarum,</td><td></td></tr><tr><td>et eum quidem, ut scriptum est, conpunctum notis</td><td></td></tr><tr><td>Thraeciis destricto gladio iubebat anteire praemitte- </td><td></td></tr><tr><td>batque de stipatoribus suis qui scrutarentur arculas</td><td>10</td></tr><tr><td>muliebres et, ne quod in vestimentis telum occultare-</td><td></td></tr><tr><td>tur, exquirerent. O miserum, qui fideliorem et barba-</td><td></td></tr><tr><td>rum et stigmatiam putaret, quam coniugem. Nec eum</td><td></td></tr><tr><td>fefellit; ab ea est enim ipsa propter pelicatus suspicio-</td><td></td></tr><tr><td>nem interfectus. Nec vero ulla vis imperii tanta est, quae</td><td>15</td></tr><tr><td>premente metu possit esse diuturna. Testis est Phalaris,</td><td>26.1</td></tr><tr><td>cuius est praeter ceteros nobilitata crudelitas, qui non</td><td></td></tr><tr><td>ex insidiis interiit, ut is, quem modo dixi, Alexander,</td><td></td></tr><tr><td>non a paucis, ut hic noster, sed in quem universa Agri-</td><td></td></tr><tr><td>gentinorum multitudo impetum fecit. Quid? Macedo-</td><td>5</td></tr><tr><td>nes nonne Demetrium reliquerunt universique se ad Pyr-</td><td></td></tr><tr><td>rhum contulerunt? Quid? Lacedaemonios iniuste impe-</td><td></td></tr><tr><td>rantes nonne repente omnes fere socii deseruerunt spec-</td><td></td></tr><tr><td>tatoresque se otiosos praebuerunt Leuctricae calami-</td><td></td></tr><tr><td>tatis? Externa libentius in tali re quam domestica</td><td>10</td></tr><tr><td>recordor. Verum tamen quam diu imperium populi</td><td></td></tr><tr><td>Romani beneficiis tenebatur, non iniuriis, bella aut</td><td></td></tr><tr><td>pro sociis aut de imperio gerebantur, exitus erant bel-</td><td></td></tr><tr><td>lorum aut mites aut necessarii, regum, populorum,</td><td></td></tr><tr><td>nationum portus erat et refugium senatus, nostri autem</td><td>15</td></tr><tr><td>magistratus imperatoresque ex hac una re maximam</td><td></td></tr><tr><td>laudem capere studebant, si provincias, si socios ae-</td><td></td></tr><tr><td>quitate et fide defendissent. Itaque illud patrocinium</td><td>27.1</td></tr><tr><td>orbis terrae verius quam imperium poterat nominari.</td><td></td></tr><tr><td>Sensim hanc consuetudinem et disciplinam iam antea</td><td></td></tr><tr><td>minuebamus, post vero Sullae victoriam penitus ami-</td><td></td></tr><tr><td>simus; desitum est enim videri quicquam in socios ini-</td><td>5</td></tr><tr><td>quum, cum exstitisset in cives tanta crudelitas. Ergo</td><td></td></tr><tr><td>in illo secuta est honestam causam non honesta vic-</td><td></td></tr><tr><td>toria. Est enim ausus dicere hasta posita, cum bona</td><td></td></tr><tr><td>in foro venderet et bonorum virorum et locupletium</td><td></td></tr><tr><td>et certe civium, praedam se suam vendere. Secutus </td><td>10</td></tr><tr><td>est, qui in causa impia, victoria etiam foediore, non</td><td></td></tr><tr><td>singulorum civium bona publicaret, sed universas pro-</td><td></td></tr><tr><td>vincias regionesque uno calamitatis iure comprehen-</td><td></td></tr><tr><td>deret. Itaque vexatis ac perditis exteris nationibus</td><td>28.1</td></tr><tr><td>ad exemplum amissi imperii portari in triumpho Mas-</td><td></td></tr><tr><td>siliam vidimus et ex ea urbe triumphari, sine qua</td><td></td></tr><tr><td>numquam nostri imperatores ex transalpinis bellis tri-</td><td></td></tr><tr><td>umpharunt. Multa praeterea commemorarem nefaria</td><td>5</td></tr><tr><td>in socios, si hoc uno quicquam sol vidisset indignius.</td><td></td></tr><tr><td>Iure igitur plectimur. Nisi enim multorum impunita</td><td></td></tr><tr><td>scelera tulissemus, numquam ad unum tanta perve-</td><td></td></tr><tr><td>nisset licentia, a quo quidem rei familiaris ad paucos,</td><td></td></tr><tr><td>cupiditatum ad multos improbos venit hereditas. Nec</td><td>29.1</td></tr><tr><td>vero umquam bellorum civilium semen et causa deerit,</td><td></td></tr><tr><td>dum homines perditi hastam illam cruentam et me-</td><td></td></tr><tr><td>minerint et sperabunt, quam P. Sulla cum vibrasset</td><td></td></tr><tr><td>dictatore propinquo suo, idem sexto tricensimo anno</td><td>5</td></tr><tr><td>post a sceleratiore hasta non recessit, alter autem, qui</td><td></td></tr><tr><td>in illa dictatura scriba fuerat, in hac fuit quaestor ur-</td><td></td></tr><tr><td>banus. Ex quo debet intellegi talibus praemiis propo-</td><td></td></tr><tr><td>sitis numquam defutura bella civilia. Itaque parietes</td><td></td></tr><tr><td>modo urbis stant et manent, iique ipsi iam extrema</td><td>10</td></tr><tr><td>scelera metuentes, rem vero publicam penitus amisi-</td><td></td></tr><tr><td>mus. Atque in has clades incidimus,—redeundum</td><td></td></tr><tr><td>est enim ad propositum—, dum metui quam cari esse</td><td></td></tr><tr><td>et diligi malumus. Quae si populo Romano iniuste</td><td></td></tr><tr><td>imperanti accidere potuerunt, quid debent putare sin-</td><td>15</td></tr><tr><td>guli? Quod cum perspicuum sit benivolentiae vim</td><td></td></tr><tr><td>esse magnam, metus imbecillam, sequitur ut dissera-</td><td></td></tr><tr><td>mus, quibus rebus facillime possimus eam, quam vo-</td><td></td></tr><tr><td>lumus, adipisci cum honore et fide caritatem. Sed ea </td><td>30.1</td></tr><tr><td>non pariter omnes egemus; nam ad cuiusque vitam</td><td></td></tr><tr><td>institutam accommodandum est, a multisne opus sit</td><td></td></tr><tr><td>an satis sit a paucis diligi. Certum igitur hoc sit, idque</td><td></td></tr><tr><td>et primum et maxime necessarium familiaritates ha-</td><td>5</td></tr><tr><td>bere fidas amantium nos amicorum. haec enim est</td><td></td></tr><tr><td>una res prorsus, ut non multum differat inter sum-</td><td></td></tr><tr><td>mos et mediocres viros, eaque utrisque est propemo-</td><td></td></tr><tr><td>dum comparanda. Honore et gloria et benivolentia</td><td>31.1</td></tr><tr><td>civium fortasse non aeque omnes egent, sed tamen,</td><td></td></tr><tr><td>si cui haec suppetunt, adiuvant aliquantum cum ad</td><td></td></tr><tr><td>cetera, tum ad amicitias comparandas. </td><td></td></tr>
        </table>