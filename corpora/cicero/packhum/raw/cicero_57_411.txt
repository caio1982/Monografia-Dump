<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Nov<span class="snum">.</span> <span class="snum">44</span> in Puteolano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td><span class="caps">viii</span> Kal. duas a te accepi [litteras]. respondebo igitur priori</td><td>15.13.1.1</td></tr><tr><td>prius. adsentior tibi ut nec duces simus nec agmen cogamus,</td><td></td></tr><tr><td>faveamus tamen. orationem tibi misi. eius custodiendae et</td><td></td></tr><tr><td>proferendae arbitrium tuum. sed quando illum diem cum tu</td><td></td></tr><tr><td>edendam putes? indutias quas scribis non intellego fieri posse.</td><td>2.1</td></tr><tr><td>melior est ἀναντιφωνησία, qua me usurum arbitror. quod scribis</td><td></td></tr><tr><td>legiones duas Brundisium venisse, vos omnia prius. scribes</td><td></td></tr><tr><td>igitur quicquid audieris. </td><td></td></tr><tr><td>  Varronis διάλογον exspecto. &lt;non&gt; improbo Ἡρακλείδειον,</td><td>3.1</td></tr><tr><td>praesertim cum tu tanto opere delectere; sed quale velis velim</td><td></td></tr><tr><td>scire. quod ad te antea atque adeo prius scripsi (sic enim mavis),</td><td></td></tr><tr><td>ad scribendum, &lt;si licet&gt; tibi vere dicere, fecisti me acriorem.</td><td></td></tr><tr><td>ad tuum enim iudicium, quod mihi erat notum, addidisti</td><td>5</td></tr><tr><td>Peducaei auctoritatem, magnam eam quidem apud me et in</td><td></td></tr><tr><td>primis gravem. enitar igitur ne desideres aut industriam meam</td><td></td></tr><tr><td>aut diligentiam. </td><td></td></tr><tr><td>  Vettienum, ut scribis, et Faberium foveo. Cloelium nihil </td><td></td></tr><tr><td>arbitror malitiose; quamquam—sed quod egerit. de libertate</td><td>10</td></tr><tr><td>retinenda, qua certe nihil est dulcius, tibi adsentior. itane Gallo</td><td></td></tr><tr><td>Caninio? &lt;o&gt; hominem nequam! quid enim dicam aliud?</td><td></td></tr><tr><td>cautum Marcellum! me sic, sed non tamen cautissimum. </td><td></td></tr><tr><td>  Longiori epistulae superiorique respondi. nunc breviori pro-</td><td>4.1</td></tr><tr><td>piorique quid respondeam nisi eam fuisse dulcissimam? res</td><td></td></tr><tr><td>Hispanienses valde bonae, modo Balbillum incolumem videam,</td><td></td></tr><tr><td>subsidium nostrae senectutis. de Anniano item, quod me</td><td></td></tr><tr><td>valde observat Visellia. sed haec quidem humana. de Bruto te</td><td>5</td></tr><tr><td>nihil scire dicis, sed Servilia venisse M. Scaptium eumque non</td><td></td></tr><tr><td>†qua† pompa, ad se tamen clam venturum sciturumque me</td><td></td></tr><tr><td>omnia; quae ego statim. interea narrat eadem Bassi servum</td><td></td></tr><tr><td>venisse qui nuntiaret legiones Alexandrinas in armis esse,</td><td></td></tr><tr><td>Bassum arcessi, Cassium exspectari. quid quaeris? videtur res</td><td>10</td></tr><tr><td>publica ius suum recuperatura. sed ne quid ante. nosti horum</td><td></td></tr><tr><td>exercitationem in latrocinio et amentiam.</td><td></td></tr>
        </table>