<table>
          <script>targetHit=0;</script>
          <tr><td>  Ego, tantis a me beneficiis in re publica positis, si nullum</td><td>26.1</td></tr><tr><td>aliud mihi praemium ab senatu populoque Romano nisi</td><td></td></tr><tr><td>honestum otium postularem, quis non concederet? &lt;Ceteri&gt;</td><td></td></tr><tr><td>sibi haberent honores, sibi imperia, sibi provincias, sibi</td><td></td></tr><tr><td>triumphos, sibi alia praeclarae laudis insignia; mihi liceret</td><td>5</td></tr><tr><td>eius urbis quam conservassem conspectu tranquillo animo</td><td></td></tr><tr><td>et quieto frui. Quid si hoc non postulo? si ille labor meus</td><td></td></tr><tr><td>pristinus, si sollicitudo, si officia, si operae, si vigiliae deser-</td><td></td></tr><tr><td>viunt amicis, praesto sunt omnibus; si neque amici in foro</td><td></td></tr><tr><td>requirunt studium meum neque res publica in curia; si me</td><td>10</td></tr><tr><td>non modo non rerum gestarum vacatio sed neque honoris</td><td></td></tr><tr><td>neque aetatis excusatio vindicat a labore; si voluntas mea,</td><td></td></tr><tr><td>si industria, si domus, si animus, si aures patent omnibus;</td><td></td></tr><tr><td>si mihi ne ad ea quidem quae pro salute omnium gessi</td><td></td></tr><tr><td>recordanda et cogitanda quicquam relinquitur temporis: </td><td>15</td></tr><tr><td>tamen hoc regnum appellabitur, cuius vicarius qui velit esse</td><td></td></tr><tr><td>inveniri nemo potest? Longe abest a me regni suspicio;</td><td>27.1</td></tr><tr><td>si quaeris qui sint Romae regnum occupare conati, ut ne</td><td></td></tr><tr><td>replices annalium memoriam, ex domesticis imaginibus</td><td></td></tr><tr><td>invenies. Res enim gestae, credo, meae me nimis extule-</td><td></td></tr><tr><td>runt ac mihi nescio quos spiritus attulerunt. Quibus de</td><td>5</td></tr><tr><td>rebus tam claris, tam immortalibus, iudices, hoc possum</td><td></td></tr><tr><td>dicere, me qui ex summis periculis eripuerim urbem hanc</td><td></td></tr><tr><td>et vitam omnium civium satis adeptum fore, si ex hoc tanto</td><td></td></tr><tr><td>in omnis mortalis beneficio nullum in me periculum re-</td><td></td></tr><tr><td>dundarit. Etenim in qua civitate res tantas gesserim memini,</td><td>28.1</td></tr><tr><td>in qua urbe verser intellego. Plenum forum est eorum</td><td></td></tr><tr><td>hominum quos ego a vestris cervicibus depuli, iudices, a</td><td></td></tr><tr><td>meis non removi. Nisi vero paucos fuisse arbitramini qui</td><td></td></tr><tr><td>conari aut sperare possent se tantum imperium posse delere.</td><td>5</td></tr><tr><td>Horum ego faces eripere de manibus et gladios extorquere</td><td></td></tr><tr><td>potui, sicuti feci, voluntates vero consceleratas ac nefarias</td><td></td></tr><tr><td>nec sanare potui nec tollere. Qua re non sum nescius</td><td></td></tr><tr><td>quanto periculo vivam in tanta multitudine improborum,</td><td></td></tr><tr><td>cum mihi uni cum omnibus improbis aeternum videam</td><td>10</td></tr><tr><td>bellum esse susceptum. Quod si illis meis praesidiis forte</td><td>29.1</td></tr><tr><td>invides, et si ea tibi regia videntur quod omnes boni omnium</td><td></td></tr><tr><td>generum atque ordinum suam salutem cum mea coniungunt,</td><td></td></tr><tr><td>consolare te quod omnium mentes improborum mihi uni</td><td></td></tr><tr><td>maxime sunt infensae et adversae; qui me non modo idcirco</td><td>5</td></tr><tr><td>oderunt quod eorum conatus impios et furorem conscele-</td><td></td></tr><tr><td>ratum repressi, sed eo etiam magis quod nihil iam se simile</td><td></td></tr><tr><td>me vivo conari posse arbitrantur. At vero quid ego mirer, </td><td>30.1</td></tr><tr><td>si quid ab improbis de me improbe dicitur, cum L. Torqua-</td><td></td></tr><tr><td>tus primum ipse his fundamentis adulescentiae iactis, ea spe</td><td></td></tr><tr><td>proposita amplissimae dignitatis, deinde L. Torquati, fortis-</td><td></td></tr><tr><td>simi consulis, constantissimi senatoris, semper optimi civis</td><td>5</td></tr><tr><td>filius, interdum efferatur immoderatione verborum? Qui</td><td></td></tr><tr><td>cum suppressa voce de scelere P. Lentuli, de audacia con-</td><td></td></tr><tr><td>iuratorum omnium dixisset, tantum modo ut vos qui ea</td><td></td></tr><tr><td>probatis exaudire possetis, de supplicio, de carcere magna</td><td></td></tr><tr><td>et queribunda voce dicebat. In quo primum illud erat</td><td>31.1</td></tr><tr><td>absurdum quod, cum ea quae leviter dixerat vobis probare</td><td></td></tr><tr><td>volebat, eos autem qui circum iudicium stabant audire nole-</td><td></td></tr><tr><td>bat, non intellegebat ea quae clare diceret ita illos audituros</td><td></td></tr><tr><td>quibus se venditabat ut vos quoque audiretis, qui id non</td><td>5</td></tr><tr><td>probabatis. Deinde alterum iam oratoris &lt;est&gt; vitium non</td><td></td></tr><tr><td>videre quid quaeque causa postulet. Nihil est enim tam</td><td></td></tr><tr><td>alienum ab eo qui alterum coniurationis accuset quam videri</td><td></td></tr><tr><td>coniuratorum poenam mortemque lugere. Quod cum is</td><td></td></tr><tr><td>tribunus pl. facit qui unus videtur ex illis ad lugendos con-</td><td>10</td></tr><tr><td>iuratos relictus, nemini mirum est; difficile est enim tacere,</td><td></td></tr><tr><td>cum doleas; te, si quid eius modi facis, non modo talem</td><td></td></tr><tr><td>adulescentem sed in ea causa in qua te vindicem coniura-</td><td></td></tr><tr><td>tionis velis esse vehementer admiror. Sed reprehendo tamen</td><td>32.1</td></tr><tr><td>illud maxime quod isto ingenio et prudentia praeditus</td><td></td></tr><tr><td>causam rei publicae non tenes, qui arbitrere plebi Romanae</td><td></td></tr><tr><td>res eas non probari quas me consule omnes boni pro com-</td><td></td></tr><tr><td>muni salute gesserunt. Ecquem tu horum qui adsunt,</td><td>5</td></tr><tr><td>quibus te contra ipsorum voluntatem venditabas, aut tam</td><td></td></tr><tr><td>sceleratum statuis fuisse ut haec omnia perire voluerit, aut </td><td></td></tr><tr><td>tam miserum ut et se perire cuperet et nihil haberet quod</td><td></td></tr><tr><td>salvum esse vellet? An vero clarissimum virum generis</td><td></td></tr><tr><td>vestri ac nominis nemo reprehendit, qui filium suum vita</td><td>10</td></tr><tr><td>privavit ut in ceteros firmaret imperium; tu rem publicam</td><td></td></tr><tr><td>reprehendis, quae domesticos hostis, ne ab eis ipsa necaretur,</td><td></td></tr><tr><td>necavit? Itaque attende, Torquate, quam ego defugiam</td><td>33.1</td></tr><tr><td>auctoritatem consulatus mei! Maxima voce ut omnes</td><td></td></tr><tr><td>exaudire possint dico semperque dicam. Adeste omnes</td><td></td></tr><tr><td>animis, Quirites, quorum ego frequentia magno opere laetor;</td><td></td></tr><tr><td>erigite mentis aurisque vestras et me de invidiosis rebus, ut</td><td>5</td></tr><tr><td>ille putat, dicentem attendite! Ego consul, cum exercitus</td><td></td></tr><tr><td>perditorum civium clandestino scelere conflatus crudelissi-</td><td></td></tr><tr><td>mum et luctuosissimum exitium patriae comparasset, cum</td><td></td></tr><tr><td>ad occasum interitumque rei publicae Catilina in castris, in</td><td></td></tr><tr><td>his autem templis atque tectis dux Lentulus esset constitutus,</td><td>10</td></tr><tr><td>meis consiliis, meis laboribus, mei capitis periculis, sine</td><td></td></tr><tr><td>tumultu, sine dilectu, sine armis, sine exercitu, quinque</td><td></td></tr><tr><td>hominibus comprehensis atque confessis incensione urbem,</td><td></td></tr><tr><td>internicione civis, vastitate Italiam, interitu rem publicam</td><td></td></tr><tr><td>liberavi; ego vitam omnium civium, statum orbis terrae,</td><td>15</td></tr><tr><td>urbem hanc denique, sedem omnium nostrum, arcem regum</td><td></td></tr><tr><td>ac nationum exterarum, lumen gentium, domicilium imperi,</td><td></td></tr><tr><td>quinque hominum amentium ac perditorum poena redemi.</td><td>34.1</td></tr><tr><td>An me existimasti haec iniuratum in iudicio non esse dictu-</td><td></td></tr><tr><td>rum quae iuratus in maxima contione dixissem? Atque etiam</td><td></td></tr><tr><td>illud addam, ne qui forte incipiat improbus subito te amare,</td><td></td></tr><tr><td>Torquate, et aliquid sperare de te, atque ut idem omnes</td><td>5</td></tr><tr><td>exaudiant clarissima voce dicam. Harum omnium rerum</td><td></td></tr><tr><td>quas ego in consulatu pro salute rei publicae suscepi atque </td><td></td></tr><tr><td>gessi L. ille Torquatus, cum esset meus contubernalis in</td><td></td></tr><tr><td>consulatu atque etiam in praetura fuisset, cum princeps, cum</td><td></td></tr><tr><td>auctor, cum signifer esset iuventutis, actor, adiutor, particeps</td><td>10</td></tr><tr><td>exstitit; parens eius, homo amantissimus patriae, maximi</td><td></td></tr><tr><td>animi, summi consili, singularis constantiae, cum esset aeger,</td><td></td></tr><tr><td>tamen omnibus rebus illis interfuit, nusquam est a me</td><td></td></tr><tr><td>digressus, studio, consilio, auctoritate unus adiuvit pluri-</td><td></td></tr><tr><td>mum, cum infirmitatem corporis animi virtute superaret.</td><td>15</td></tr><tr><td>Videsne ut eripiam te ex improborum subita gratia et recon-</td><td>35.1</td></tr><tr><td>ciliem bonis omnibus? qui te et diligunt et retinent retine-</td><td></td></tr><tr><td>buntque semper nec, si a me forte desciveris, idcirco te a se</td><td></td></tr><tr><td>et a re publica et a tua dignitate deficere patientur. Sed</td><td></td></tr><tr><td>iam redeo ad causam atque hoc vos, iudices, testor: mihi</td><td>5</td></tr><tr><td>de memet ipso tam multa dicendi necessitas quaedam im-</td><td></td></tr><tr><td>posita est ab illo. Nam si Torquatus Sullam solum accu-</td><td></td></tr><tr><td>sasset, ego quoque hoc tempore nihil aliud agerem nisi eum</td><td></td></tr><tr><td>qui accusatus esset defenderem; sed cum ille tota illa ora-</td><td></td></tr><tr><td>tione in me esset invectus et cum, ut initio dixi, defensionem</td><td>10</td></tr><tr><td>meam spoliare auctoritate voluisset, etiam si dolor meus</td><td></td></tr><tr><td>respondere non cogeret, tamen ipsa causa hanc a me ora-</td><td></td></tr><tr><td>tionem flagitavisset. </td><td></td></tr>
        </table>