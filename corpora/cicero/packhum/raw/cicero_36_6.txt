<table>
          <script>targetHit=0;</script>
          <tr><td>  Quodsi generis causae partes non possunt recte pu-</td><td>1.13.1</td></tr><tr><td>tari, multo minus recte partis causae partes putabun-</td><td></td></tr><tr><td>tur. pars autem causae est constitutio omnis; non enim</td><td></td></tr><tr><td>causa ad constitutionem, sed constitutio ad causam</td><td></td></tr><tr><td>adcommodatur. at demonstratio et deliberatio generis</td><td>5</td></tr><tr><td>causae partes non possunt recte putari, quod ipsa sunt</td><td></td></tr><tr><td>genera; multo igitur minus recte partis eius, quae hic</td><td></td></tr><tr><td>dicitur, partes putabuntur. deinde si constitutio et</td><td></td></tr><tr><td>ipsa et pars eius quaelibet intentionis depulsio est,</td><td></td></tr><tr><td>quae intentionis depulsio non est, ea nec constitutio</td><td>10</td></tr><tr><td>nec pars constitutionis est: [at si, quae intentionis de-</td><td></td></tr><tr><td>pulsio non est, ea nec constitutio nec pars constitutionis</td><td></td></tr><tr><td>est,] deliberatio et demonstratio neque constitutio nec</td><td></td></tr><tr><td>pars constitutionis est. [si igitur constitutio et ipsa</td><td></td></tr><tr><td>et pars eius intentionis depulsio est, deliberatio et de-</td><td>15</td></tr><tr><td>monstratio neque constitutio neque pars constitutionis</td><td></td></tr><tr><td>est.] placet autem ipsi constitutionem intentionis esse</td><td></td></tr><tr><td>depulsionem; placeat igitur oportet demonstrationem</td><td></td></tr><tr><td>et deliberationem non esse constitutionem nec partem</td><td></td></tr><tr><td>constitutionis. atque hoc eodem urguebitur, sive con-</td><td>20</td></tr><tr><td>stitutionem primam causae accusatoris confirmationem</td><td></td></tr><tr><td>dixerit sive defensoris primam deprecationem; nam</td><td></td></tr><tr><td>eum eadem omnia incommoda sequentur. </td><td></td></tr><tr><td>  Deinde coniecturalis causa non potest simul ex</td><td>14.1</td></tr><tr><td>eadem parte eodem in genere et coniecturalis esse </td><td></td></tr><tr><td>et definitiva. nec definitiva causa potest simul ex</td><td></td></tr><tr><td>eadem parte eodem in genere et definitiva esse et</td><td></td></tr><tr><td>translativa. et omnino nulla constitutio nec pars con-</td><td>5</td></tr><tr><td>stitutionis potest simul et suam habere et alterius in</td><td></td></tr><tr><td>se vim continere, ideo quod una quaeque ex se et ex</td><td></td></tr><tr><td>sua natura simpliciter consideratur, altera assumpta</td><td></td></tr><tr><td>numerus constitutionum duplicatur, non vis constitu-</td><td></td></tr><tr><td>tionis augetur. at deliberativa causa simul ex eadem</td><td>10</td></tr><tr><td>parte eodem in genere et coniecturalem et generalem</td><td></td></tr><tr><td>et definitivam et translativam solet habere constitu-</td><td></td></tr><tr><td>tionem et unam aliquam et plures nonnumquam. ergo</td><td></td></tr><tr><td>ipsa neque constitutio est nec pars constitutionis. idem</td><td></td></tr><tr><td>in demonstratione solet usu venire. genera igitur, ut</td><td>15</td></tr><tr><td>ante diximus, haec causarum putanda sunt, non partes</td><td></td></tr><tr><td>alicuius constitutionis. </td><td></td></tr>
        </table>