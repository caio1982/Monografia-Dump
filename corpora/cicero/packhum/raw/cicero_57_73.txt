<table>
          <script>targetHit=0;</script>
          <tr class="title first  date"><td>in<span class="snum">.</span> Oct<span class="snum">.</span> <span class="snum">57</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Si forte rarius tibi a me quam a ceteris litterae redduntur, peto</td><td>4.2.1.1</td></tr><tr><td>a te ut id non modo neglegentiae meae sed ne occupationi</td><td></td></tr><tr><td>quidem tribuas; quae etsi summa est, tamen nulla esse potest</td><td></td></tr><tr><td>tanta ut interrumpat iter amoris nostri et offici mei. nam ut</td><td></td></tr><tr><td>veni Romam, iterum nunc sum certior factus esse cui darem</td><td>5</td></tr><tr><td>litteras; itaque has alteras dedi. </td><td></td></tr><tr><td>  Prioribus tibi declaravi adventus noster qualis fuisset et quis</td><td></td></tr><tr><td>esset status atque omnes res nostrae quem ad modum essent,</td><td></td></tr><tr><td>'ut in secundis fluxae, ut in adversis bonae'. post illas datas</td><td>2.1</td></tr><tr><td>litteras secuta est summa contentio de domo. diximus apud</td><td></td></tr><tr><td>pontifices prid. Kal. Oct. acta res est accurate a nobis, et si</td><td></td></tr><tr><td>umquam in dicendo fuimus aliquid, aut etiam si numquam</td><td></td></tr><tr><td>alias fuimus, tum profecto dolor et &lt;rei&gt; magnitudo vim quan-</td><td>5</td></tr><tr><td>dam nobis dicendi dedit. itaque oratio iuventuti nostrae deberi</td><td></td></tr><tr><td>non potest; quam tibi, etiam si non desideras, tamen mittam</td><td></td></tr><tr><td>cito. </td><td></td></tr><tr><td>  Cum pontifices decressent ita, 'si neque populi iussu neque</td><td>3.1</td></tr><tr><td>plebis scitu is qui se dedicasse diceret nominatim ei rei prae-</td><td></td></tr><tr><td>fectus esset neque populi iussu aut plebis scitu id facere iussus </td><td></td></tr><tr><td>esset, videri posse sine religione eam partem areae mihi resti-</td><td></td></tr><tr><td>tui', mihi facta statim est gratulatio (nemo enim dubita&lt;ba&gt;t</td><td>5</td></tr><tr><td>quin domus nobis esset adiudicata), cum subito ille in con-</td><td></td></tr><tr><td>tionem escendit quam Appius ei dedit. nuntiat [iam] populo</td><td></td></tr><tr><td>pontifices secundum se decrevisse, me autem vi conari in</td><td></td></tr><tr><td>possessionem venire; hortatur ut se et Appium sequantur et</td><td></td></tr><tr><td>suam Libertatem ut defendant. hic cum etiam illi infimi</td><td>10</td></tr><tr><td>partim admirarentur partim irriderent hominis amentiam (ego</td><td></td></tr><tr><td>statueram illuc non accedere nisi cum consules ex senatus</td><td></td></tr><tr><td>consulto porticum Catuli restituendam locassent), Kal. Oct.</td><td></td></tr><tr><td>habetur senatus frequens. adhibentur omnes pontifices qui</td><td>4.1</td></tr><tr><td>erant senatores. a quibus Marcellinus, qui erat cupidissimus</td><td></td></tr><tr><td>mei, sententiam primus rogatus quaesivit quid essent in decer-</td><td></td></tr><tr><td>nendo secuti. tum M. Lucullus de omnium collegarum sen-</td><td></td></tr><tr><td>tentia respondit religionis iudices pontifices fuisse, legis &lt;es&gt;se</td><td>5</td></tr><tr><td>senatum; se et collegas suos de religione statuisse, in senatu de</td><td></td></tr><tr><td>lege statuturos cum senatu. itaque suo quisque horum loco</td><td></td></tr><tr><td>sententiam rogatus multa secundum causam nostram disputa-</td><td></td></tr><tr><td>vit. cum ad Clodium ventum est, cupiit diem consumere, ne-</td><td></td></tr><tr><td>que ei finis est factus; sed tamen, cum horas tris fere dixisset,</td><td>10</td></tr><tr><td>odio et strepitu senatus coactus est aliquando perorare. cum</td><td></td></tr><tr><td>fieret senatus consultum in sententiam Marcellini, omnibus</td><td></td></tr><tr><td>praeter unum adsentientibus, Serranus &lt;intercessit. de&gt; inter-</td><td></td></tr><tr><td>cessione statim ambo consules referre coeperunt. cum sen-</td><td></td></tr><tr><td>tentiae gravissimae dicerentur, senatui placere mihi domum </td><td>15</td></tr><tr><td>restitui, porticum Catuli locari, auctoritatem ordinis ab omnibus</td><td></td></tr><tr><td>magistratibus defendi, si quae vis esset facta, senatum existima-</td><td></td></tr><tr><td>turum eius opera factam esse qui senatus consulto intercessisset,</td><td></td></tr><tr><td>Serranus pertimuit et Cornicinus ad suam veterem fabulam</td><td></td></tr><tr><td>rediit; abiecta toga se ad generi pedes abiecit. ille noctem sibi</td><td>20</td></tr><tr><td>postulavit. non concedebant; reminiscebantur enim Kal. Ian.</td><td></td></tr><tr><td>vix tamen ei de mea voluntate concessum est. </td><td></td></tr><tr><td>  Postridie senatus consultum factum est id quod ad te misi.</td><td>5.1</td></tr><tr><td>deinde consules porticum Catuli restituendam locarunt; illam</td><td></td></tr><tr><td>porticum redemptores statim sunt demoliti libentissimis</td><td></td></tr><tr><td>omnibus. nobis superficiem aedium consules de consili senten-</td><td></td></tr><tr><td>tia aestimarunt HS vicies, cetera valde illiberaliter: Tusculanam</td><td>5</td></tr><tr><td>villam quingentis milibus, Formianum HS ducentis quin-</td><td></td></tr><tr><td>quaginta milibus. quae aestimatio non modo vehementer ab</td><td></td></tr><tr><td>optimo quoque sed etiam a plebe reprehenditur. dices 'quid</td><td></td></tr><tr><td>igitur causae fuit?' dicunt illi quidem pudorem meum, quod</td><td></td></tr><tr><td>neque negarim neque vehementius postularim. sed non est id;</td><td>10</td></tr><tr><td>nam hoc quidem etiam profuisset. verum iidem, mi T.</td><td></td></tr><tr><td>Pomponi, iidem, inquam, illi, quos ne tu quidem ignoras, qui</td><td></td></tr><tr><td>mihi pinnas inciderant, nolunt easdem renasci. sed, ut spero,</td><td></td></tr><tr><td>iam renascuntur. tu modo ad nos veni; quod vereor ne</td><td></td></tr><tr><td>tardius interventu Varronis tui nostrique facias. </td><td>15</td></tr><tr><td>  Quoniam acta quae sint habes, de reliqua nostra cogitatione</td><td>6.1</td></tr><tr><td>cognosce. ego me a Pompeio legari ita sum passus ut nulla re</td><td></td></tr><tr><td>impedirer. quod nisi vellem mihi esset integrum ut, si comitia </td><td></td></tr><tr><td>censorum proximi consules haberent, petere possem, votivam</td><td></td></tr><tr><td>legationem sumpsissem prope omnium fanorum, lucorum; sic</td><td>5</td></tr><tr><td>enim nostrae rationes utilitatis meae postulabant. sed volui</td><td></td></tr><tr><td>meam potestatem esse vel petendi vel ineunte aestate exeundi,</td><td></td></tr><tr><td>et interea me esse in oculis civium de me optime meritorum</td><td></td></tr><tr><td>non alienum putavi. </td><td></td></tr><tr><td>  Ac forensium quidem rerum haec nostra consilia sunt,</td><td>7.1</td></tr><tr><td>domesticarum autem valde impedita. domus aedificatur, scis</td><td></td></tr><tr><td>quo sumptu, qua molestia. reficitur Formianum, quod ego nec</td><td></td></tr><tr><td>relinquere possum nec videre. Tusculanum proscripsi, &lt;etsi&gt;</td><td></td></tr><tr><td>suburbano non facile careo. amicorum benignitas exhausta est</td><td>5</td></tr><tr><td>in ea re quae nihil habuit praeter dedecus; quod sensisti tu</td><td></td></tr><tr><td>absens, &lt;tui&gt; praesentes. quorum studiis ego et copiis, si esset</td><td></td></tr><tr><td>per meos defensores licitum, facile essem omnia consecutus;</td><td></td></tr><tr><td>quo in genere nunc vehementer laboratur. cetera quae me</td><td></td></tr><tr><td>sollicitant μυστικώτερα sunt. amamur a fratre et a filia. &lt;te&gt;</td><td>10</td></tr><tr><td>exspectamus.</td><td></td></tr>
        </table>