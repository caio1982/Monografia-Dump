<table>
          <script>targetHit=0;</script>
          <tr><td>  Hominem longe audacissimum nuper habuimus in civi-</td><td>33.1</td></tr><tr><td>tate C. Fimbriam et, quod inter omnis constat, nisi inter</td><td></td></tr><tr><td>eos qui ipsi quoque insaniunt insanissimum. Is cum</td><td></td></tr><tr><td>curasset in funere C. Mari ut Q. Scaevola volneraretur, vir</td><td></td></tr><tr><td>sanctissimus atque ornatissimus nostrae civitatis, de cuius</td><td>5</td></tr><tr><td>laude neque hic locus est ut multa dicantur neque plura</td><td></td></tr><tr><td>tamen dici possunt quam populus Romanus memoria</td><td></td></tr><tr><td>retinet, diem Scaevolae dixit, postea quam comperit eum</td><td></td></tr><tr><td>posse vivere. Cum ab eo quaereretur quid tandem accusa-</td><td></td></tr><tr><td>turus esset eum quem pro dignitate ne laudare quidem</td><td>10</td></tr><tr><td>quisquam satis commode posset, aiunt hominem, ut erat</td><td></td></tr><tr><td>furiosus, respondisse: 'quod non totum telum corpore</td><td></td></tr><tr><td>recepisset.' Quo populus Romanus nihil vidit indignius</td><td></td></tr><tr><td>nisi eiusdem viri mortem, quae tantum potuit ut omnis</td><td></td></tr><tr><td>occisus perdiderit et adflixerit; quos quia servare per com-</td><td>15</td></tr><tr><td>positionem volebat, ipse ab eis interemptus est. Estne hoc</td><td>34.1</td></tr><tr><td>illi dicto atque facto Fimbriano simillimum? Accusatis</td><td></td></tr><tr><td>Sex. Roscium. Quid ita? Quia de manibus vestris effugit,</td><td></td></tr><tr><td>quia se occidi passus non est. Illud, quia in Scaevola</td><td></td></tr><tr><td>factum est, magis indignum videtur, hoc, quia fit a Chryso-</td><td>5</td></tr><tr><td>gono, non est ferendum. Nam per deos immortalis! quid</td><td></td></tr><tr><td>est in hac causa quod defensionis indigeat? qui locus in-</td><td></td></tr><tr><td>genium patroni requirit aut oratoris eloquentiam magno</td><td></td></tr><tr><td>opere desiderat? Totam causam, iudices, explicemus atque</td><td></td></tr><tr><td>ante oculos expositam consideremus; ita facillime quae res</td><td>10</td></tr><tr><td>totum iudicium contineat et quibus &lt;de&gt; rebus nos dicere</td><td></td></tr><tr><td>oporteat et quid vos sequi conveniat intellegetis. </td><td></td></tr><tr><td>  Tres sunt res, quantum ego existimare possum, quae </td><td>35.1</td></tr><tr><td>obstent hoc tempore Sex. Roscio, crimen adversariorum et</td><td></td></tr><tr><td>audacia et potentia. Criminis confictionem accusator</td><td></td></tr><tr><td>Erucius suscepit, audaciae partis Roscii sibi poposcerunt,</td><td></td></tr><tr><td>Chrysogonus autem, is qui plurimum potest, potentia</td><td>5</td></tr><tr><td>pugnat. De hisce omnibus rebus me dicere oportere in-</td><td></td></tr><tr><td>tellego. Quid igitur est? Non eodem modo de omnibus,</td><td>36.1</td></tr><tr><td>ideo quod prima illa res ad meum officium pertinet, duas</td><td></td></tr><tr><td>autem reliquas vobis populus Romanus imposuit; ego</td><td></td></tr><tr><td>crimen oportet diluam, vos et audaciae resistere et homi-</td><td></td></tr><tr><td>num eius modi perniciosam atque intolerandam potentiam</td><td>5</td></tr><tr><td>primo quoque tempore exstinguere atque opprimere debetis. </td><td></td></tr>
        </table>