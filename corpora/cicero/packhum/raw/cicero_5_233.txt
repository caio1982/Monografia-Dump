<table>
          <script>targetHit=0;</script>
          <tr><td>  Sthenius hic Thermitanus cum hoc capillo atque veste,</td><td>2.5.128.3</td></tr><tr><td>domo sua tota expilata, mentionem tuorum furtorum non</td><td></td></tr><tr><td>facit; sese ipsum abs te repetit, nihil amplius; totum enim</td><td>5</td></tr><tr><td>tua libidine et scelere ex sua patria, in qua multis virtutibus</td><td></td></tr><tr><td>ac beneficiis princeps fuit, sustulisti. Dexo hic, quem</td><td></td></tr><tr><td>videtis, non quae publice Tyndaride, non quae privatim</td><td></td></tr><tr><td>sibi eripuisti, sed unicum miser abs te filium optimum atque</td><td></td></tr><tr><td>innocentissimum flagitat; non ex litibus aestimatis tuis</td><td>10</td></tr><tr><td>pecuniam domum, sed ex tua calamitate cineri atque ossi-</td><td></td></tr><tr><td>bus fili sui solacium vult aliquod reportare. Hic tam </td><td></td></tr><tr><td>grandis natu Eubulida hoc tantum exacta aetate laboris</td><td></td></tr><tr><td>itinerisque suscepit, non ut aliquid de suis bonis recupera-</td><td></td></tr><tr><td>ret, sed ut, quibus oculis cruentas cervices fili sui viderat,</td><td>15</td></tr><tr><td>isdem te condemnatum videret. Si per L. Metellum licitum</td><td>129.1</td></tr><tr><td>esset, iudices, matres illorum miserorum sororesque venie-</td><td></td></tr><tr><td>bant; quarum una, cum ego ad Heracleam noctu acce-</td><td></td></tr><tr><td>derem, cum omnibus matronis eius civitatis et cum multis</td><td></td></tr><tr><td>facibus mihi obviam venit, et ita,—me suam salutem</td><td>5</td></tr><tr><td>appellans, te suum carnificem nominans, fili nomen implo-</td><td></td></tr><tr><td>rans,—mihi ad pedes misera iacuit quasi ego eius excitare</td><td></td></tr><tr><td>ab inferis filium possem. Faciebant hoc itidem ceteris</td><td></td></tr><tr><td>in civitatibus grandes natu matres et item parvi liberi</td><td></td></tr><tr><td>miserorum; quorum utrumque aetas laborem et industriam</td><td>10</td></tr><tr><td>meam, fidem et misericordiam vestram requirebat. Itaque</td><td>130.1</td></tr><tr><td>ad me, iudices, hanc querimoniam praeter ceteras Sicilia</td><td></td></tr><tr><td>detulit; lacrimis ego huc, non gloria inductus accessi, ne</td><td></td></tr><tr><td>falsa damnatio, ne carcer, ne catenae, ne verbera, ne secures,</td><td></td></tr><tr><td>ne cruciatus sociorum, ne sanguis innocentium, ne denique</td><td>5</td></tr><tr><td>etiam exsanguia corpora mortuorum, ne maeror parentum</td><td></td></tr><tr><td>ac propinquorum magistratibus nostris quaestui posset esse.</td><td></td></tr><tr><td>Hunc ego si metum Siciliae damnatione istius per vestram</td><td></td></tr><tr><td>fidem et veritatem deiecero, iudices, satis officio meo, satis</td><td></td></tr><tr><td>illorum voluntati qui a me hoc petiverunt factum esse</td><td>10</td></tr><tr><td>arbitrabor. </td><td></td></tr>
        </table>