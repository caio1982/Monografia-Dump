<table>
          <script>targetHit=0;</script>
          <tr><td>  Esse igitur perfecte eloquentis puto non eam tan-</td><td>113.1</td></tr><tr><td>tum facultatem habere quae sit eius propria, fuse</td><td></td></tr><tr><td>lateque dicendi, sed etiam vicinam eius ac finitimam</td><td></td></tr><tr><td>dialecticorum scientiam assumere. quanquam aliud</td><td></td></tr><tr><td>videtur oratio esse aliud disputatio nec idem loqui</td><td>5</td></tr><tr><td>esse quod dicere ac tamen utrumque in disserendo</td><td></td></tr><tr><td>est: disputandi ratio et loquendi dialecticorum sit, ora-</td><td></td></tr><tr><td>torum autem dicendi et ornandi. Zeno quidem ille a </td><td></td></tr><tr><td>quo disciplina Stoicorum est manu demonstrare sole-</td><td></td></tr><tr><td>bat quid inter has artis interesset; nam cum com-</td><td>10</td></tr><tr><td>presserat digitos pugnumque fecerat, dialecticam aiebat</td><td></td></tr><tr><td>eiusmodi esse; cum autem deduxerat et manum dilata-</td><td></td></tr><tr><td>verat, palmae illius similem eloquentiam esse dicebat.</td><td></td></tr><tr><td>atque etiam ante hunc Aristoteles principio Artis rhe-</td><td>114.1</td></tr><tr><td>toricae dicit illam artem quasi ex altera parte respon-</td><td></td></tr><tr><td>dere dialecticae, ut hoc videlicet differant inter se</td><td></td></tr><tr><td>quod haec ratio dicendi latior sit, illa loquendi con-</td><td></td></tr><tr><td>tractior. volo igitur huic summo omnem quae ad</td><td>5</td></tr><tr><td>dicendum trahi possit loquendi rationem esse notam.</td><td></td></tr><tr><td>quae quidem res, quod te his artibus eruditum minime</td><td></td></tr><tr><td>fallit, duplicem habuit docendi viam. nam et ipse Ari-</td><td></td></tr><tr><td>stoteles tradidit praecepta plurima disserendi et postea</td><td></td></tr><tr><td>qui dialectici dicuntur spinosiora multa pepererunt.</td><td>10</td></tr><tr><td>ego eum censeo qui eloquentiae laude ducatur non</td><td>115.1</td></tr><tr><td>esse earum rerum omnino rudem sed vel illa antiqua</td><td></td></tr><tr><td>vel hac Chrysippi disciplina institutum. noverit pri-</td><td></td></tr><tr><td>mum vim naturam genera verborum et simplicium</td><td></td></tr><tr><td>et copulatorum; deinde quot modis quidque dicatur;</td><td>5</td></tr><tr><td>qua ratione verum falsumne sit iudicetur; quid effi-</td><td></td></tr><tr><td>ciatur e quoque, quid cuique consequens sit quidque</td><td></td></tr><tr><td>contrarium; cumque ambigue multa dicantur, quo</td><td></td></tr><tr><td>modo quidque eorum dividi explanarique oporteat.</td><td></td></tr><tr><td>haec tenenda sunt oratori—saepe enim occurrunt—</td><td>10</td></tr><tr><td>sed quia sua sponte squalidiora sunt, adhibendus erit</td><td></td></tr><tr><td>in his explicandis quidam orationis nitor. </td><td></td></tr>
        </table>