<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Iun<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Tironem habeo citius quam verebar. venit etiam Nicias, et</td><td>12.51.1.1</td></tr><tr><td>Valerium hodie audiebam esse venturum. quamvis multi sint,</td><td></td></tr><tr><td>magis tamen ero solus quam si unus esses. sed exspecto te, a</td><td></td></tr><tr><td>Peducaeo utique; tu autem significas aliquid etiam ante. verum</td><td></td></tr><tr><td>id quidem ut poteris. </td><td>5</td></tr><tr><td>  De Vergilio, ut scribis. hoc tamen velim scire, quando auctio.</td><td>2.1</td></tr><tr><td>epistulam ad Caesarem mitti video tibi placere. quid quaeris?</td><td></td></tr><tr><td>mihi quoque hoc idem maxime placuit, et eo magis quod nihil</td><td></td></tr><tr><td>est in ea nisi optimi civis, sed ita optimi ut tempora; quibus</td><td></td></tr><tr><td>parere omnes πολιτικοὶ praecipiunt. sed scis ita nobis esse</td><td>5</td></tr><tr><td>visum ut isti ante legerent. tu igitur id curabis. sed nisi plane iis</td><td></td></tr><tr><td>intelleges placere, mittenda non est. id autem utrum illi sentiant</td><td></td></tr><tr><td>anne simulent tu intelleges. mihi simulatio pro repudiatione</td><td></td></tr><tr><td>fuerit. τοῦτο δὲ μηλώσῃ. </td><td></td></tr><tr><td>  De Caerellia quid tibi placeret Tiro mihi narravit: debere</td><td>3.1</td></tr><tr><td>non esse dignitatis meae, perscriptionem tibi placere: 'hoc </td><td></td></tr><tr><td>metuere, alterum in metu non ponere!' sed et haec et multa</td><td></td></tr><tr><td>alia coram. sustinenda tamen, si tibi videbitur, solutio est</td><td></td></tr><tr><td>nominis Caerelliani dum et de Metione [et de Faberi] et de</td><td>5</td></tr><tr><td>Faberio sciamus.</td><td></td></tr>
        </table>