<table>
          <script>targetHit=0;</script>
          <tr><td>  Quidnam est istuc? non enim intellego. </td><td>4.9.4</td></tr><tr><td>  Quia Chrysippus et Stoici cum de animi pertur-</td><td>5</td></tr><tr><td>bationibus disputant, magnam partem in his partien-</td><td></td></tr><tr><td>dis et definiendis occupati sunt, illa eorum perexigua</td><td></td></tr><tr><td>oratio est, qua medeantur animis nec eos turbulentos</td><td></td></tr><tr><td>esse patiantur, Peripatetici autem ad placandos ani-</td><td></td></tr><tr><td>mos multa adferunt, spinas partiendi et definiendi</td><td>10</td></tr><tr><td>praetermittunt. quaerebam igitur, utrum panderem</td><td></td></tr><tr><td>vela orationis statim an eam ante paululum dialectico-</td><td></td></tr><tr><td>rum remis propellerem.  </td><td></td></tr><tr><td>  Isto modo vero; erit enim hoc totum, quod quaero,</td><td></td></tr><tr><td>ex utroque perfectius. </td><td>15</td></tr><tr><td>  Est id quidem rectius; sed post requires, si quid</td><td>10.1</td></tr><tr><td>fuerit obscurius. </td><td></td></tr><tr><td>  Faciam equidem; tu tamen, ut soles, dices ista ipsa</td><td></td></tr><tr><td>obscura planius quam dicuntur a Graecis. </td><td></td></tr><tr><td>  Enitar equidem, sed intento opus est animo, ne om-</td><td>5</td></tr><tr><td>nia dilabantur, si unum aliquid effugerit. Quoniam,</td><td></td></tr><tr><td>quae Graeci πάθη vocant, nobis perturbationes appel-</td><td></td></tr><tr><td>lari magis placet quam morbos, in his explicandis ve-</td><td></td></tr><tr><td>terem illam equidem Pythagorae primum, dein Pla-</td><td></td></tr><tr><td>tonis discriptionem sequar, qui animum in duas partes</td><td>10</td></tr><tr><td>dividunt: alteram rationis participem faciunt, alteram</td><td></td></tr><tr><td>expertem; in participe rationis ponunt tranquillitatem,</td><td></td></tr><tr><td>id est placidam quietamque constantiam, in illa altera</td><td></td></tr><tr><td>motus turbidos cum irae tum cupiditatis, contrarios</td><td></td></tr><tr><td>inimicosque rationi. sit igitur hic fons; utamur tamen</td><td>11.1</td></tr><tr><td>in his perturbationibus describendis Stoicorum defini-</td><td></td></tr><tr><td>tionibus et partitionibus, qui mihi videntur in hac quae-</td><td></td></tr><tr><td>stione versari acutissime. </td><td></td></tr>
        </table>