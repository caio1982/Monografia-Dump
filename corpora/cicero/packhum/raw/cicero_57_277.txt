<table>
          <script>targetHit=0;</script>
          <tr class="title first  date"><td>iii Id<span class="snum">.</span> Mart<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Heri cum ex aliorum litteris cognossem de Antoni adventu,</td><td>12.18a.1.1</td></tr><tr><td>admiratus sum nihil esse in tuis. sed erant pridie fortasse scriptae</td><td></td></tr><tr><td>quam datae. neque ista quidem curo; sed tamen opinor propter</td><td></td></tr><tr><td>praedes suos accucurrisse. </td><td></td></tr><tr><td>  Quod scribis Terentiam de obsignatoribus mei testamenti</td><td>2.1</td></tr><tr><td>loqui, primum tibi persuade me istaec non curare neque esse</td><td></td></tr><tr><td>quicquam aut parvae curae aut novae loci. sed tamen quid</td><td></td></tr><tr><td>simile? illa eos non adhibuit quos existimavit quaesituros nisi</td><td></td></tr><tr><td>scissent quid esset. num id etiam mihi periculi fuit? sed tamen</td><td>5</td></tr><tr><td>faciat illa quod ego. dabo meum testamentum legendum cui</td><td></td></tr><tr><td>voluerit; intelleget non potuisse honorificentius a me fieri de</td><td></td></tr><tr><td>nepote quam fecerim. nam quod non advocavi ad obsignan-</td><td></td></tr><tr><td>dum, primum mihi non venit in mentem, deinde ea re non</td><td></td></tr><tr><td>venit quia nihil attinuit. tute scis, si modo meministi, me tibi</td><td>10</td></tr><tr><td>tum dixisse ut de tuis aliquos adduceres. quid enim opus erat</td><td></td></tr><tr><td>multis? equidem domesticos iusseram. tum tibi placuit ut</td><td></td></tr><tr><td>mitterem ad Silium. inde est natum ut ad Publilium. sed</td><td></td></tr><tr><td>necesse neutrum fuit. hoc tu tractabis ut tibi videbitur. </td><td></td></tr>
        </table>