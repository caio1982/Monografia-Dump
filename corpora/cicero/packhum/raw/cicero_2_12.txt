<table>
          <script>targetHit=0;</script>
          <tr><td>  Quid mihi ad defendendum dedisti, bone accusator?</td><td>58.1</td></tr><tr><td>quid hisce autem ad suspicandum? 'Ne exheredaretur</td><td></td></tr><tr><td>veritus est.' Audio, sed qua de causa vereri debuerit nemo</td><td></td></tr><tr><td>dicit. 'Habebat pater in animo.' Planum fac. Nihil est;</td><td></td></tr><tr><td>non quicum deliberaverit, quem certiorem fecerit, unde istud</td><td>5</td></tr><tr><td>vobis suspicari in mentem venerit. Cum hoc modo accusas,</td><td></td></tr><tr><td>Eruci, nonne hoc palam dicis: 'Ego quid acceperim scio,</td><td></td></tr><tr><td>quid dicam nescio; unum illud spectavi quod Chrysogonus</td><td></td></tr><tr><td>aiebat neminem isti patronum futurum; de bonorum em-</td><td></td></tr><tr><td>ptione deque ea societate neminem esse qui verbum facere</td><td>10</td></tr><tr><td>auderet hoc tempore'? Haec te opinio falsa in istam frau-</td><td></td></tr><tr><td>dem impulit; non me hercules verbum fecisses, si tibi</td><td></td></tr><tr><td>quemquam responsurum putasses. </td><td></td></tr><tr><td>  Operae pretium erat, si animadvertistis, iudices, neglegen-</td><td>59.1</td></tr><tr><td>tiam eius in accusando considerare. Credo, cum vidisset</td><td></td></tr><tr><td>qui homines in hisce subselliis sederent, quaesisse num ille</td><td></td></tr><tr><td>aut ille defensurus esset; de me ne suspicatum quidem esse,</td><td></td></tr><tr><td>quod antea causam publicam nullam dixerim. Postea quam</td><td>5</td></tr><tr><td>invenit neminem eorum qui possunt et solent ita neglegens</td><td></td></tr><tr><td>esse coepit ut, cum in mentem veniret ei, resideret, deinde </td><td></td></tr><tr><td>spatiaretur, non numquam etiam puerum vocaret, credo, cui</td><td></td></tr><tr><td>cenam imperaret, prorsus ut vestro consessu et hoc conventu</td><td></td></tr><tr><td>pro summa solitudine abuteretur. Peroravit aliquando, ad-</td><td>10</td></tr><tr><td>sedit; surrexi ego. Respirare visus est quod non alius</td><td>60.1</td></tr><tr><td>potius diceret. Coepi dicere. Vsque eo animadverti, iu-</td><td></td></tr><tr><td>dices, eum iocari atque alias res agere ante quam Chryso-</td><td></td></tr><tr><td>gonum nominavi; quem simul atque attigi, statim homo se</td><td></td></tr><tr><td>erexit, mirari visus est. Intellexi quid eum pepugisset.</td><td>5</td></tr><tr><td>Iterum ac tertio nominavi. Postea homines cursare ultro et</td><td></td></tr><tr><td>citro non destiterunt, credo, qui Chrysogono nuntiarent esse</td><td></td></tr><tr><td>aliquem in civitate qui contra voluntatem eius dicere auderet;</td><td></td></tr><tr><td>aliter causam agi atque ille existimaret, aperiri bonorum</td><td></td></tr><tr><td>emptionem, vexari pessime societatem, gratiam potentiam-</td><td>10</td></tr><tr><td>que eius neglegi, iudices diligenter attendere, populo rem</td><td></td></tr><tr><td>indignam videri. Quae quoniam te fefellerunt, Eruci, quo-</td><td>61.1</td></tr><tr><td>niamque vides versa esse omnia, causam pro Sex. Roscio, si</td><td></td></tr><tr><td>non commode, at libere dici, quem dedi putabas defendi</td><td></td></tr><tr><td>intellegis, quos tradituros sperabas vides iudicare, restitue</td><td></td></tr><tr><td>nobis aliquando veterem tuam illam calliditatem atque pru-</td><td>5</td></tr><tr><td>dentiam, confitere huc ea spe venisse quod putares hic</td><td></td></tr><tr><td>latrocinium, non iudicium futurum. </td><td></td></tr>
        </table>