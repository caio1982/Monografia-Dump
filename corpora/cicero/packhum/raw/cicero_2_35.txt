<table>
          <script>targetHit=0;</script>
          <tr><td>  Verum si a Chrysogono, iudices, non impetramus ut pecunia</td><td>150.1</td></tr><tr><td>nostra contentus sit, vitam ne petat, si ille adduci non potest</td><td></td></tr><tr><td>ut, cum ademerit nobis omnia quae nostra erant propria, ne</td><td></td></tr><tr><td>lucem quoque hanc quae communis est eripere cupiat, si </td><td></td></tr><tr><td>non satis habet avaritiam suam pecunia explere, nisi etiam</td><td>5</td></tr><tr><td>crudelitati sanguis praebitus sit, unum perfugium, iudices,</td><td></td></tr><tr><td>una spes reliqua est Sex. Roscio eadem quae rei publicae,</td><td></td></tr><tr><td>vestra pristina bonitas et misericordia. Quae si manet,</td><td></td></tr><tr><td>salvi etiam nunc esse possumus; sin ea crudelitas quae hoc</td><td></td></tr><tr><td>tempore in re publica versata est vestros quoque animos—id</td><td>10</td></tr><tr><td>quod fieri profecto non potest—duriores acerbioresque reddit,</td><td></td></tr><tr><td>actum est, iudices; inter feras satius est aetatem degere quam</td><td></td></tr><tr><td>in hac tanta immanitate versari. Ad eamne rem vos reser-</td><td>151.1</td></tr><tr><td>vati estis, ad eamne rem delecti ut eos condemnaretis quos</td><td></td></tr><tr><td>sectores ac sicarii iugulare non potuissent? Solent hoc boni</td><td></td></tr><tr><td>imperatores facere cum proelium committunt, ut in eo loco</td><td></td></tr><tr><td>quo fugam hostium fore arbitrentur milites conlocent, in quos</td><td>5</td></tr><tr><td>si qui ex acie fugerint de improviso incidant. Nimirum</td><td></td></tr><tr><td>similiter arbitrantur isti bonorum emptores vos hic, talis</td><td></td></tr><tr><td>viros, sedere qui excipiatis eos qui de suis manibus effuge-</td><td></td></tr><tr><td>rint. Di prohibeant, iudices, ne hoc quod maiores consilium</td><td></td></tr><tr><td>publicum vocari voluerunt praesidium sectorum existimetur!</td><td>10</td></tr><tr><td>An vero, iudices, vos non intellegitis nihil aliud agi nisi ut</td><td>152.1</td></tr><tr><td>proscriptorum liberi quavis ratione tollantur, et eius rei</td><td></td></tr><tr><td>initium in vestro iure iurando atque in Sex. Rosci peri-</td><td></td></tr><tr><td>culo quaeri? Dubium est ad quem maleficium pertineat,</td><td></td></tr><tr><td>cum videatis ex altera parte sectorem, inimicum, sicarium</td><td>5</td></tr><tr><td>eundemque accusatorem hoc tempore, ex altera parte egen-</td><td></td></tr><tr><td>tem, probatum suis filium, in quo non modo culpa nulla</td><td></td></tr><tr><td>sed ne suspicio quidem potuit consistere? Numquid hic</td><td></td></tr><tr><td>aliud videtis obstare Roscio nisi quod patris bona venie-</td><td></td></tr><tr><td>runt? </td><td>10</td></tr>
        </table>