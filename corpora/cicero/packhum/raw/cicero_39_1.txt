<table>
          <script>targetHit=0;</script>
          <tr><td>  Etenim si viveret Q. Hortensius, cetera fortasse desi-</td><td>6.1</td></tr><tr><td>deraret una cum reliquis bonis et fortibus civibus, hunc</td><td></td></tr><tr><td>autem aut praeter ceteros aut cum paucis sustineret</td><td></td></tr><tr><td>dolorem, cum forum populi Romani, quod fuisset quasi</td><td></td></tr><tr><td>theatrum illius ingeni, voce erudita et Romanis Graecis-</td><td>5</td></tr><tr><td>que auribus digna spoliatum atque orbatum videret. equi-</td><td>7.1</td></tr><tr><td>dem angor animo non consili, non ingeni, non auctoritatis</td><td></td></tr><tr><td>armis egere rem publicam, quae didiceram tractare qui-</td><td></td></tr><tr><td>busque me adsuefeceram quaeque erant propria cum</td><td></td></tr><tr><td>praestantis in re publica viri tum bene moratae et bene</td><td>5</td></tr><tr><td>constitutae civitatis. quod si fuit in re publica tempus</td><td></td></tr><tr><td>ullum, cum extorquere arma posset e manibus iratorum</td><td></td></tr><tr><td>civium boni civis auctoritas et oratio, tum profecto fuit,</td><td></td></tr><tr><td>cum patrocinium pacis exclusum est aut errore hominum</td><td></td></tr><tr><td>aut timore. ita nobismet ipsis accidit ut, quamquam</td><td>8.1</td></tr><tr><td>essent multo magis alia lugenda, tamen hoc doleremus</td><td></td></tr><tr><td>quod, quo tempore aetas nostra perfuncta rebus amplissi-</td><td></td></tr><tr><td>mis tamquam in portum confugere deberet non inertiae</td><td></td></tr><tr><td>neque desidiae, sed oti moderati atque honesti, cumque</td><td>5</td></tr><tr><td>ipsa oratio iam nostra canesceret haberetque suam quan- </td><td></td></tr><tr><td>dam maturitatem et quasi senectutem, tum arma sunt</td><td></td></tr><tr><td>ea sumpta, quibus illi ipsi, qui didicerant eis uti gloriose,</td><td></td></tr><tr><td>quem ad modum salutariter uterentur non reperiebant.</td><td></td></tr><tr><td>itaque ei mihi videntur fortunate beateque vixisse cum</td><td>9.1</td></tr><tr><td>in ceteris civitatibus tum maxume in nostra, quibus cum</td><td></td></tr><tr><td>auctoritate rerumque gestarum gloria tum etiam sapien-</td><td></td></tr><tr><td>tiae laude perfrui licuit. quorum memoria et recordatio</td><td></td></tr><tr><td>in maxumis nostris gravissimisque curis iucunda sane</td><td>5</td></tr><tr><td>fuit, cum in eam nuper ex sermone quodam incidissemus. </td><td></td></tr>
        </table>