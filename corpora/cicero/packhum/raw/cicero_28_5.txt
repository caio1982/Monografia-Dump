<table>
          <script>targetHit=0;</script>
          <tr><td>  Aliquid praeterea—timide dicam, sed tamen dicendum </td><td>24.10</td></tr><tr><td>est—non enim opibus, non invidiosa gratia, non potentia</td><td></td></tr><tr><td>vix ferenda, sed commemoratione benefici, sed misericordia,</td><td></td></tr><tr><td>sed precibus aliquid attulimus etiam nos. Appellavi populum</td><td></td></tr><tr><td>tributim, submisi me et supplicavi; ultro me hercule se mihi</td><td></td></tr><tr><td>etiam offerentis, ultro pollicentis rogavi. Valuit causa</td><td>15</td></tr><tr><td>rogandi, non gratia. Nec si vir amplissimus, cui nihil est</td><td>25.1</td></tr><tr><td>quod roganti concedi non iure possit, de aliquo, ut dicis,</td><td></td></tr><tr><td>non impetravit, ego sum adrogans quod me valuisse dico.</td><td></td></tr><tr><td>Nam ut omittam illud quod ego pro eo laborabam qui</td><td></td></tr><tr><td>valebat ipse per sese, rogatio ipsa semper est gratiosissima</td><td>5</td></tr><tr><td>quae est officio necessitudinis coniuncta maxime. Neque</td><td></td></tr><tr><td>enim ego sic rogabam ut petere viderer, quia familiaris esset</td><td></td></tr><tr><td>meus, quia vicinus, quia huius parente semper plurimum</td><td></td></tr><tr><td>essem usus, sed ut quasi parenti et custodi salutis meae.</td><td></td></tr><tr><td>Non potentia mea sed causa rogationis fuit gratiosa. Nemo</td><td>10</td></tr><tr><td>mea restitutione laetatus est, nemo iniuria doluit, cui non</td><td></td></tr><tr><td>huius in me misericordia grata fuerit. Etenim si ante</td><td>26.1</td></tr><tr><td>reditum meum Cn. Plancio se volgo viri boni, cum hic</td><td></td></tr><tr><td>tribunatum peteret, ultro offerebant, cui nomen meum</td><td></td></tr><tr><td>absentis honori fuisset, ei meas praesentis preces non putas</td><td></td></tr><tr><td>profuisse? An Minturnenses coloni, quod C. Marium e</td><td>5</td></tr><tr><td>civili ferro atque ex impiis manibus eripuerunt, quod tecto</td><td></td></tr><tr><td>receperunt, quod fessum inedia fluctibusque recrearunt, quod</td><td></td></tr><tr><td>viaticum congesserunt, quod navigium dederunt, quod eum</td><td></td></tr><tr><td>linquentem terram eam quam servarat votis, ominibus</td><td></td></tr><tr><td>lacrimisque prosecuti sunt, aeterna in laude versantur;</td><td>10</td></tr><tr><td>Plancio, quod me vel vi pulsum vel ratione cedentem rece-</td><td></td></tr><tr><td>perit, iuverit, custodierit, his et senatui populoque Romano, </td><td></td></tr><tr><td>ut haberent quem reducerent, conservarit, honori hanc</td><td></td></tr><tr><td>fidem, misericordiam, virtutem fuisse miraris? </td><td></td></tr>
        </table>