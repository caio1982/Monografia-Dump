<table>
          <script>targetHit=0;</script>
          <tr><td>  'Multi iniqui atque infideles regno, pauci benivoli'</td><td>3.84.8</td></tr><tr><td>inquit Accius. At cui regno? quod a Tantalo et Pe-</td><td></td></tr><tr><td>lope proditum iure optinebatur. Nam quanto plures</td><td>10</td></tr><tr><td>ei regi putas, qui exercitu populi Romani populum </td><td></td></tr><tr><td>ipsum Romanum oppressisset civitatemque non modo</td><td></td></tr><tr><td>liberam, sed etiam gentibus imperantem servire sibi</td><td></td></tr><tr><td>coegisset? Hunc tu quas conscientiae labes in animo</td><td>85.1</td></tr><tr><td>censes habuisse, quae vulnera? Cuius autem vita</td><td></td></tr><tr><td>ipsi potest utilis esse, cum eius vitae ea condicio sit,</td><td></td></tr><tr><td>ut qui illam eripuerit, in maxima et gratia futurus</td><td></td></tr><tr><td>sit et gloria? Quod si haec utilia non sunt, quae ma-</td><td>5</td></tr><tr><td>xime videntur, quia plena sunt dedecoris ac turpitu-</td><td></td></tr><tr><td>dinis, satis persuasum esse debet, nihil esse utile,</td><td></td></tr><tr><td>quod non honestum sit. </td><td></td></tr><tr><td>  Quamquam id quidem cum saepe alias, tum Pyrrhi</td><td>86.1</td></tr><tr><td>bello a C. Fabricio consule iterum et a senatu nostro</td><td></td></tr><tr><td>iudicatum est. Cum enim rex Pyrrhus populo Ro-</td><td></td></tr><tr><td>mano bellum ultro intulisset cumque de imperio cer-</td><td></td></tr><tr><td>tamen esset cum rege generoso ac potente, perfuga</td><td>5</td></tr><tr><td>ab eo venit in castra Fabricii eique est pollicitus,</td><td></td></tr><tr><td>si praemium sibi proposuisset, se, ut clam venisset,</td><td></td></tr><tr><td>sic clam in Pyrrhi castra rediturum et eum veneno</td><td></td></tr><tr><td>necaturum. Hunc Fabricius reducendum curavit ad</td><td></td></tr><tr><td>Pyrrhum idque eius factum laudatum a senatu est.</td><td>10</td></tr><tr><td>Atqui si speciem utilitatis opinionemque quaerimus,</td><td></td></tr><tr><td>magnum illud bellum perfuga unus et gravem ad-</td><td></td></tr><tr><td>versarium imperii sustulisset, sed magnum dedecus</td><td></td></tr><tr><td>et flagitium, quicum laudis certamen fuisset, eum non</td><td></td></tr><tr><td>virtute, sed scelere superatum. Utrum igitur utilius</td><td>87.1</td></tr><tr><td>vel Fabricio, qui talis in hac urbe qualis Aristides</td><td></td></tr><tr><td>Athenis fuit, vel senatui nostro qui numquam utili-</td><td></td></tr><tr><td>tatem a dignitate seiunxit, armis cum hoste certare</td><td></td></tr><tr><td>an venenis? Si gloriae causa imperium expetundum</td><td>5</td></tr><tr><td>est, scelus absit, in quo non potest esse gloria; sin</td><td></td></tr><tr><td>ipsae opes expetuntur quoquo modo, non poterunt </td><td></td></tr><tr><td>utiles esse cum infamia. Non igitur utilis illa L. Phi-</td><td></td></tr><tr><td>lippi Q. f. sententia, quas civitates L. Sulla pecunia ac-</td><td></td></tr><tr><td>cepta ex senatus consulto liberavisset, ut eae rursus</td><td>10</td></tr><tr><td>vectigales essent, neque iis pecuniam, quam pro liber-</td><td></td></tr><tr><td>tate dederant, redderemus. Ei senatus est assensus.</td><td></td></tr><tr><td>Turpe imperio! Piratarum enim melior fides quam</td><td></td></tr><tr><td>senatus. 'At aucta vectigalia, utile igitur.' Quousque</td><td></td></tr><tr><td>audebunt dicere quicquam utile, quod non honestum?</td><td>15</td></tr><tr><td>Potest autem ulli imperio, quod gloria debet fultum</td><td>88.1</td></tr><tr><td>esse et benevolentia sociorum, utile esse odium et</td><td></td></tr><tr><td>infamia? Ego etiam cum Catone meo saepe dissensi.</td><td></td></tr><tr><td>Nimis mihi praefracte videbatur aerarium vectigalia-</td><td></td></tr><tr><td>que defendere, omnia publicanis negare, multa sociis,</td><td>5</td></tr><tr><td>cum in hos benefici esse deberemus, cum illis sic agere,</td><td></td></tr><tr><td>ut cum colonis nostris soleremus, eoque magis, quod</td><td></td></tr><tr><td>illa ordinum coniunctio ad salutem rei publicae per-</td><td></td></tr><tr><td>tinebat. Male etiam Curio, cum causam Transpada-</td><td></td></tr><tr><td>norum aequam esse dicebat, semper autem addebat</td><td>10</td></tr><tr><td>&quot;vincat utilitas&quot;. Potius doceret non esse aequam, quia</td><td></td></tr><tr><td>non esset utilis rei publicae, quam cum utilem diceret</td><td></td></tr><tr><td>non esse, aequam fateretur. </td><td></td></tr>
        </table>