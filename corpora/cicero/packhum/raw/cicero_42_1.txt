<table>
          <script>targetHit=0;</script>
          <tr><td>  Non potui igitur tibi saepius hoc roganti et tamen</td><td>4.1</td></tr><tr><td>verenti ne mihi gravis esses—facile enim id cernebam</td><td></td></tr><tr><td>—debere diutius, ne ipsi iuris interpreti fieri videretur</td><td></td></tr><tr><td>iniuria. Etenim cum tu mihi meisque multa saepe</td><td></td></tr><tr><td>scripsisses, veritus sum ne, si ego gravarer, aut</td><td>5</td></tr><tr><td>ingratum id aut superbum videretur. Sed dum</td><td></td></tr><tr><td>fuimus una, tu optimus es testis quam fuerim occupa-</td><td></td></tr><tr><td>tus; ut autem a te discessi in Graeciam proficiscens,</td><td>5.1</td></tr><tr><td>cum opera mea nec res publica nec amici uterentur</td><td></td></tr><tr><td>nec honeste inter arma versari possem, ne si tuto</td><td></td></tr><tr><td>quidem mihi id liceret, ut veni Veliam tuaque et</td><td></td></tr><tr><td>tuos vidi, admonitus huius aeris alieni nolui deesse</td><td>5</td></tr><tr><td>ne tacitae quidem flagitationi tuae. Itaque haec,</td><td></td></tr><tr><td>cum mecum libros non haberem, memoria repetita</td><td></td></tr><tr><td>in ipsa navigatione conscripsi tibique ex itinere</td><td></td></tr><tr><td>misi, ut mea diligentia mandatorum tuorum te</td><td></td></tr><tr><td>quoque, etsi admonitore non eges, ad memoriam </td><td>10</td></tr><tr><td>nostrarum rerum excitarem. Sed iam tempus est</td><td></td></tr><tr><td>ad id quod instituimus accedere. </td><td></td></tr><tr><td>  Cum omnis ratio diligens disserendi duas habeat</td><td>6.1</td></tr><tr><td>partis, unam inveniendi alteram iudicandi, utriusque</td><td></td></tr><tr><td>princeps, ut mihi quidem videtur, Aristoteles fuit.</td><td></td></tr><tr><td>Stoici autem in altera elaboraverunt; iudicandi enim</td><td></td></tr><tr><td>vias diligenter persecuti sunt ea scientia quam</td><td>5</td></tr><tr><td>διαλεκτικὴν appellant, inveniendi artem quae τοπικὴ</td><td></td></tr><tr><td>dicitur, quae et ad usum potior erat et ordine naturae</td><td></td></tr><tr><td>certe prior, totam reliquerunt. Nos autem, quoniam</td><td>7.1</td></tr><tr><td>in utraque summa utilitas est et utramque, si erit</td><td></td></tr><tr><td>otium, persequi cogitamus, ab ea quae prior est</td><td></td></tr><tr><td>ordiemur. Ut igitur earum rerum quae absconditae</td><td></td></tr><tr><td>sunt demonstrato et notato loco facilis inventio est,</td><td>5</td></tr><tr><td>sic, cum pervestigare argumentum aliquod volumus,</td><td></td></tr><tr><td>locos nosse debemus; sic enim appellatae ab</td><td></td></tr><tr><td>Aristotele sunt eae quasi sedes, e quibus argumenta</td><td></td></tr><tr><td>promuntur. Itaque licet definire locum esse argu-</td><td>8.1</td></tr><tr><td>menti sedem, argumentum autem rationem quae rei</td><td></td></tr><tr><td>dubiae faciat fidem. </td><td></td></tr>
        </table>