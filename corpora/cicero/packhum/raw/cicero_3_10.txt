<table>
          <script>targetHit=0;</script>
          <tr><td>  'Dicit enim,' inquit, 'iniuratus Luscio et Manilio.' Si</td><td>46.1</td></tr><tr><td>diceret iuratus, crederes? At quid interest inter periurum</td><td></td></tr><tr><td>et mendacem? Qui mentiri solet, peierare consuevit. Quem</td><td></td></tr><tr><td>ego ut mentiatur inducere possum, ut peieret exorare facile </td><td></td></tr><tr><td>potero. Nam qui semel a veritate deflexit, hic non maiore</td><td>5</td></tr><tr><td>religione ad periurium quam ad mendacium perduci con-</td><td></td></tr><tr><td>suevit. Quis enim deprecatione deorum, non conscientiae</td><td></td></tr><tr><td>fide commovetur? Propterea, quae poena ab dis immor-</td><td></td></tr><tr><td>talibus periuro, haec eadem mendaci constituta est; non</td><td></td></tr><tr><td>enim ex pactione verborum quibus ius iurandum compre-</td><td>10</td></tr><tr><td>henditur, sed ex perfidia et malitia per quam insidiae ten-</td><td></td></tr><tr><td>duntur alicui, di immortales hominibus irasci et suscensere</td><td></td></tr><tr><td>consuerunt. At ego hoc ex contrario contendo: levior</td><td>47.1</td></tr><tr><td>esset auctoritas Cluvi, si diceret iuratus, quam nunc est,</td><td></td></tr><tr><td>cum dicit iniuratus. Tum enim forsitan improbis nimis</td><td></td></tr><tr><td>cupidus videretur, qui qua de re iudex fuisset testis esset;</td><td></td></tr><tr><td>nunc omnibus non iniquis necesse est castissimus et con-</td><td>5</td></tr><tr><td>stantissimus esse videatur, qui id quod scit familiaribus</td><td></td></tr><tr><td>suis dicit. </td><td></td></tr><tr><td>  Dic nunc, si potes, si res, si causa patitur, Cluvium esse</td><td>48.1</td></tr><tr><td>mentitum! Mentitus est Cluvius? Ipsa mihi veritas</td><td></td></tr><tr><td>manum iniecit et paulisper consistere et commorari coegit.</td><td></td></tr><tr><td>Vnde hoc totum ductum et conflatum mendacium est?</td><td></td></tr><tr><td>Roscius est videlicet homo callidus et versutus. Hoc</td><td>5</td></tr><tr><td>initio cogitare coepit: 'quoniam Fannius a me petit</td><td></td></tr><tr><td>HS <span class="caps">i</span>ↄↄↄ, petam a C. Cluvio, equite &lt;Romano&gt;, ornatissimo</td><td></td></tr><tr><td>homine, ut mea causa mentiatur, dicat decisionem factam</td><td></td></tr><tr><td>esse quae facta non est, HS <span class="caps">ccci</span>ↄↄↄ a Flavio data esse</td><td></td></tr><tr><td>Fannio quae data non sunt.' Est hoc principium im-</td><td>10</td></tr><tr><td>probi animi, miseri ingeni, nullius consili. Quid deinde?</td><td>49.1</td></tr><tr><td>Postea quam se praeclare confirmavit, venit ad Cluvium.</td><td></td></tr><tr><td>Quem hominem? levem? Immo gravissimum. Mobilem?</td><td></td></tr><tr><td>Immo constantissimum. Familiarem? Immo alienissi- </td><td></td></tr><tr><td>mum. Hunc postea quam salutavit, rogare coepit blande et</td><td>5</td></tr><tr><td>concinne scilicet: 'mentire mea causa, viris optimis, tuis</td><td></td></tr><tr><td>familiaribus, praesentibus dic Flavium cum Fannio de</td><td></td></tr><tr><td>Panurgo decidisse qui nihil transegit; dic HS <span class="caps">ccci</span>ↄↄↄ</td><td></td></tr><tr><td>dedisse qui assem nullum dedit.' Quid ille respondit?</td><td></td></tr><tr><td>'Ego vero cupide et libenter mentiar tua causa, et, si</td><td>10</td></tr><tr><td>quando me peierare &lt;vis&gt;, ut paululum tu compendi facias,</td><td></td></tr><tr><td>paratum fore scito; non fuit causa cur tantum laborem</td><td></td></tr><tr><td>caperes et ad me venires; per nuntium hoc quod erat tam</td><td></td></tr><tr><td>leve transigere potuisti.' Pro deum hominumque fidem!</td><td>50.1</td></tr><tr><td>hoc aut Roscius umquam a Cluvio petisset, si HS miliens</td><td></td></tr><tr><td>in iudicium haberet, aut Cluvius Roscio petenti conces-</td><td></td></tr><tr><td>sisset, si universae praedae particeps esset? vix me dius</td><td></td></tr><tr><td>fidius tu, Fanni, a Ballione aut aliquo eius simili hoc et</td><td>5</td></tr><tr><td>postulare auderes et impetrare posses. Quod cum est veri-</td><td></td></tr><tr><td>tate falsum, tum ratione quoque est incredibile; obliviscor</td><td></td></tr><tr><td>enim Roscium et Cluvium viros esse primarios; improbos</td><td></td></tr><tr><td>temporis causa esse fingo. Falsum subornavit testem Ro-</td><td>51.1</td></tr><tr><td>scius Cluvium! Cur tam sero? cur cum altera pensio</td><td></td></tr><tr><td>solvenda esset, non tum cum prima? nam iam antea HS</td><td></td></tr><tr><td><span class="caps">i</span>ↄↄↄ dissolverat. Deinde, si iam persuasum erat Cluvio ut</td><td></td></tr><tr><td>mentiretur, cur potius HS <span class="caps">ccci</span>ↄↄↄ quam <span class="caps">ccci</span>ↄↄↄ <span class="caps">ccci</span>ↄↄↄ</td><td>5</td></tr><tr><td><span class="caps">ccci</span>ↄↄↄ data dixit Fannio &lt;a&gt; Flavio, cum ex restipulatione</td><td></td></tr><tr><td>pars eius dimidia Rosci esset? Iam intellegis, C. Piso,</td><td></td></tr><tr><td>sibi soli, societati nihil Roscium petisse. Hoc quoniam</td><td></td></tr><tr><td>sentit Saturius esse apertum, resistere et repugnare contra</td><td></td></tr><tr><td>veritatem non audet, aliud fraudis et insidiarum in eodem</td><td>10</td></tr><tr><td>vestigio deverticulum reperit. </td><td></td></tr>
        </table>