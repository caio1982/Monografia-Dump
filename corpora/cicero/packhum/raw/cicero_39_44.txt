<table>
          <script>targetHit=0;</script>
          <tr><td>  Vides igitur, ut ad te oratorem, Brute, pervenerimus</td><td>231.1</td></tr><tr><td>tam multis inter nostrum tuumque initium dicendi inter-</td><td></td></tr><tr><td>positis oratoribus; ex quibus, quoniam in hoc sermone</td><td></td></tr><tr><td>nostro statui neminem eorum qui viverent nominare, ne</td><td></td></tr><tr><td>vos curiosius eliceretis ex me quid de quoque iudicarem,</td><td>5</td></tr><tr><td>eos qui iam sunt mortui nominabo. </td><td></td></tr><tr><td>  Tum Brutus: non est, inquit, ista causa quam dicis,</td><td></td></tr><tr><td>quam ob rem de iis qui vivunt nihil velis dicere.  </td><td></td></tr><tr><td>  Quaenam igitur, inquam, est? </td><td></td></tr><tr><td>  Vereri te, inquit, arbitror ne per nos hic sermo tuus</td><td>10</td></tr><tr><td>emanet et ii tibi suscenseant, quos praeterieris. </td><td></td></tr><tr><td>  Quid? vos, inquam, tacere non poteritis? </td><td></td></tr><tr><td>  Nos quidem, inquit, facillime; sed tamen te arbitror</td><td></td></tr><tr><td>malle ipsum tacere quam taciturnitatem nostram experiri. </td><td></td></tr><tr><td>  Tum ego: vere tibi, inquam, Brute, dicam. non me</td><td>232.1</td></tr><tr><td>existimavi in hoc sermone usque ad hanc aetatem esse</td><td></td></tr><tr><td>venturum; sed ita traxit ordo aetatum orationem, ut iam</td><td></td></tr><tr><td>ad minoris etiam pervenerim. </td><td></td></tr><tr><td>  Interpone igitur, inquit, si quos videtur; deinde red-</td><td>5</td></tr><tr><td>eamus ad te et ad Hortensium. </td><td></td></tr><tr><td>  Immo vero, inquam, ad Hortensium; de me alii dicent,</td><td></td></tr><tr><td>si qui volent. </td><td></td></tr><tr><td>  Minime vero, inquit. nam etsi me facile omni tuo ser-</td><td></td></tr><tr><td>mone tenuisti, tamen is mihi longior videtur, quod propero</td><td>10</td></tr><tr><td>audire de te; nec vero tam de virtutibus dicendi tuis, quae</td><td></td></tr><tr><td>cum omnibus tum certe mihi notissimae sunt, quam quod</td><td></td></tr><tr><td>gradus tuos et quasi processus dicendi studeo cognoscere. </td><td></td></tr><tr><td>  Geretur, inquam, tibi mos, quoniam me non ingeni</td><td>233.1</td></tr><tr><td>praedicatorem esse vis sed laboris mei. verum interponam,</td><td></td></tr><tr><td>ut placet, alios et a M. Crasso, qui fuit aequalis Hortensi,</td><td></td></tr><tr><td>exordiar. </td><td></td></tr>
        </table>