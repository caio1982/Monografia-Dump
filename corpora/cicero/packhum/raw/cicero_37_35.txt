<table>
          <script>targetHit=0;</script>
          <tr><td>  'Atqui, si ita placet,' inquit [Antonius] 'trademus etiam,</td><td>2.204.5</td></tr><tr><td>quae nos sequi in dicendo quaeque maxime spectare </td><td></td></tr><tr><td>solemus; docuit enim iam nos longa vita ususque rerum</td><td></td></tr><tr><td>maximarum, ut quibus rebus animi hominum moverentur</td><td></td></tr><tr><td>teneremus. Equidem primum considerare soleo, postuletne</td><td>205.1</td></tr><tr><td>causa; nam neque parvis in rebus adhibendae sunt hae</td><td></td></tr><tr><td>dicendi faces neque ita animatis hominibus, ut nihil ad</td><td></td></tr><tr><td>eorum mentis oratione flectendas proficere possimus, ne</td><td></td></tr><tr><td>aut inrisione aut odio digni putemur, si aut tragoedias</td><td>5</td></tr><tr><td>agamus in nugis aut convellere adoriamur ea, quae non</td><td></td></tr><tr><td>possint commoveri. Iam quoniam haec fere maxime sunt</td><td>206.1</td></tr><tr><td>in iudicum animis aut, quicumque illi erunt, apud quos</td><td></td></tr><tr><td>agemus, oratione molienda, amor odium iracundia, invidia</td><td></td></tr><tr><td>misericordia, spes laetitia, timor molestia: sentimus amorem</td><td></td></tr><tr><td>conciliari, si id iure videamur, quod sit utile ipsis, apud</td><td>5</td></tr><tr><td>quos agamus, defendere, aut si pro bonis viris aut certe pro</td><td></td></tr><tr><td>eis, qui illis boni atque utiles sint, laborare, namque haec</td><td></td></tr><tr><td>res amorem magis conciliat, illa virtutis defensio caritatem;</td><td></td></tr><tr><td>plusque proficit, si proponitur spes utilitatis futurae quam</td><td></td></tr><tr><td>praeteriti benefici commemoratio. Enitendum est ut</td><td>207.1</td></tr><tr><td>ostendas in ea re, quam defendas, aut dignitatem esse aut</td><td></td></tr><tr><td>utilitatem, eumque, cui concilies hunc amorem, significes</td><td></td></tr><tr><td>nihil ad utilitatem suam rettulisse ac nihil omnino fecisse</td><td></td></tr><tr><td>causa sua; invidetur enim commodis hominum ipsorum,</td><td>5</td></tr><tr><td>studiis autem eorum ceteris commodandi favetur. Viden-</td><td>208.1</td></tr><tr><td>dumque hoc loco est ne, quos ob benefacta diligi volemus,</td><td></td></tr><tr><td>eorum laudem atque gloriam, cui maxime invideri solet,</td><td></td></tr><tr><td>nimis efferre videamur; atque eisdem his ex locis et in alios</td><td></td></tr><tr><td>odium struere discemus et a nobis ac nostris demovere;</td><td>5</td></tr><tr><td>eademque haec genera sunt tractanda in iracundia vel</td><td></td></tr><tr><td>excitanda vel sedanda; nam si, quod ipsis, qui audiunt, </td><td></td></tr><tr><td>perniciosum aut inutile sit, id factum augeas, odium creatur;</td><td></td></tr><tr><td>sin, quod aut in bonos viros aut in eos, quos minime quis-</td><td></td></tr><tr><td>que debuerit, aut in rem publicam, tum excitatur, si non tam</td><td>10</td></tr><tr><td>acerbum odium, tamen aut invidiae aut odi non dissimilis</td><td></td></tr><tr><td>offensio; item timor incutitur aut ex ipsorum periculis aut</td><td>209.1</td></tr><tr><td>ex communibus: interior est ille proprius; sed hic quoque</td><td></td></tr><tr><td>communis ad eandem similitudinem est perducendus. Par</td><td></td></tr><tr><td>atque una ratio est spei, laetitiae, molestiae; sed haud sciam</td><td></td></tr><tr><td>an acerrimus longe sit omnium motus invidiae nec minus</td><td>5</td></tr><tr><td>virium opus sit in ea comprimenda quam in excitanda.</td><td></td></tr><tr><td>Invident autem homines maxime paribus aut inferioribus,</td><td></td></tr><tr><td>cum se relictos sentiunt, illos autem dolent evolasse; sed</td><td></td></tr><tr><td>etiam superioribus invidetur saepe vehementer et eo magis,</td><td></td></tr><tr><td>si intolerantius se iactant et aequabilitatem communis iuris</td><td>10</td></tr><tr><td>praestantia dignitatis aut fortunae suae transeunt; quae si</td><td></td></tr><tr><td>inflammanda sunt, maxime dicendum est non esse virtute</td><td></td></tr><tr><td>parata, deinde etiam vitiis atque peccatis, tum, si erunt</td><td></td></tr><tr><td>honestiora atque graviora, tamen non esse tanta illa merita,</td><td></td></tr><tr><td>quantam insolentiam hominis quantumque fastidium; ad</td><td>210.1</td></tr><tr><td>sedandum autem, magno illa labore, magnis periculis esse</td><td></td></tr><tr><td>parta nec ad suum commodum, sed ad aliorum esse conlata;</td><td></td></tr><tr><td>&lt;eum&gt;que, si quam gloriam peperisse videatur, tamen etsi ea</td><td></td></tr><tr><td>non sit iniqua merces periculi, tamen ea non delectari</td><td>5</td></tr><tr><td>totamque abicere atque deponere; omninoque perficiendum</td><td></td></tr><tr><td>est, quoniam plerique sunt invidi maximeque hoc est com-</td><td></td></tr><tr><td>mune vitium et perpetuum, invidetur autem praestanti</td><td></td></tr><tr><td>florentique fortunae, ut haec opinio minuatur et illa ex-</td><td></td></tr><tr><td>cellens opinione fortuna cum laboribus et miseriis permixta </td><td>10</td></tr><tr><td>[esse] videatur. Iam misericordia movetur, si is, qui audit,</td><td>211.1</td></tr><tr><td>adduci potest ut illa, quae de altero deplorentur, ad suas res</td><td></td></tr><tr><td>revocet, quas aut tulerit acerbas aut timeat, ut intuens alium</td><td></td></tr><tr><td>crebro ad se ipsum revertatur; et cum singuli casus huma-</td><td></td></tr><tr><td>narum miseriarum graviter accipiuntur, si dicuntur dolenter,</td><td>5</td></tr><tr><td>tum adflicta et prostrata virtus maxime luctuosa est. </td><td></td></tr>
        </table>