<table>
          <script>targetHit=0;</script>
          <tr class="title first  date"><td><span class="snum">47</span> vel <span class="snum">46</span></td><td></td></tr><tr class="title last  "><td>M. CICERO S. D. ALLIENO PRO COS.</td><td></td></tr><tr><td>Et te scire arbitror quanti fecerim C. Avianium Flaccum et</td><td>13.79.1.1</td></tr><tr><td>ego ex ipso audieram, optimo et gratissimo homine, quam a</td><td></td></tr><tr><td>te liberaliter esset tractatus. eius filios dignissimos illo patre</td><td></td></tr><tr><td>meosque necessarios, quos ego unice diligo, commendo tibi</td><td></td></tr><tr><td>sic ut maiore studio nullos commendare possim. C. Avianius</td><td>5</td></tr><tr><td>in Sicilia est, Marcus est nobiscum; ut illius dignitatem</td><td></td></tr><tr><td>praesentis ornes, rem utriusque defendas te rogo. hoc mihi</td><td></td></tr><tr><td>gratius in ista provincia facere nihil potes, idque ut facias te</td><td></td></tr><tr><td>vehementer etiam atque etiam rogo. </td><td></td></tr>
        </table>