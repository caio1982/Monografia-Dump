<table>
          <script>targetHit=0;</script>
          <tr><td>  Quid si etiam Vellei falsum illud omnino est, nullam</td><td>1.81.1</td></tr><tr><td>aliam nobis de deo cogitantibus speciem nisi hominis</td><td></td></tr><tr><td>occurrere: tamenne ista tam absurda defendes? Nobis</td><td></td></tr><tr><td>fortasse sic occurrit ut dicis; a parvis enim Iovem </td><td></td></tr><tr><td>Iunonem Minervam Neptunum Vulcanum Apollinem re-</td><td>5</td></tr><tr><td>liquos deos ea facie novimus qua pictores fictoresque</td><td></td></tr><tr><td>voluerunt, neque solum facie sed etiam ornatu aetate</td><td></td></tr><tr><td>vestitu. at non Aegyptii nec Syri nec fere cuncta bar-</td><td></td></tr><tr><td>baria; firmiores enim videas apud eos opiniones esse</td><td></td></tr><tr><td>de bestiis quibusdam quam apud nos de sanctissimis</td><td>10</td></tr><tr><td>templis et simulacris deorum. etenim fana multa spo-</td><td>82.1</td></tr><tr><td>liata et simulacra deorum de locis sanctissimis ablata</td><td></td></tr><tr><td>videmus a nostris, at vero ne fando quidem auditumst</td><td></td></tr><tr><td>crocodilum aut ibin aut faelem violatum ab Aegyptio.</td><td></td></tr><tr><td>quid igitur censes Apim illum sanctum Aegyptiorum</td><td>5</td></tr><tr><td>bovem nonne deum videri Aegyptiis? tam hercle quam</td><td></td></tr><tr><td>tibi illam vestram Sospitam. Quam tu numquam ne in</td><td></td></tr><tr><td>somnis quidem vides nisi cum pelle caprina cum hasta</td><td></td></tr><tr><td>cum scutulo cum calceolis repandis. at non est talis</td><td></td></tr><tr><td>Argia nec Romana Iuno. ergo alia species Iunonis Ar-</td><td>10</td></tr><tr><td>givis alia Lanuinis. et quidem alia nobis Capitolini alia</td><td></td></tr><tr><td>Afris Hammonis Iovis. Non pudet igitur physicum id</td><td>83.1</td></tr><tr><td>est speculatorem venatoremque naturae ab animis con-</td><td></td></tr><tr><td>suetudine inbutis petere testimonium veritatis? isto</td><td></td></tr><tr><td>enim modo dicere licebit Iovem semper barbatum,</td><td></td></tr><tr><td>Apollinem semper inberbem, caesios oculos Minervae,</td><td>5</td></tr><tr><td>caeruleos esse Neptuni. et quidem laudamus esse Athe-</td><td></td></tr><tr><td>nis Volcanum eum quem fecit Alcamenes, in quo stante</td><td></td></tr><tr><td>atque vestito leviter apparet claudicatio non deformis:</td><td></td></tr><tr><td>claudum igitur habebimus deum, quoniam de Volcano</td><td></td></tr><tr><td>sic accepimus. Age et his vocabulis esse deos facimus</td><td>10</td></tr><tr><td>quibus a nobis nominantur? at primum quot hominum</td><td>84.1</td></tr><tr><td>linguae tot nomina deorum; non enim ut tu Velleius</td><td></td></tr><tr><td>quocumque veneris sic idem in Italia Volcanus idem in</td><td></td></tr><tr><td>Africa idem in Hispania. deinde nominum non magnus</td><td></td></tr><tr><td>numerus ne in pontificiis quidem nostris, deorum au- </td><td>5</td></tr><tr><td>tem innumerabilis. an sine nominibus sunt? istud qui-</td><td></td></tr><tr><td>dem ita vobis dicere necesse est; quid enim attinet,</td><td></td></tr><tr><td>cum una facies sit, plura esse nomina? Quam bellum</td><td></td></tr><tr><td>erat Vellei confiteri potius nescire quod nescires quam</td><td></td></tr><tr><td>ista effutientem nauseare atque ipsum sibi displicere.</td><td>10</td></tr><tr><td>An tu mei similem putas esse aut tui deum? profecto</td><td></td></tr><tr><td>non putas. </td><td></td></tr>
        </table>