<table>
          <script>targetHit=0;</script>
          <tr class="title first  date"><td>Sext<span class="snum">.</span> <span class="snum">44(?)</span> Athenis</td><td></td></tr><tr class="title last  "><td>CICERO F. TIRONI SUO DULCISSIMO S.</td><td></td></tr><tr><td>Cum vehementer tabellarios exspectarem cottidie, aliquando</td><td>16.21.1.1</td></tr><tr><td>venerunt post diem quadragensimum et sextum quam a vobis</td><td></td></tr><tr><td>discesserant. quorum mihi fuit adventus exoptatissimus. nam </td><td></td></tr><tr><td>cum maximam cepissem laetitiam ex humanissimi et carissimi</td><td></td></tr><tr><td>patris epistula, tum vero iucundissimae tuae litterae cumu-</td><td>5</td></tr><tr><td>lum mihi gaudi attulerunt. itaque me iam non paenitebat</td><td></td></tr><tr><td>intercapedinem scribendi fecisse, sed potius laetabar;</td><td></td></tr><tr><td>fructum enim magnum humanitatis tuae capiebam ex silentio</td><td></td></tr><tr><td>mearum litterarum. vehementer igitur gaudeo te meam sine</td><td></td></tr><tr><td>dubitatione accepisse excusationem. </td><td>10</td></tr><tr><td>  Gratos tibi optatosque esse qui de me rumores adferuntur</td><td>2.1</td></tr><tr><td>non dubito, mi dulcissime Tiro, praestaboque et enitar ut in</td><td></td></tr><tr><td>dies magis magisque haec nascens de me duplicetur opinio.</td><td></td></tr><tr><td>qua re quod polliceris te bucinatorem fore existimationis</td><td></td></tr><tr><td>meae, firmo id constantique animo facias licet. tantum enim</td><td>5</td></tr><tr><td>mihi dolorem cruciatumque attulerunt errata aetatis meae</td><td></td></tr><tr><td>ut non solum animus a factis sed aures quoque a com-</td><td></td></tr><tr><td>memoratione abhorreant. cuius te sollicitudinis et doloris</td><td></td></tr><tr><td>participem fuisse notum exploratumque est mihi, nec id</td><td></td></tr><tr><td>mirum; nam cum omnia mea causa velles mihi successa,</td><td>10</td></tr><tr><td>tum etiam tua. socium enim te meorum commodorum</td><td></td></tr><tr><td>semper esse volui. quoniam igitur tum ex me doluisti, nunc</td><td>3.1</td></tr><tr><td>ut duplicetur tuum ex me gaudium praestabo. </td><td></td></tr><tr><td>  Cratippo me scito non ut discipulum sed ut filium esse</td><td></td></tr><tr><td>coniunctissimum. nam cum [et] audio illum libenter tum</td><td></td></tr><tr><td>etiam propriam eius suavitatem vehementer amplector. sum</td><td>5</td></tr><tr><td>totos dies cum eo noctisque saepe numero partem; exoro</td><td></td></tr><tr><td>enim ut mecum quam saepissime cenet. hac introducta</td><td></td></tr><tr><td>consuetudine saepe inscientibus nobis et cenantibus obrepit</td><td></td></tr><tr><td>sublataque severitate philosophiae humanissime nobiscum</td><td></td></tr><tr><td>iocatur. qua re da operam ut hunc talem, tam iucundum,</td><td>10</td></tr><tr><td>tam excellentem virum videas quam primum. </td><td></td></tr><tr><td>  Nam quid ego de Bruttio dicam, quem nullo tempore a me </td><td>4.1</td></tr><tr><td>patior discedere? cuius cum frugi severaque est vita tum</td><td></td></tr><tr><td>etiam iucundissima convictio; non est enim seiunctus iocus</td><td></td></tr><tr><td>a philologia et cottidiana συζητήσει. huic ego locum in</td><td></td></tr><tr><td>proximo conduxi et, ut possum, ex meis angustiis illius</td><td>5</td></tr><tr><td>sustento tenuitatem. praeterea declamitare Graece apud</td><td>5.1</td></tr><tr><td>Cassium institui, Latine autem apud Bruttium exerceri volo.</td><td></td></tr><tr><td>utor familiaribus et cottidianis convictoribus quos secum</td><td></td></tr><tr><td>Mitylenis Cratippus adduxit, hominibus et doctis et illi</td><td></td></tr><tr><td>probatissimis. multum etiam mecum est Epicrates, princeps</td><td>5</td></tr><tr><td>Atheniensium, et Leonides et horum ceteri similes. τὰ μὲν</td><td></td></tr><tr><td>οὖν καθ’ ἡμᾶς τάδε. </td><td></td></tr><tr><td>  De Gorgia autem quod mihi scribis, erat quidem ille in</td><td>6.1</td></tr><tr><td>cottidiana declamatione utilis, sed omnia postposui dum</td><td></td></tr><tr><td>modo praeceptis patris parerem; διαρρήδην enim scripserat</td><td></td></tr><tr><td>ut eum dimitterem statim. tergiversari nolui, ne mea nimia</td><td></td></tr><tr><td>σπουδὴ suspicionem ei aliquam importaret. deinde illud</td><td>5</td></tr><tr><td>etiam mihi succurrebat, grave esse me de iudicio patris</td><td></td></tr><tr><td>iudicare. tuum tamen studium et consilium gratum accep-</td><td>7.1</td></tr><tr><td>tumque est mihi. </td><td></td></tr><tr><td>  Excusationem angustiarum tui temporis accipio; scio enim</td><td></td></tr><tr><td>quam soleas esse occupatus. emisse te praedium vehementer</td><td></td></tr><tr><td>gaudeo feliciterque tibi rem istam evenire cupio. hoc loco me</td><td>5</td></tr><tr><td>tibi gratulari noli mirari; eodem enim fere loco tu quoque</td><td></td></tr><tr><td>emisse te fecisti me certiorem. habes! deponendae tibi sunt</td><td></td></tr><tr><td>urbanitates; rusticus Romanus factus es. quo modo ego</td><td></td></tr><tr><td>mihi nunc ante oculos tuum iucundissimum conspectum</td><td></td></tr><tr><td>propono! videor enim videre ementem te rusticas res, cum</td><td>10</td></tr><tr><td>vilico loquentem, in lacinia servantem ex mensa secunda</td><td></td></tr><tr><td>semina. sed, quod ad rem pertinet, me tum tibi defuisse aeque</td><td></td></tr><tr><td>ac tu doleo. sed noli dubitare, mi Tiro, quin te sublevaturus </td><td></td></tr><tr><td>sim, si modo fortuna me, praesertim cum sciam communem</td><td></td></tr><tr><td>nobis emptum esse istum fundum. </td><td>15</td></tr><tr><td>  De mandatis quod tibi curae fuit est mihi gratum. sed</td><td>8.1</td></tr><tr><td>peto a te ut quam celerrime mihi librarius mittatur, maxime</td><td></td></tr><tr><td>quidem Graecus. multum mihi enim eripitur operae in</td><td></td></tr><tr><td>exscribendis hypomnematis. tu velim in primis cures ut</td><td></td></tr><tr><td>valeas, ut una συμφιλολογεῖν possimus. Anterum tibi</td><td>5</td></tr><tr><td>commendo. </td><td></td></tr><tr><td>  Vale.</td><td></td></tr>
        </table>