<table>
          <script>targetHit=0;</script>
          <tr><td>  Congerantur in unum omnia, ut idem oculis et</td><td>5.117.5</td></tr><tr><td>auribus captus sit, prematur etiam doloribus acerru-</td><td></td></tr><tr><td>mis corporis. qui primum per se ipsi plerumque con- </td><td></td></tr><tr><td>ficiunt hominem; sin forte longinquitate producti ve-</td><td></td></tr><tr><td>hementius tamen torquent, quam ut causa sit cur</td><td></td></tr><tr><td>ferantur, quid est tandem, dii boni, quod laboremus?</td><td>10</td></tr><tr><td>portus enim praesto est, quoniam mors †ibidem est,</td><td></td></tr><tr><td>aeternum nihil sentiendi receptaculum. Theodorus</td><td></td></tr><tr><td>Lysimacho mortem minitanti 'magnum vero' inquit</td><td></td></tr><tr><td>'effecisti, si cantharidis vim consecutus es', Paulus</td><td>118.1</td></tr><tr><td>Persi deprecanti, ne in triumpho duceretur, 'in tua id</td><td></td></tr><tr><td>quidem potestate est.' multa primo die, cum de ipsa</td><td></td></tr><tr><td>morte quaereremus, non pauca etiam postero, cum</td><td></td></tr><tr><td>ageretur de dolore, sunt dicta de morte, quae qui recor-</td><td>5</td></tr><tr><td>detur, haud sane periculum est ne non mortem aut</td><td></td></tr><tr><td>optandam aut certe non timendam putet. mihi quidem</td><td></td></tr><tr><td>in vita servanda videtur illa lex, quae in Graecorum</td><td></td></tr><tr><td>conviviis optinetur: 'aut bibat' inquit 'aut abeat.' et</td><td></td></tr><tr><td>recte. aut enim fruatur aliquis pariter cum aliis vo-</td><td>10</td></tr><tr><td>luptate potandi aut, ne sobrius in violentiam vinolen-</td><td></td></tr><tr><td>torum incidat, ante discedat. sic iniurias fortunae,</td><td></td></tr><tr><td>quas ferre nequeas, defugiendo relinquas. Haec ea-</td><td></td></tr><tr><td>dem, quae Epicurus, totidem verbis dicit Hieronymus. </td><td></td></tr><tr><td>  Quodsi is philosophis, quorum ea sententia est, ut</td><td>119.1</td></tr><tr><td>virtus per se ipsa nihil valeat, omneque, quod ho- </td><td></td></tr><tr><td>nestum nos et laudabile esse dicamus, id illi cassum</td><td></td></tr><tr><td>quiddam et inani vocis sono decoratum esse dicant,—</td><td></td></tr><tr><td>&lt;si&gt; i tamen semper beatum censent esse sapientem,</td><td>5</td></tr><tr><td>quid tandem a Socrate et Platone profectis philoso-</td><td></td></tr><tr><td>phis faciendum videtur? quorum alii tantam praestan-</td><td></td></tr><tr><td>tiam in bonis animi esse dicunt, ut ab is corporis et</td><td></td></tr><tr><td>externa obruantur, alii autem haec ne bona quidem</td><td></td></tr><tr><td>ducunt, in animo reponunt omnia. quorum contro-</td><td>120.1</td></tr><tr><td>versiam solebat tamquam honorarius arbiter iudicare</td><td></td></tr><tr><td>Carneades. nam cum, quaecumque bona Peripateticis,</td><td></td></tr><tr><td>eadem Stoicis commoda viderentur neque tamen Peri-</td><td></td></tr><tr><td>patetici plus tribuerent divitiis bonae valetudini cete-</td><td>5</td></tr><tr><td>ris rebus generis eiusdem quam Stoici, cum ea re, non</td><td></td></tr><tr><td>verbis ponderarentur, causam esse dissidendi negabat.</td><td></td></tr><tr><td>quare hunc locum ceterarum disciplinarum philosophi</td><td></td></tr><tr><td>quem ad modum optinere possint, ipsi viderint; mihi</td><td></td></tr><tr><td>tamen gratum est, quod de sapientium perpetua bene</td><td>10</td></tr><tr><td>vivendi facultate dignum quiddam philosophorum voce</td><td></td></tr><tr><td>profitentur. </td><td></td></tr>
        </table>