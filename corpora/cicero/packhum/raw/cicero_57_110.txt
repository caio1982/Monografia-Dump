<table>
          <script>targetHit=0;</script>
          <tr class="title first  date"><td>xi Kal<span class="snum">.</span> Oct<span class="snum">.</span> <span class="snum">51</span> in castris ad Cybistra</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quam vellem Romae esses, si forte non es! nihil enim certi</td><td>5.18.1.1</td></tr><tr><td>habebamus nisi accepisse nos tuas litteras a. d. <span class="caps">xiiii</span> Kal. Sext.</td><td></td></tr><tr><td>datas, in quibus scriptum esset te in Epirum iturum circiter</td><td></td></tr><tr><td>Kal. Sext. sed sive Romae es sive in Epiro, Parthi Euphraten</td><td></td></tr><tr><td>transierunt duce Pacoro, Orodis regis Parthorum filio, cunctis</td><td>5</td></tr><tr><td>fere copiis. Bibulus nondum audiebatur esse in Syria; Cassius </td><td></td></tr><tr><td>in oppido Antiochia est cum omni exercitu, nos in Cappadocia</td><td></td></tr><tr><td>ad Taurum cum exercitu ad Cybistra; hostis in Cyrrhestica,</td><td></td></tr><tr><td>quae Syriae pars proxima est provinciae meae. his de rebus</td><td></td></tr><tr><td>scripsi ad senatum; quas litteras, si es Romae videbis putesne</td><td>10</td></tr><tr><td>reddendas, et multa, immo omnia, quorum κεφάλαιον ne</td><td></td></tr><tr><td>quid inter caesa et porrecta, ut aiunt, oneris mihi addatur</td><td></td></tr><tr><td>aut temporis. nobis enim hac infirmitate exercitus, inopia</td><td></td></tr><tr><td>sociorum, praesertim fidelium, certissimum subsidium est</td><td></td></tr><tr><td>hiems. ea si venerit nec illi ante in meam provinciam tran-</td><td>15</td></tr><tr><td>sierint, unum vereor ne senatus propter urbanarum rerum</td><td></td></tr><tr><td>metum Pompeium nolit dimittere. quod si alium ad ver</td><td></td></tr><tr><td>mittit, non laboro, nobis modo temporis ne quid prorogetur. </td><td></td></tr><tr><td>  Haec igitur, si es Romae; sin abes aut etiam si ades, haec</td><td>2.1</td></tr><tr><td>negotia sic se habent. stamus animis et, quia consiliis, ut</td><td></td></tr><tr><td>videmur, bonis utimur, speramus etiam manu. tuto con-</td><td></td></tr><tr><td>sedimus, copioso a frumento, Ciliciam prope conspiciente,</td><td></td></tr><tr><td>expedito ad mutandum loco, parvo exercitu sed, ut spero,</td><td>5</td></tr><tr><td>ad benevolentiam erga nos consentiente; quem nos Deiotari</td><td></td></tr><tr><td>adventu cum suis omnibus copiis duplicaturi eramus. sociis</td><td></td></tr><tr><td>multo fidelioribus utimur quam quisquam usus est; quibus</td><td></td></tr><tr><td>incredibilis videtur nostra et mansuetudo et abstinentia.</td><td></td></tr><tr><td>dilectus habetur civium Romanorum; frumentum ex agris</td><td>10</td></tr><tr><td>in loca tuta comportatur. si fuerit occasio, manu, si minus,</td><td></td></tr><tr><td>locis nos defendemus. </td><td></td></tr><tr><td>  Qua re bono animo es; video enim te et, quasi coram adsis,</td><td>3.1</td></tr><tr><td>ita cerno συμπάθειαν amoris tui. sed te rogo, si ullo pacto</td><td></td></tr><tr><td>fieri poterit, si integra in senatu nostra causa ad Kal. Ian. </td><td></td></tr><tr><td>manserit, ut Romae sis mense Ianuario. profecto nihil accipiam</td><td></td></tr><tr><td>iniuriae, si tu aderis. amicos consules habemus, nostrum</td><td>5</td></tr><tr><td>tribunum pl. Furnium. verum tua est opus adsiduitate,</td><td></td></tr><tr><td>prudentia, gratia. tempus est necessarium. sed turpe est me</td><td></td></tr><tr><td>pluribus verbis agere tecum. </td><td></td></tr><tr><td>  Cicerones nostri sunt apud Deiotarum, sed, si opus erit,</td><td>4.1</td></tr><tr><td>deducentur Rhodum. tu si es Romae, ut soles, diligen-</td><td></td></tr><tr><td>tissime, si in Epiro, mitte tamen ad nos de tuis aliquem</td><td></td></tr><tr><td>tabellarium, et ut tu quid nos agamus et nos quid tu agas</td><td></td></tr><tr><td>quidque acturus sis scire possimus. ego tui Bruti rem sic ago</td><td>5</td></tr><tr><td>ut suam ipse non ageret. sed iam exhibeo pupillum neque</td><td></td></tr><tr><td>defendo; sunt enim negotia et lenta et inania. faciam tamen</td><td></td></tr><tr><td>satis, tibi quidem, cui difficilius est quam ipsi; sed certe satis</td><td></td></tr><tr><td>faciam utrique.</td><td></td></tr>
        </table>