<table>
          <script>targetHit=0;</script>
          <tr><td>  Lugent omnes provinciae, queruntur omnes liberi populi,</td><td>2.3.207.1</td></tr><tr><td>regna denique etiam omnia de nostris cupiditatibus et</td><td></td></tr><tr><td>iniuriis expostulant; locus intra Oceanum iam nullus est</td><td></td></tr><tr><td>neque tam longinquus neque tam reconditus quo non per</td><td></td></tr><tr><td>haec tempora nostrorum hominum libido iniquitasque per-</td><td>5</td></tr><tr><td>vaserit; sustinere iam populus Romanus omnium nationum</td><td></td></tr><tr><td>non vim, non arma, non bellum, sed luctum, lacrimas, queri-</td><td></td></tr><tr><td>monias non potest. In eius modi re ac moribus, si is qui</td><td></td></tr><tr><td>erit adductus in iudicium, cum manifestis in flagitiis tene-</td><td></td></tr><tr><td>bitur, alios eadem fecisse dicet, illi exempla non deerunt:</td><td>10</td></tr><tr><td>rei publicae salus deerit, si improborum exemplis improbi</td><td></td></tr><tr><td>iudicio ac periculo liberabuntur. Placent vobis hominum</td><td>208.1</td></tr><tr><td>mores? placet ita geri magistratus ut geruntur? placet</td><td></td></tr><tr><td>socios sic tractari, quod restat, ut per haec tempora tractatos</td><td></td></tr><tr><td>videtis? Cur haec a me opera consumitur? quid sedetis?</td><td></td></tr><tr><td>cur non in media oratione mea consurgitis atque disceditis?</td><td>5</td></tr><tr><td>Vultis autem istorum audacias ac libidines aliqua ex parte</td><td></td></tr><tr><td>resecare? Desinite dubitare utrum sit utilius propter</td><td></td></tr><tr><td>multos improbos uni parcere, an unius improbi supplicio</td><td></td></tr><tr><td>multorum improbitatem coercere. </td><td></td></tr><tr><td>  Tametsi quae ista sunt exempla multorum? Nam cum</td><td>209.1</td></tr><tr><td>in causa tanta, cum in crimine maximo dici a defensore</td><td></td></tr><tr><td>coeptum est factitatum esse aliquid, exspectant ii qui</td><td></td></tr><tr><td>audiunt exempla ex vetere memoria, ex monumentis ac</td><td></td></tr><tr><td>litteris, plena dignitatis, plena antiquitatis; haec enim pluri-</td><td>5</td></tr><tr><td>mum solent et auctoritatis habere ad probandum et iu- </td><td></td></tr><tr><td>cunditatis ad audiendum. Africanos mihi et Catones et</td><td></td></tr><tr><td>Laelios commemorabis et eos fecisse idem dices? Quam-</td><td></td></tr><tr><td>vis res mihi non placeat, tamen contra hominum auctori-</td><td></td></tr><tr><td>tatem pugnare non potero. An, cum eos non poteris,</td><td>10</td></tr><tr><td>proferes hos recentis, Q. Catulum patrem, C. Marium,</td><td></td></tr><tr><td>Q. Scaevolam, M. Scaurum, Q. Metellum? qui omnes</td><td></td></tr><tr><td>provincias habuerunt et frumentum cellae nomine impera-</td><td></td></tr><tr><td>verunt. Magna est hominum auctoritas, et tanta ut</td><td></td></tr><tr><td>etiam delicti suspicionem tegere possit. Non habes ne ex</td><td>210.1</td></tr><tr><td>his quidem hominibus qui nuper fuerunt ullum auctorem</td><td></td></tr><tr><td>istius aestimationis. Quo me igitur aut ad quae exempla</td><td></td></tr><tr><td>revocas? Ab illis hominibus, qui tum versati sunt in re</td><td></td></tr><tr><td>publica cum et optimi mores erant et hominum existimatio</td><td>5</td></tr><tr><td>gravis habebatur et iudicia severa fiebant, ad hanc homi-</td><td></td></tr><tr><td>num libidinem ac licentiam me abducis, et, in quos aliquid</td><td></td></tr><tr><td>exempli populus Romanus statui putat oportere, ab iis tu</td><td></td></tr><tr><td>defensionis exempla quaeris? Non fugio ne hos quidem</td><td></td></tr><tr><td>mores, dum modo ex his ea quae probat populus Romanus</td><td>10</td></tr><tr><td>exempla, non ea quae condemnat sequamur. Non circum-</td><td></td></tr><tr><td>spiciam, non quaeram foris: habeo iudices tecum principes</td><td></td></tr><tr><td>civitatis, P. Servilium et Q. Catulum, qui tanta auctoritate</td><td></td></tr><tr><td>sunt, tantis rebus gestis, ut in illo antiquissimorum clarissi-</td><td></td></tr><tr><td>morumque hominum, de quibus antea dixi, numero repo-</td><td>15</td></tr><tr><td>nantur. Exempla quaerimus, et ea non antiqua. Modo</td><td>211.1</td></tr><tr><td>uterque horum exercitum habuit. Quaere, Hortensi, quo-</td><td></td></tr><tr><td>niam te recentia exempla delectant, quid fecerint. Itane</td><td></td></tr><tr><td>vero? Q. Catulus frumento est usus, pecuniam non coegit;</td><td></td></tr><tr><td>P. Servilius quinquennium exercitui cum praeesset et ista</td><td>5</td></tr><tr><td>ratione innumerabilem pecuniam facere cum posset, non</td><td></td></tr><tr><td>statuit sibi quicquam licere quod non patrem suum, non </td><td></td></tr><tr><td>avum Q. Metellum, clarissimum hominem, facere vidisset:</td><td></td></tr><tr><td>C. Verres reperietur qui, quicquid expediat, id licere dicat?</td><td></td></tr><tr><td>quod nemo nisi improbus fecerit, id aliorum exemplo se</td><td>10</td></tr><tr><td>fecisse defendat? </td><td></td></tr>
        </table>