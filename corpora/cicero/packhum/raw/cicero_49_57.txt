<table>
          <script>targetHit=0;</script>
          <tr><td>  Haec sic dicuntur a Stoicis concludunturque con-</td><td>3.22.1</td></tr><tr><td>tortius. sed latius aliquando dicenda sunt et diffusius;</td><td></td></tr><tr><td>sententiis tamen utendum eorum potissimum, qui</td><td></td></tr><tr><td>maxime forti et, ut ita dicam, virili utuntur ratione</td><td></td></tr><tr><td>atque sententia. nam Peripatetici, familiares nostri,</td><td>5</td></tr><tr><td>quibus nihil est uberius, nihil eruditius, nihil gravius,</td><td></td></tr><tr><td>mediocritates vel perturbationum vel morborum animi</td><td></td></tr><tr><td>mihi non sane probant. omne enim malum, etiam</td><td></td></tr><tr><td>mediocre, malum est; nos autem id agimus, ut id in</td><td></td></tr><tr><td>sapiente nullum sit omnino. nam ut corpus, etiamsi</td><td>10</td></tr><tr><td>mediocriter aegrum est, sanum non est, sic in animo</td><td></td></tr><tr><td>ista mediocritas caret sanitate. itaque praeclare nostri,</td><td></td></tr><tr><td>ut alia multa, molestiam sollicitudinem angorem prop-</td><td></td></tr><tr><td>ter similitudinem corporum aegrorum aegritudinem</td><td></td></tr><tr><td>nominaverunt. hoc propemodum verbo Graeci omnem</td><td>23.1</td></tr><tr><td>animi perturbationem appellant; vocant enim πάθος,</td><td></td></tr><tr><td>id est morbum, quicumque est motus in animo turbi-</td><td></td></tr><tr><td>dus. nos melius: aegris enim corporibus simillima</td><td></td></tr><tr><td>animi est aegritudo, at non similis aegrotationis est</td><td>5</td></tr><tr><td>libido, non inmoderata laetitia, quae est voluptas</td><td></td></tr><tr><td>animi elata et gestiens. ipse etiam metus non est</td><td></td></tr><tr><td>morbi admodum similis, quamquam aegritudini est fi-</td><td></td></tr><tr><td>nitimus, sed proprie, ut aegrotatio in corpore, sic aegri- </td><td></td></tr><tr><td>tudo in animo nomen habet non seiunctum a dolore. do-</td><td>10</td></tr><tr><td>loris huius igitur origo nobis explicanda est, id est causa</td><td></td></tr><tr><td>efficiens aegritudinem in animo tamquam aegrotatio-</td><td></td></tr><tr><td>nem in corpore. nam ut medici causa morbi inventa</td><td></td></tr><tr><td>curationem esse inventam putant, sic nos causa aegri-</td><td></td></tr><tr><td>tudinis reperta medendi facultatem reperiemus. </td><td>15</td></tr><tr><td>  Est igitur causa omnis in opinione, nec vero aegri-</td><td>24.1</td></tr><tr><td>tudinis solum, sed etiam reliquarum omnium pertur-</td><td></td></tr><tr><td>bationum, quae sunt genere quattuor, partibus plures.</td><td></td></tr><tr><td>nam cum omnis perturbatio sit animi motus vel ra-</td><td></td></tr><tr><td>tionis expers vel rationem aspernans vel rationi non</td><td>5</td></tr><tr><td>oboediens, isque motus aut boni aut mali opinione</td><td></td></tr><tr><td>citetur bifariam, quattuor perturbationes aequaliter</td><td></td></tr><tr><td>distributae sunt. nam duae sunt ex opinione boni;</td><td></td></tr><tr><td>quarum altera, voluptas gestiens, id est praeter</td><td></td></tr><tr><td>modum elata laetitia, opinione praesentis magni ali-</td><td>10</td></tr><tr><td>cuius boni, altera, cupiditas, quae recte vel libido</td><td></td></tr><tr><td>dici potest, quae est inmoderata adpetitio opinati</td><td></td></tr><tr><td>magni boni rationi non obtemperans,—ergo haec duo</td><td>25.1</td></tr><tr><td>genera, voluptas gestiens et libido, bonorum opinione</td><td></td></tr><tr><td>turbantur, ut duo reliqua, metus et aegritudo, ma-</td><td></td></tr><tr><td>lorum. nam et metus opinio magni mali inpenden-</td><td></td></tr><tr><td>tis et aegritudo est opinio magni mali praesentis,</td><td>5</td></tr><tr><td>et quidem recens opinio talis mali, ut in eo rectum </td><td></td></tr><tr><td>videatur esse angi, id autem est, ut is qui doleat</td><td></td></tr><tr><td>oportere opinetur se dolere. his autem perturbationi-</td><td></td></tr><tr><td>bus, quas in vitam hominum stultitia quasi quasdam</td><td></td></tr><tr><td>Furias inmittit atque incitat, omnibus viribus atque</td><td>10</td></tr><tr><td>opibus repugnandum est, si volumus hoc, quod datum</td><td></td></tr><tr><td>est vitae, tranquille placideque traducere. </td><td></td></tr>
        </table>