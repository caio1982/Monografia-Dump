<table>
          <script>targetHit=0;</script>
          <tr><td>  Sed, ut omittam communem causam, veniamus ad no-</td><td>20.1</td></tr><tr><td>stram. Vtrum tandem existimas facilius fuisse, Tubero, </td><td></td></tr><tr><td>Ligario ex Africa exire an vobis in Africam non venire?</td><td></td></tr><tr><td>'Poteramusne,' inquies, 'cum senatus censuisset?' Si me</td><td></td></tr><tr><td>consulis, nullo modo; sed tamen Ligarium senatus idem</td><td>5</td></tr><tr><td>legaverat. Atque ille eo tempore paruit cum parere sena-</td><td></td></tr><tr><td>tui necesse erat; vos tum paruistis cum paruit nemo qui</td><td></td></tr><tr><td>noluit. Reprehendo igitur? Minime vero. Neque enim</td><td></td></tr><tr><td>licuit aliter vestro generi, nomini, familiae, disciplinae. Sed</td><td></td></tr><tr><td>hoc non concedo ut, quibus rebus gloriemini in vobis,</td><td>10</td></tr><tr><td>easdem in aliis reprehendatis. Tuberonis sors coniecta est</td><td>21.1</td></tr><tr><td>ex senatus consulto, cum ipse non adesset, morbo etiam</td><td></td></tr><tr><td>impediretur: statuerat excusari. Haec ego novi propter</td><td></td></tr><tr><td>omnis necessitudines quae mihi sunt cum L. Tuberone:</td><td></td></tr><tr><td>domi una eruditi, militiae contubernales, post adfines, in</td><td>5</td></tr><tr><td>omni vita familiares; magnum etiam vinculum quod isdem</td><td></td></tr><tr><td>studiis semper usi sumus. Scio Tuberonem domi manere</td><td></td></tr><tr><td>voluisse: sed ita quidam agebant, ita rei publicae sanctis-</td><td></td></tr><tr><td>simum nomen opponebant ut, etiam si aliter sentiret, viro-</td><td></td></tr><tr><td>rum tamen ipsorum pondus sustinere non posset. Cessit</td><td>22.1</td></tr><tr><td>auctoritati amplissimi viri vel potius paruit: una est pro-</td><td></td></tr><tr><td>fectus cum eis quorum erat una causa. Tardius iter fecit;</td><td></td></tr><tr><td>itaque in Africam venit iam occupatam. Hinc in Ligarium</td><td></td></tr><tr><td>crimen oritur vel ira potius. Nam si crimen est voluisse,</td><td>5</td></tr><tr><td>non minus magnum est vos Africam, arcem omnium pro-</td><td></td></tr><tr><td>vinciarum, natam ad bellum contra hanc urbem gerendum,</td><td></td></tr><tr><td>obtinere voluisse quam aliquem se maluisse. Atque is</td><td></td></tr><tr><td>tamen aliquis Ligarius non fuit: Varus imperium se habere</td><td></td></tr><tr><td>dicebat; fascis certe habebat. Sed quoquo modo se illud</td><td>23.1</td></tr><tr><td>habet, haec querela, Tubero, vestra quid valet? 'Recepti</td><td></td></tr><tr><td>in provinciam non sumus.' Quid, si essetis? Caesarine </td><td></td></tr><tr><td>eam tradituri fuistis an contra Caesarem retenturi? Vide</td><td></td></tr><tr><td>quid licentiae, Caesar, nobis tua liberalitas det vel potius</td><td>5</td></tr><tr><td>audaciae. Si responderit Tubero, Africam, quo senatus</td><td></td></tr><tr><td>eum sorsque miserat, tibi patrem suum traditurum fuisse,</td><td></td></tr><tr><td>non dubitabo apud ipsum te cuius id eum facere interfuit</td><td></td></tr><tr><td>gravissimis verbis eius consilium reprehendere. Non enim,</td><td></td></tr><tr><td>si tibi ea res grata fuisset, esset etiam approbata. Sed</td><td>24.1</td></tr><tr><td>iam hoc totum omitto, non ultra offendam tuas patien-</td><td></td></tr><tr><td>tissimas auris quam ne Tubero quod numquam cogitavit</td><td></td></tr><tr><td>facturus fuisse videatur. Veniebatis igitur in provinciam,</td><td></td></tr><tr><td>unam ex omnibus huic victoriae maxime infensam, in qua</td><td>5</td></tr><tr><td>rex potentissimus inimicus huic causae, aliena voluntas con-</td><td></td></tr><tr><td>ventus firmi atque magni. Quaero: Quid facturi fuistis?</td><td></td></tr><tr><td>quamquam quid facturi fueritis dubitem, cum videam quid</td><td></td></tr><tr><td>feceritis? Prohibiti estis in provincia vestra pedem ponere</td><td></td></tr><tr><td>et prohibiti summa cum iniuria. Quo modo id tulistis?</td><td>25.1</td></tr><tr><td>acceptae iniuriae querelam ad quem detulistis? Nempe</td><td></td></tr><tr><td>ad eum cuius auctoritatem secuti in societatem belli vene-</td><td></td></tr><tr><td>ratis. Quod si Caesaris causa in provinciam veniebatis, ad</td><td></td></tr><tr><td>eum profecto exclusi provincia venissetis. Venistis ad Pom-</td><td>5</td></tr><tr><td>peium. Quae est ergo apud Caesarem querela, cum eum</td><td></td></tr><tr><td>accusetis a quo queramini prohibitos vos contra Caesarem</td><td></td></tr><tr><td>gerere bellum? Atque in hoc quidem vel cum mendacio, si</td><td></td></tr><tr><td>voltis, gloriemini per me licet, vos provinciam fuisse Caesari</td><td></td></tr><tr><td>tradituros. Etiam si a Varo et a quibusdam aliis prohibiti</td><td>10</td></tr><tr><td>estis, ego tamen confitebor culpam esse Ligari qui vos </td><td></td></tr><tr><td>tantae laudis occasione privarit. Sed vide, quaeso, Caesar,</td><td>26.1</td></tr><tr><td>constantiam ornatissimi viri L. Tuberonis, quam ego, quam-</td><td></td></tr><tr><td>vis ipse probarem, ut probo, tamen non commemorarem,</td><td></td></tr><tr><td>nisi a te cognovissem in primis eam virtutem solere laudari.</td><td></td></tr><tr><td>Quae fuit igitur umquam in ullo homine tanta constantia?</td><td>5</td></tr><tr><td>Constantiam dico; nescio an melius patientiam possim</td><td></td></tr><tr><td>dicere. Quotus enim istud quisque fecisset ut, a quibus</td><td></td></tr><tr><td>partibus in dissensione civili non esset receptus, essetque</td><td></td></tr><tr><td>etiam cum crudelitate reiectus, ad eas ipsas partis rediret?</td><td></td></tr><tr><td>Magni cuiusdam animi atque eius viri quem de suscepta</td><td>10</td></tr><tr><td>causa propositaque sententia nulla contumelia, nulla vis,</td><td></td></tr><tr><td>nullum periculum posset depellere. Vt enim cetera paria</td><td>27.1</td></tr><tr><td>Tuberoni cum Varo fuissent, honos, nobilitas, splendor,</td><td></td></tr><tr><td>ingenium, quae nequaquam fuerunt, hoc certe praecipuum</td><td></td></tr><tr><td>Tuberonis quod iusto cum imperio ex senatus consulto</td><td></td></tr><tr><td>in provinciam suam venerat. Hinc prohibitus non ad</td><td>5</td></tr><tr><td>Caesarem ne iratus, non domum ne iners, non aliquam in</td><td></td></tr><tr><td>regionem ne condemnare causam illam quam secutus esset</td><td></td></tr><tr><td>videretur: in Macedoniam ad Cn. Pompei castra venit, in</td><td></td></tr><tr><td>eam ipsam causam a qua erat reiectus iniuria. Quid?</td><td>28.1</td></tr><tr><td>cum ista res nihil commovisset eius animum ad quem</td><td></td></tr><tr><td>veneratis, languidiore, credo, studio in causa fuistis; tan-</td><td></td></tr><tr><td>tum modo in praesidiis eratis, animi vero a causa abhor-</td><td></td></tr><tr><td>rebant: an, ut fit in civilibus bellis—nec in vobis magis</td><td>5</td></tr><tr><td>quam in reliquis; omnes enim vincendi studio tenebamur.</td><td></td></tr><tr><td>Pacis equidem semper auctor fui, sed tum sero; erat enim</td><td></td></tr><tr><td>amentis, cum aciem videres, pacem cogitare. Omnes, in-</td><td></td></tr><tr><td>quam, vincere volebamus; tu certe praecipue, qui in eum</td><td></td></tr><tr><td>locum venisses ubi tibi esset pereundum, nisi vicisses. Quam- </td><td>10</td></tr><tr><td>quam, ut nunc se res habet, non dubito quin hanc salutem</td><td></td></tr><tr><td>anteponas illi victoriae. Haec ego non dicerem, Tubero, si</td><td>29.1</td></tr><tr><td>aut vos constantiae vestrae aut Caesarem benefici sui</td><td></td></tr><tr><td>paeniteret. Nunc quaero utrum vestras iniurias an rei pub-</td><td></td></tr><tr><td>licae persequamini. Si rei publicae, quid de vestra in illa</td><td></td></tr><tr><td>causa perseverantia respondebitis? si vestras, videte ne</td><td>5</td></tr><tr><td>erretis qui Caesarem vestris inimicis iratum fore putetis,</td><td></td></tr><tr><td>cum ignoverit suis. </td><td></td></tr>
        </table>