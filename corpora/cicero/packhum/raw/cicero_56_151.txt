<table>
          <script>targetHit=0;</script>
          <tr class="title first  date"><td>c<span class="snum">.</span> vii Id<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CAELIUS CICERONI S.</td><td></td></tr><tr><td>Ecquando tu hominem ineptiorem quam tuum Cn. Pom-</td><td>8.15.1.1</td></tr><tr><td>peium vidisti, qui tantas turbas, qui tam nugas esset,</td><td></td></tr><tr><td>commorit? ecquem autem Caesare nostro acriorem in rebus</td><td></td></tr><tr><td>gerendis, eodem in victoria temperatiorem aut legisti aut</td><td></td></tr><tr><td>audisti? quid est? nunc tibi nostri milites, qui durissimis et</td><td>5</td></tr><tr><td>frigidissimis locis, taeterrima hieme, bellum ambulando</td><td></td></tr><tr><td>confecerunt, malis orbiculatis esse pasti videntur? 'quid?</td><td></td></tr><tr><td>tam' inquis 'gloriose omnia?' si scias quam sollicitus sim,</td><td></td></tr><tr><td>tum hanc meam gloriam, quae ad me nihil pertinet, derideas.</td><td></td></tr><tr><td>quae tibi exponere nisi coram non possum, idque celeriter</td><td>10</td></tr><tr><td>fore spero. nam me, cum expulisset ex Italia Pompeium,</td><td></td></tr><tr><td>constituit ad urbem vocare, id quod iam existimo confectum,</td><td></td></tr><tr><td>nisi si maluit Pompeius Brundisii circumsederi. peream si</td><td>2.1</td></tr><tr><td>minima causa est properandi isto mihi quod te videre et</td><td></td></tr><tr><td>omnia intima conferre discupio; habeo autem quam multa.</td><td></td></tr><tr><td>hui, vereor, quod solet fieri, ne cum te videro omnia</td><td></td></tr><tr><td>obliviscar. </td><td>5</td></tr><tr><td>  Sed tamen, quod ob scelus iter mihi necessarium retro ad</td><td></td></tr><tr><td>Alpis versus incidit? ideo quod Intimilii in armis sunt,</td><td></td></tr><tr><td>neque de magna causa. Bellieni verna Demetrius, qui ibi</td><td></td></tr><tr><td>cum praesidio erat, Domitium quendam, nobilem illi, </td><td></td></tr><tr><td>Caesaris hospitem, a contraria factione nummis acceptis</td><td>10</td></tr><tr><td>comprendit et strangulavit; civitas ad arma iit. eo nunc</td><td></td></tr><tr><td>&lt;cum&gt; * cohortibus mihi per nivis eundum est. 'usque</td><td></td></tr><tr><td>quaque' inquis 'se Domitii male dant.' vellem quidem</td><td></td></tr><tr><td>Venere prognatus tantum animi habuisset in vestro Domitio</td><td></td></tr><tr><td>quantum Psecade natus in hoc habuit. </td><td>15</td></tr><tr><td>  Ciceroni f. s. d.</td><td></td></tr>
        </table>