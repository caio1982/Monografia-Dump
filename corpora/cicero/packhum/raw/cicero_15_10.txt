<table>
          <script>targetHit=0;</script>
          <tr><td>  At accusat &lt;C.&gt; Corneli filius et id aeque valere debet ac</td><td>51.1</td></tr><tr><td>si pater indicaret. O patrem Cornelium sapientem qui, quod </td><td></td></tr><tr><td>praemi solet esse in indicio, reliquerit, quod turpitudinis in</td><td></td></tr><tr><td>confessione, id per accusationem fili susceperit! Sed quid</td><td></td></tr><tr><td>est tandem quod indicat per istum puerum Cornelius? Si</td><td>5</td></tr><tr><td>vetera, mihi ignota, cum Hortensio communicata, respondit</td><td></td></tr><tr><td>Hortensius; sin, ut ais, illum conatum Autroni et Catilinae,</td><td></td></tr><tr><td>cum in campo consularibus comitiis, quae a me habita sunt,</td><td></td></tr><tr><td>caedem facere voluerunt, Autronium tum in campo vidimus</td><td></td></tr><tr><td>—sed quid dixi vidisse nos? ego vidi; vos enim tum, iudi-</td><td>10</td></tr><tr><td>ces, nihil laborabatis neque suspicabamini, ego tectus prae-</td><td></td></tr><tr><td>sidio firmo amicorum Catilinae tum et Autroni copias et</td><td></td></tr><tr><td>conatum repressi. Num quis est igitur qui tum dicat in</td><td>52.1</td></tr><tr><td>campum aspirasse Sullam? Atqui, si tum se cum Catilina</td><td></td></tr><tr><td>societate sceleris coniunxerat, cur ab eo discedebat, cur cum</td><td></td></tr><tr><td>Autronio non erat, cur in pari causa non paria signa criminis</td><td></td></tr><tr><td>reperiuntur? Sed quoniam Cornelius ipse etiam nunc de</td><td>5</td></tr><tr><td>indicando dubitat, &lt;et,&gt; ut dicitis, informat ad hoc adumbratum</td><td></td></tr><tr><td>indicium filium, quid tandem de illa nocte dicit, cum inter</td><td></td></tr><tr><td>falcarios ad M. Laecam nocte ea quae consecuta est posterum</td><td></td></tr><tr><td>diem Nonarum Novembrium me consule Catilinae denuntia-</td><td></td></tr><tr><td>tione convenit? quae nox omnium temporum coniurationis</td><td>10</td></tr><tr><td>acerrima fuit atque acerbissima. Tum Catilinae dies exeundi,</td><td></td></tr><tr><td>tum ceteris manendi condicio, tum discriptio totam per ur-</td><td></td></tr><tr><td>bem caedis atque incendiorum constituta est; tum tuus</td><td></td></tr><tr><td>pater, Corneli, id quod tandem aliquando confitetur, illam</td><td></td></tr><tr><td>sibi officiosam provinciam depoposcit ut, cum prima luce</td><td>15</td></tr><tr><td>consulem salutatum veniret, intromissus et meo more et iure</td><td></td></tr><tr><td>amicitiae me in meo lectulo trucidaret. Hoc tempore, cum </td><td>53.1</td></tr><tr><td>arderet acerrime coniuratio, cum Catilina egrederetur ad</td><td></td></tr><tr><td>exercitum, Lentulus in urbe relinqueretur, Cassius incendiis,</td><td></td></tr><tr><td>Cethegus caedi praeponeretur, Autronio ut occuparet Etru-</td><td></td></tr><tr><td>riam praescriberetur, cum omnia ornarentur, instruerentur,</td><td>5</td></tr><tr><td>pararentur, ubi fuit Sulla, Corneli? num Romae? Immo</td><td></td></tr><tr><td>longe afuit. Num in eis regionibus quo se Catilina inferebat?</td><td></td></tr><tr><td>Multo etiam longius. Num in agro Camerti, Piceno, Gallico,</td><td></td></tr><tr><td>quas in oras maxime quasi morbus quidam illius furoris per-</td><td></td></tr><tr><td>vaserat? Nihil vero minus. Fuit enim, ut iam ante dixi,</td><td>10</td></tr><tr><td>Neapoli, fuit in ea parte Italiae quae maxime ista suspicione</td><td></td></tr><tr><td>caruit. Quid ergo indicat aut quid adfert aut ipse Cornelius</td><td>54.1</td></tr><tr><td>aut vos qui haec ab illo mandata defertis? Gladiatores</td><td></td></tr><tr><td>emptos esse Fausti simulatione ad caedem ac tumultum?</td><td></td></tr><tr><td>'Ita prorsus; interpositi sunt gladiatores.' Quos testamento</td><td></td></tr><tr><td>patris deberi videmus. 'Adrepta est familia.' Quae si esset</td><td>5</td></tr><tr><td>praetermissa, posset alia familia Fausti munus praebere.</td><td></td></tr><tr><td>Vtinam quidem haec ipsa non modo iniquorum invidiae sed</td><td></td></tr><tr><td>aequorum exspectationi satis facere posset! 'Properatum</td><td></td></tr><tr><td>vehementer est, cum longe tempus muneris abesset.' Quasi</td><td></td></tr><tr><td>vero tempus dandi muneris non valde appropinquaret. 'Nec</td><td>10</td></tr><tr><td>opinante Fausto, cum is neque sciret neque vellet, familia</td><td></td></tr><tr><td>est comparata.' At litterae sunt Fausti, per quas ille preci-</td><td>55.1</td></tr><tr><td>bus a P. Sulla petit ut emat gladiatores et ut hos ipsos emat,</td><td></td></tr><tr><td>neque solum ad Sullam missae sed ad L. Caesarem, Q. Pom-</td><td></td></tr><tr><td>peium, C. Memmium, quorum de sententia tota res gesta</td><td></td></tr><tr><td>est. 'At praefuit familiae Cornelius, &lt;libertus eius&gt;.' Iam si </td><td>5</td></tr><tr><td>in paranda familia nulla suspicio est, quis praefuerit nihil ad</td><td></td></tr><tr><td>rem pertinet; sed tamen munere servili obtulit se ad ferra-</td><td></td></tr><tr><td>menta prospicienda, praefuit vero numquam, eaque res omni</td><td></td></tr><tr><td>tempore per Bellum, Fausti libertum, administrata est. </td><td></td></tr>
        </table>