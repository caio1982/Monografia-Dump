<table>
          <script>targetHit=0;</script>
          <tr><td>  Sciebam in reiciundis iudicibus non nullos memoria</td><td>2.1.17.10</td></tr><tr><td>nostra pactionis suspicionem non vitasse, cum in ipsa</td><td></td></tr><tr><td>accusatione eorum industria ac diligentia probaretur. Ita</td><td>18.1</td></tr><tr><td>reieci iudices ut hoc constet, post hunc statum rei publicae</td><td></td></tr><tr><td>quo nunc utimur simili splendore et dignitate consilium</td><td></td></tr><tr><td>nullum fuisse. Quam iste laudem communem sibi ait</td><td></td></tr><tr><td>esse mecum; qui cum P. Galbam iudicem reiecisset,</td><td>5</td></tr><tr><td>M. Lucretium retinuit, et cum eius patronus ex eo quae-</td><td></td></tr><tr><td>reret cur suos familiarissimos, Sex. Peducaeum, Q. Con-</td><td></td></tr><tr><td>sidium, Q. Iunium reici passus esset, respondit 'quod eos </td><td></td></tr><tr><td>in iudicando nimium sui iuris sententiaeque cognosset'.</td><td></td></tr><tr><td>Itaque iudicibus reiectis sperabam iam onus meum vobis-</td><td>19.1</td></tr><tr><td>cum esse commune; putabam non solum notis sed etiam</td><td></td></tr><tr><td>ignotis probatam meam fidem esse et diligentiam. Quod</td><td></td></tr><tr><td>me non fefellit; nam comitiis meis, cum iste infinita</td><td></td></tr><tr><td>largitione contra me uteretur, populus Romanus iudicavit</td><td>5</td></tr><tr><td>istius pecuniam, quae apud me contra fidem meam nihil</td><td></td></tr><tr><td>potuisset, apud se contra honorem meum nihil posse</td><td></td></tr><tr><td>debere. Quo quidem die primum, iudices, citati in hunc</td><td></td></tr><tr><td>reum consedistis, quis tam iniquus huic ordini fuit, quis</td><td></td></tr><tr><td>tam novarum rerum iudiciorum iudicumque cupidus qui</td><td>10</td></tr><tr><td>non aspectu consessuque vestro commoveretur? Cum in</td><td>20.1</td></tr><tr><td>eo vestra dignitas mihi fructum diligentiae referret, id sum</td><td></td></tr><tr><td>adsecutus, ut una hora qua coepi dicere reo audaci, pe-</td><td></td></tr><tr><td>cunioso, profuso, perdito spem iudici corrumpendi prae-</td><td></td></tr><tr><td>ciderem; ut primo die testium tanto numero citato populus</td><td>5</td></tr><tr><td>Romanus iudicaret isto absoluto rem publicam stare non</td><td></td></tr><tr><td>posse; ut alter dies amicis istius ac defensoribus non modo</td><td></td></tr><tr><td>spem victoriae sed etiam voluntatem defensionis auferret,</td><td></td></tr><tr><td>ut tertius dies sic hominem prosterneret ut morbo simulato</td><td></td></tr><tr><td>non quid responderet, sed quem ad modum non respon-</td><td>10</td></tr><tr><td>deret, deliberaret. Deinde reliquis diebus his criminibus,</td><td></td></tr><tr><td>his testibus, et urbanis et provincialibus, sic obrutus atque</td><td></td></tr><tr><td>oppressus est ut his ludorum diebus interpositis nemo istum</td><td></td></tr><tr><td>comperendinatum, sed condemnatum iudicaret. </td><td></td></tr>
        </table>