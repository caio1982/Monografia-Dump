<table>
          <script>targetHit=0;</script>
          <tr><td>  Atque hoc quidem perspicuum est, tum aegritudi-</td><td>3.28.1</td></tr><tr><td>nem existere, cum quid ita visum sit, ut magnum quod- </td><td></td></tr><tr><td>dam malum adesse et urgere videatur. Epicuro autem</td><td></td></tr><tr><td>placet opinionem mali aegritudinem esse natura, ut,</td><td></td></tr><tr><td>quicumque intueatur in aliquod maius malum, si id</td><td>5</td></tr><tr><td>sibi accidisse opinetur, sit continuo in aegritudine. Cy-</td><td></td></tr><tr><td>renaici non omni malo aegritudinem effici censent, sed</td><td></td></tr><tr><td>insperato et necopinato malo. est id quidem non me-</td><td></td></tr><tr><td>diocre ad aegritudinem augendam: videntur enim om-</td><td></td></tr><tr><td>nia repentina graviora. ex hoc et illa iure laudantur:</td><td>10</td></tr><tr><td>    'Égo cum genui, túm morituros scívi et ei rei</td><td></td></tr><tr><td>       sústuli.</td><td></td></tr><tr><td>    Praéterea ad Troiám cum misi ob défendendam</td><td></td></tr><tr><td>       Graéciam,</td><td></td></tr><tr><td>    Scíbam me in mortíferum bellum, nón in epulas</td><td>15</td></tr><tr><td>       míttere.'</td><td></td></tr><tr><td>haec igitur praemeditatio futurorum malorum lenit</td><td>29.1</td></tr><tr><td>eorum adventum, quae venientia longe ante videris.</td><td></td></tr><tr><td>itaque apud Euripiden a Theseo dicta laudantur; licet</td><td></td></tr><tr><td>enim, ut saepe facimus, in Latinum illa convertere:</td><td></td></tr><tr><td>    'Nam qui haéc audita a dócto meminissém viro,</td><td>5</td></tr><tr><td>    Futúras mecum cómmentabar míserias:</td><td></td></tr><tr><td>    Aut mórtem acerbam aut éxili maestám fugam</td><td></td></tr><tr><td>    Aut sémper aliquam mólem meditabár mali,</td><td></td></tr><tr><td>    Ut, sí qua invecta díritas casú foret,</td><td></td></tr><tr><td>    Ne me ínparatum cúra lacerarét repens.'</td><td>10</td></tr><tr><td>quod autem Theseus a docto se audisse dicit, id de</td><td>30.1</td></tr><tr><td>se ipso loquitur Euripides. fuerat enim auditor Anaxa-</td><td></td></tr><tr><td>gorae, quem ferunt nuntiata morte filii dixisse: 'scie-</td><td></td></tr><tr><td>bam me genuisse mortalem.' quae vox declarat is esse </td><td></td></tr><tr><td>haec acerba, quibus non fuerint cogitata. ergo id qui-</td><td>5</td></tr><tr><td>dem non dubium, quin omnia, quae mala putentur, sint</td><td></td></tr><tr><td>inprovisa graviora. itaque quamquam non haec una</td><td></td></tr><tr><td>res efficit maximam aegritudinem, tamen, quoniam</td><td></td></tr><tr><td>multum potest provisio animi et praeparatio ad mi-</td><td></td></tr><tr><td>nuendum dolorem, sint semper omnia homini humana</td><td>10</td></tr><tr><td>meditata. et nimirum haec est illa praestans et divina</td><td></td></tr><tr><td>sapientia, et perceptas penitus et pertractatas res</td><td></td></tr><tr><td>humanas habere, nihil admirari, cum acciderit, nihil,</td><td></td></tr><tr><td>ante quam evenerit, non evenire posse arbitrari.</td><td></td></tr><tr><td>    'Quam ob rem ómnis, cum secúndae res sunt</td><td>15</td></tr><tr><td>       máxume, tum máxume</td><td></td></tr><tr><td>    Meditári secum opórtet, quo pacto ádversam ae-</td><td></td></tr><tr><td>       rumnám ferant.</td><td></td></tr><tr><td>    Perícla, damna péregre rediens sémper secum</td><td></td></tr><tr><td>       cógitet,</td><td>20</td></tr><tr><td>    Aut fíli peccatum aút uxoris mórtem aut morbum</td><td></td></tr><tr><td>       fíliae,</td><td></td></tr><tr><td>    Commúnia esse haec, né quid horum umquam</td><td></td></tr><tr><td>       áccidat animó novum;</td><td></td></tr><tr><td>    Quicquíd praeter spem evéniat, omne id députare</td><td>25</td></tr><tr><td>       esse ín lucro.'</td><td></td></tr><tr><td>ergo hoc Terentius a philosophia sumptum cum tam</td><td>31.1</td></tr><tr><td>commode dixerit, nos, e quorum fontibus id haustum</td><td></td></tr><tr><td>est, non et dicemus hoc melius et constantius sentie-</td><td></td></tr><tr><td>mus? hic est enim ille voltus semper idem, quem dici-</td><td></td></tr><tr><td>tur Xanthippe praedicare solita in viro suo fuisse So- </td><td>5</td></tr><tr><td>crate: eodem semper se vidisse exeuntem illum domo</td><td></td></tr><tr><td>et revertentem. Nec vero ea frons erat, quae M. Crassi</td><td></td></tr><tr><td>illius veteris, quem semel ait in omni vita risisse Lu-</td><td></td></tr><tr><td>cilius, sed tranquilla et serena; sic enim accepimus.</td><td></td></tr><tr><td>iure autem erat semper idem voltus, cum mentis, a</td><td>10</td></tr><tr><td>qua is fingitur, nulla fieret mutatio. quare accipio</td><td></td></tr><tr><td>equidem a Cyrenaicis haec arma contra casus et even-</td><td></td></tr><tr><td>tus, quibus eorum advenientes impetus diuturna prae-</td><td></td></tr><tr><td>meditatione frangantur, simulque iudico malum illud</td><td></td></tr><tr><td>opinionis esse, non naturae; si enim in re esset, cur</td><td>15</td></tr><tr><td>fierent provisa leviora? </td><td></td></tr>
        </table>