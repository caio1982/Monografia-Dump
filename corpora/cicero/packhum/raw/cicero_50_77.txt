<table>
          <script>targetHit=0;</script>
          <tr><td>  Sed urgetis identidem hominum esse istam culpam</td><td>3.76.1</td></tr><tr><td>non deorum. Ut si medicus gravitatem morbi, guber-</td><td></td></tr><tr><td>nator vim tempestatis accuset; etsi hi quidem homun-</td><td></td></tr><tr><td>culi, sed tamen ridiculi: &quot;quis enim te adhibuisset&quot; dixe-</td><td></td></tr><tr><td>rit quispiam &quot;si ista non essent&quot;. contra deum licet</td><td>5</td></tr><tr><td>disputare liberius: &quot;in hominum vitiis ais esse culpam:</td><td></td></tr><tr><td>eam dedisses hominibus rationem quae vitia culpam-</td><td></td></tr><tr><td>que excluderet&quot;. Ubi igitur locus fuit errori deorum?</td><td></td></tr><tr><td>nam patrimonia spe bene tradendi relinquimus, qua</td><td></td></tr><tr><td>possumus falli; deus falli qui potuit? an ut Sol in cur-</td><td>10</td></tr><tr><td>rum quom Phaethontem filium sustulit, aut Neptunus</td><td></td></tr><tr><td>cum Theseus Hippolytum perdidit, cum ter optandi a</td><td></td></tr><tr><td>Neptuno patre habuisset potestatem: poetarum ista</td><td>77.1</td></tr><tr><td>sunt, nos autem philosophi esse volumus, rerum auc-</td><td></td></tr><tr><td>tores non fabularum. atque hi tamen ipsi di poetici,</td><td></td></tr><tr><td>si scissent perniciosa fore illa filiis, peccasse in bene-</td><td></td></tr><tr><td>ficio putarentur. Et si verum est quod Aristo Chius</td><td>5</td></tr><tr><td>dicere solebat, nocere audientibus philosophos is qui </td><td></td></tr><tr><td>bene dicta male interpretarentur (posse enim asotos</td><td></td></tr><tr><td>ex Aristippi, acerbos e Zenonis schola exire)—pror-</td><td></td></tr><tr><td>sus, si qui audierunt vitiosi essent discessuri, quod per-</td><td></td></tr><tr><td>verse philosophorum disputationem interpretarentur,</td><td>10</td></tr><tr><td>tacere praestaret philosophis quam iis qui se audissent</td><td></td></tr><tr><td>nocere; sic, si homines rationem bono consilio a dis</td><td>78.1</td></tr><tr><td>immortalibus datam in fraudem malitiamque conver-</td><td></td></tr><tr><td>tunt, non dari illam quam dari humano generi melius</td><td></td></tr><tr><td>fuit. Ut si medicus sciat eum aegrotum, qui iussus sit</td><td></td></tr><tr><td>vinum sumere, meracius sumpturum statimque peri-</td><td>5</td></tr><tr><td>turum, magna sit in culpa, sic vestra ista Providentia</td><td></td></tr><tr><td>reprendenda, quae rationem dederit is quos scierit ea</td><td></td></tr><tr><td>perverse et inprobe ussuros. Nisi forte dicitis eam</td><td></td></tr><tr><td>nescisse. Utinam quidem; sed non audebitis, non enim</td><td></td></tr><tr><td>ignoro quanti eius nomen putetis. </td><td>10</td></tr>
        </table>