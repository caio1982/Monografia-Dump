<table>
          <script>targetHit=0;</script>
          <tr><td>  Atque ego ne utilem quidem arbitror esse nobis</td><td>2.22.1</td></tr><tr><td>futurarum rerum scientiam. Quae enim vita fuisset</td><td></td></tr><tr><td>Priamo, si ab adulescentia scisset, quos eventus se-</td><td></td></tr><tr><td>nectutis esset habiturus? Abeamus a fabulis, propiora vi-</td><td></td></tr><tr><td>deamus. Clarissimorum hominum nostrae civitatis gra-</td><td>5</td></tr><tr><td>vissimos exitus in Consolatione collegimus. Quid igitur?</td><td></td></tr><tr><td>ut omittamus superiores, Marcone Crasso putas utile</td><td></td></tr><tr><td>fuisse tum, cum maxumis opibus fortunisque florebat,</td><td></td></tr><tr><td>scire sibi interfecto Publio filio exercituque deleto trans</td><td></td></tr><tr><td>Euphratem cum ignominia et dedecore esse pereundum?</td><td>10</td></tr><tr><td>An Cn. Pompeium censes tribus suis consulatibus, tribus</td><td></td></tr><tr><td>triumphis, maximarum rerum gloria laetaturum fuisse,</td><td></td></tr><tr><td>si sciret se in solitudine Aegyptiorum trucidatum iri</td><td></td></tr><tr><td>amisso exercitu, post mortem vero ea consecutura,</td><td></td></tr><tr><td>quae sine lacrimis non possumus dicere? Quid vero</td><td>23.1</td></tr><tr><td>Caesarem putamus, si divinasset fore ut in eo senatu,</td><td></td></tr><tr><td>quem maiore ex parte ipse cooptasset, in curia Pom-</td><td></td></tr><tr><td>peia ante ipsius Pompeii simulacrum tot centurioni-</td><td></td></tr><tr><td>bus suis inspectantibus a nobilissumis civibus, partim</td><td>5</td></tr><tr><td>etiam a se omnibus rebus ornatis, trucidatus ita iace-</td><td></td></tr><tr><td>ret, ut ad eius corpus non modo amicorum, sed ne</td><td></td></tr><tr><td>servorum quidem quisquam accederet, quo cruciatu</td><td></td></tr><tr><td>animi vitam acturum fuisse? Certe igitur ignoratio</td><td></td></tr><tr><td>futurorum malorum utilior est quam scientia. Nam</td><td>24.1</td></tr><tr><td>illud quidem dici, praesertim a Stoicis, nullo modo</td><td></td></tr><tr><td>potest: Non isset ad arma Pompeius, non transisset</td><td></td></tr><tr><td>Crassus Euphratem, non suscepisset bellum civile</td><td></td></tr><tr><td>Caesar. Non igitur fatalis exitus habuerunt; vultis</td><td>5</td></tr><tr><td>autem evenire omnia fato; nihil ergo illis profuisset</td><td></td></tr><tr><td>divinare; atque etiam omnem fructum vitae superioris</td><td></td></tr><tr><td>perdidissent; quid enim posset iis esse laetum exitus</td><td></td></tr><tr><td>suos cogitantibus? Ita, quoquo sese verterint Stoici,</td><td></td></tr><tr><td>iaceat necesse est omnis eorum sollertia. Si enim id,</td><td>10</td></tr><tr><td>quod eventurum est, vel hoc vel illo modo potest</td><td></td></tr><tr><td>evenire, fortuna valet plurimum; quae autem fortuita </td><td></td></tr><tr><td>sunt, certa esse non possunt. Sin autem certum est,</td><td></td></tr><tr><td>quid quaque de re quoque tempore futurum sit, quid</td><td></td></tr><tr><td>est, quod me adiuvent haruspices? &lt;qui&gt; cum res tristis-</td><td>15</td></tr><tr><td>simas portendi dixerunt, addunt ad extremum omnia</td><td>25.1</td></tr><tr><td>levius casura rebus divinis procuratis; si enim nihil</td><td></td></tr><tr><td>fit extra fatum, nihil levari re divina potest. Hoc</td><td></td></tr><tr><td>sentit Homerus, cum querentem Iovem inducit, quod</td><td></td></tr><tr><td>Sarpedonem filium a morte contra fatum eripere non</td><td>5</td></tr><tr><td>posset. Hoc idem significat Graecus ille in eam sen-</td><td></td></tr><tr><td>tentiam versus:</td><td></td></tr><tr><td>    Quod fóre paratum est, íd summum exsuperát Iovem.</td><td></td></tr><tr><td>Totum omnino fatum etiam Atellanio versu iure mihi</td><td></td></tr><tr><td>esse inrisum videtur; sed in rebus tam severis non</td><td>10</td></tr><tr><td>est iocandi locus. Concludatur igitur ratio: Si enim</td><td></td></tr><tr><td>provideri nihil potest futurum esse eorum, quae casu</td><td></td></tr><tr><td>fiunt, quia esse certa non possunt, divinatio nulla est;</td><td></td></tr><tr><td>sin autem idcirco possunt provideri, quia certa sunt</td><td></td></tr><tr><td>et fatalia, rursus divinatio nulla est; eam enim tu</td><td>15</td></tr><tr><td>fortuitarum rerum esse dicebas. Sed haec fuerit no-</td><td>26.1</td></tr><tr><td>bis tamquam levis armaturae prima orationis excur-</td><td></td></tr><tr><td>sio; nunc comminus agamus experiamurque, si possi-</td><td></td></tr><tr><td>mus cornua commovere disputationis tuae. </td><td></td></tr>
        </table>