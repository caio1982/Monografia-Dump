<table>
          <script>targetHit=0;</script>
          <tr><td>  Nunc exponemus locos, quorum pars aliqua in</td><td>2.16.1</td></tr><tr><td>omnem coniecturalem incidit controversiam. hoc au-</td><td></td></tr><tr><td>tem et in horum locorum expositione et in ceterorum</td><td></td></tr><tr><td>oportebit attendere, non omnes in omnem causam</td><td></td></tr><tr><td>convenire. nam ut omne nomen ex aliquibus, non</td><td>5</td></tr><tr><td>ex omnibus litteris scribitur, sic omnem in causam non</td><td></td></tr><tr><td>omnis argumentorum copia, sed eorum necessario pars</td><td></td></tr><tr><td>aliqua conveniet. omnis igitur ex causa, ex persona, ex</td><td></td></tr><tr><td>facto ipso coniectura capienda est.  </td><td></td></tr><tr><td>  Causa tribuitur in inpulsionem et in ratiocinationem.</td><td>17.1</td></tr><tr><td>inpulsio est, quae sine cogitatione per quandam affec-</td><td></td></tr><tr><td>tionem animi facere aliquid hortatur, ut amor, iracun-</td><td></td></tr><tr><td>dia, aegritudo, vinolentia et omnino omnia, in quibus</td><td></td></tr><tr><td>animus ita videtur affectus fuisse, ut rem perspicere</td><td>5</td></tr><tr><td>cum consilio et cura non potuerit et id, quod fecit,</td><td></td></tr><tr><td>impetu quodam animi potius quam cogitatione fecerit.</td><td></td></tr><tr><td>ratiocinatio est autem diligens et considerata faciendi</td><td>18.1</td></tr><tr><td>aliquid aut non faciendi excogitatio. ea dicitur inter-</td><td></td></tr><tr><td>fuisse tum, cum aliquid [faciendi aut non faciendi] certa</td><td></td></tr><tr><td>de causa vitasse aut secutus esse animus vide-</td><td></td></tr><tr><td>bitur: si amicitiae quid causa factum dicetur, si ini-</td><td>5</td></tr><tr><td>mici ulciscendi, si metus, si gloriae, si pecuniae, si</td><td></td></tr><tr><td>denique, ut omnia generatim amplectamur, alicuius re-</td><td></td></tr><tr><td>tinendi, augendi adipiscendive commodi aut contra re-</td><td></td></tr><tr><td>iciundi, deminuendi devitandive incommodi causa. nam</td><td></td></tr><tr><td>in horum genus alterutrum illa quoque incident, in</td><td>10</td></tr><tr><td>quibus aut incommodi aliquid maioris adipiscendi com-</td><td></td></tr><tr><td>modi causa aut maioris vitandi incommodi suscipitur</td><td></td></tr><tr><td>aut aliquod commodum maioris adipiscendi commodi</td><td></td></tr><tr><td>aut maioris vitandi incommodi praeteritur. </td><td></td></tr>
        </table>