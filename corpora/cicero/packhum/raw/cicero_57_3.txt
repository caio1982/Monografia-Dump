<table>
          <script>targetHit=0;</script>
          <tr class="title first  date"><td><span class="snum">66</span> parte priore</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Crebras exspectationes nobis tui commoves. nuper quidem,</td><td>1.4.1.1</td></tr><tr><td>cum te iam adventare arbitraremur, repente abs te in mensem</td><td></td></tr><tr><td>Quintilem reiecti sumus. nunc vero censeo, quod commodo</td><td></td></tr><tr><td>tuo facere poteris, venias ad id tempus quod scribis. obieris</td><td></td></tr><tr><td>Quinti fratris comitia, nos longo intervallo viseris, Acutilianam</td><td>5</td></tr><tr><td>controversiam transegeris. hoc me etiam Peducaeus ut ad te</td><td></td></tr><tr><td>scriberem admonuit. putamus enim utile esse te aliquando iam</td><td></td></tr><tr><td>rem transigere. mea intercessio parata et est et fuit. </td><td></td></tr><tr><td>  Nos hic incredibili ac singulari populi [de] voluntate de C.</td><td>2.1</td></tr><tr><td>Macro transegimus. cui cum aequi fuissemus, tamen multo</td><td></td></tr><tr><td>maiorem fructum ex populi existimatione illo damnato</td><td></td></tr><tr><td>cepimus quam ex ipsius, si absolutus esset, gratia cepissemus. </td><td></td></tr><tr><td>  Quod ad me de Hermathena scribis per mihi gratum est.</td><td>3.1</td></tr><tr><td>est ornamentum Academiae proprium meae, quod et Hermes</td><td></td></tr><tr><td>commune est omnium et Minerva singulare est insigne eius</td><td></td></tr><tr><td>gymnasi. qua re velim, ut scribis, ceteris quoque rebus quam</td><td></td></tr><tr><td>plurimis eum locum ornes. quae mihi antea signa misisti, ea</td><td>5</td></tr><tr><td>nondum vidi; in Formiano sunt, quo ego nunc proficisci cogi-</td><td></td></tr><tr><td>tabam. illa omnia in Tusculanum deportabo. Caietam, si </td><td></td></tr><tr><td>quando abundare coepero, ornabo. libros tuos conserva et noli</td><td></td></tr><tr><td>desperare eos &lt;me&gt; meos facere posse. quod si adsequor, supero</td><td></td></tr><tr><td>Crassum divitiis atque omnium vicos et prata contemno.</td><td>10</td></tr>
        </table>