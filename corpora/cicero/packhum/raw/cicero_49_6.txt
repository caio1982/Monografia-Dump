<table>
          <script>targetHit=0;</script>
          <tr><td>  Iam adgnosco Graecum. sed quoniam coëgisti, ut</td><td>1.15.17</td></tr><tr><td>concederem, qui mortui essent, eos miseros non esse,</td><td></td></tr><tr><td>perfice, si potes, ut ne moriendum quidem esse mise-</td><td></td></tr><tr><td>rum putem. </td><td>20</td></tr><tr><td>  Iam istuc quidem nihil negotii est, sed ego maiora</td><td>16.1</td></tr><tr><td>molior. </td><td></td></tr><tr><td>  Quo modo hoc nihil negotii est? aut quae sunt tan-</td><td></td></tr><tr><td>dem ista maiora? </td><td></td></tr><tr><td>  Quia, quoniam post mortem mali nihil est, ne mors</td><td>5</td></tr><tr><td>quidem est malum, cui proxumum tempus est post</td><td></td></tr><tr><td>mortem, in quo mali nihil esse concedis: ita ne morien-</td><td></td></tr><tr><td>dum quidem esse malum est; id est enim pervenien-</td><td></td></tr><tr><td>dum esse ad id, quod non esse malum confitemur.  </td><td></td></tr><tr><td>  Uberius ista, quaeso. haec enim spinosiora, prius ut</td><td>10</td></tr><tr><td>confitear me cogunt quam ut adsentiar. sed quae sunt</td><td></td></tr><tr><td>ea, quae dicis te maiora moliri? </td><td></td></tr><tr><td>  Ut doceam, si possim, non modo malum non esse,</td><td></td></tr><tr><td>sed bonum etiam esse mortem. </td><td></td></tr><tr><td>  Non postulo id quidem, aveo tamen audire. ut enim</td><td>15</td></tr><tr><td>non efficias quod vis, tamen, mors ut malum non sit,</td><td></td></tr><tr><td>efficies. sed nihil te interpellabo; continentem orati-</td><td></td></tr><tr><td>onem audire malo. </td><td></td></tr><tr><td>  Quid, si te rogavero aliquid? nonne respondebis? </td><td>17.1</td></tr><tr><td>  Superbum id quidem est, sed, nisi quid necesse erit,</td><td></td></tr><tr><td>malo non roges. </td><td></td></tr><tr><td>  Geram tibi morem et ea quae vis, ut potero, expli-</td><td></td></tr><tr><td>cabo, nec tamen quasi Pythius Apollo, certa ut sint</td><td>5</td></tr><tr><td>et fixa, quae dixero, sed ut homunculus unus e multis</td><td></td></tr><tr><td>probabilia coniectura sequens. ultra enim quo progre-</td><td></td></tr><tr><td>diar, quam ut veri similia videam, non habeo; certa</td><td></td></tr><tr><td>dicent i, qui et percipi ea posse dicunt et se sapientis</td><td></td></tr><tr><td>esse profitentur. </td><td>10</td></tr>
        </table>