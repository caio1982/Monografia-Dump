<table>
          <script>targetHit=0;</script>
          <tr><td>  Sic enim existimare debetis, Quirites, post hominum</td><td>4.4</td></tr><tr><td>memoriam rem nullam maiorem, magis periculosam, magis</td><td>5</td></tr><tr><td>ab omnibus vobis providendam neque a tribuno pl. sus-</td><td></td></tr><tr><td>ceptam neque a consule defensam neque ad populum</td><td></td></tr><tr><td>Romanum esse delatam. Agitur enim nihil aliud in hac</td><td></td></tr><tr><td>causa, Quirites, &lt;nisi&gt; ut nullum sit posthac in re publica</td><td></td></tr><tr><td>publicum consilium, nulla bonorum consensio contra impro-</td><td>10</td></tr><tr><td>borum furorem et audaciam, nullum extremis rei publicae</td><td></td></tr><tr><td>temporibus perfugium et praesidium salutis. Quae cum ita</td><td>5.1</td></tr><tr><td>sint, primum, quod in tanta dimicatione capitis, famae</td><td></td></tr><tr><td>fortunarumque omnium fieri necesse est, ab Iove Optimo</td><td></td></tr><tr><td>Maximo ceterisque dis deabusque immortalibus, quorum</td><td></td></tr><tr><td>ope et auxilio multo magis haec res publica quam ratione</td><td>5</td></tr><tr><td>hominum et consilio gubernatur, pacem ac veniam peto</td><td></td></tr><tr><td>precorque ab eis ut hodiernum diem et ad huius salutem </td><td></td></tr><tr><td>conservandam et ad rem publicam constituendam inluxisse</td><td></td></tr><tr><td>patiantur. Deinde vos, Quirites, quorum potestas proxime</td><td></td></tr><tr><td>ad deorum immortalium numen accedit, oro atque obsecro,</td><td>10</td></tr><tr><td>quoniam uno tempore vita C. Rabiri, hominis miserrimi</td><td></td></tr><tr><td>atque innocentissimi, salus rei publicae vestris manibus</td><td></td></tr><tr><td>suffragiisque permittitur, adhibeatis in hominis fortunis</td><td></td></tr><tr><td>misericordiam, in rei publicae salute sapientiam quam</td><td></td></tr><tr><td>soletis. </td><td>15</td></tr><tr><td>  Nunc quoniam, T. Labiene, diligentiae meae temporis</td><td>6.1</td></tr><tr><td>angustiis obstitisti meque ex comparato et constituto spatio</td><td></td></tr><tr><td>defensionis in semihorae articulum coegisti, parebitur et,</td><td></td></tr><tr><td>quod iniquissimum est, accusatoris condicioni et, quod</td><td></td></tr><tr><td>miserrimum, inimici potestati. Quamquam in hac prae-</td><td>5</td></tr><tr><td>scriptione semihorae patroni mihi partis reliquisti, consulis</td><td></td></tr><tr><td>ademisti, propterea quod ad defendendum prope modum</td><td></td></tr><tr><td>satis erit hoc mihi temporis, ad conquerendum vero parum.</td><td></td></tr><tr><td>Nisi forte de locis religiosis ac de lucis quos ab hoc</td><td>7.1</td></tr><tr><td>violatos esse dixisti pluribus verbis tibi respondendum</td><td></td></tr><tr><td>putas; quo in crimine nihil est umquam abs te dictum,</td><td></td></tr><tr><td>nisi a C. Macro obiectum esse crimen id C. Rabirio. In</td><td></td></tr><tr><td>quo ego demiror meminisse te quid obiecerit C. Rabirio</td><td>5</td></tr><tr><td>Macer inimicus, oblitum esse quid aequi et iurati iudices</td><td></td></tr><tr><td>iudicarint. An de peculatu facto aut de tabulario incenso</td><td>8.1</td></tr><tr><td>longa oratio est expromenda? quo in crimine propinquus</td><td></td></tr><tr><td>C. Rabiri iudicio clarissimo, C. Curtius, pro virtute sua est</td><td></td></tr><tr><td>honestissime liberatus, ipse vero Rabirius non modo in</td><td></td></tr><tr><td>iudicium horum criminum, sed ne in tenuissimam quidem</td><td>5</td></tr><tr><td>suspicionem verbo est umquam vocatus. An de sororis </td><td></td></tr><tr><td>filio diligentius respondendum est? quem ab hoc necatum</td><td></td></tr><tr><td>esse dixisti, cum ad iudici moram familiaris funeris</td><td></td></tr><tr><td>excusatio quaereretur. Quid enim est tam veri simile quam</td><td></td></tr><tr><td>cariorem huic sororis maritum quam sororis filium fuisse,</td><td>10</td></tr><tr><td>atque ita cariorem ut alter vita crudelissime privaretur,</td><td></td></tr><tr><td>cum alteri ad prolationem iudici biduum quaereretur? An</td><td></td></tr><tr><td>de servis alienis contra legem Fabiam retentis, aut de</td><td></td></tr><tr><td>civibus Romanis contra legem Porciam verberatis aut</td><td></td></tr><tr><td>necatis plura dicenda sunt, cum tanto studio C. Rabirius</td><td>15</td></tr><tr><td>totius Apuliae, singulari voluntate Campaniae ornetur,</td><td></td></tr><tr><td>cumque ad eius propulsandum periculum non modo</td><td></td></tr><tr><td>homines sed prope regiones ipsae convenerint, aliquanto</td><td></td></tr><tr><td>etiam latius excitatae quam ipsius vicinitatis nomen ac</td><td></td></tr><tr><td>termini postulabant? Nam quid ego ad id longam ora-</td><td>20</td></tr><tr><td>tionem comparem quod est in eadem multae inrogatione</td><td></td></tr><tr><td>praescriptum, hunc nec suae nec alienae pudicitiae</td><td></td></tr><tr><td>pepercisse? Quin etiam suspicor eo mihi semihoram ab</td><td>9.1</td></tr><tr><td>Labieno praestitutam esse ut ne plura de pudicitia dicerem.</td><td></td></tr><tr><td>Ergo ad haec crimina quae patroni diligentiam desiderant</td><td></td></tr><tr><td>intellegis mihi semihoram istam nimium longam fuisse. </td><td></td></tr>
        </table>