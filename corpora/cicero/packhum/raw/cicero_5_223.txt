<table>
          <script>targetHit=0;</script>
          <tr><td>  Accipit navis sociorum atque amicorum Cleomenes Syra-</td><td>2.5.83.1</td></tr><tr><td>cusanus. Quid primum aut accusem aut querar? Siculone</td><td></td></tr><tr><td>homini legati, quaestoris, praetoris denique potestatem,</td><td></td></tr><tr><td>honorem, auctoritatem dari? Si te impediebat ista con-</td><td></td></tr><tr><td>viviorum mulierumque occupatio, ubi quaestores, ubi legati,</td><td>5</td></tr><tr><td>ubi ternis denariis aestimatum frumentum, ubi muli, ubi</td><td></td></tr><tr><td>tabernacula, ubi tot tantaque ornamenta magistratibus et</td><td></td></tr><tr><td>legatis a senatu populoque Romano permissa et data,</td><td></td></tr><tr><td>denique ubi praefecti, ubi tribuni tui? Si civis Romanus</td><td></td></tr><tr><td>dignus isto negotio nemo fuit, quid civitates quae in amicitia</td><td>10</td></tr><tr><td>fideque populi Romani perpetuo manserant? ubi Segestana,</td><td></td></tr><tr><td>ubi Centuripina civitas? quae cum officiis fide vetustate,</td><td></td></tr><tr><td>tum etiam cognatione populi Romani nomen attingunt. O</td><td>84.1</td></tr><tr><td>di immortales! quid? si harum ipsarum civitatum militibus,</td><td></td></tr><tr><td>navibus, nauarchis Syracusanus Cleomenes iussus est im-</td><td></td></tr><tr><td>perare, non omnis honos ab isto dignitatis, aequitatis, offici-</td><td></td></tr><tr><td>que sublatus est? Ecquod in Sicilia bellum gessimus quin</td><td>5</td></tr><tr><td>Centuripinis sociis, Syracusanis hostibus uteremur? Atque</td><td></td></tr><tr><td>haec ego ad memoriam vetustatis, non ad contumeliam</td><td></td></tr><tr><td>civitatis referri volo. Itaque ille vir clarissimus summusque</td><td></td></tr><tr><td>imperator, M. Marcellus, cuius virtute captae, misericordia</td><td></td></tr><tr><td>conservatae sunt Syracusae, habitare in ea parte urbis quae </td><td>10</td></tr><tr><td>in Insula est Syracusanum neminem voluit; hodie, inquam,</td><td></td></tr><tr><td>Syracusanum in ea parte habitare non licet; est enim locus</td><td></td></tr><tr><td>quem vel pauci possent defendere. Committere igitur eum</td><td></td></tr><tr><td>non fidelissimis hominibus noluit, simul quod ab illa parte</td><td></td></tr><tr><td>urbis navibus aditus ex alto est; quam ob rem qui nostros</td><td>15</td></tr><tr><td>exercitus saepe excluserant, iis claustra loci committenda</td><td></td></tr><tr><td>non existimavit. Vide quid intersit inter tuam libidinem</td><td>85.1</td></tr><tr><td>maiorumque auctoritatem, inter amorem furoremque tuum</td><td></td></tr><tr><td>et illorum consilium atque prudentiam. Illi aditum litoris</td><td></td></tr><tr><td>Syracusanis ademerunt, tu imperium maritimum concessisti;</td><td></td></tr><tr><td>illi habitare in eo loco Syracusanum, qua naves accedere</td><td>5</td></tr><tr><td>possent, noluerunt, tu classi et navibus Syracusanum prae-</td><td></td></tr><tr><td>esse voluisti; quibus illi urbis suae partem ademerunt, iis</td><td></td></tr><tr><td>tu nostri imperi partem dedisti, et quorum sociorum opera</td><td></td></tr><tr><td>Syracusani nobis dicto audientes sunt, eos Syracusano dicto</td><td></td></tr><tr><td>audientis esse iussisti. </td><td>10</td></tr>
        </table>