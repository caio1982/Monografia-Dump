<table>
          <script>targetHit=0;</script>
          <tr class="title first  date"><td>c<span class="snum">.</span> v Id<span class="snum">.</span> Mai<span class="snum">.</span> <span class="snum">43</span></td><td></td></tr><tr class="title last  "><td>CICERO PLANCO</td><td></td></tr><tr><td>Ut primum potestas data est augendae dignitatis tuae, nihil</td><td>10.13.1.1</td></tr><tr><td>praetermisi in te ornando quod positum esset aut in praemio </td><td></td></tr><tr><td>virtutis aut in honore verborum. id ex ipso senatus consulto</td><td></td></tr><tr><td>poteris cognoscere; ita enim est perscriptum ut a me de</td><td></td></tr><tr><td>scripto dicta sententia est. quam senatus frequens secutus est</td><td>5</td></tr><tr><td>summo studio magnoque consensu. ego quamquam ex tuis</td><td>2.1</td></tr><tr><td>litteris quas mihi misisti perspexeram te magis iudicio</td><td></td></tr><tr><td>bonorum quam insignibus gloriae delectari, tamen con-</td><td></td></tr><tr><td>siderandum nobis existimavi, etiam si tu nihil postulares,</td><td></td></tr><tr><td>quantum tibi a re publica deberetur. tu contexes extrema</td><td>5</td></tr><tr><td>cum primis. qui enim M. Antonium oppresserit, is bellum</td><td></td></tr><tr><td>confecerit. itaque Homerus non Aiacem nec Achillem sed</td><td></td></tr><tr><td>Ulixem appellavit πτολιπόρθιον.</td><td></td></tr>
        </table>