<table>
          <script>targetHit=0;</script>
          <tr><td>  Vitiosa ratio est, quae ad expositionem non est </td><td>2.35.1</td></tr><tr><td>adcommodata vel propter infirmitatem vel propter</td><td></td></tr><tr><td>vanitatem. Infirma ratio est, quae non necessario</td><td></td></tr><tr><td>ostendit ita esse, quemadmodum expositum est, velut</td><td></td></tr><tr><td>apud Plautum:</td><td>5</td></tr><tr><td>    Amicum castigare ob meritam noxiam</td><td></td></tr><tr><td>    Inmune est facinus, verum in aetate utile</td><td></td></tr><tr><td>    Et conducibile.</td><td></td></tr><tr><td>Haec expositio est. Videamus, quae ratio adferatur:</td><td></td></tr><tr><td>    nam ego amicum hodie meum</td><td>10</td></tr><tr><td>    Concastigabo pro commerita noxia.</td><td></td></tr><tr><td>Ex eo, quod ipse facturus est, non ex eo, quod</td><td></td></tr><tr><td>fieri convenit, utile quid sit, ratiocinatur. Vana</td><td></td></tr><tr><td>ratio est, quae ex falsa causa constat, hoc modo:</td><td></td></tr><tr><td>      'Amor fugiendus non est: nam ex eo verissima na-</td><td>15</td></tr><tr><td>    scitur amicitia.' </td><td></td></tr><tr><td>  Aut hoc modo:</td><td></td></tr><tr><td>      'Philosophia vitanda est: adfert enim socordiam</td><td></td></tr><tr><td>    atque desidiam.' </td><td></td></tr><tr><td>  Nam hae rationes nisi falsae essent, expositiones</td><td>20</td></tr><tr><td>quoque earum veras esse confiteremur. Item-</td><td>36.1</td></tr><tr><td>que infirma ratio est, quae non necessariam causam</td><td></td></tr><tr><td>adfert expositionis: velut Pacuvius:</td><td></td></tr><tr><td>    Fortunam insanam esse et caecam et brutam perhibent philosophi</td><td></td></tr><tr><td>    Saxoque instare in globos&lt;o&gt; praedicant volubili: </td><td>5</td></tr><tr><td>    Id quo saxum inpulerit Fors, eo cadere Fortunam autumant.</td><td></td></tr><tr><td>    Caecam ob eam rem esse iterant, quia nihil cernat, quo sese adplicet;</td><td></td></tr><tr><td>    Insanam autem esse aiunt, quia atrox, incerta instabilisque sit;</td><td></td></tr><tr><td>    Brutam, quia dignum atque indignum nequeat internoscere.</td><td></td></tr><tr><td>    Sunt autem alii philosophi, qui contra Fortunam negant</td><td>10</td></tr><tr><td>    Ullam miser&lt;a in aetate esse&gt;: T&lt;emer&gt;itatem esse autumant.</td><td></td></tr><tr><td>    Id magis veri simile esse usus rea&lt;p&gt;se experiundo edocet:</td><td></td></tr><tr><td>    Velut Orestes modo fuit rex, factu&lt;st&gt; mendicus modo.</td><td></td></tr><tr><td>    Naufragio nempe re[m] ergo id f&lt;a&gt;ctum, &lt;hau&gt; Forte aut Fortuna optigit.</td><td></td></tr><tr><td>Nam hic Pacuvius infirma ratione utitur, cum ait ve-</td><td>15</td></tr><tr><td>rius esse temeritate quam fortuna res geri. Nam utra-</td><td></td></tr><tr><td>que opinione philosophorum fieri potuit, ut is, qui rex</td><td></td></tr><tr><td>fuisset, mendicus factus esset. </td><td></td></tr>
        </table>