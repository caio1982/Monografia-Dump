<table>
          <script>targetHit=0;</script>
          <tr class="title first  date"><td>Ian<span class="snum">.</span> <span class="snum">45</span> Romae<span class="snum">(?)</span></td><td></td></tr><tr class="title last  "><td>CICERO TORANIO</td><td></td></tr><tr><td>Etsi cum haec ad te scribebam aut appropinquare exitus</td><td>6.21.1.1</td></tr><tr><td>huius calamitosissimi belli aut iam aliquid actum et con-</td><td></td></tr><tr><td>fectum videbatur, tamen cottidie commemorabam te unum</td><td></td></tr><tr><td>in tanto exercitu mihi fuisse adsensorem et me tibi, solosque</td><td></td></tr><tr><td>nos vidisse quantum esset in eo bello mali in quo spe pacis</td><td>5</td></tr><tr><td>exclusa ipsa victoria futura esset acerbissima, quae aut</td><td></td></tr><tr><td>interitum adlatura esset, si victus esses, aut, si vicisses,</td><td></td></tr><tr><td>servitutem. itaque ego, quem tum fortes illi viri et sapientes,</td><td></td></tr><tr><td>Domitii et Lentuli, timidum esse dicebant (eram plane;</td><td></td></tr><tr><td>timebam enim ne evenirent ea quae acciderunt), idem nunc</td><td>10</td></tr><tr><td>nihil timeo et ad omnem eventum paratus sum. cum aliquid</td><td></td></tr><tr><td>videbatur caveri posse, tum id neglegi dolebam. nunc vero</td><td></td></tr><tr><td>eversis omnibus rebus, cum consilio profici nihil possit, una</td><td></td></tr><tr><td>ratio videtur quicquid evenerit ferre moderate, praesertim</td><td></td></tr><tr><td>cum omnium rerum mors sit extremum et mihi sim conscius</td><td>15</td></tr><tr><td>me &lt;et&gt;, quoad licuerit, dignitati rei publicae consuluisse et</td><td></td></tr><tr><td>hac &lt;a&gt;missa salutem retinere voluisse. </td><td></td></tr><tr><td>  Haec scripsi, non ut de me ipse dicerem, sed ut tu, qui</td><td>2.1</td></tr><tr><td>coniunctissima fuisti mecum et sententia et voluntate, eadem </td><td></td></tr><tr><td>cogitares. magna enim consolatio est cum recordare, etiam</td><td></td></tr><tr><td>si secus acciderit, te tamen recte vereque sensisse. atque</td><td></td></tr><tr><td>utinam liceat aliquando aliquo rei publicae statu nos frui</td><td>5</td></tr><tr><td>inter nosque conferre sollicitudines nostras, quas contulimus</td><td></td></tr><tr><td>tum cum timidi putabamur quia dicebamus ea futura quae</td><td></td></tr><tr><td>facta sunt. </td><td></td></tr><tr><td>  De tuis rebus nihil esse quod timeas praeter universae rei</td><td>3.1</td></tr><tr><td>publicae interitum tibi confirmo. de me autem sic velim</td><td></td></tr><tr><td>iudices, quantum ego possim me tibi, saluti tuae liberisque</td><td></td></tr><tr><td>tuis summo cum studio praesto semper futurum. </td><td></td></tr><tr><td>  Vale.</td><td>5</td></tr>
        </table>