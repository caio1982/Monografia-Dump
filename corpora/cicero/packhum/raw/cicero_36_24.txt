<table>
          <script>targetHit=0;</script>
          <tr><td>  Hoc in genere praecipiendum nobis videtur primum,</td><td>1.53.7</td></tr><tr><td>ut illud, quod inducimus per similitudinem, eiusmodi</td><td></td></tr><tr><td>sit, ut sit necesse concedere. nam ex quo postulabimus</td><td></td></tr><tr><td>nobis illud, quod dubium sit, concedi, dubium esse id</td><td>10</td></tr><tr><td>ipsum non oportebit. deinde illud, cuius confirmandi</td><td></td></tr><tr><td>causa fiet inductio, videndum est, ut simile iis rebus</td><td></td></tr><tr><td>sit, quas res quasi non dubias ante induxerimus, nam</td><td></td></tr><tr><td>aliquid ante concessum nobis esse nihil proderit, si</td><td></td></tr><tr><td>ei dissimile erit id, cuius causa illud concedi primum</td><td>15</td></tr><tr><td>voluerimus; deinde ne intellegat, quo spectent illae</td><td></td></tr><tr><td>primae inductiones et ad quem sint exitum perven-</td><td></td></tr><tr><td>turae. nam qui videt, si ei rei, quam primo rogetur,</td><td>54.1</td></tr><tr><td>recte assenserit, illam quoque rem, quae sibi displi-</td><td></td></tr><tr><td>ceat, esse necessario concedendam, plerumque aut non </td><td></td></tr><tr><td>respondendo aut male respondendo longius roga-</td><td></td></tr><tr><td>tionem procedere non sinit; quare ratione rogationis</td><td>5</td></tr><tr><td>inprudens ab eo, quod concessit, ad id, quod non vult</td><td></td></tr><tr><td>concedere, deducendus est. extremum autem aut ta-</td><td></td></tr><tr><td>ceatur oportet aut concedatur aut negetur. si negabitur,</td><td></td></tr><tr><td>aut ostendenda similitudo est earum rerum, quae ante</td><td></td></tr><tr><td>concessae sunt, aut alia utendum inductione. si con-</td><td>10</td></tr><tr><td>cedetur, concludenda est argumentatio. si tacebitur,</td><td></td></tr><tr><td>elicienda responsio est aut, quoniam taciturnitas imi-</td><td></td></tr><tr><td>tatur confessionem, pro eo, ac si concessum sit, con-</td><td></td></tr><tr><td>cludere oportebit argumentationem. ita fit hoc genus</td><td></td></tr><tr><td>argumentandi tripertitum: prima pars ex similitudine</td><td>15</td></tr><tr><td>constat una pluribusve; altera ex eo, quod concedi vo-</td><td></td></tr><tr><td>lumus, cuius causa similitudines adhibitae sunt; tertia</td><td></td></tr><tr><td>ex conclusione, quae aut confirmat concessionem aut</td><td></td></tr><tr><td>quid ex ea conficiatur ostendit. </td><td></td></tr>
        </table>