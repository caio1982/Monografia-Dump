<table>
          <script>targetHit=0;</script>
          <tr class="title first  date"><td>iii Id<span class="snum">.</span> Febr<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Philotimi litterae me quidem non nimis sed eos qui in his</td><td>7.24.1.1</td></tr><tr><td>locis erant admodum delectarunt. ecce postridie Cassio</td><td></td></tr><tr><td>litterae Capua a Lucretio, familiari eius, Nigidium a Domitio</td><td></td></tr><tr><td>Capuam venisse; eum dicere Vibullium cum paucis militibus</td><td></td></tr><tr><td>e Piceno currere ad Gnaeum, confestim insequi Caesarem,</td><td>5</td></tr><tr><td>Domitium non habere militum <span class="caps">vi</span> milia. idem scripsit Capua</td><td></td></tr><tr><td>consules discessisse. non dubito quin Gnaeus in fuga sit;</td><td></td></tr><tr><td>modo effugiat. ego a consilio fugiendi, ut tu censes, absum.</td><td></td></tr>
        </table>