<table>
          <script>targetHit=0;</script>
          <tr class="title first  date"><td>iv Id<span class="snum">.</span> Quint<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Andromene ut scribis ita putaram. scisses enim mihique</td><td>13.25.1.1</td></tr><tr><td>dixisses. tu tamen ita mihi de Bruto scribis ut de te nihil.</td><td>2.1</td></tr><tr><td>quando autem illum putas? nam ego Romam prid. Id. Bruto</td><td></td></tr><tr><td>ita volui scribere (sed, quoniam tu te legisse scribis, fui fortasse</td><td></td></tr><tr><td>ἀσαφέστερος), me ex tuis litteris intellexisse nolle eum me quasi</td><td></td></tr><tr><td>prosequendi sui causa Romam nunc venire. sed, quoniam iam</td><td>5</td></tr><tr><td>adest meus adventus, fac, quaeso, ne quid eum Idus impediant</td><td></td></tr><tr><td>quo minus suo commodo in Tusculano sit. nec enim ad</td><td></td></tr><tr><td>tabulam eum desideraturus eram (in tali enim negotio cur tu</td><td></td></tr><tr><td>unus non satis es?), sed ad testamentum volebam, quod iam</td><td></td></tr><tr><td>malo alio die, ne ob eam causam Romam venisse videar.</td><td>10</td></tr><tr><td>scripsi igitur ad Brutum iam illud quod putassem Idibus nihil</td><td></td></tr><tr><td>opus esse. velim ergo totum hoc ita gubernes ut ne minima</td><td></td></tr><tr><td>quidem re ulla Bruti commodum impediamus. </td><td></td></tr><tr><td>  Sed quid est tandem quod perhorrescas quia tuo periculo</td><td>3.1</td></tr><tr><td>iubeam libros dari Varroni? etiam nunc si dubitas, fac ut</td><td></td></tr><tr><td>sciamus. nihil est enim illis elegantius. volo Varronem, prae-</td><td></td></tr><tr><td>sertim cum ille desideret; sed est, ut scis, 'δεινὸς ἀνήρ· τάχα</td><td></td></tr><tr><td>κεν καὶ ἀναίτιον αἰτιόῳτο'. ita mihi saepe occurrit vultus</td><td>5</td></tr><tr><td>eius querentis fortasse vel hoc, meas partis in iis libris copiosius</td><td></td></tr><tr><td>defensas esse quam suas, quod mehercule non esse intelleges, si</td><td></td></tr><tr><td>quando in Epirum veneris. nam nunc Alexionis epistulis</td><td></td></tr><tr><td>cedimus. sed tamen ego non despero probatum iri Varroni et</td><td></td></tr><tr><td>id, quoniam impensam fecimus in macrocolla, facile patior </td><td>10</td></tr><tr><td>teneri. sed etiam atque etiam dico, tuo periculo fiet. qua re si</td><td></td></tr><tr><td>addubitas, ad Brutum transeamus; est enim is quoque Anti-</td><td></td></tr><tr><td>ochius. o Academiam volaticam et sui similem! modo huc,</td><td></td></tr><tr><td>modo illuc. sed, quaeso, epistula mea ad Varronem valdene</td><td></td></tr><tr><td>tibi placuit? male mi sit si umquam quicquam tam enitar.</td><td>15</td></tr><tr><td>ergo [at ego] ne Tironi quidem dictavi, qui totas περιοχὰς</td><td></td></tr><tr><td>persequi solet, sed Spintharo syllabatim.</td><td></td></tr>
        </table>