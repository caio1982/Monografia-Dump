<table>
          <script>targetHit=0;</script>
          <tr class="title first  date"><td>hieme <span class="snum">47-46</span> Romae</td><td></td></tr><tr class="title last  "><td>M. CICERO Q. GALLIO</td><td></td></tr><tr><td>Etsi plurimis rebus spero fore ut perspiciam, quod tamen iam</td><td>13.43.1.1</td></tr><tr><td>pridem perspicio, me a te amari, tamen ea causa tibi datur</td><td></td></tr><tr><td>in qua facile declarare possis tuam erga me benevolentiam.</td><td></td></tr><tr><td>L. Oppius M. f. Philomelii negotiatur, homo mihi familiaris.</td><td></td></tr><tr><td>eum tibi unice commendo eoque magis quod cum ipsum</td><td>5</td></tr><tr><td>diligo, tum quod negotia procurat L. Egnati Rufi, quo ego</td><td></td></tr><tr><td>uno equite Romano familiarissime utor et qui cum con-</td><td></td></tr><tr><td>suetudine cottidiana tum officiis plurimis maximisque mihi</td><td></td></tr><tr><td>coniunctus est. </td><td></td></tr><tr><td>  Oppium igitur praesentem ut diligas, Egnati absentis rem</td><td>2.1</td></tr><tr><td>ut tueare aeque a te peto ac si mea negotia essent. velim</td><td></td></tr><tr><td>memoriae tuae causa des litterarum aliquid quae tibi in</td><td></td></tr><tr><td>provincia reddantur, sed ita conscribas ut tum cum eas leges</td><td></td></tr><tr><td>facile recordari possis huius meae commendationis dili-</td><td>5</td></tr><tr><td>gentiam. hoc te vehementer etiam atque etiam rogo.</td><td></td></tr>
        </table>