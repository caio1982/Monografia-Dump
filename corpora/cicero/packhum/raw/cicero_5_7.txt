<table>
          <script>targetHit=0;</script>
          <tr><td>  Omnia non modo commemorabuntur, sed etiam expositis</td><td>1.1.37.7</td></tr><tr><td>certis rebus agentur, quae inter decem annos, posteaquam </td><td></td></tr><tr><td>iudicia ad senatum translata sunt, in rebus iudicandis</td><td></td></tr><tr><td>nefarie flagitioseque facta sunt. Cognoscet ex me populus</td><td>38.1</td></tr><tr><td>Romanus quid sit quam ob rem, cum equester ordo iudi-</td><td></td></tr><tr><td>caret, annos prope quinquaginta continuos &lt;in&gt; nullo, iudices,</td><td></td></tr><tr><td>equite Romano iudicante ne tenuissima quidem suspicio</td><td></td></tr><tr><td>acceptae pecuniae ob rem iudicandam constituta sit; quid</td><td>5</td></tr><tr><td>sit quod, iudiciis ad senatorium ordinem translatis sub-</td><td></td></tr><tr><td>lataque populi Romani in unum quemque vestrum pote-</td><td></td></tr><tr><td>state, Q. Calidius damnatus dixerit minoris HS triciens</td><td></td></tr><tr><td>praetorium hominem honeste non posse damnari; quid sit</td><td></td></tr><tr><td>quod, P. Septimio senatore damnato Q. Hortensio praetore</td><td>10</td></tr><tr><td>de pecuniis repetundis, lis aestimata sit eo nomine, quod</td><td></td></tr><tr><td>ille ob rem iudicandam pecuniam accepisset. &lt;Quid?&gt; quod</td><td>39.1</td></tr><tr><td>in C. Herennio, quod in C. Popilio, senatoribus, qui ambo</td><td></td></tr><tr><td>peculatus damnati sunt, quod in M. Atilio, qui de maie-</td><td></td></tr><tr><td>state damnatus est, hoc planum factum est, eos pecuniam</td><td></td></tr><tr><td>ob rem iudicandam accepisse, quod inventi sunt senatores</td><td>5</td></tr><tr><td>qui C. Verre praetore urbano sortiente exirent in eum reum</td><td></td></tr><tr><td>quem incognita causa condemnarent, quod inventus est</td><td></td></tr><tr><td>senator qui, cum iudex esset, in eodem iudicio et ab reo</td><td></td></tr><tr><td>pecuniam acciperet quam iudicibus divideret, et ab accusa-</td><td></td></tr><tr><td>tore ut reum condemnaret. Iam vero quo modo ego illam</td><td>40.1</td></tr><tr><td>labem ignominiam calamitatemque totius ordinis conquerar,</td><td></td></tr><tr><td>hoc factum esse in hac civitate, cum senatorius ordo iudi-</td><td></td></tr><tr><td>caret, ut discoloribus signis iuratorum hominum sententiae</td><td></td></tr><tr><td>notarentur? Haec omnia me diligenter severeque acturum</td><td>5</td></tr><tr><td>esse polliceor. </td><td></td></tr>
        </table>