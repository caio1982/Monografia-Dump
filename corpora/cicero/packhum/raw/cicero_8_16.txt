<table>
          <script>targetHit=0;</script>
          <tr><td>  Vt vero iam, recuperatores, nulla dubitatio sit, sive rem</td><td>90.1</td></tr><tr><td>sive verba spectare voltis, quin secundum nos iudicetis,</td><td></td></tr><tr><td>exoritur hic iam obrutis rebus omnibus et perditis illa</td><td></td></tr><tr><td>defensio, eum deici posse qui tum possideat; qui non</td><td></td></tr><tr><td>possideat, nullo modo posse; itaque, si ego sim a tuis</td><td>5</td></tr><tr><td>aedibus deiectus, restitui non oportere, si ipse sis, oportere.</td><td></td></tr><tr><td>Numera quam multa in ista defensione falsa sint, Piso.</td><td></td></tr><tr><td>Ac primum illud attende, te iam ex illa ratione esse</td><td></td></tr><tr><td>depulsum, quod negabas quemquam deici posse nisi inde </td><td></td></tr><tr><td>ubi tum esset; iam posse concedis; eum qui non possideat</td><td>10</td></tr><tr><td>negas deici posse. Cur ergo aut in illud cotidianum inter-</td><td>91.1</td></tr><tr><td>dictum '<span class="caps">vnde ille me vi deiecit</span>' additur '<span class="caps">cvm ego</span></td><td></td></tr><tr><td><span class="caps">possiderem</span>,' si deici nemo potest qui non possidet, aut</td><td></td></tr><tr><td>in hoc interdictum <span class="caps">de hominibvs armatis</span> non additur,</td><td></td></tr><tr><td>si oportet quaeri possederit necne? Negas deici, nisi qui</td><td>5</td></tr><tr><td>possideat. Ostendo, si sine armatis coactisve hominibus</td><td></td></tr><tr><td>deiectus quispiam sit, eum qui fateatur se deiecisse vincere</td><td></td></tr><tr><td>sponsionem, si ostendat eum non possedisse. Negas deici,</td><td></td></tr><tr><td>nisi qui possideat. Ostendo ex hoc interdicto <span class="caps">de armatis</span></td><td></td></tr><tr><td><span class="caps">hominibvs</span>, qui possit ostendere non possedisse eum qui</td><td>10</td></tr><tr><td>deiectus sit, condemnari tamen sponsionis necesse esse,</td><td></td></tr><tr><td>si fateatur esse deiectum. Dupliciter homines deiciuntur,</td><td>92.1</td></tr><tr><td>aut sine coactis armatisve hominibus aut per eius modi</td><td></td></tr><tr><td>rationem atque vim. Ad duas dissimilis res duo diiuncta</td><td></td></tr><tr><td>interdicta sunt. In illa vi cotidiana non satis est posse</td><td></td></tr><tr><td>docere se deiectum, nisi ostendere potest, cum possideret,</td><td>5</td></tr><tr><td>tum deiectum. Ne id quidem satis est, nisi docet ita se</td><td></td></tr><tr><td>possedisse &lt;ut&gt; nec vi nec clam nec precario possederit.</td><td></td></tr><tr><td>Itaque is qui se restituisse dixit magna voce saepe confiteri</td><td></td></tr><tr><td>solet se vi deiecisse, verum illud addit: 'non possidebat'</td><td></td></tr><tr><td>vel etiam, cum hoc ipsum concessit, vincit tamen sponsio-</td><td>10</td></tr><tr><td>nem, si planum facit ab se illum aut vi aut clam aut</td><td></td></tr><tr><td>precario possedisse. Videtisne quot defensionibus eum</td><td>93.1</td></tr><tr><td>qui sine armis ac multitudine vim fecerit uti posse maiores</td><td></td></tr><tr><td>voluerint? Hunc vero qui ab iure, officio, bonis moribus</td><td></td></tr><tr><td>ad ferrum, ad arma, ad caedem confugerit, nudum in causa</td><td></td></tr><tr><td>destitutum videtis, ut, qui armatus de possessione conten- </td><td>5</td></tr><tr><td>disset, inermis plane de sponsione certaret. Ecquid igitur</td><td></td></tr><tr><td>interest, Piso, inter haec interdicta? ecquid interest utrum</td><td></td></tr><tr><td>in hoc sit additum '<span class="caps">cvm A. Caecina possideret</span>' necne?</td><td></td></tr><tr><td>Ecquid te ratio iuris, ecquid interdictorum dissimilitudo,</td><td></td></tr><tr><td>ecquid auctoritas maiorum commovet? Si esset additum,</td><td>10</td></tr><tr><td>de eo quaeri oporteret; additum non est, tamen oportebit?</td><td></td></tr><tr><td>Atque ego in hoc Caecinam non defendo; possedit enim</td><td>94.1</td></tr><tr><td>Caecina, recuperatores; et id, tametsi extra causam est,</td><td></td></tr><tr><td>percurram tamen brevi ut non minus hominem ipsum quam</td><td></td></tr><tr><td>ius commune defensum velitis. Caesenniam possedisse</td><td></td></tr><tr><td>propter usum fructum non negas. Qui colonus habuit</td><td>5</td></tr><tr><td>conductum de Caesennia fundum, cum idem ex eadem</td><td></td></tr><tr><td>conductione fuerit in fundo, dubium est quin, si Caesennia</td><td></td></tr><tr><td>tum possidebat, cum erat colonus in fundo, post eius</td><td></td></tr><tr><td>mortem heres eodem iure possederit? Deinde ipse Caecina</td><td></td></tr><tr><td>cum circuiret praedia, venit in istum fundum, rationes a</td><td>10</td></tr><tr><td>colono accepit. Sunt in eam rem testimonia. Postea cur</td><td>95.1</td></tr><tr><td>tu, Aebuti, de isto potius fundo quam de alio, si quem</td><td></td></tr><tr><td>habes, Caecinae denuntiabas, si Caecina non possidebat?</td><td></td></tr><tr><td>Ipse porro Caecina cur se moribus deduci volebat idque</td><td></td></tr><tr><td>tibi de amicorum et de Aquili sententia responderat. </td><td>5</td></tr>
        </table>