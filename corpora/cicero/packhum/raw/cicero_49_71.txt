<table>
          <script>targetHit=0;</script>
          <tr><td>  Sed nescio quo pacto ab eo, quod erat a te pro-</td><td>3.80.1</td></tr><tr><td>positum, aberravit oratio. tu enim de sapiente quae-</td><td></td></tr><tr><td>sieras, cui aut malum videri nullum potest, quod vacet </td><td></td></tr><tr><td>turpitudine, aut ita parvum malum, ut id obruatur</td><td></td></tr><tr><td>sapientia vixque appareat, qui nihil opinione adfingat</td><td>5</td></tr><tr><td>adsumatque ad aegritudinem nec id putet esse rectum,</td><td></td></tr><tr><td>se quam maxume excruciari luctuque confici, quo pra-</td><td></td></tr><tr><td>vius nihil esse possit. edocuit tamen ratio, ut mihi</td><td></td></tr><tr><td>quidem videtur, cum hoc ipsum proprie non quaerere-</td><td></td></tr><tr><td>tur hoc tempore, num quod esset malum nisi quod</td><td>10</td></tr><tr><td>idem dici turpe posset, tamen ut videremus, quicquid</td><td></td></tr><tr><td>esset in aegritudine mali, id non naturale esse, sed</td><td></td></tr><tr><td>voluntario iudicio et opinionis errore contractum. </td><td></td></tr><tr><td>  Tractatum est autem a nobis id genus aegritudinis,</td><td>81.1</td></tr><tr><td>quod unum est omnium maxumum, ut eo sublato reli-</td><td></td></tr><tr><td>quorum remedia ne magnopere quaerenda arbitrare-</td><td></td></tr><tr><td>mur. sunt enim certa, quae de paupertate certa, quae</td><td></td></tr><tr><td>de vita inhonorata et ingloria dici soleant; separatim</td><td>5</td></tr><tr><td>certae scholae sunt de exilio, de interitu patriae, de</td><td></td></tr><tr><td>servitute, de debilitate, de caecitate, de omni casu, in</td><td></td></tr><tr><td>quo nomen poni solet calamitatis. haec Graeci in singu-</td><td></td></tr><tr><td>las scholas et in singulos libros dispertiunt; opus enim</td><td></td></tr><tr><td>quaerunt (quamquam plenae disputationes delecta-</td><td>10</td></tr><tr><td>tionis sunt); et tamen, ut medici toto corpore curando</td><td>82.1</td></tr><tr><td>minimae etiam parti, si condoluit, medentur, sic phi-</td><td></td></tr><tr><td>losophia cum universam aegritudinem sustulit, &lt;sustu-</td><td></td></tr><tr><td>lit&gt; etiam, si quis error alicunde extitit, si paupertas mo-</td><td></td></tr><tr><td>mordit, si ignominia pupugit, si quid tenebrarum ob-</td><td>5</td></tr><tr><td>fudit exilium, aut eorum quae modo dixi si quid ex-</td><td></td></tr><tr><td>titit. etsi singularum rerum sunt propriae consolatio- </td><td></td></tr><tr><td>nes, de quibus audies tu quidem, cum voles. sed ad</td><td></td></tr><tr><td>eundem fontem revertendum est, aegritudinem omnem</td><td></td></tr><tr><td>procul abesse a sapiente, quod inanis sit, quod frustra</td><td>10</td></tr><tr><td>suscipiatur, quod non natura exoriatur, sed iudicio,</td><td></td></tr><tr><td>sed opinione, sed quadam invitatione ad dolendum,</td><td></td></tr><tr><td>cum id decreverimus ita fieri oportere. Hoc detracto,</td><td>83.1</td></tr><tr><td>quod totum est voluntarium, aegritudo erit sublata</td><td></td></tr><tr><td>illa maerens, morsus tamen et contractiuncula quae-</td><td></td></tr><tr><td>dam animi relinquetur. hanc dicant sane naturalem,</td><td></td></tr><tr><td>dum aegritudinis nomen absit grave taetrum fune-</td><td>5</td></tr><tr><td>stum, quod cum sapientia esse atque, ut ita dicam, ha-</td><td></td></tr><tr><td>bitare nullo modo possit. At quae stirpes sunt aegri-</td><td></td></tr><tr><td>tudinis, quam multae, quam amarae! quae ipso trunco</td><td></td></tr><tr><td>everso omnes eligendae sunt et, si necesse erit, singulis</td><td></td></tr><tr><td>disputationibus. superest enim nobis hoc, cuicuimodi</td><td>10</td></tr><tr><td>est, otium. sed ratio una omnium est aegritudinum,</td><td></td></tr><tr><td>plura nomina. nam et invidere aegritudinis est et</td><td></td></tr><tr><td>aemulari et obtrectare et misereri et angi, lugere, mae-</td><td></td></tr><tr><td>rere, aerumna adfici, lamentari, sollicitari, dolere, in</td><td></td></tr><tr><td>molestia esse, adflictari, desperare. Haec omnia defi-</td><td>84.1</td></tr><tr><td>niunt Stoici, eaque verba quae dixi singularum rerum</td><td></td></tr><tr><td>sunt, non, ut videntur, easdem res significant, sed ali-</td><td></td></tr><tr><td>quid differunt; quod alio loco fortasse tractabimus.</td><td></td></tr><tr><td>haec sunt illae fibrae stirpium, quas initio dixi, perse-</td><td>5</td></tr><tr><td>quendae et omnes eligendae, ne umquam ulla possit</td><td></td></tr><tr><td>existere. magnum opus et difficile, quis negat? quid </td><td></td></tr><tr><td>autem praeclarum non idem arduum? sed tamen id se</td><td></td></tr><tr><td>effecturam philosophia profitetur, nos modo cura-</td><td></td></tr><tr><td>tionem eius recipiamus. </td><td>10</td></tr><tr><td>  Verum haec quidem hactenus, cetera, quotienscum-</td><td></td></tr><tr><td>que voletis, et hoc loco et aliis parata vobis erunt. </td><td></td></tr>
        </table>