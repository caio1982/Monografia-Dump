<table>
          <script>targetHit=0;</script>
          <tr><td>  Omnia sunt excitanda tibi, C. Caesar, uni quae iacere</td><td>23.5</td></tr><tr><td>sentis belli ipsius impetu, quod necesse fuit, perculsa atque</td><td></td></tr><tr><td>prostrata: constituenda iudicia, revocanda fides, compri-</td><td></td></tr><tr><td>mendae libidines, propaganda suboles, omnia quae dilapsa</td><td></td></tr><tr><td>iam diffluxerunt severis legibus vincienda sunt. Non fuit</td><td>24.1</td></tr><tr><td>recusandum in tanto civili bello, tanto animorum ardore et</td><td></td></tr><tr><td>armorum quin quassata res publica, quicumque belli even- </td><td></td></tr><tr><td>tus fuisset, multa perderet et ornamenta dignitatis et prae-</td><td></td></tr><tr><td>sidia stabilitatis suae, multaque uterque dux faceret armatus</td><td>5</td></tr><tr><td>quae idem togatus fieri prohibuisset. Quae quidem tibi</td><td></td></tr><tr><td>nunc omnia belli volnera sananda sunt, quibus praeter te</td><td></td></tr><tr><td>mederi nemo potest. Itaque illam tuam praeclarissimam et</td><td>25.1</td></tr><tr><td>sapientissimam vocem invitus audivi: 'Satis diu vel naturae</td><td></td></tr><tr><td>vixi vel gloriae.' Satis, si ita vis, fortasse naturae, addam</td><td></td></tr><tr><td>etiam, si placet, gloriae: at, quod maximum est, patriae</td><td></td></tr><tr><td>certe parum. Qua re omitte, quaeso, istam doctorum homi-</td><td>5</td></tr><tr><td>num in contemnenda morte prudentiam: noli nostro peri-</td><td></td></tr><tr><td>culo esse sapiens. Saepe enim venit ad meas auris te idem</td><td></td></tr><tr><td>istud nimis crebro dicere, satis te tibi vixisse. Credo, sed</td><td></td></tr><tr><td>tum id audirem, si tibi soli viveres aut si tibi etiam soli</td><td></td></tr><tr><td>natus esses. Omnium salutem civium cunctamque rem</td><td>10</td></tr><tr><td>publicam res tuae gestae complexae sunt; tantum abes a</td><td></td></tr><tr><td>perfectione maximorum operum ut fundamenta nondum</td><td></td></tr><tr><td>quae cogitas ieceris. Hic tu modum vitae tuae non salute</td><td></td></tr><tr><td>rei publicae, sed aequitate animi definies? Quid, si istud</td><td></td></tr><tr><td>ne gloriae quidem satis est? cuius te esse avidissimum,</td><td>15</td></tr><tr><td>quamvis sis sapiens, non negabis. Parumne, inquies, magna</td><td>26.1</td></tr><tr><td>relinquemus? Immo vero aliis quamvis multis satis, tibi</td><td></td></tr><tr><td>uni parum. Quicquid est enim, quamvis amplum sit, id</td><td></td></tr><tr><td>est parum tum cum est aliquid amplius. Quod si rerum</td><td></td></tr><tr><td>tuarum immortalium, C. Caesar, hic exitus futurus fuit ut</td><td>5</td></tr><tr><td>devictis adversariis rem publicam in eo statu relinqueres in</td><td></td></tr><tr><td>quo nunc est, vide, quaeso, ne tua divina virtus admirationis</td><td></td></tr><tr><td>plus sit habitura quam gloriae; si quidem gloria est inlus-</td><td></td></tr><tr><td>tris et pervagata magnorum vel in suos civis vel in patriam</td><td></td></tr><tr><td>vel in omne genus hominum fama meritorum. Haec igitur </td><td>27.1</td></tr><tr><td>tibi reliqua pars est; hic restat actus, in hoc elaborandum</td><td></td></tr><tr><td>est ut rem publicam constituas, eaque tu in primis summa</td><td></td></tr><tr><td>tranquillitate et otio perfruare: tum te, si voles, cum et</td><td></td></tr><tr><td>patriae quod debes solveris et naturam ipsam expleveris</td><td>5</td></tr><tr><td>satietate vivendi, satis diu vixisse dicito. Quid enim est</td><td></td></tr><tr><td>omnino hoc ipsum diu in quo est aliquid extremum?</td><td></td></tr><tr><td>Quod cum venit, omnis voluptas praeterita pro nihilo est,</td><td></td></tr><tr><td>quia postea nulla est futura. Quamquam iste tuus animus</td><td></td></tr><tr><td>numquam his angustiis quas natura nobis ad vivendum</td><td>10</td></tr><tr><td>dedit contentus fuit, semper immortalitatis amore flagravit.</td><td></td></tr><tr><td>Nec vero haec tua vita ducenda est quae corpore et spiritu</td><td>28.1</td></tr><tr><td>continetur: illa, inquam, illa vita est tua quae vigebit</td><td></td></tr><tr><td>memoria saeculorum omnium, quam posteritas alet, quam</td><td></td></tr><tr><td>ipsa aeternitas semper tuebitur. Huic tu inservias, huic te</td><td></td></tr><tr><td>ostentes oportet, quae quidem quae miretur iam pridem</td><td>5</td></tr><tr><td>multa habet; nunc etiam quae laudet exspectat. Obstu-</td><td></td></tr><tr><td>pescent posteri certe imperia, provincias, Rhenum, Ocea-</td><td></td></tr><tr><td>num, Nilum, pugnas innumerabilis, incredibilis victorias,</td><td></td></tr><tr><td>monumenta, munera, triumphos audientes et legentes tuos.</td><td></td></tr><tr><td>Sed nisi haec urbs stabilita tuis consiliis et institutis erit,</td><td>29.1</td></tr><tr><td>vagabitur modo tuum nomen longe atque late, sedem</td><td></td></tr><tr><td>stabilem et domicilium certum non habebit. Erit inter eos</td><td></td></tr><tr><td>etiam qui nascentur, sicut inter nos fuit, magna dissensio,</td><td></td></tr><tr><td>cum alii laudibus ad caelum res tuas gestas efferent, alii</td><td>5</td></tr><tr><td>fortasse aliquid requirent, idque vel maximum, nisi belli</td><td></td></tr><tr><td>civilis incendium salute patriae restinxeris, ut illud fati fuisse</td><td></td></tr><tr><td>videatur, hoc consili. Servi igitur eis iudicibus qui multis</td><td></td></tr><tr><td>post saeculis de te iudicabunt et quidem haud scio an in-</td><td></td></tr><tr><td>corruptius quam nos; nam et sine amore et sine cupiditate</td><td>10</td></tr><tr><td>et rursus sine odio et sine invidia iudicabunt. Id autem </td><td>30.1</td></tr><tr><td>etiam si tum ad te, ut quidam falso putant, non pertinebit,</td><td></td></tr><tr><td>nunc certe pertinet esse te talem ut tuas laudes obscuratura</td><td></td></tr><tr><td>nulla umquam sit oblivio. </td><td></td></tr>
        </table>