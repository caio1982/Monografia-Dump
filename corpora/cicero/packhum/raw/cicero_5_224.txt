<table>
          <script>targetHit=0;</script>
          <tr><td>  Egreditur in Centuripina quadriremi Cleomenes e portu;</td><td>2.5.86.1</td></tr><tr><td>sequitur Segestana navis, Tyndaritana, Herbitensis, Hera-</td><td></td></tr><tr><td>cliensis, Apolloniensis, Haluntina, praeclara classis in</td><td></td></tr><tr><td>speciem, sed inops et infirma propter dimissionem pro-</td><td></td></tr><tr><td>pugnatorum atque remigum. Tam diu in imperio suo</td><td>5</td></tr><tr><td>classem iste praetor diligens vidit quam diu convivium eius</td><td></td></tr><tr><td>flagitiosissimum praetervecta est; ipse autem, qui visus</td><td></td></tr><tr><td>multis diebus non esset, tum se tamen in conspectum</td><td></td></tr><tr><td>nautis paulisper dedit. Stetit soleatus praetor populi Ro-</td><td></td></tr><tr><td>mani cum pallio purpureo tunicaque talari muliercula nixus</td><td>10</td></tr><tr><td>in litore. Iam hoc istum vestitu Siculi civesque Romani</td><td></td></tr><tr><td>permulti saepe viderant. Posteaquam paulum provecta</td><td>87.1</td></tr><tr><td>classis est et Pachynum quinto die denique adpulsa, nautae</td><td></td></tr><tr><td>coacti fame radices palmarum agrestium, quarum erat in </td><td></td></tr><tr><td>illis locis, sicuti in magna parte Siciliae, multitudo, collige-</td><td></td></tr><tr><td>bant et iis miseri perditique alebantur; Cleomenes autem,</td><td>5</td></tr><tr><td>qui alterum se Verrem cum luxurie ac nequitia tum etiam</td><td></td></tr><tr><td>imperio putaret, similiter totos dies in litore tabernaculo</td><td></td></tr><tr><td>posito perpotabat. Ecce autem repente ebrio Cleomene</td><td></td></tr><tr><td>esurientibus ceteris nuntiatur piratarum esse navis in portu</td><td></td></tr><tr><td>Odysseae; nam ita is locus nominatur; nostra autem classis</td><td>10</td></tr><tr><td>erat in portu Pachyni. Cleomenes autem, quod erat terrestre</td><td></td></tr><tr><td>praesidium non re sed nomine, speravit iis militibus quos</td><td></td></tr><tr><td>ex eo loco deduxisset explere se numerum nautarum et</td><td></td></tr><tr><td>remigum posse. Reperta est eadem istius hominis ava-</td><td></td></tr><tr><td>rissimi ratio in praesidiis quae in classibus; nam erant</td><td>15</td></tr><tr><td>perpauci reliqui, ceteri dimissi. Princeps Cleomenes in</td><td>88.1</td></tr><tr><td>quadriremi Centuripina malum erigi, vela fieri, praecidi</td><td></td></tr><tr><td>ancoras imperavit, et simul ut se ceteri sequerentur signum</td><td></td></tr><tr><td>dari iussit. Haec Centuripina navis erat incredibili celeri-</td><td></td></tr><tr><td>tate velis; nam scire isto praetore nemo poterat quid quae-</td><td>5</td></tr><tr><td>que navis remis facere posset; etsi in hac quadriremi</td><td></td></tr><tr><td>propter honorem et gratiam Cleomenis minime multi remiges</td><td></td></tr><tr><td>et milites deerant. Evolarat iam e conspectu fere fugiens</td><td></td></tr><tr><td>quadriremis, cum etiam tum ceterae naves uno in loco</td><td></td></tr><tr><td>moliebantur. Erat animus in reliquis; quamquam erant</td><td>89.1</td></tr><tr><td>pauci, quoquo modo res se habebat, pugnare tamen se velle</td><td></td></tr><tr><td>clamabant, et quod reliquum vitae viriumque fames fecerat</td><td></td></tr><tr><td>id ferro potissimum reddere volebant. Quodsi Cleomenes</td><td></td></tr><tr><td>non tanto ante fugisset, aliqua tamen ad resistendum ratio</td><td>5</td></tr><tr><td>fuisset. Erat enim sola illa navis constrata et ita magna ut</td><td></td></tr><tr><td>propugnaculo ceteris posset esse, quae si in praedonum</td><td></td></tr><tr><td>pugna versaretur, urbis instar habere inter illos piraticos</td><td></td></tr><tr><td>myoparones videretur; sed tum inopes, relicti ab duce </td><td></td></tr><tr><td>praefectoque classis, eundem necessario cursum tenere coe-</td><td>10</td></tr><tr><td>perunt. Helorum versus, ut ipse Cleomenes, ita ceteri</td><td>90.1</td></tr><tr><td>navigabant, neque ii tam praedonum impetum fugiebant</td><td></td></tr><tr><td>quam imperatorem sequebantur. Tum ut quisque in fuga</td><td></td></tr><tr><td>postremus, ita in periculo princeps erat; postremam enim</td><td></td></tr><tr><td>quamque navem piratae primam adoriebantur. Ita prima</td><td>5</td></tr><tr><td>Haluntinorum navis capitur, cui praeerat Haluntinus homo</td><td></td></tr><tr><td>nobilis, Phylarchus, quem ab illis praedonibus Locrenses</td><td></td></tr><tr><td>postea publice redemerunt; ex quo vos priore actione iurato</td><td></td></tr><tr><td>rem omnem causamque cognostis. Deinde Apolloniensis</td><td></td></tr><tr><td>navis capitur, et eius praefectus Anthropinus occiditur.</td><td>10</td></tr><tr><td>Haec dum aguntur, interea Cleomenes iam ad Helori litus</td><td>91.1</td></tr><tr><td>pervenerat; iam sese in terram e navi eiecerat quadrire-</td><td></td></tr><tr><td>memque fluctuantem in salo reliquerat. Reliqui praefecti</td><td></td></tr><tr><td>navium, cum in terram imperator exisset, cum ipsi neque</td><td></td></tr><tr><td>repugnare neque mari effugere ullo modo possent, adpulsis</td><td>5</td></tr><tr><td>ad Helorum navibus Cleomenem persecuti sunt. Tum</td><td></td></tr><tr><td>praedonum dux Heracleo, repente praeter spem non sua</td><td></td></tr><tr><td>virtute sed istius avaritia nequitiaque victor, classem pul-</td><td></td></tr><tr><td>cherrimam populi Romani in litus expulsam et eiectam,</td><td></td></tr><tr><td>cum primum invesperasceret, inflammari incendique iussit. </td><td>10</td></tr>
        </table>