<table>
          <script>targetHit=0;</script>
          <tr><td>  Tum Atticus: quid ergo? estne ista Fanni? nam varia</td><td>99.5</td></tr><tr><td>opinio pueris nobis erat. alii a C. Persio litterato homine</td><td></td></tr><tr><td>scriptam esse aiebant, illo quem significat valde doctum</td><td></td></tr><tr><td>esse Lucilius; alii multos nobilis, quod quisque potuisset,</td><td></td></tr><tr><td>in illam orationem contulisse. </td><td></td></tr><tr><td>  Tum ego: audivi equidem ista, inquam, de maioribus</td><td>100.1</td></tr><tr><td>natu, sed nunquam sum adductus ut crederem; eamque</td><td></td></tr><tr><td>suspicionem propter hanc causam credo fuisse, quod Fan-</td><td></td></tr><tr><td>nius in mediocribus oratoribus habitus esset, oratio autem</td><td></td></tr><tr><td>vel optuma esset illo quidem tempore orationum omnium.</td><td>5</td></tr><tr><td>sed nec eiusmodi est, ut a pluribus confusa videatur—</td><td></td></tr><tr><td>unus enim sonus est totius orationis et idem stilus—, nec</td><td></td></tr><tr><td>de Persio reticuisset Gracchus, cum ei Fannius de Mene-</td><td></td></tr><tr><td>lao Maratheno et de ceteris obiecisset; praesertim cum</td><td></td></tr><tr><td>Fannius numquam sit habitus elinguis. nam et causas</td><td>10</td></tr><tr><td>defensitavit et tribunatus eius arbitrio et auctoritate</td><td></td></tr><tr><td>P. Africani gestus non obscurus fuit. alter autem C. Fan-</td><td>101.1</td></tr><tr><td>nius M. filius, C. Laeli gener, et moribus et ipso genere</td><td></td></tr><tr><td>dicendi durior. is soceri instituto, quem, quia cooptatus</td><td></td></tr><tr><td>in augurum conlegium non erat, non admodum diligebat,</td><td></td></tr><tr><td>praesertim cum ille Q. Scaevolam sibi minorem natu ge-</td><td>5</td></tr><tr><td>nerum praetulisset—cui tamen Laelius se excusans non</td><td></td></tr><tr><td>genero minori dixit se illud, sed maiori filiae detulisse—, </td><td></td></tr><tr><td>is tamen instituto Laeli Panaetium audiverat. eius omnis</td><td></td></tr><tr><td>in dicendo facultas historia ipsius non ineleganter scripta</td><td></td></tr><tr><td>perspici potest, quae neque nimis est infans neque per-</td><td>10</td></tr><tr><td>fecte diserta. Mucius autem augur quod pro se opus erat</td><td>102.1</td></tr><tr><td>ipse dicebat, ut de pecuniis repetundis contra T. Albu-</td><td></td></tr><tr><td>cium. is oratorum in numero non fuit, iuris civilis intelle-</td><td></td></tr><tr><td>gentia atque omni prudentiae genere praestitit. L. Coelius</td><td></td></tr><tr><td>Antipater scriptor, quemadmodum videtis, fuit ut tem-</td><td>5</td></tr><tr><td>poribus illis luculentus, iuris valde peritus, multorum</td><td></td></tr><tr><td>etiam, ut L. Crassi, magister. </td><td></td></tr>
        </table>