<table>
          <script>targetHit=0;</script>
          <tr class="title first  "><td>DE IMPERIO CN. POMPEI AD</td><td></td></tr><tr class="title  "><td>QVIRITES</td><td></td></tr><tr class="title last  "><td>ORATIO </td><td></td></tr><tr><td>  Quamquam mihi semper frequens conspectus vester</td><td>1.1</td></tr><tr><td>multo iucundissimus, hic autem locus ad agendum amplis-</td><td></td></tr><tr><td>simus, ad dicendum ornatissimus est visus, Quirites, tamen</td><td></td></tr><tr><td>hoc aditu laudis qui semper optimo cuique maxime patuit</td><td></td></tr><tr><td>non mea me voluntas adhuc sed vitae meae rationes ab</td><td>5</td></tr><tr><td>ineunte aetate susceptae prohibuerunt. Nam cum antea</td><td></td></tr><tr><td>nondum huius auctoritatem loci attingere auderem statue-</td><td></td></tr><tr><td>remque nihil huc nisi perfectum ingenio, elaboratum in-</td><td></td></tr><tr><td>dustria adferri oportere, omne meum tempus amicorum</td><td></td></tr><tr><td>temporibus transmittendum putavi. Ita neque hic locus</td><td>2.1</td></tr><tr><td>vacuus fuit umquam ab eis qui vestram causam defenderent</td><td></td></tr><tr><td>et meus labor in privatorum periculis caste integreque</td><td></td></tr><tr><td>versatus ex vestro iudicio fructum est amplissimum con-</td><td></td></tr><tr><td>secutus. Nam cum propter dilationem comitiorum ter</td><td>5</td></tr><tr><td>praetor primus centuriis cunctis renuntiatus sum, facile</td><td></td></tr><tr><td>intellexi, Quirites, et quid de me iudicaretis et quid aliis</td><td></td></tr><tr><td>praescriberetis. Nunc cum et auctoritatis in me tantum</td><td></td></tr><tr><td>sit quantum vos honoribus mandandis esse voluistis, et ad</td><td></td></tr><tr><td>agendum facultatis tantum quantum homini vigilanti ex</td><td>10</td></tr><tr><td>forensi usu prope cotidiana dicendi exercitatio potuit adferre, </td><td></td></tr><tr><td>certe et, si quid auctoritatis in me est, apud eos utar qui</td><td></td></tr><tr><td>eam mihi dederunt et, si quid in dicendo consequi possum,</td><td></td></tr><tr><td>eis ostendam potissimum qui ei quoque rei fructum suo</td><td></td></tr><tr><td>iudicio tribuendum esse duxerunt. Atque illud in primis</td><td>3.1</td></tr><tr><td>mihi laetandum iure esse video quod in hac insolita mihi</td><td></td></tr><tr><td>ex hoc loco ratione dicendi causa talis oblata est in qua</td><td></td></tr><tr><td>oratio deesse nemini possit. Dicendum est enim de Cn.</td><td></td></tr><tr><td>Pompei singulari eximiaque virtute; huius autem orationis</td><td>5</td></tr><tr><td>difficilius est exitum quam principium invenire. Ita mihi</td><td></td></tr><tr><td>non tam copia quam modus in dicendo quaerendus est. </td><td></td></tr>
        </table>