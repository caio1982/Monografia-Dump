<table>
          <script>targetHit=0;</script>
          <tr class="title first last  "><td>&lt;CICERO ATTICO SAL.&gt;</td><td></td></tr><tr><td>L. Iulio Caesare C. Marcio Figulo consulibus filiolo me auctum</td><td>1.2.1.1</td></tr><tr><td>scito, salva Terentia. abs te iam diu nihil litterarum. ego de</td><td></td></tr><tr><td>meis ad te rationibus scripsi antea diligenter. hoc tempore</td><td></td></tr><tr><td>Catilinam, competitorem nostrum, defendere cogitamus.</td><td></td></tr><tr><td>iudices habemus quos volumus, summa accusatoris voluntate.</td><td>5</td></tr><tr><td>spero, si absolutus erit, coniunctiorem illum nobis fore in</td><td></td></tr><tr><td>ratione petitionis; sin aliter acciderit, humaniter feremus. </td><td></td></tr><tr><td>  Tuo adventu nobis opus est maturo. nam prorsus summa</td><td>2.1</td></tr><tr><td>hominum est opinio tuos familiaris, nobilis homines, adver-</td><td></td></tr><tr><td>sarios honori nostro fore. ad eorum voluntatem mihi conciliandam</td><td></td></tr><tr><td>maximo te mihi usui fore video. qua re Ianuario ineunte, ut</td><td></td></tr><tr><td>constituisti, cura ut Romae sis.</td><td>5</td></tr>
        </table>