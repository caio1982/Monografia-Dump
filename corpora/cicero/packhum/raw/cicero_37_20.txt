<table>
          <script>targetHit=0;</script>
          <tr><td>  Nihilne igitur prodest oratori iuris civilis scientia? Non</td><td>1.250.11</td></tr><tr><td>possum negare prodesse ullam scientiam, ei praesertim,</td><td></td></tr><tr><td>cuius eloquentia copia rerum debeat esse ornata; sed multa</td><td></td></tr><tr><td>et magna et difficilia sunt ea, quae sunt oratori necessaria,</td><td></td></tr><tr><td>ut eius industriam in plura studia distrahere nolim. Quis</td><td>251.1</td></tr><tr><td>neget opus esse oratori in hoc oratorio motu statuque Rosci</td><td></td></tr><tr><td>gestum et venustatem? Tamen nemo suaserit studiosis</td><td></td></tr><tr><td>dicendi adulescentibus in gestu discendo histrionum more </td><td></td></tr><tr><td>elaborare. Quid est oratori tam necessarium quam vox?</td><td>5</td></tr><tr><td>Tamen me auctore nemo dicendi studiosus Graecorum</td><td></td></tr><tr><td>more tragoedorum voci serviet, qui et annos compluris</td><td></td></tr><tr><td>sedentes declamitant et cotidie, ante quam pronuntient,</td><td></td></tr><tr><td>vocem cubantes sensim excitant eandemque, cum egerunt,</td><td></td></tr><tr><td>sedentes ab acutissimo sono usque ad gravissimum sonum</td><td>10</td></tr><tr><td>recipiunt et quasi quodam modo conligunt. Hoc nos si</td><td></td></tr><tr><td>facere velimus, ante condemnentur ei, quorum causas</td><td></td></tr><tr><td>receperimus, quam totiens, quotiens praescribitur, Paeanem</td><td></td></tr><tr><td>aut hymnum recitarimus. Quod si in gestu, qui multum</td><td>252.1</td></tr><tr><td>oratorem adiuvat, et in voce, quae una maxime eloquentiam</td><td></td></tr><tr><td>vel commendat vel sustinet, elaborare nobis non licet ac</td><td></td></tr><tr><td>tantum in utroque adsequi possumus, quantum in hac acie</td><td></td></tr><tr><td>cotidiani muneris spati nobis datur, quanto minus est ad</td><td>5</td></tr><tr><td>iuris civilis perdiscendi occupationem descendendum?</td><td></td></tr><tr><td>Quod et summatim percipi sine doctrina potest et hanc</td><td></td></tr><tr><td>habet ab illis rebus dissimilitudinem, quod vox et gestus</td><td></td></tr><tr><td>subito sumi et aliunde adripi non potest, iuris utilitas ad</td><td></td></tr><tr><td>quamque causam quamvis repente vel a peritis vel de libris</td><td>10</td></tr><tr><td>depromi potest. Itaque illi disertissimi homines ministros</td><td>253.1</td></tr><tr><td>habent in causis iuris peritos, cum ipsi sint &lt;im&gt;peritissimi, ei</td><td></td></tr><tr><td>qui, ut abs te paulo ante dictum est, pragmatici vocantur;</td><td></td></tr><tr><td>in quo nostri omnino melius multo, quod clarissimorum</td><td></td></tr><tr><td>hominum auctoritate leges et iura tecta esse voluerunt.</td><td>5</td></tr><tr><td>Sed tamen non fugisset hoc Graecos homines, si ita necesse</td><td></td></tr><tr><td>esse arbitrati essent, oratorem ipsum erudire &lt;in&gt; iure civili,</td><td></td></tr><tr><td>non ei pragmaticum adiutorem dare. Nam quod dicis</td><td>254.1</td></tr><tr><td>senectutem a solitudine vindicari iuris civilis scientia,</td><td></td></tr><tr><td>fortasse etiam pecuniae magnitudine; sed nos non quid</td><td></td></tr><tr><td>nobis utile, verum quid oratori necessarium sit, quaerimus.</td><td></td></tr><tr><td>Quamquam, quoniam multa ad oratoris similitudinem ab </td><td>5</td></tr><tr><td>uno artifice sumimus, solet idem Roscius dicere se, quo</td><td></td></tr><tr><td>plus sibi aetatis accederet, eo tardiores tibicinis modos et</td><td></td></tr><tr><td>cantus remissiores esse facturum. Quod si ille astrictus certa</td><td></td></tr><tr><td>quadam numerorum moderatione et pedum tamen aliquid</td><td></td></tr><tr><td>ad requiem senectutis excogitat, quanto facilius nos non</td><td>10</td></tr><tr><td>laxare modos, sed totos mutare possumus? Neque enim</td><td>255.1</td></tr><tr><td>hoc te, Crasse, fallit, quam multa sint et quam varia genera</td><td></td></tr><tr><td>dicendi, id quod haud sciam an tu primus ostenderis, qui</td><td></td></tr><tr><td>iam diu multo dicis remissius et lenius quam solebas;</td><td></td></tr><tr><td>neque minus haec tamen tua gravissimi sermonis lenitas,</td><td>5</td></tr><tr><td>quam illa summa vis et contentio probatur: multique</td><td></td></tr><tr><td>oratores fuerunt, ut illum Scipionem audimus et Laelium,</td><td></td></tr><tr><td>qui omnia sermone conficerent paulo intentiore, numquam,</td><td></td></tr><tr><td>ut Ser. Galba, lateribus aut clamore contenderent. Quod</td><td></td></tr><tr><td>si iam hoc facere non poteris aut noles, vereris ne tua</td><td>10</td></tr><tr><td>domus talis et viri et civis, si a litigiosis hominibus non</td><td></td></tr><tr><td>colatur, a ceteris deseratur? Equidem tantum absum ab</td><td></td></tr><tr><td>ista sententia, ut non modo non arbitrer subsidium sene-</td><td></td></tr><tr><td>ctutis in eorum, qui consultum veniant, multitudine esse</td><td></td></tr><tr><td>ponendum, sed tamquam portum aliquem exspectem istam</td><td>15</td></tr><tr><td>quam tu times, solitudinem. Subsidium enim bellissimum</td><td></td></tr><tr><td>existimo esse senectuti otium. </td><td></td></tr>
        </table>