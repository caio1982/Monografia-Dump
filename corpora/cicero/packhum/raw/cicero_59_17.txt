<table>
          <script>targetHit=0;</script>
          <tr class="title first  date"><td>ante iv Id<span class="snum">.</span> Iun<span class="snum">.</span> <span class="snum">43</span></td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>Nullas adhuc a te litteras habebamus, ne famam quidem</td><td>18.1.1</td></tr><tr><td>quae declararet te cognita senatus auctoritate in Italiam</td><td></td></tr><tr><td>adducere exercitum; quod ut faceres idque maturares magno</td><td></td></tr><tr><td>opere desiderabat res publica. ingravescit enim in dies</td><td></td></tr><tr><td>intestinum malum nec externis hostibus magis quam</td><td>5</td></tr><tr><td>domesticis laboramus, qui erant omnino ab initio belli sed</td><td></td></tr><tr><td>facilius frangebantur. erectior senatus erat non sententiis</td><td></td></tr><tr><td>solum nostris sed etiam cohortationibus excitatus. erat in</td><td></td></tr><tr><td>senatu satis vehemens et acer Pansa cum in ceteros huius</td><td></td></tr><tr><td>generis tum maxime in socerum; cui consuli non animus ab</td><td>10</td></tr><tr><td>initio, non fides ad extremum defuit. bellum ad Mutinam</td><td>2.1</td></tr><tr><td>gerebatur nihil ut in Caesare reprehenderes, non nulla in</td><td></td></tr><tr><td>Hirtio. huius belli fortuna 'ut in secundis fluxa, ut in adversis</td><td></td></tr><tr><td>bona'. erat victrix res publica caesis Antoni copiis, ipso</td><td></td></tr><tr><td>expulso. &lt;a&gt; Bruto deinde ita multa peccata ut quodam </td><td>5</td></tr><tr><td>modo victoria excideret e manibus; perterritos, inermis,</td><td></td></tr><tr><td>saucios non sunt nostri duces persecuti, datumque Lepido</td><td></td></tr><tr><td>tempus est in quo levitatem eius saepe perspectam maioribus</td><td></td></tr><tr><td>in malis experiremur. </td><td></td></tr><tr><td>  Sunt exercitus boni sed rudes Bruti et Planci, sunt fidelis-</td><td>10</td></tr><tr><td>sima et maxima auxilia Gallorum. sed Caesarem meis consi-</td><td>3.1</td></tr><tr><td>liis adhuc gubernatum, praeclara ipsum indole admirabilique</td><td></td></tr><tr><td>constantia, improbissimis litteris quidam fallacibusque</td><td></td></tr><tr><td>interpretibus ac nuntiis impulerunt in spem certissimam</td><td></td></tr><tr><td>consulatus. quod simul atque sensi, neque ego illum</td><td>5</td></tr><tr><td>absentem litteris monere destiti nec accusare praesentis eius</td><td></td></tr><tr><td>necessarios qui eius cupiditati suffragari videbantur nec in</td><td></td></tr><tr><td>senatu sceleratissimorum consiliorum fontis aperire dubitavi.</td><td></td></tr><tr><td>nec vero ulla in re memini aut senatum meliorem aut</td><td></td></tr><tr><td>magistratus. numquam enim in honore extraordinario</td><td>10</td></tr><tr><td>potentis hominis vel potentissimi potius, quando quidem</td><td></td></tr><tr><td>potentia iam in vi posita est et armis, accidit ut nemo</td><td></td></tr><tr><td>tribunus pl., nemo alio &lt;in&gt; magistratu, nemo privatus</td><td></td></tr><tr><td>auctor exsisteret. sed in hac constantia atque virtute erat</td><td></td></tr><tr><td>tamen sollicita civitas. illudimur enim, Brute, tum militum</td><td>15</td></tr><tr><td>deliciis, tum imperatorum insolentia. tantum quisque se</td><td></td></tr><tr><td>in re publica posse postulat quantum habet virium. non</td><td></td></tr><tr><td>ratio, non modus, non lex, non mos, non officium valet, non</td><td></td></tr><tr><td>iudicium, non existimatio civium, non posteritatis vere-</td><td></td></tr><tr><td>cundia. </td><td>20</td></tr><tr><td>  Haec ego multo ante prospiciens fugiebam ex Italia tum</td><td>4.1</td></tr><tr><td>cum me vestrorum edictorum fama revocavit. incitavisti</td><td></td></tr><tr><td>vero tu me, Brute, Veliae. quamquam enim dolebam in eam</td><td></td></tr><tr><td>me urbem ire quam tu fugeres qui eam liberavisses, quod</td><td></td></tr><tr><td>mihi quoque quondam acciderat periculo simili, casu</td><td>5</td></tr><tr><td>tristiore, perrexi tamen Romamque perveni nulloque</td><td></td></tr><tr><td>praesidio quatefeci Antonium contraque eius arma nefanda </td><td></td></tr><tr><td>praesidia quae oblata sunt Caesaris consilio et auctoritate</td><td></td></tr><tr><td>firmavi. qui si steterit &lt;f&gt;ide mihique paruerit, satis videmur</td><td></td></tr><tr><td>habituri praesidi; sin autem impiorum consilia plus valuerint</td><td>10</td></tr><tr><td>quam nostra aut imbecillitas aetatis non potuerit gravitatem</td><td></td></tr><tr><td>rerum sustinere, spes omnis est in te. </td><td></td></tr><tr><td>  Quam ob rem advola, obsecro, atque eam rem publicam,</td><td></td></tr><tr><td>quam virtute atque animi magnitudine magis quam eventis</td><td></td></tr><tr><td>rerum liberavisti, exitu libera. omnis omnium concursus</td><td>15</td></tr><tr><td>ad te futurus est. hortare idem per litteras Cassium. spes</td><td>5.1</td></tr><tr><td>libertatis nusquam nisi in vestrorum castrorum principiis est.</td><td></td></tr><tr><td>firmos omnino et duces habemus ab occidente et exercitus.</td><td></td></tr><tr><td>hoc adulescentis praesidium equidem adhuc firmum esse</td><td></td></tr><tr><td>confido, sed ita multi labefactant ut ne moveatur interdum</td><td>5</td></tr><tr><td>extimescam. </td><td></td></tr><tr><td>  Habes totum rei publicae statum, qui quidem tum erat</td><td></td></tr><tr><td>cum has litteras dabam. velim deinceps meliora sint; sin</td><td></td></tr><tr><td>aliter fuerit (quod di omen avertant!), rei publicae vicem</td><td></td></tr><tr><td>dolebo, quae immortalis esse debe&lt;b&gt;at; mihi quidem</td><td>10</td></tr><tr><td>quantulum reliqui est!</td><td></td></tr>
        </table>