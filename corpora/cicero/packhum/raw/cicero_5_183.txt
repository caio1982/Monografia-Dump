<table>
          <script>targetHit=0;</script>
          <tr><td>  Ac primo, iudices, hoc signum Mercuri dicebat iste Tyn-</td><td>2.4.91.1</td></tr><tr><td>daritanos M. Marcello huic Aesernino vendidisse, atque</td><td></td></tr><tr><td>hoc sua causa etiam M. Marcellum ipsum sperabat esse</td><td></td></tr><tr><td>dicturum; quod mihi numquam veri simile visum est,</td><td></td></tr><tr><td>adulescentem illo loco natum, patronum Siciliae, nomen</td><td>5</td></tr><tr><td>suum isti ad translationem criminis commodaturum.</td><td></td></tr><tr><td>Verum tamen ita mihi res tota provisa atque praecauta est</td><td></td></tr><tr><td>ut, si maxime esset inventus qui in se suscipere istius culpam</td><td></td></tr><tr><td>crimenque cuperet, tamen is proficere nihil posset. Eos</td><td></td></tr><tr><td>enim deduxi testis et eas litteras deportavi ut de istius facto</td><td>10</td></tr><tr><td>dubium esse nemini possit. Publicae litterae sunt depor-</td><td>92.1</td></tr><tr><td>tatum Mercurium esse Messanam sumptu publico; dicunt</td><td></td></tr><tr><td>quanti; praefuisse huic negotio publice legatum Poleam.</td><td></td></tr><tr><td>Quid? is ubi est? Praesto est, testis est. Proagori So-</td><td></td></tr><tr><td>patri iussu. Quis est hic? Qui ad statuam adstrictus est.</td><td>5</td></tr><tr><td>Quid? is ubi est? Vidistis hominem et verba eius audistis.</td><td></td></tr><tr><td>Demoliendum curavit Demetrius gymnasiarchus, quod is ei</td><td></td></tr><tr><td>loco praeerat. Quid? hoc nos dicimus? Immo vero ipse</td><td></td></tr><tr><td>praesens. Romae nuper ipsum istum esse pollicitum sese</td><td></td></tr><tr><td>id signum legatis redditurum si eius rei testificatio tolleretur</td><td>10</td></tr><tr><td>cautumque esset eos testimonium non esse dicturos,—dixit </td><td></td></tr><tr><td>hoc apud vos Zosippus, et Ismenias, homines nobilissimi et</td><td></td></tr><tr><td>principes Tyndaritanae civitatis. </td><td></td></tr><tr><td>  Quid? Agrigento nonne eiusdem P. Scipionis monu-</td><td>93.1</td></tr><tr><td>mentum, signum Apollinis pulcherrimum, cuius in femore</td><td></td></tr><tr><td>litteris minutis argenteis nomen Myronis erat inscriptum, ex</td><td></td></tr><tr><td>Aesculapi religiosissimo fano sustulisti? Quod quidem,</td><td></td></tr><tr><td>iudices, cum iste clam fecisset, cum ad suum scelus illud</td><td>5</td></tr><tr><td>furtumque nefarium quosdam homines improbos duces</td><td></td></tr><tr><td>atque adiutores adhibuisset, vehementer commota civitas</td><td></td></tr><tr><td>est. Vno enim tempore Agrigentini beneficium Africani,</td><td></td></tr><tr><td>religionem domesticam, ornamentum urbis, indicium vi-</td><td></td></tr><tr><td>ctoriae, testimonium societatis requirebant. Itaque ab iis qui</td><td>10</td></tr><tr><td>principes in ea civitate erant praecipitur et negotium datur</td><td></td></tr><tr><td>quaestoribus et aedilibus ut noctu vigilias agerent ad aedis</td><td></td></tr><tr><td>sacras. Etenim iste Agrigenti—credo propter multitudinem</td><td></td></tr><tr><td>illorum hominum atque virtutem, et quod cives Romani,</td><td></td></tr><tr><td>viri fortes atque honesti, permulti in illo oppido con-</td><td>15</td></tr><tr><td>iunctissimo animo cum ipsis Agrigentinis vivunt ac negoti-</td><td></td></tr><tr><td>antur—non audebat palam poscere aut tollere quae place-</td><td></td></tr><tr><td>bant. Herculis templum est apud Agrigentinos non longe</td><td>94.1</td></tr><tr><td>a foro, sane sanctum apud illos et religiosum. Ibi est ex</td><td></td></tr><tr><td>aere simulacrum ipsius Herculis, quo non facile dixerim</td><td></td></tr><tr><td>quicquam me vidisse pulchrius—tametsi non tam multum</td><td></td></tr><tr><td>in istis rebus intellego quam multa vidi—usque eo, iudices,</td><td>5</td></tr><tr><td>ut rictum eius ac mentum paulo sit attritius, quod in preci-</td><td></td></tr><tr><td>bus et gratulationibus non solum id venerari verum etiam</td><td></td></tr><tr><td>osculari solent. Ad hoc templum, cum esset iste Agrigenti,</td><td></td></tr><tr><td>duce Timarchide repente nocte intempesta servorum arma-</td><td></td></tr><tr><td>torum fit concursus atque impetus. Clamor a vigilibus</td><td>10</td></tr><tr><td>fanique custodibus tollitur; qui primo cum obsistere ac</td><td></td></tr><tr><td>defendere conarentur, male mulcati clavis ac fustibus </td><td></td></tr><tr><td>repelluntur. Postea convulsis repagulis ecfractisque valvis</td><td></td></tr><tr><td>demoliri signum ac vectibus labefactare conantur. Interea</td><td></td></tr><tr><td>ex clamore fama tota urbe percrebruit expugnari deos patrios,</td><td>15</td></tr><tr><td>non hostium adventu necopinato neque repentino prae-</td><td></td></tr><tr><td>donum impetu, sed ex domo atque ex cohorte praetoria</td><td></td></tr><tr><td>manum fugitivorum instructam armatamque venisse. Nemo</td><td>95.1</td></tr><tr><td>Agrigenti neque aetate tam adfecta neque viribus tam in-</td><td></td></tr><tr><td>firmis fuit qui non illa nocte eo nuntio excitatus surrexerit,</td><td></td></tr><tr><td>telumque quod cuique fors offerebat arripuerit. Itaque</td><td></td></tr><tr><td>brevi tempore ad fanum ex urbe tota concurritur. Horam</td><td>5</td></tr><tr><td>amplius iam in demoliendo signo permulti homines molie-</td><td></td></tr><tr><td>bantur; illud interea nulla lababat ex parte, cum alii vecti-</td><td></td></tr><tr><td>bus subiectis conarentur commovere, alii deligatum omnibus</td><td></td></tr><tr><td>membris rapere ad se funibus. Ac repente Agrigentini</td><td></td></tr><tr><td>concurrunt; fit magna lapidatio; dant sese in fugam istius</td><td>10</td></tr><tr><td>praeclari imperatoris nocturni milites. Duo tamen sigilla</td><td></td></tr><tr><td>perparvula tollunt, ne omnino inanes ad istum praedonem</td><td></td></tr><tr><td>religionum revertantur. Numquam tam male est Siculis</td><td></td></tr><tr><td>quin aliquid facete et commode dicant, velut in hac re</td><td></td></tr><tr><td>aiebant in labores Herculis non minus hunc immanissi-</td><td>15</td></tr><tr><td>mum verrem quam illum aprum Erymanthium referri</td><td></td></tr><tr><td>oportere. </td><td></td></tr>
        </table>