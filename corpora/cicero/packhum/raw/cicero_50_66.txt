<table>
          <script>targetHit=0;</script>
          <tr><td>  Nam Cleanthes ut dicebas quattuor modis informa-</td><td>3.16.1</td></tr><tr><td>tas in animis hominum putat deorum esse notiones.</td><td></td></tr><tr><td>unus is modus est de quo satis dixi, qui est susceptus</td><td></td></tr><tr><td>ex praesensione rerum futurarum; alter ex perturba-</td><td></td></tr><tr><td>tionibus tempestatum et reliquis motibus; tertius ex</td><td>5</td></tr><tr><td>commoditate rerum quas percipimus et copia; quartus</td><td></td></tr><tr><td>ex astrorum ordine caelique constantia. De praesen-</td><td></td></tr><tr><td>sione diximus. De perturbationibus caelestibus et ma-</td><td></td></tr><tr><td>ritimis et terrenis non possumus dicere cum ea fiant</td><td></td></tr><tr><td>non esse multos qui illa metuant et a dis inmortalibus</td><td>10</td></tr><tr><td>fieri existument; sed non id quaeritur, sintne aliqui</td><td>17.1</td></tr><tr><td>qui deos esse putent: di utrum sint necne sint quae-</td><td></td></tr><tr><td>ritur. Nam reliquae causae quas Cleanthes adfert,</td><td></td></tr><tr><td>quarum una est de commodorum quae capimus copia,</td><td></td></tr><tr><td>altera de temporum ordine caelique constantia, tum</td><td>5</td></tr><tr><td>tractabuntur a nobis, cum disputabimus de providentia</td><td></td></tr><tr><td>deorum, de qua plurima a te Balbe dicta sunt; eodem-</td><td>18.1</td></tr><tr><td>que illa etiam differemus, quod Chrysippum dicere</td><td></td></tr><tr><td>aiebas, quoniam esset aliquid in rerum natura quod</td><td></td></tr><tr><td>ab homine effici non posset, esse aliquid homine me-</td><td></td></tr><tr><td>lius, quaeque in domo pulchra cum pulchritudine mun-</td><td>5</td></tr><tr><td>di comparabas, et cum totius mundi convenientiam</td><td></td></tr><tr><td>consensumque adferebas; Zenonisque brevis et acutu-</td><td></td></tr><tr><td>las conclusiones in eam partem sermonis quam modo</td><td></td></tr><tr><td>dixi differemus; eodemque tempore illa omnia quae</td><td></td></tr><tr><td>a te physice dicta sunt de vi ignea deque eo calore</td><td>10</td></tr><tr><td>ex quo omnia generari dicebas loco suo quaerentur;</td><td></td></tr><tr><td>omniaque quae a te nudius tertius dicta sunt, cum </td><td></td></tr><tr><td>docere velles deos esse, quare et mundus universus et</td><td></td></tr><tr><td>sol et luna et stellae sensum ac mentem haberent, in</td><td></td></tr><tr><td>idem tempus reservabo. A te autem idem illud etiam</td><td>19.1</td></tr><tr><td>atque etiam quaeram, quibus rationibus tibi persua-</td><td></td></tr><tr><td>deas deos esse.' </td><td></td></tr>
        </table>