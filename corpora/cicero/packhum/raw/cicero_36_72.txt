<table>
          <script>targetHit=0;</script>
          <tr><td>  Locos autem communes ex ipsa re, si quid indigna-</td><td>2.94.7</td></tr><tr><td>tionis aut conquestionis habebit, sumi oportebit. </td><td></td></tr><tr><td>  Concessio est, per quam non factum ipsum pro-</td><td></td></tr><tr><td>batur ab reo, sed ut ignoscatur, id petitur. cuius partes</td><td>10</td></tr><tr><td>sunt duae: purgatio et deprecatio. Purgatio est, per</td><td></td></tr><tr><td>quam eius, qui accusatur, non factum ipsum, sed vo-</td><td></td></tr><tr><td>luntas defenditur. ea habet partes tres: inprudentiam,</td><td></td></tr><tr><td>casum, necessitudinem. </td><td></td></tr><tr><td>  Inprudentia est, cum scisse aliquid is, qui arguitur, </td><td>95.1</td></tr><tr><td>negatur; ut apud quosdam lex erat: ne quis Dianae</td><td></td></tr><tr><td>vitulum immolaret. nautae quidam, cum adversa tem-</td><td></td></tr><tr><td>pestate in alto iactarentur, voverunt, si eo portu, quem</td><td></td></tr><tr><td>conspiciebant, potiti essent, ei deo, qui ibi esset, se</td><td>5</td></tr><tr><td>vitulum immolaturos. casu erat in eo portu fanum</td><td></td></tr><tr><td>Dianae eius, cui vitulum immolare non licebat. in-</td><td></td></tr><tr><td>prudentes legis, cum exissent, vitulum immolaverunt.</td><td></td></tr><tr><td>accusantur. intentio est: 'vitulum immolastis ei deo,</td><td></td></tr><tr><td>cui non licebat.' depulsio est in concessione posita.</td><td>10</td></tr><tr><td>ratio est: 'nescivi non licere.' infirmatio est: 'tamen,</td><td></td></tr><tr><td>quoniam fecisti, quod non licebat ex lege, supplicio</td><td></td></tr><tr><td>dignus es.' iudicatio est: cum id fecerit, quod non</td><td></td></tr><tr><td>oportuerit, et id non oportere nescierit, sitne supplicio</td><td></td></tr><tr><td>dignus? </td><td>15</td></tr><tr><td>  Casus autem inferetur in concessionem, cum demon-</td><td>96.1</td></tr><tr><td>stratur aliqua fortunae vis voluntati obstitisse, ut in</td><td></td></tr><tr><td>hac: cum Lacedaemoniis lex esset, ut, hostias nisi ad</td><td></td></tr><tr><td>sacrificium quoddam redemptor praebuisset, capital</td><td></td></tr><tr><td>esset, hostias is, qui redemerat, cum sacrificii dies</td><td>5</td></tr><tr><td>instaret, in urbem ex agro coepit agere. tum subito</td><td></td></tr><tr><td>magnis commotis tempestatibus fluvius Eurotas, is qui</td><td></td></tr><tr><td>praeter Lacedaemonem fluit, ita magnus et vehemens</td><td></td></tr><tr><td>factus est, ut ea traduci victimae nullo modo possent.</td><td></td></tr><tr><td>redemptor suae voluntatis ostendendae causa hostias</td><td>97.1</td></tr><tr><td>constituit omnes in litore, ut, qui trans flumen essent,</td><td></td></tr><tr><td>videre possent. cum omnes studio eius subitam flu-</td><td></td></tr><tr><td>minis magnitudinem scirent fuisse inpedimento, tamen</td><td></td></tr><tr><td>quidam capitis arcesserunt. intentio est: 'hostiae, quas</td><td>5</td></tr><tr><td>debuisti ad sacrificium, praesto non fuerunt.' depulsio </td><td></td></tr><tr><td>concessio. ratio: 'flumen enim subito accrevit et ea</td><td></td></tr><tr><td>re traduci non potuerunt.' infirmatio: 'tamen, quon-</td><td></td></tr><tr><td>iam, quod lex iubet, factum non est, supplicio dignus</td><td></td></tr><tr><td>es.' iudicatio est: cum in ea re contra legem redemptor</td><td>10</td></tr><tr><td>[aliquid] fecerit, qua in re studio eius subita fluminis</td><td></td></tr><tr><td>obstiterit magnitudo, supplicio dignusne sit? </td><td></td></tr>
        </table>