<table>
          <script>targetHit=0;</script>
          <tr><td>  Qua re gaude tuo isto tam excellenti bono et fruere cum</td><td>19.1</td></tr><tr><td>fortuna et gloria tum etiam natura et moribus tuis; ex quo</td><td></td></tr><tr><td>quidem maximus est fructus iucunditasque sapienti. Cetera</td><td></td></tr><tr><td>cum tua recordabere, etsi persaepe virtuti, tamen plerumque</td><td></td></tr><tr><td>felicitati tuae gratulabere: de nobis quos in re publica</td><td>5</td></tr><tr><td>tecum simul esse voluisti quotiens cogitabis, totiens de</td><td></td></tr><tr><td>maximis tuis beneficiis, totiens de incredibili liberalitate,</td><td></td></tr><tr><td>totiens de singulari sapientia cogitabis: quae non modo</td><td></td></tr><tr><td>summa bona sed nimirum audebo vel sola dicere. Tantus</td><td></td></tr><tr><td>est enim splendor in laude vera, tanta in magnitudine animi</td><td>10</td></tr><tr><td>et consili dignitas ut haec a virtute donata, cetera a for-</td><td></td></tr><tr><td>tuna commodata esse videantur. Noli igitur in conser-</td><td>20.1</td></tr><tr><td>vandis viris bonis defetigari, non cupiditate praesertim</td><td></td></tr><tr><td>aliqua aut pravitate lapsis, sed opinione offici stulta for-</td><td></td></tr><tr><td>tasse, certe non improba, et specie quadam rei publicae.</td><td></td></tr><tr><td>Non enim tua ulla culpa est, si te aliqui timuerunt, contra-</td><td>5</td></tr><tr><td>que summa laus, quod minime timendum fuisse senserunt. </td><td></td></tr><tr><td>  Nunc venio ad gravissimam querelam et atrocissimam</td><td>21.1</td></tr><tr><td>suspicionem tuam, quae non tibi ipsi magis quam cum</td><td></td></tr><tr><td>omnibus civibus, tum maxime nobis qui a te conservati</td><td></td></tr><tr><td>sumus providenda est: quam etsi spero falsam esse, num-</td><td></td></tr><tr><td>quam tamen extenuabo, tua enim cautio nostra cautio est.</td><td>5</td></tr><tr><td>Quod si in alterutro peccandum sit, malim videri nimis</td><td></td></tr><tr><td>timidus quam parum prudens. Sed quisnam est iste tam </td><td></td></tr><tr><td>demens? de tuisne?—tametsi qui magis sunt tui quam</td><td></td></tr><tr><td>quibus tu salutem insperantibus reddidisti?—anne ex eo nu-</td><td></td></tr><tr><td>mero qui una tecum fuerunt? Non est credibilis tantus in</td><td>10</td></tr><tr><td>ullo furor ut quo duce omnia summa sit adeptus, huius</td><td></td></tr><tr><td>vitam non anteponat suae. An si nihil tui cogitant sceleris,</td><td></td></tr><tr><td>cavendum est ne quid inimici? Qui? omnes enim qui</td><td></td></tr><tr><td>fuerunt aut sua pertinacia vitam amiserunt aut tua miseri-</td><td></td></tr><tr><td>cordia retinuerunt, ut aut nulli supersint de inimicis aut</td><td>15</td></tr><tr><td>qui fuerunt sint amicissimi. Sed tamen cum in animis</td><td>22.1</td></tr><tr><td>hominum tantae latebrae sint et tanti recessus, augeamus</td><td></td></tr><tr><td>sane suspicionem tuam: simul enim augebimus diligentiam.</td><td></td></tr><tr><td>Nam quis est omnium tam ignarus rerum, tam rudis in re</td><td></td></tr><tr><td>publica, tam nihil umquam nec de sua nec de communi</td><td>5</td></tr><tr><td>salute cogitans, qui non intellegat tua salute contineri suam</td><td></td></tr><tr><td>et ex unius tua vita pendere omnium? Equidem de te dies</td><td></td></tr><tr><td>noctesque, ut debeo, cogitans casus dumtaxat humanos et</td><td></td></tr><tr><td>incertos eventus valetudinis et naturae communis fragili-</td><td></td></tr><tr><td>tatem extimesco, doleoque, cum res publica immortalis esse</td><td>10</td></tr><tr><td>debeat, eam in unius mortalis anima consistere. Si vero</td><td>23.1</td></tr><tr><td>ad humanos casus incertosque motus valetudinis sceleris</td><td></td></tr><tr><td>etiam accedit insidiarumque consensio, quem deum, si</td><td></td></tr><tr><td>cupiat, posse opitulari rei publicae credimus? </td><td></td></tr>
        </table>