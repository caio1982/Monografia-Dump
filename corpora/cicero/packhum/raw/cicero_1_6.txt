<table>
          <script>targetHit=0;</script>
          <tr><td>  Existima, C. Aquili, modo et ratione omnia Romae Nae-</td><td>28.4</td></tr><tr><td>vium fecisse, si hoc quod per litteras istius in Gallia gestum</td><td>5</td></tr><tr><td>est recte atque ordine factum videtur. Expulsus atque</td><td></td></tr><tr><td>eiectus e praedio Quinctius accepta insigni iniuria confugit</td><td></td></tr><tr><td>ad C. Flaccum imperatorem, qui tunc erat in provincia,</td><td></td></tr><tr><td>quem, ut ipsius dignitas poscit, honoris gratia nomino. Is</td><td></td></tr><tr><td>eam rem quam vehementer vindicandam putarit ex decretis</td><td>10</td></tr><tr><td>eius poteritis cognoscere. Alfenus interea Romae cum isto</td><td>29.1</td></tr><tr><td>gladiatore vetulo cotidie pugnabat; utebatur populo sane</td><td></td></tr><tr><td>suo, propterea quod iste caput petere non desinebat. Iste</td><td></td></tr><tr><td>postulabat ut procurator iudicatum solvi satis daret; negat</td><td></td></tr><tr><td>Alfenus aequum esse procuratorem satis dare, quod reus satis</td><td>5</td></tr><tr><td>dare non deberet, si ipse adesset. Appellantur tribuni; a</td><td></td></tr><tr><td>quibus cum esset certum auxilium petitum, ita tum disce-</td><td></td></tr><tr><td>ditur ut Idibus Septembribus P. Quinctium sisti Sex.</td><td></td></tr><tr><td>Alfenus promitteret. </td><td></td></tr><tr><td>  Venit Romam Quinctius, vadimonium sistit. Iste, homo</td><td>30.1</td></tr><tr><td>acerrimus, bonorum possessor, expulsor, ereptor, annum et</td><td></td></tr><tr><td>sex mensis nihil petit, quiescit, condicionibus hunc quoad</td><td></td></tr><tr><td>potest producit, a Cn. Dolabella denique praetore postulat</td><td></td></tr><tr><td>ut sibi Quinctius iudicatum solvi satis det ex formula:</td><td>5</td></tr><tr><td><span class="caps">qvod ab eo petat qvoivs ex edicto praetoris bona dies</span></td><td></td></tr><tr><td><span class="caps">xxx possessa sint</span>. Non recusabat Quinctius quin ita satis</td><td></td></tr><tr><td>dare iuberetur, si bona possessa essent ex edicto. Decernit— </td><td></td></tr><tr><td>quam aequum, nihil dico, unum hoc dico, novum; et hoc</td><td></td></tr><tr><td>ipsum tacuisse mallem, quoniam utrumque quivis intellegere</td><td>10</td></tr><tr><td>potuit—sed iubet P. Quinctium sponsionem cum Sex. Naevio</td><td></td></tr><tr><td>facere: <span class="caps">si bona sva ex edicto p. bvrrieni praetoris dies</span></td><td></td></tr><tr><td><span class="caps">xxx possessa non essent</span>. Recusabant qui aderant tum</td><td></td></tr><tr><td>Quinctio, demonstrabant de re iudicium fieri oportere ut aut</td><td></td></tr><tr><td>uterque inter se aut neuter satis daret; non necesse esse</td><td>15</td></tr><tr><td>famam alterius in iudicium venire. Clamabat porro ipse</td><td>31.1</td></tr><tr><td>Quinctius sese idcirco nolle satis dare ne videretur iudicasse</td><td></td></tr><tr><td>bona sua ex edicto possessa esse; sponsionem porro si</td><td></td></tr><tr><td>istius modi faceret, se, id quod nunc evenit, de capite suo</td><td></td></tr><tr><td>priore loco causam esse dicturum. Dolabella—quem ad</td><td>5</td></tr><tr><td>modum solent homines nobiles; seu recte seu perperam</td><td></td></tr><tr><td>facere coeperunt, ita in utroque excellunt ut nemo nostro</td><td></td></tr><tr><td>loco natus adsequi possit—iniuriam facere fortissime perse-</td><td></td></tr><tr><td>verat; aut satis dare aut sponsionem iubet facere, et interea</td><td></td></tr><tr><td>recusantis nostros advocatos acerrime submoveri. </td><td>10</td></tr>
        </table>