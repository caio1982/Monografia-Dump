<table>
          <script>targetHit=0;</script>
          <tr class="title first last  "><td>M. CICERO PRO COS. S. D. M. MARCELLO COS.</td><td></td></tr><tr><td>Te et pietatis in tuos et animi in rem publicam et clarissimi</td><td>15.9.1.1</td></tr><tr><td>atque optimi consulatus C. Marcello consule facto fructum</td><td></td></tr><tr><td>cepisse vehementer gaudeo. non dubito quid praesentes</td><td></td></tr><tr><td>sentiant; nos quidem longinqui et a te ipso missi in ultimas</td><td></td></tr><tr><td>gentis ad caelum mehercule tollimus verissimis ac iustissimis</td><td>5</td></tr><tr><td>laudibus. nam cum te a pueritia tua unice dilexerim tuque</td><td></td></tr><tr><td>me in omni genere semper amplissimum esse et volueris et</td><td></td></tr><tr><td>iudicaris, tum hoc vel tuo facto vel populi Romani de te</td><td></td></tr><tr><td>iudicio multo acrius vehementiusque diligo, maximaque</td><td></td></tr><tr><td>laetitia adficior cum ab hominibus prudentissimis virisque op-</td><td>10</td></tr><tr><td>timis omnibus dictis, factis, studiis, institutis vel me tui similem</td><td></td></tr><tr><td>esse audio vel te mei. unum vero si addis ad praeclarissimas</td><td>2.1</td></tr><tr><td>res consulatus tui, ut aut mihi succedat quam primum aliquis</td><td></td></tr><tr><td>aut ne quid accedat temporis ad id quod tu mihi et senatus</td><td></td></tr><tr><td>consulto et lege finisti, omnia me per te consecutum putabo. </td><td></td></tr><tr><td>  Cura ut valeas et me absentem diligas atque defendas. </td><td>5</td></tr><tr><td>  Quae mihi de Parthis nuntiata sunt, quia non putabam</td><td>3.1</td></tr><tr><td>a me etiam nunc scribenda esse publice, propterea ne pro</td><td></td></tr><tr><td>familiaritate quidem nostra volui ad te scribere, ne, cum ad</td><td></td></tr><tr><td>consulem scripsissem, publice viderer scripsisse.</td><td></td></tr>
        </table>