<table>
          <script>targetHit=0;</script>
          <tr><td>  Nec vero ignoro varias philosophorum fuisse sen-</td><td>3.30.1</td></tr><tr><td>tentias, eorum dico, qui summum bonum, quod ulti- </td><td></td></tr><tr><td>mum appello, in animo ponerent. quae quamquam</td><td></td></tr><tr><td>vitiose quidam secuti sunt, tamen non modo iis tribus,</td><td></td></tr><tr><td>qui virtutem a summo bono segregaverunt, cum aut</td><td>5</td></tr><tr><td>voluptatem aut vacuitatem doloris aut prima naturae</td><td></td></tr><tr><td>in summis bonis ponerent, sed etiam alteris tribus, qui</td><td></td></tr><tr><td>mancam fore putaverunt sine aliqua accessione virtu-</td><td></td></tr><tr><td>tem ob eamque rem trium earum rerum, quas supra</td><td></td></tr><tr><td>dixi, singuli singulas addiderunt,—his tamen omnibus</td><td>10</td></tr><tr><td>eos antepono, cuicuimodi sunt, qui summum bonum</td><td></td></tr><tr><td>in animo atque in virtute posuerunt. sed sunt tamen</td><td>31.1</td></tr><tr><td>perabsurdi et ii, qui cum scientia vivere ultimum bo-</td><td></td></tr><tr><td>norum, et qui nullam rerum differentiam esse dixerunt,</td><td></td></tr><tr><td>atque ita sapientem beatum fore, nihil aliud alii mo-</td><td></td></tr><tr><td>mento ullo anteponentem, &lt;et qui&gt;, ut quidam Acade-</td><td>5</td></tr><tr><td>mici constituisse dicuntur, extremum bonorum et sum-</td><td></td></tr><tr><td>mum munus esse sapientis obsistere visis adsensusque</td><td></td></tr><tr><td>suos firme sustinere. his singulis copiose responderi</td><td></td></tr><tr><td>solet, sed quae perspicua sunt longa esse non debent.</td><td></td></tr><tr><td>quid autem apertius quam, si selectio nulla sit ab iis</td><td>10</td></tr><tr><td>rebus, quae contra naturam sint, earum rerum, quae</td><td></td></tr><tr><td>sint secundum naturam, &lt;fore ut&gt; tollatur omnis ea,</td><td></td></tr><tr><td>quae quaeratur laudeturque, prudentia? </td><td></td></tr><tr><td>  Circumscriptis igitur iis sententiis, quas posui, et iis,</td><td></td></tr><tr><td>si quae similes earum sunt, relinquitur ut summum bo-</td><td>15</td></tr><tr><td>num sit vivere scientiam adhibentem earum rerum, quae</td><td></td></tr><tr><td>natura eveniant, seligentem quae secundum naturam</td><td></td></tr><tr><td>et quae contra naturam sint reicientem, id est conve-</td><td></td></tr><tr><td>nienter congruenterque naturae vivere. </td><td></td></tr>
        </table>