<table>
          <script>targetHit=0;</script>
          <tr><td>  Age ut a caelestibus rebus ad terrestres veniamus,</td><td>2.120.1</td></tr><tr><td>quid est in his in quo non naturae ratio intellegen-</td><td></td></tr><tr><td>tis appareat. Principio eorum quae gignuntur e terra</td><td></td></tr><tr><td>stirpes et stabilitatem dant is quae sustinentur, et e</td><td></td></tr><tr><td>terra sucum trahunt quo alantur ea quae radicibus</td><td>5</td></tr><tr><td>continentur; obducunturque libro aut cortice trunci,</td><td></td></tr><tr><td>quo sint a frigoribus et caloribus tutiores. iam vero</td><td></td></tr><tr><td>vites sic claviculis adminicula tamquam manibus ad-</td><td></td></tr><tr><td>prehendunt atque ita se erigunt ut animantes; quin</td><td></td></tr><tr><td>etiam a caulibus brassicae, si propter sati sint, ut a</td><td>10</td></tr><tr><td>pestiferis et nocentibus refugere dicuntur nec eos ulla</td><td></td></tr><tr><td>ex parte contingere. </td><td></td></tr><tr><td>  Animantium vero quanta varietas est, quanta ad eam</td><td>121.1</td></tr><tr><td>rem vis ut in suo quaeque genere permaneat. Quarum</td><td></td></tr><tr><td>aliae coriis tectae sunt aliae villis vestitae aliae spinis</td><td></td></tr><tr><td>hirsutae; pluma alias alias squama videmus obduc-</td><td></td></tr><tr><td>tas, alias esse cornibus armatas, alias habere effugia</td><td>5</td></tr><tr><td>pinnarum. Pastum autem animantibus large et copiose</td><td></td></tr><tr><td>natura eum qui cuique aptus erat comparavit. Enume-</td><td></td></tr><tr><td>rare possum ad eum pastum capessendum conficien-</td><td></td></tr><tr><td>dumque quae sit in figuris animantium et quam sollers</td><td></td></tr><tr><td>subtilisque descriptio partium quamque admirabilis</td><td>10</td></tr><tr><td>fabrica membrorum. omnia enim, quae quidem intus</td><td></td></tr><tr><td>inclusa sunt, ita nata atque ita locata sunt, ut nihil</td><td></td></tr><tr><td>eorum supervacuaneum sit, nihil ad vitam retinendam</td><td></td></tr><tr><td>non necessarium. Dedit autem eadem natura beluis</td><td>122.1</td></tr><tr><td>et sensum et appetitum, ut altero conatum haberent</td><td></td></tr><tr><td>ad naturales pastus capessendos, altero secernerent</td><td></td></tr><tr><td>pestifera a salutaribus. Iam vero alia animalia gra-</td><td></td></tr><tr><td>diendo alia serpendo ad pastum accedunt, alia volando</td><td>5</td></tr><tr><td>alia nando, cibumque partim oris hiatu et dentibus </td><td></td></tr><tr><td>ipsis capessunt, partim unguium tenacitate arripiunt</td><td></td></tr><tr><td>partim aduncitate rostrorum, alia sugunt alia carpunt</td><td></td></tr><tr><td>alia vorant alia mandunt. atque etiam aliorum east</td><td></td></tr><tr><td>humilitas ut cibum terrestrem rostris facile contingant,</td><td>10</td></tr><tr><td>quae autem altiora sunt, ut anseres ut cygni ut grues</td><td>123.1</td></tr><tr><td>ut camelli, adiuvantur proceritate collorum; manus</td><td></td></tr><tr><td>etiam data elephantost, quia propter magnitudinem</td><td></td></tr><tr><td>corporis difficiles aditus habebat ad pastum. at quibus</td><td></td></tr><tr><td>bestiis erat is cibus ut †aliis generis escis vescerentur,</td><td>5</td></tr><tr><td>aut vires natura dedit aut celeritatem. data est quibus-</td><td></td></tr><tr><td>dam etiam machinatio quaedam atque sollertia, ut in</td><td></td></tr><tr><td>araneolis aliae quasi rete texunt, ut si quid inhaeserit</td><td></td></tr><tr><td>conficiant, aliae autem ut * * ex inopinato observant</td><td></td></tr><tr><td>et si quid incidit arripiunt idque consumunt. pina vero</td><td>10</td></tr><tr><td>(sic enim Graece dicitur) duabus grandibus patula con-</td><td></td></tr><tr><td>chis cum parva squilla quasi societatem coit compa-</td><td></td></tr><tr><td>randi cibi; itaque cum pisciculi parvi in concham</td><td></td></tr><tr><td>hiantem innataverunt, tum admonita &lt;a&gt; squilla pina</td><td></td></tr><tr><td>morsu comprimit conchas: sic dissimillimis bestiolis</td><td>15</td></tr><tr><td>communiter cibus quaeritur; in quo admirandum est,</td><td>124.1</td></tr><tr><td>congressune aliquo inter se an iam inde ab ortu natura</td><td></td></tr><tr><td>ipsa congregatae sint. Est etiam admiratio non nulla</td><td></td></tr><tr><td>in bestiis aquatilibus is quae gignuntur in terra; veluti</td><td></td></tr><tr><td>crocodili fluviatilesque testudines quaedamque serpen-</td><td>5</td></tr><tr><td>tes ortae extra aquam simul ac primum niti possunt</td><td></td></tr><tr><td>aquam persequuntur. quin etiam anitum ova gallinis</td><td></td></tr><tr><td>saepe supponimus; e quibus pulli orti primo aluntur</td><td></td></tr><tr><td>ab his ut a matribus, a quibus exclusi fotique sunt,</td><td></td></tr><tr><td>deinde eas relinquunt et effugiunt sequentes, cum pri- </td><td>10</td></tr><tr><td>mum aquam quasi naturalem domum videre potuerunt:</td><td></td></tr><tr><td>tantam ingenuit animantibus conservandi sui natura</td><td></td></tr><tr><td>custodiam. Legi etiam scriptum, esse avem quandam</td><td></td></tr><tr><td>quae platalea nominaretur; eam sibi cibum quaerere</td><td></td></tr><tr><td>advolantem ad eas avis quae se in mari mergerent,</td><td>15</td></tr><tr><td>quae cum emersissent piscemque cepissent usque eo</td><td></td></tr><tr><td>premere earum capita mordicus, dum illae captum</td><td></td></tr><tr><td>amitterent, in quod ipsa invaderet. eademque haec avis</td><td></td></tr><tr><td>scribitur conchis se solere complere, eas cum stomachi</td><td></td></tr><tr><td>calore concoxerit evomere, atque ita eligere ex his quae</td><td>20</td></tr><tr><td>sunt esculenta. Ranae autem marinae dicuntur obruere</td><td>125.1</td></tr><tr><td>sese harena solere et moveri prope aquam, ad quas</td><td></td></tr><tr><td>quasi ad escam pisces cum accesserint confici a ranis</td><td></td></tr><tr><td>atque consumi. Miluo est quoddam bellum quasi na-</td><td></td></tr><tr><td>turale cum corvo; ergo alter alterius ubicumque nanc-</td><td>5</td></tr><tr><td>tus est ova frangit. Illud vero (ab Aristotele animad-</td><td></td></tr><tr><td>versum, a quo pleraque) quis potest non mirari: grues</td><td></td></tr><tr><td>cum loca calidiora petentes maria transmittant trian-</td><td></td></tr><tr><td>guli efficere formam; eius autem summo angulo aer ab</td><td></td></tr><tr><td>is adversus pellitur, deinde sensim ab utroque latere</td><td>10</td></tr><tr><td>tamquam remis ita pinnis cursus avium levatur; basis</td><td></td></tr><tr><td>autem trianguli, quam efficiunt grues, ea tamquam a</td><td></td></tr><tr><td>puppi ventis adiuvatur; eaeque in tergo praevolantium</td><td></td></tr><tr><td>colla et capita reponunt; quod quia ipse dux facere</td><td></td></tr><tr><td>non potest, quia non habet ubi nitatur, revolat ut ipse</td><td>15</td></tr><tr><td>quoque quiescat, in eius locum succedit ex his quae</td><td></td></tr><tr><td>adquierunt, eaque vicissitudo in omni cursu conser-</td><td></td></tr><tr><td>vatur. Multa eius modi proferre possum, sed genus</td><td>126.1</td></tr><tr><td>ipsum videtis. Iam vero illa etiam notiora, quanto se</td><td></td></tr><tr><td>opere custodiant bestiae, ut in pastu circumspectent,</td><td></td></tr><tr><td>ut in cubilibus delitiscant. Atque illa mirabilia, quod</td><td></td></tr><tr><td>—ea quae nuper id est paucis ante saeclis medicorum </td><td>5</td></tr><tr><td>ingeniis reperta sunt—vomitione canes, purgando autem</td><td></td></tr><tr><td>alvo se ibes Aegyptiae curant. auditum est pantheras,</td><td></td></tr><tr><td>quae in barbaria venenata carne caperentur, remedium</td><td></td></tr><tr><td>quoddam habere, quo cum essent usae non morerentur,</td><td></td></tr><tr><td>capras autem in Creta feras, cum essent confixae vene-</td><td>10</td></tr><tr><td>natis sagittis, herbam quaerere quae dictamnus voca-</td><td></td></tr><tr><td>retur, quam cum gustavissent sagittas excidere dicunt</td><td></td></tr><tr><td>e corpore; cervaeque paulo ante partum perpurgant</td><td>127.1</td></tr><tr><td>se quadam herbula quae seselis dicitur. Iam illa cer-</td><td></td></tr><tr><td>nimus, ut contra vim et metum suis se armis quaeque</td><td></td></tr><tr><td>defendat: cornibus tauri, apri dentibus, cursu leones,</td><td></td></tr><tr><td>aliae fuga se aliae occultatione tutantur, atramenti</td><td>5</td></tr><tr><td>effusione saepiae torpore torpedines, multae etiam in-</td><td></td></tr><tr><td>sectantes odoris intolerabili foeditate depellunt. </td><td></td></tr>
        </table>