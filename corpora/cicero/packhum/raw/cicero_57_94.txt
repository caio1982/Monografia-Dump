<table>
          <script>targetHit=0;</script>
          <tr class="title first  date"><td>vi Id<span class="snum">.</span> Mai<span class="snum">.</span> <span class="snum">51</span> <span class="snum">(</span>§<span class="snum">1)</span> in Pompeiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>A. d. <span class="caps">vi</span> Id. Mai., cum has dabam litteras, ex Pompeiano</td><td>5.2.1.1</td></tr><tr><td>proficiscebar, ut eo die manerem in Trebulano apud Pontium;</td><td></td></tr><tr><td>deinde cogitabam sine ulla mora iusta itinera facere. in </td><td></td></tr><tr><td>Cumano cum essem, venit ad me, quod mihi pergratum fuit,</td><td></td></tr><tr><td>noster Hortensius; cui deposcenti mea mandata cetera universe</td><td>5</td></tr><tr><td>mandavi, illud proprie, ne pateretur, quantum esset in ipso,</td><td></td></tr><tr><td>prorogari nobis provinciam; in quo eum tu velim confirmes</td><td></td></tr><tr><td>gratumque mihi fecisse dicas quod et venerit ad me et hoc</td><td></td></tr><tr><td>mihi praetereaque si quid opus esset promiserit. confirmavi</td><td></td></tr><tr><td>ad eam causam etiam Furnium nostrum, quem ad annum</td><td>10</td></tr><tr><td>tribunum pl. videbam fore. </td><td></td></tr><tr><td>  Habuimus in Cumano quasi pusillam Romam; tanta erat</td><td>2.1</td></tr><tr><td>in iis locis multitudo; cum interim Rufio noster, quod se a</td><td></td></tr><tr><td>Vestorio observari videbat, στρατηγήματι hominem per-</td><td></td></tr><tr><td>cussit; nam ad me non accessit. 'itane? cum Hortensius veniret</td><td></td></tr><tr><td>et infirmus et tam longe et Hortensius, cum maxima praeterea</td><td>5</td></tr><tr><td>multitudo, ille non venit?' non, inquam. 'non vidisti igitur</td><td></td></tr><tr><td>hominem?' inquies. qui potui non videre cum per emporium</td><td></td></tr><tr><td>Puteolanorum iter facerem? in quo illum agentem aliquid</td><td></td></tr><tr><td>credo salutavi, post etiam iussi valere cum me exiens e sua</td><td></td></tr><tr><td>villa num quid vellem rogasset. hunc hominem parum gratum</td><td>10</td></tr><tr><td>quisquam putet, aut non in eo ipso laudandum, quod laudari</td><td></td></tr><tr><td>non laborarit? </td><td></td></tr><tr><td>  Sed redeo ad illud. noli putare mihi aliam consolationem</td><td>3.1</td></tr><tr><td>esse huius ingentis molestiae nisi quod spero non longiorem</td><td></td></tr><tr><td>annua fore. hoc me ita velle multi non credunt ex con-</td><td></td></tr><tr><td>suetudine aliorum: tu, qui scis, omnem diligentiam adhibebis,</td><td></td></tr><tr><td>tum scilicet cum id agi debebit, cum ex Epiro redieris. </td><td>5</td></tr><tr><td>  De re publica scribas ad me velim si quid erit quod op&lt;us </td><td></td></tr><tr><td>sit sc&gt;ire. nondum enim satis huc erat adlatum quo modo</td><td></td></tr><tr><td>Caesar ferret de auctoritate perscripta, eratque rumor de</td><td></td></tr><tr><td>Transpadanis, eos iussos <span class="caps">iiii</span> viros creare; quod si ita est,</td><td></td></tr><tr><td>magnos motus timeo. sed aliquid ex Pompeio sciam.</td><td>10</td></tr>
        </table>