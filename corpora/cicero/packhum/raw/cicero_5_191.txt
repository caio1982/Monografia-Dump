<table>
          <script>targetHit=0;</script>
          <tr><td>  Nunc ad Marcellum revertar, ne haec a me sine causa</td><td>2.4.120.1</td></tr><tr><td>commemorata esse videantur. Qui cum tam praeclaram</td><td></td></tr><tr><td>urbem vi copiisque cepisset, non putavit ad laudem populi</td><td></td></tr><tr><td>Romani hoc pertinere, hanc pulchritudinem, ex qua prae- </td><td></td></tr><tr><td>sertim periculi nihil ostenderetur, delere et exstinguere.</td><td>5</td></tr><tr><td>Itaque aedificiis omnibus, publicis privatis, sacris profanis,</td><td></td></tr><tr><td>sic pepercit quasi ad ea defendenda cum exercitu, non</td><td></td></tr><tr><td>oppugnanda venisset. In ornatu urbis habuit victoriae</td><td></td></tr><tr><td>rationem, habuit humanitatis; victoriae putabat esse multa</td><td></td></tr><tr><td>Romam deportare quae ornamento urbi esse possent,</td><td>10</td></tr><tr><td>humanitatis non plane exspoliare urbem, praesertim quam</td><td></td></tr><tr><td>conservare voluisset. In hac partitione ornatus non plus</td><td>121.1</td></tr><tr><td>victoria Marcelli populo Romano adpetivit quam humanitas</td><td></td></tr><tr><td>Syracusanis reservavit. Romam quae adportata sunt, ad</td><td></td></tr><tr><td>aedem Honoris et Virtutis itemque aliis in locis videmus.</td><td></td></tr><tr><td>Nihil in aedibus, nihil in hortis posuit, nihil in suburbano;</td><td>5</td></tr><tr><td>putavit, si urbis ornamenta domum suam non contulisset,</td><td></td></tr><tr><td>domum suam ornamento urbi futuram. Syracusis autem</td><td></td></tr><tr><td>permulta atque egregia reliquit; deum vero nullum violavit,</td><td></td></tr><tr><td>nullum attigit. Conferte Verrem, non ut hominem cum</td><td></td></tr><tr><td>homine comparetis, ne qua tali viro mortuo fiat iniuria, sed</td><td>10</td></tr><tr><td>ut pacem cum bello, leges cum vi, forum et iuris dictionem</td><td></td></tr><tr><td>cum ferro et armis, adventum et comitatum cum exercitu</td><td></td></tr><tr><td>et victoria conferatis. </td><td></td></tr><tr><td>  Aedis Minervae est in Insula, de qua ante dixi; quam</td><td>122.1</td></tr><tr><td>Marcellus non attigit, quam plenam atque ornatam reliquit;</td><td></td></tr><tr><td>quae ab isto sic spoliata atque direpta est non ut ab hoste</td><td></td></tr><tr><td>aliquo, qui tamen in bello religionem et consuetudinis iura</td><td></td></tr><tr><td>retineret, sed ut a barbaris praedonibus vexata esse videatur.</td><td>5</td></tr><tr><td>Pugna erat equestris Agathocli regis in tabulis picta prae-</td><td></td></tr><tr><td>clare; iis autem tabulis interiores templi parietes vestie-</td><td></td></tr><tr><td>bantur. Nihil erat ea pictura nobilius, nihil Syracusis quod</td><td></td></tr><tr><td>magis visendum putaretur. Has tabulas M. Marcellus, cum </td><td></td></tr><tr><td>omnia victoria illa sua profana fecisset, tamen religione</td><td>10</td></tr><tr><td>impeditus non attigit; iste, cum illa propter diuturnam</td><td></td></tr><tr><td>pacem fidelitatemque populi Syracusani sacra religiosaque</td><td></td></tr><tr><td>accepisset, omnis eas tabulas abstulit, parietes quorum</td><td></td></tr><tr><td>ornatus tot saecula manserant, tot bella effugerant, nudos</td><td></td></tr><tr><td>ac deformatos reliquit. Et Marcellus qui, si Syracusas</td><td>123.1</td></tr><tr><td>cepisset, duo templa se Romae dedicaturum voverat, is id</td><td></td></tr><tr><td>quod erat aedificaturus iis rebus ornare quas ceperat noluit:</td><td></td></tr><tr><td>Verres qui non Honori neque Virtuti, quem ad modum</td><td></td></tr><tr><td>ille, sed Veneri et Cupidini vota deberet, is Minervae</td><td>5</td></tr><tr><td>templum spoliare conatus est. Ille deos deorum spoliis</td><td></td></tr><tr><td>ornari noluit, hic ornamenta Minervae virginis in meretri-</td><td></td></tr><tr><td>ciam domum transtulit. Viginti et septem praeterea tabulas</td><td></td></tr><tr><td>pulcherrime pictas ex eadem aede sustulit, in quibus erant</td><td></td></tr><tr><td>imagines Siciliae regum ac tyrannorum, quae non solum</td><td>10</td></tr><tr><td>pictorum artificio delectabant, sed etiam commemoratione</td><td></td></tr><tr><td>hominum et cognitione formarum. Ac videte quanto</td><td></td></tr><tr><td>taetrior hic tyrannus Syracusanis fuerit quam quisquam</td><td></td></tr><tr><td>superiorum, quia, cum illi tamen ornarint templa deorum</td><td></td></tr><tr><td>immortalium, hic etiam illorum monumenta atque ornamenta</td><td>15</td></tr><tr><td>sustulit. </td><td></td></tr>
        </table>