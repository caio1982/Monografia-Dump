<table>
          <script>targetHit=0;</script>
          <tr><td>  Equidem libenter hoc iam crimen de statuis relinquam,</td><td>2.2.151.1</td></tr><tr><td>ut mihi tu illud concedas, quod tibi honestissimum est,</td><td></td></tr><tr><td>aratores tibi ad statuam honoris tui causa voluntate sua</td><td></td></tr><tr><td>contulisse. Da mihi hoc; iam tibi maximam partem</td><td></td></tr><tr><td>defensionis praecideris; non enim poteris aratores tibi</td><td>5</td></tr><tr><td>iratos esse atque inimicos dicere. O causam singularem!</td><td></td></tr><tr><td>o defensionem miseram ac perditam! nolle hoc accipere</td><td></td></tr><tr><td>reum ab accusatore, et eum reum qui praetor in Sicilia</td><td></td></tr><tr><td>fuerit, aratores ei statuam sua voluntate statuisse, aratores</td><td></td></tr><tr><td>de eo bene existimare, amicos esse, salvum cupere! Metuit</td><td>10</td></tr><tr><td>ne hoc vos existimetis; obruitur enim aratorum testimoniis.</td><td></td></tr><tr><td>Vtar eo quod datur. Certe hoc vobis ita iudicandum est,</td><td>152.1</td></tr><tr><td>eos qui isti inimicissimi sunt, ut ipse existimari vult, ad</td><td></td></tr><tr><td>istius honores atque monumenta pecunias voluntate sua non</td><td></td></tr><tr><td>contulisse. Atque ut hoc totum facillime intellegi possit, </td><td></td></tr><tr><td>quem voles eorum testium quos produxero, qui ex Sicilia</td><td>5</td></tr><tr><td>testes sunt, sive togatum sive Siculum, rogato, et eum qui</td><td></td></tr><tr><td>tibi inimicissimus esse videbitur, qui se spoliatum abs te</td><td></td></tr><tr><td>esse dicet, ecquid suo nomine in tuam statuam contulerit;</td><td></td></tr><tr><td>neminem reperies qui neget; etenim omnes dederunt.</td><td></td></tr><tr><td>Quemquam igitur putas dubitaturum quin is quem tibi</td><td>153.1</td></tr><tr><td>inimicissimum esse oporteat, qui abs te gravissimas iniurias</td><td></td></tr><tr><td>acceperit, pecuniam statuae nomine dederit vi atque imperio</td><td></td></tr><tr><td>adductus, non officio ac voluntate? Huius ego pecuniae,</td><td></td></tr><tr><td>iudices, quae permagna est impudentissimeque coacta ab</td><td>5</td></tr><tr><td>invitis, non habui rationem neque habere potui,—quan-</td><td></td></tr><tr><td>tum ab aratoribus, quantum ab negotiatoribus qui Syracusis,</td><td></td></tr><tr><td>qui Agrigenti, qui Panhormi, qui Lilybaei negotiantur esset</td><td></td></tr><tr><td>coactum: eam iam intellegitis ipsius quoque confessione ab</td><td></td></tr><tr><td>invitissimis coactam esse. </td><td>10</td></tr>
        </table>