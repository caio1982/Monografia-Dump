<table>
          <script>targetHit=0;</script>
          <tr><td>  In quo igitur loco est? credo equidem in capite</td><td>1.70.11</td></tr><tr><td>et cur credam adferre possum. sed alias, ubi sit ani-</td><td></td></tr><tr><td>mus; certe quidem in te est. quae est eius natura? pro-</td><td></td></tr><tr><td>pria, puto, et sua. sed fac igneam, fac spirabilem: ni-</td><td></td></tr><tr><td>hil ad id de quo agimus. illud modo videto, ut deum</td><td>15</td></tr><tr><td>noris, etsi eius ignores et locum et faciem, sic animum</td><td></td></tr><tr><td>tibi tuum notum esse oportere, etiamsi ignores et lo-</td><td></td></tr><tr><td>cum et formam. in animi autem cognitione dubitare</td><td>71.1</td></tr><tr><td>non possumus, nisi plane in physicis plumbei sumus,</td><td></td></tr><tr><td>quin nihil sit animis admixtum, nihil concretum, nihil</td><td></td></tr><tr><td>copulatum, nihil coagmentatum, nihil duplex: quod</td><td></td></tr><tr><td>cum ita sit, certe nec secerni nec dividi nec discerpi</td><td>5</td></tr><tr><td>nec distrahi potest, ne interire &lt;quidem&gt; igitur. est</td><td></td></tr><tr><td>enim interitus quasi discessus et secretio ac diremp-</td><td></td></tr><tr><td>tus earum partium, quae ante interitum iunctione ali-</td><td></td></tr><tr><td>qua tenebantur. </td><td></td></tr><tr><td>  His et talibus rationibus adductus Socrates nec</td><td>10</td></tr><tr><td>patronum quaesivit ad iudicium capitis nec iudicibus</td><td></td></tr><tr><td>supplex fuit adhibuitque liberam contumaciam a ma-</td><td></td></tr><tr><td>gnitudine animi ductam, non a superbia, et supremo</td><td></td></tr><tr><td>vitae die de hoc ipso multa disseruit et paucis ante</td><td></td></tr><tr><td>diebus, cum facile posset educi e custodia, noluit, et </td><td>15</td></tr><tr><td>tum, paene in manu iam mortiferum illud tenens po-</td><td></td></tr><tr><td>culum, locutus ita est, ut non ad mortem trudi, verum</td><td></td></tr><tr><td>in caelum videretur escendere. Ita enim censebat ita-</td><td>72.1</td></tr><tr><td>que disseruit, duas esse vias duplicesque cursus ani-</td><td></td></tr><tr><td>morum e corpore excedentium: nam qui se humanis</td><td></td></tr><tr><td>vitiis contaminavissent et se totos libidinibus dedis-</td><td></td></tr><tr><td>sent, quibus caecati vel domesticis vitiis atque flagi-</td><td>5</td></tr><tr><td>tiis se inquinavissent vel re publica violanda fraudes</td><td></td></tr><tr><td>inexpiabiles concepissent, is devium quoddam iter</td><td></td></tr><tr><td>esse, seclusum a concilio deorum; qui autem se inte-</td><td></td></tr><tr><td>gros castosque servavissent, quibusque fuisset minima</td><td></td></tr><tr><td>cum corporibus contagio seseque ab is semper sevo-</td><td>10</td></tr><tr><td>cavissent essentque in corporibus humanis vitam imi-</td><td></td></tr><tr><td>tati deorum, is ad illos a quibus essent profecti redi-</td><td></td></tr><tr><td>tum facilem patere. Itaque commemorat, ut cygni,</td><td>73.1</td></tr><tr><td>qui non sine causa Apollini dicati sint, sed quod ab</td><td></td></tr><tr><td>eo divinationem habere videantur, qua providentes</td><td></td></tr><tr><td>quid in morte boni sit cum cantu et voluptate mo-</td><td></td></tr><tr><td>riantur, sic omnibus bonis et doctis esse faciendum.</td><td>5</td></tr><tr><td>(nec vero de hoc quisquam dubitare posset, nisi idem</td><td></td></tr><tr><td>nobis accideret diligenter de animo cogitantibus, quod</td><td></td></tr><tr><td>is saepe usu venit, qui [cum] acriter oculis deficien-</td><td></td></tr><tr><td>tem solem intuerentur, ut aspectum omnino amitterent;</td><td></td></tr><tr><td>sic mentis acies se ipsa intuens non numquam hebescit,</td><td>10</td></tr><tr><td>ob eamque causam contemplandi diligentiam amitti-</td><td></td></tr><tr><td>mus. itaque dubitans circumspectans haesitans, multa</td><td></td></tr><tr><td>adversa reverens tamquam in rate in mari inmenso </td><td></td></tr><tr><td>nostra vehitur oratio). sed haec et vetera et a Graecis;</td><td>74.1</td></tr><tr><td>Cato autem sic abiit e vita, ut causam moriendi nac-</td><td></td></tr><tr><td>tum se esse gauderet. vetat enim dominans ille in</td><td></td></tr><tr><td>nobis deus iniussu hinc nos suo demigrare; cum vero</td><td></td></tr><tr><td>causam iustam deus ipse dederit, ut tunc Socrati,</td><td>5</td></tr><tr><td>nunc Catoni, saepe multis, ne ille me Dius Fidius vir</td><td></td></tr><tr><td>sapiens laetus ex his tenebris in lucem illam excesse-</td><td></td></tr><tr><td>rit, nec tamen ille vincla carceris ruperit—leges</td><td></td></tr><tr><td>enim vetant—, sed tamquam a magistratu aut ab ali-</td><td></td></tr><tr><td>qua potestate legitima, sic a deo evocatus atque emis-</td><td>10</td></tr><tr><td>sus exierit. Tota enim philosophorum vita, ut ait idem,</td><td></td></tr><tr><td>commentatio mortis est. nam quid aliud agimus, cum</td><td>75.1</td></tr><tr><td>a voluptate, id est a corpore, cum a re familiari, quae</td><td></td></tr><tr><td>est ministra et famula corporis, cum a re publica,</td><td></td></tr><tr><td>cum a negotio omni sevocamus animum, quid, in-</td><td></td></tr><tr><td>quam, tum agimus nisi animum ad se ipsum advoca-</td><td>5</td></tr><tr><td>mus, secum esse cogimus maximeque a corpore abdu-</td><td></td></tr><tr><td>cimus? secernere autem a corpore animum, nec quic-</td><td></td></tr><tr><td>quam aliud, est mori discere. quare hoc commen-</td><td></td></tr><tr><td>temur, mihi crede, disiungamusque nos a corporibus,</td><td></td></tr><tr><td>id est consuescamus mori. hoc, et dum erimus in ter-</td><td>10</td></tr><tr><td>ris, erit illi caelesti vitae simile, et cum illuc ex his</td><td></td></tr><tr><td>vinclis emissi feremur, minus tardabitur cursus ani- </td><td></td></tr><tr><td>morum. nam qui in compedibus corporis semper fu-</td><td></td></tr><tr><td>erunt, etiam cum soluti sunt, tardius ingrediuntur, ut</td><td></td></tr><tr><td>i qui ferro vincti multos annos fuerunt. quo cum ve-</td><td>15</td></tr><tr><td>nerimus, tum denique vivemus. nam haec quidem vita</td><td></td></tr><tr><td>mors est, quam lamentari possem, si liberet. </td><td></td></tr>
        </table>