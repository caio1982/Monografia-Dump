<table>
          <script>targetHit=0;</script>
          <tr><td>  An vero nuper clarissimi cives nomen editicii iudicis non</td><td>41.5</td></tr><tr><td>tulerunt, cum ex <span class="caps">cxxv</span> iudicibus principibus equestris ordinis</td><td></td></tr><tr><td>quinque et <span class="caps">lxx</span> reus reiceret, <span class="caps">l</span> referret, omniaque potius</td><td></td></tr><tr><td>permiscuerunt quam ei legi condicionique parerent; nos</td><td></td></tr><tr><td>neque ex delectis iudicibus sed ex omni populo, neque</td><td></td></tr><tr><td>editos ad reiciendum sed ab accusatore constitutos iudices</td><td>10</td></tr><tr><td>ita feremus ut neminem reiciamus? Neque ego nunc legis</td><td>42.1</td></tr><tr><td>iniquitatem queror, sed factum tuum a sententia legis doceo </td><td></td></tr><tr><td>discrepare; et illud acerbum iudicium si, quem ad modum</td><td></td></tr><tr><td>senatus censuit populusque iussit, ita fecisses ut huic et</td><td></td></tr><tr><td>suam et ab hoc observatas tribus ederes, non modo non</td><td>5</td></tr><tr><td>quererer, sed hunc eis iudicibus editis qui idem testes esse</td><td></td></tr><tr><td>possent absolutum putarem, neque nunc multo secus exi-</td><td></td></tr><tr><td>stimo. Cum enim has tribus edidisti, ignotis te iudicibus</td><td></td></tr><tr><td>uti malle quam notis indicavisti; fugisti sententiam legis,</td><td></td></tr><tr><td>aequitatem omnem reiecisti, in tenebris quam in luce causam</td><td>10</td></tr><tr><td>versari maluisti. 'Voltinia tribus ab hoc corrupta, Teretinam</td><td>43.1</td></tr><tr><td>habuerat venalem. Quid diceret apud Voltiniensis aut apud</td><td></td></tr><tr><td>tribulis suos iudices?' Immo vero tu quid diceres? quem</td><td></td></tr><tr><td>iudicem ex illis aut tacitum testem haberes aut vero etiam</td><td></td></tr><tr><td>excitares? Etenim si reus tribus ederet, Voltiniam fortasse</td><td>5</td></tr><tr><td>Plancius propter necessitudinem ac vicinitatem, suam vero</td><td></td></tr><tr><td>certe edidisset. Vel si quaesitor huic edendus fuisset, quem</td><td></td></tr><tr><td>tandem potius quam hunc C. Alfium quem habet, cui</td><td></td></tr><tr><td>notissimus esse debet, vicinum, tribulem, gravissimum</td><td></td></tr><tr><td>hominem iustissimumque edidisset? cuius quidem aequitas</td><td>10</td></tr><tr><td>et ea voluntas erga Cn. Planci salutem quam ille sine ulla</td><td></td></tr><tr><td>cupiditatis suspicione prae se fert facile declarat non fuisse</td><td></td></tr><tr><td>fugiendos tribulis huic iudices cui quaesitorem tribulem</td><td></td></tr><tr><td>exoptandum fuisse videatis. Neque ego nunc consilium</td><td>44.1</td></tr><tr><td>reprehendo tuum quod &lt;non&gt; eas tribus quibus erat hic</td><td></td></tr><tr><td>maxime notus edideris, sed a te doceo consilium non</td><td></td></tr><tr><td>servatum senatus. Etenim quis te tum audiret illorum, aut</td><td></td></tr><tr><td>quid diceres? Sequestremne Plancium? Respuerent aures,</td><td>5</td></tr><tr><td>nemo agnosceret, repudiarent. An gratiosum? Illi libenter </td><td></td></tr><tr><td>audirent, nos non timide confiteremur. Noli enim putare,</td><td></td></tr><tr><td>Laterensis, legibus istis quas senatus de ambitu sanciri</td><td></td></tr><tr><td>voluerit id esse actum ut suffragatio, ut observantia, ut</td><td></td></tr><tr><td>gratia tolleretur. Semper fuerunt viri boni qui apud tribulis</td><td>10</td></tr><tr><td>suos gratiosi esse vellent; neque vero tam durus in plebem</td><td>45.1</td></tr><tr><td>noster ordo fuit ut eam coli nostra modica liberalitate</td><td></td></tr><tr><td>noluerit, neque hoc liberis nostris interdicendum est, ne</td><td></td></tr><tr><td>observent tribulis suos, ne diligant, ne conficere necessariis</td><td></td></tr><tr><td>suis suam tribum possint, ne par ab eis munus in sua peti-</td><td>5</td></tr><tr><td>tione respectent. Haec enim plena sunt offici, plena obser-</td><td></td></tr><tr><td>vantiae, plena etiam antiquitatis. Isto in genere et fuimus</td><td></td></tr><tr><td>ipsi, cum ambitionis nostrae tempora postulabant, et claris-</td><td></td></tr><tr><td>simos viros esse vidimus, et hodie esse volumus quam</td><td></td></tr><tr><td>plurimos gratiosos. Decuriatio tribulium, discriptio populi,</td><td>10</td></tr><tr><td>suffragia largitione devincta severitatem senatus et bonorum</td><td></td></tr><tr><td>omnium vim ac dolorem excitarent. Haec doce, haec</td><td></td></tr><tr><td>profer, huc incumbe, Laterensis, decuriasse Plancium, con-</td><td></td></tr><tr><td>scripsisse, sequestrem fuisse, pronuntiasse, divisisse; tum</td><td></td></tr><tr><td>mirabor te eis armis uti quae tibi lex dabat noluisse. Tri-</td><td>15</td></tr><tr><td>bulibus enim iudicibus non modo severitatem illorum, si ista</td><td></td></tr><tr><td>vera sunt, sed ne voltus quidem ferre possemus. Hanc tu</td><td>46.1</td></tr><tr><td>rationem cum fugeris cumque eos iudices habere nolueris</td><td></td></tr><tr><td>quorum in huius delicto cum scientia certissima, tum dolor</td><td></td></tr><tr><td>gravissimus esse debuerit, quid apud hos dices qui abs te</td><td></td></tr><tr><td>taciti requirunt cur sibi hoc oneris imposueris, cur se potissi-</td><td>5</td></tr><tr><td>mum delegeris, cur denique se divinare malueris quam eos</td><td></td></tr><tr><td>qui scirent iudicare? Ego Plancium, Laterensis, et ipsum </td><td></td></tr><tr><td>gratiosum esse dico et habuisse in petitione multos cupidos</td><td></td></tr><tr><td>sui gratiosos; quos tu si sodalis vocas, officiosam amicitiam</td><td></td></tr><tr><td>nomine inquinas criminoso; sin, quia gratiosi sint, accusan-</td><td>10</td></tr><tr><td>dos putas, noli mirari te id quod tua dignitas postularit</td><td></td></tr><tr><td>repudiandis gratiosorum amicitiis non esse adsecutum.</td><td></td></tr><tr><td>Nam ut ego doceo gratiosum esse in sua tribu Plancium,</td><td>47.1</td></tr><tr><td>quod multis benigne fecerit, pro multis spoponderit, in</td><td></td></tr><tr><td>operas plurimos patris auctoritate et gratia miserit, quod</td><td></td></tr><tr><td>denique omnibus officiis per se, per patrem, per maiores</td><td></td></tr><tr><td>suos totam Atinatem praefecturam comprehenderit, sic tu</td><td>5</td></tr><tr><td>doce sequestrem fuisse, largitum esse, conscripsisse, tribulis</td><td></td></tr><tr><td>decuriavisse. Quod si non potes, noli tollere ex ordine</td><td></td></tr><tr><td>nostro liberalitatem, noli maleficium putare esse gratiam,</td><td></td></tr><tr><td>noli observantiam sancire poena. </td><td></td></tr>
        </table>