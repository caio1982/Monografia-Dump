<table>
          <script>targetHit=0;</script>
          <tr><td>  Huic loco sic soletis occurrere: non idcirco non op-</td><td>3.70.7</td></tr><tr><td>tume nobis a dis esse provisum, quod multi eorum be-</td><td></td></tr><tr><td>neficio perverse uterentur; etiam patrimoniis multos</td><td></td></tr><tr><td>male uti, nec ob eam causam eos beneficium a patribus</td><td>10</td></tr><tr><td>nullum habere. Quisquam istuc negat, aut quae est in</td><td></td></tr><tr><td>collatione ista similitudo? nec enim Herculi nocere</td><td></td></tr><tr><td>Deianira voluit cum ei tunicam sanguine Centauri tinc-</td><td></td></tr><tr><td>tam dedit, nec prodesse Pheraeo Iasoni is qui gladio</td><td></td></tr><tr><td>vomicam eius aperuit, quam sanare medici non potue-</td><td>15</td></tr><tr><td>rant. multi enim et cum obesse vellent profuerunt et</td><td></td></tr><tr><td>cum prodesse offuerunt; ita non fit ex eo quod datur</td><td></td></tr><tr><td>ut voluntas eius qui dederit appareat, nec si is qui</td><td></td></tr><tr><td>accepit bene utitur idcirco is qui dedit amice dedit.</td><td></td></tr><tr><td>Quae enim libido quae avaritia quod facinus aut susci-</td><td>71.1</td></tr><tr><td>pitur nisi consilio capto aut sine animi motu et cogi-</td><td></td></tr><tr><td>tatione di est ratione perficitur; nam omnis opinio ratio </td><td></td></tr><tr><td>est, et quidem bona ratio si vera, mala autem si falsa</td><td></td></tr><tr><td>est opinio. sed a deo tantum rationem habemus, si</td><td>5</td></tr><tr><td>modo habemus, bonam autem rationem aut non bonam</td><td></td></tr><tr><td>a nobis. Non enim ut patrimonium relinquitur sic ratio</td><td></td></tr><tr><td>est homini beneficio deorum data; quid enim potius</td><td></td></tr><tr><td>hominibus dii dedissent si is nocere voluissent, iniusti-</td><td></td></tr><tr><td>tiae autem intemperantiae timiditatis quae semina es-</td><td>10</td></tr><tr><td>sent si is vitiis ratio non subesset? </td><td></td></tr><tr><td>  Medea modo et Atreus commemorabatur a nobis,</td><td></td></tr><tr><td>heroicae personae inita subductaque ratione nefaria</td><td></td></tr><tr><td>scelera meditantes. quid levitates comicae parumne</td><td>72.1</td></tr><tr><td>semper in ratione versantur? parumne subtiliter dispu-</td><td></td></tr><tr><td>tat ille in Eunucho:</td><td></td></tr><tr><td>    &quot;quid igitur faciam?&quot;</td><td></td></tr><tr><td>    &quot;exclusit, revocat; redeam? non si me obsecret&quot;.</td><td>5</td></tr><tr><td>ille vero in Synephebis Academicorum more contra</td><td></td></tr><tr><td>communem opinionem non dubitat pugnare ratione,</td><td></td></tr><tr><td>qui &quot;in amore summo summaque inopia suave&quot; esse</td><td></td></tr><tr><td>dicit</td><td></td></tr><tr><td>    &quot;parentem habere avarum inlepidum in liberos</td><td>10</td></tr><tr><td>    difficilem, qui te nec amet nec studeat tui&quot;,</td><td></td></tr><tr><td>atque huic incredibili sententiae ratiunculas suggerit:</td><td>73.1</td></tr><tr><td>    &quot;aut tu illum fructu fallas aut per litteras</td><td></td></tr><tr><td>    avertas aliquod nomen aut per servolum</td><td></td></tr><tr><td>    percutias pavidum; postremo a parco patre</td><td></td></tr><tr><td>    quod sumas, quanto dissipes libentius&quot;;</td><td>5</td></tr><tr><td>idemque facilem et liberalem patrem incommodum esse</td><td></td></tr><tr><td>amanti filio disputat:</td><td></td></tr><tr><td>    &quot;quem neque quo pacto fallam nec quid inde auferam </td><td></td></tr><tr><td>    nec quem dolum ad eum aut machinam commoliar</td><td></td></tr><tr><td>    scio quicquam: ita omnes meos dolos fallacias</td><td>10</td></tr><tr><td>    praestrigias praestrinxit commoditas patris&quot;.</td><td></td></tr><tr><td>quid ergo isti doli, quid machinae, quid fallaciae</td><td></td></tr><tr><td>praestrigiaeque num sine ratione esse potuerunt? o</td><td></td></tr><tr><td>praeclarum munus deorum; ut Phormio possit dicere:</td><td></td></tr><tr><td>    &quot;cedo senem; iam instructa sunt mihi in corde con-</td><td>15</td></tr><tr><td>       silia omnia&quot;.</td><td></td></tr><tr><td>Sed exeamus e theatro, veniamus in forum. sessum</td><td>74.1</td></tr><tr><td>it praetor. quid ut iudicetur? qui tabularium incen-</td><td></td></tr><tr><td>derit. quod facinus occultius: at se Q. Sosius splen-</td><td></td></tr><tr><td>didus eques Romanus ex agro Piceno fecisse confes-</td><td></td></tr><tr><td>sus est. qui transscripserit tabulas publicas: id quo-</td><td>5</td></tr><tr><td>que L. Alenus fecit, cum chirographum sex primorum</td><td></td></tr><tr><td>imitatus est; quid hoc homine sollertius? cognosce</td><td></td></tr><tr><td>alias quaestiones, auri Tolossani coniurationis Iugur-</td><td></td></tr><tr><td>thinae; repete superiora: Tubuli de pecunia capta ob</td><td></td></tr><tr><td>rem iudicandam; posteriora: de incestu rogatione Pe-</td><td>10</td></tr><tr><td>ducaea; tum haec cotidiana: sicae venena peculatus,</td><td></td></tr><tr><td>testamentorum etiam lege nova quaestiones. inde illa</td><td></td></tr><tr><td>actio &quot;ope consilioque tuo furtum aio factum esse&quot;,</td><td></td></tr><tr><td>inde tot iudicia de fide mala, tutelae mandati pro socio</td><td></td></tr><tr><td>fiduciae, reliqua quae ex empto aut vendito aut con-</td><td>15</td></tr><tr><td>ducto aut locato contra fidem fiunt, inde iudicium pu-</td><td></td></tr><tr><td>blicum rei privatae lege Laetoria, inde everriculum</td><td></td></tr><tr><td>malitiarum omnium iudicium de dolo malo, quod</td><td></td></tr><tr><td>C. Aquillius familiaris noster protulit, quem dolum</td><td></td></tr><tr><td>idem Aquillius tum teneri putat cum aliud sit simu-</td><td>20</td></tr><tr><td>latum aliud actum. Hanc igitur tantam a dis inmor- </td><td>75.1</td></tr><tr><td>talibus arbitramur malorum sementim esse factam?</td><td></td></tr><tr><td>si enim rationem hominibus di dederunt, malitiam de-</td><td></td></tr><tr><td>derunt; est enim malitia versuta et fallax ratio no-</td><td></td></tr><tr><td>cendi; idem etiam di fraudem dederunt facinus cete-</td><td>5</td></tr><tr><td>raque quorum nihil nec suscipi sine ratione nec effici</td><td></td></tr><tr><td>potest. Utinam igitur, ut illa anus optat</td><td></td></tr><tr><td>    &quot;ne in nemore Pelio securibus</td><td></td></tr><tr><td>    caesae accidissent abiegnae ad terram trabes&quot;</td><td></td></tr><tr><td>sic istam calliditatem hominibus di ne dedissent, qua</td><td>10</td></tr><tr><td>perpauci bene utuntur, qui tamen ipsi saepe a male</td><td></td></tr><tr><td>utentibus opprimuntur, innumerabiles autem improbe</td><td></td></tr><tr><td>utuntur, ut donum hoc divinum rationis et consilii ad</td><td></td></tr><tr><td>fraudem hominibus non ad bonitatem impertitum esse</td><td></td></tr><tr><td>videatur. </td><td>15</td></tr>
        </table>