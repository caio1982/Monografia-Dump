<table>
          <script>targetHit=0;</script>
          <tr><td>  Atque ego praeclare intellego me in eorum commemora-</td><td>181.1</td></tr><tr><td>tione versari qui nec habiti sint oratores neque fuerint, </td><td></td></tr><tr><td>praeteririque a me aliquot ex veteribus commemoratione</td><td></td></tr><tr><td>aut laude dignos. sed hoc quidem ignoratione; quid enim</td><td></td></tr><tr><td>est superioris aetatis quod scribi possit de iis, de quibus</td><td>5</td></tr><tr><td>nulla monumenta loquuntur nec aliorum nec ipsorum?</td><td></td></tr><tr><td>de his autem quos ipsi vidimus neminem fere praeter-</td><td></td></tr><tr><td>mittimus eorum quos aliquando dicentis audivimus. volo</td><td>182.1</td></tr><tr><td>enim sciri in tanta et tam vetere re publica maxumis</td><td></td></tr><tr><td>praemiis eloquentiae propositis omnes cupisse dicere, non</td><td></td></tr><tr><td>plurumos ausos esse, potuisse paucos. ego tamen ita de</td><td></td></tr><tr><td>uno quoque dicam, ut intellegi possit quem existimem</td><td>5</td></tr><tr><td>clamatorem, quem oratorem fuisse. isdem fere temporibus</td><td></td></tr><tr><td>aetate inferiores paulo quam Iulius sed aequales prope-</td><td></td></tr><tr><td>modum fuerunt C. Cotta P. Sulpicius Q. Varius Cn.</td><td></td></tr><tr><td>Pomponius C. Curio L. Fufius M. Drusus P. Antistius; nec</td><td></td></tr><tr><td>ulla aetate uberior oratorum fetus fuit. ex his Cotta et</td><td>183.1</td></tr><tr><td>Sulpicius cum meo iudicio tum omnium facile primas</td><td></td></tr><tr><td>tulerunt. </td><td></td></tr><tr><td>  Hic Atticus: quo modo istuc dicis, inquit, cum tuo</td><td></td></tr><tr><td>iudicio tum omnium? semperne in oratore probando aut</td><td>5</td></tr><tr><td>improbando volgi iudicium cum intellegentium iudicio</td><td></td></tr><tr><td>congruit? an alii probantur &lt;a&gt; multitudine, alii autem ab</td><td></td></tr><tr><td>iis qui intellegunt? </td><td></td></tr><tr><td>  Recte requiris, inquam, Attice; sed audies ex me</td><td></td></tr><tr><td>fortasse quod non omnes probent. </td><td>10</td></tr><tr><td>  An tu, inquit, id laboras, si huic modo Bruto proba-</td><td>184.1</td></tr><tr><td>turus es? </td><td></td></tr>
        </table>