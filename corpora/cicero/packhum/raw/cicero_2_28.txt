<table>
          <script>targetHit=0;</script>
          <tr><td>  Etenim, quoniam fidem magistri cognostis, cognoscite</td><td>119.1</td></tr><tr><td>nunc discipuli aequitatem. Dixi iam antea saepe numero</td><td></td></tr><tr><td>postulatos esse ab istis duos servos in quaestionem. Tu</td><td></td></tr><tr><td>semper, T. Rosci, recusasti. Quaero abs te: 'Eine qui</td><td></td></tr><tr><td>postulabant indigni erant qui impetrarent, an is te non com-</td><td>5</td></tr><tr><td>movebat pro quo postulabant, an res ipsa tibi iniqua</td><td></td></tr><tr><td>videbatur?' Postulabant homines nobilissimi atque in-</td><td></td></tr><tr><td>tegerrimi nostrae civitatis quos iam antea nominavi; qui</td><td></td></tr><tr><td>ita vixerunt talesque a populo Romano putantur ut quicquid</td><td></td></tr><tr><td>dicerent nemo esset qui non aequum putaret. Postulabant</td><td>10</td></tr><tr><td>autem pro homine miserrimo atque infelicissimo qui vel</td><td></td></tr><tr><td>ipse sese in cruciatum dari cuperet, dum de patris morte</td><td></td></tr><tr><td>quaereretur. Res porro abs te eius modi postulabatur ut nihil</td><td>120.1</td></tr><tr><td>interesset, utrum eam rem recusares an de maleficio confi-</td><td></td></tr><tr><td>terere. Quae cum ita sint, quaero abs te quam ob causam</td><td></td></tr><tr><td>recusaris. Cum occiditur Sex. Roscius ibidem fuerunt.</td><td></td></tr><tr><td>Servos ipsos, quod ad me attinet, neque arguo neque purgo;</td><td>5</td></tr><tr><td>quod a vobis oppugnari video ne in quaestionem dentur,</td><td></td></tr><tr><td>suspiciosum est; quod vero apud vos ipsos in honore tanto</td><td></td></tr><tr><td>sunt, profecto necesse est sciant aliquid, quod si dixerint</td><td></td></tr><tr><td>perniciosum vobis futurum sit.—In dominos quaeri de servis</td><td></td></tr><tr><td>iniquum est.—At non quaeritur; Sex. enim Roscius reus</td><td>10</td></tr><tr><td>est; neque enim, cum de hoc quaeritur, &lt;in dominos quaeritur&gt;;</td><td></td></tr><tr><td>vos enim dominos esse dicitis.—Cum Chrysogono sunt.— </td><td></td></tr><tr><td>Ita credo; litteris eorum et urbanitate Chrysogonus ducitur</td><td></td></tr><tr><td>ut inter suos omnium deliciarum atque omnium artium</td><td></td></tr><tr><td>puerulos ex tot elegantissimis familiis lectos velit hos versari,</td><td>15</td></tr><tr><td>homines paene operarios, ex Amerina disciplina patris</td><td></td></tr><tr><td>familiae rusticani. Non ita est profecto, iudices; non est</td><td>121.1</td></tr><tr><td>veri simile ut Chrysogonus horum litteras adamarit aut</td><td></td></tr><tr><td>humanitatem, non ut rei familiaris negotio diligentiam co-</td><td></td></tr><tr><td>gnorit eorum et fidem. Est quiddam quod occultatur; quod</td><td></td></tr><tr><td>quo studiosius ab istis opprimitur et absconditur, eo magis</td><td>5</td></tr><tr><td>eminet et apparet. Quid igitur? Chrysogonus suine male-</td><td>122.1</td></tr><tr><td>fici occultandi causa quaestionem de eis haberi non volt?</td><td></td></tr><tr><td>Minime, iudices; non in omnis arbitror omnia convenire.</td><td></td></tr><tr><td>Ego in Chrysogono, quod ad me attinet, nihil eius modi</td><td></td></tr><tr><td>suspicor; neque hoc mihi nunc primum in mentem venit</td><td>5</td></tr><tr><td>dicere. Meministis me ita distribuisse initio causam: in</td><td></td></tr><tr><td>crimen cuius tota argumentatio permissa Erucio est, et in</td><td></td></tr><tr><td>audaciam cuius partes Rosciis impositae sunt. Quicquid</td><td></td></tr><tr><td>malefici, sceleris, caedis erit, proprium id Rosciorum esse</td><td></td></tr><tr><td>debebit. Nimiam gratiam potentiamque Chrysogoni dicimus</td><td>10</td></tr><tr><td>et nobis obstare et perferri nullo modo posse et a vobis,</td><td></td></tr><tr><td>quoniam potestas data est, non modo infirmari verum etiam</td><td></td></tr><tr><td>vindicari oportere. Ego sic existimo, qui quaeri velit ex eis</td><td>123.1</td></tr><tr><td>quos constat, cum caedes facta sit, adfuisse, eum cupere</td><td></td></tr><tr><td>verum inveniri; qui id recuset, eum profecto, tametsi verbo</td><td></td></tr><tr><td>non audeat, tamen re ipsa de maleficio suo confiteri. Dixi</td><td></td></tr><tr><td>initio, iudices, nolle me plura de istorum scelere dicere quam</td><td>5</td></tr><tr><td>causa postularet ac necessitas ipsa cogeret. Nam et multae</td><td></td></tr><tr><td>res adferri possunt, et una quaeque earum multis cum argu-</td><td></td></tr><tr><td>mentis dici potest. Verum ego quod invitus ac necessario</td><td></td></tr><tr><td>facio neque diu neque diligenter facere possum. Quae </td><td></td></tr><tr><td>praeteriri nullo modo poterant, ea leviter, iudices, attigi, quae</td><td>10</td></tr><tr><td>posita sunt in suspicionibus de quibus, si coepero dicere,</td><td></td></tr><tr><td>pluribus verbis sit disserendum, ea vestris ingeniis coniectu-</td><td></td></tr><tr><td>raeque committo. </td><td></td></tr>
        </table>