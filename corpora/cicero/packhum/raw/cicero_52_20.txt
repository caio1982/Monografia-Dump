<table>
          <script>targetHit=0;</script>
          <tr><td>  Omnino omnium horum vitiorum atque incommo-</td><td>78.10</td></tr><tr><td>dorum una cautio est atque una provisio, ut ne nimis</td><td></td></tr><tr><td>cito diligere incipiant neve non dignos. Digni autem</td><td>79.1</td></tr><tr><td>sunt amicitia, quibus in ipsis inest causa, cur dili-</td><td></td></tr><tr><td>gantur. Rarum genus. Et quidem omnia praeclara</td><td></td></tr><tr><td>rara, nec quicquam difficilius quam reperire, quod sit</td><td></td></tr><tr><td>omni ex parte in suo genere perfectum. Sed plerique</td><td>5</td></tr><tr><td>neque in rebus humanis quicquam bonum norunt, nisi</td><td></td></tr><tr><td>quod fructuosum sit, et amicos tamquam pecudes eos</td><td></td></tr><tr><td>potissimum diligunt, ex quibus sperant se maxumum</td><td></td></tr><tr><td>fructum esse capturos. Ita pulcherrima illa et maxume</td><td>80.1</td></tr><tr><td>naturali carent amicitia per se et propter se expetita</td><td></td></tr><tr><td>nec ipsi sibi exemplo sunt, haec vis amicitiae et</td><td></td></tr><tr><td>qualis et quanta sit. Ipse enim se quisque diligit,</td><td></td></tr><tr><td>non ut aliquam a se ipse mercedem exigat caritatis</td><td>5</td></tr><tr><td>suae, sed quod per se sibi quisque carus est. Quod</td><td></td></tr><tr><td>nisi idem in amicitiam transferetur, verus amicus num-</td><td></td></tr><tr><td>quam reperietur; est enim is, qui est tamquam alter</td><td></td></tr><tr><td>idem. Quodsi hoc apparet in bestiis, volucribus, nan-</td><td>81.1</td></tr><tr><td>tibus, agrestibus, cicuribus, feris, primum ut se ipsae</td><td></td></tr><tr><td>diligant (id enim pariter cum omni animante nascitur),</td><td></td></tr><tr><td>deinde ut requirant atque adpetant, ad quas se ad-</td><td></td></tr><tr><td>plicent eiusdem generis animantis, idque faciunt cum</td><td>5</td></tr><tr><td>desiderio et cum quadam similitudine amoris humani,</td><td></td></tr><tr><td>quanto id magis in homine fit natura! qui et se ipse </td><td></td></tr><tr><td>diligit et alterum anquirit, cuius animum ita cum suo</td><td></td></tr><tr><td>misceat, ut efficiat paene unum ex duobus. </td><td></td></tr>
        </table>