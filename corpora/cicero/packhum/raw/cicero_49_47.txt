<table>
          <script>targetHit=0;</script>
          <tr><td>  Huius animi pars illa mollior rationi sic paruit ut</td><td>2.51.1</td></tr><tr><td>severo imperatori miles pudens. in quo vero erit per-</td><td></td></tr><tr><td>fecta sapientia—quem adhuc nos quidem vidimus</td><td></td></tr><tr><td>neminem; sed philosophorum sententiis, qualis hic</td><td></td></tr><tr><td>futurus sit, si modo aliquando fuerit, exponitur—,</td><td>5</td></tr><tr><td>is igitur sive ea ratio, quae erit in eo perfecta atque</td><td></td></tr><tr><td>absoluta, sic illi parti imperabit inferiori ut iustus</td><td></td></tr><tr><td>parens probis filiis; nutu, quod volet, conficiet, nullo</td><td></td></tr><tr><td>labore, nulla molestia; eriget ipse se, suscitabit, in-</td><td></td></tr><tr><td>struet, armabit, ut tamquam hosti sic obsistat dolori.</td><td>10</td></tr><tr><td>quae sunt ista arma? contentio confirmatio sermoque</td><td></td></tr><tr><td>intumus, cum ipse secum: 'cave turpe quicquam, lan-</td><td>52.1</td></tr><tr><td>guidum, non virile.' obversentur species honestae ani-</td><td></td></tr><tr><td>mo: Zeno proponatur Eleates, qui perpessus est om-</td><td></td></tr><tr><td>nia potius quam conscios delendae tyrannidis indi-</td><td></td></tr><tr><td>caret; de Anaxarcho Democritio cogitetur, qui cum </td><td>5</td></tr><tr><td>Cypri in manus Timocreontis regis incidisset, nullum</td><td></td></tr><tr><td>genus supplicii deprecatus est neque recusavit. Cal-</td><td></td></tr><tr><td>lanus Indus, indoctus ac barbarus, in radicibus Cau-</td><td></td></tr><tr><td>casi natus, sua voluntate vivus combustus est; nos,</td><td></td></tr><tr><td>si pes condoluit, si dens [sed fac totum dolere cor-</td><td>10</td></tr><tr><td>pus], ferre non possumus. opinio est enim quaedam</td><td></td></tr><tr><td>effeminata ac levis—nec in dolore magis quam eadem</td><td></td></tr><tr><td>in voluptate—, qua cum liquescimus fluimusque mol-</td><td></td></tr><tr><td>litia, apis aculeum sine clamore ferre non possumus.</td><td></td></tr><tr><td>at vero C. Marius, rusticanus vir, sed plane vir, cum</td><td>53.1</td></tr><tr><td>secaretur, ut supra dixi, principio vetuit se alligari,</td><td></td></tr><tr><td>nec quisquam ante Marium solutus dicitur esse sectus.</td><td></td></tr><tr><td>cur ergo postea alii? valuit auctoritas. videsne igi-</td><td></td></tr><tr><td>tur opinionis esse, non naturae malum? et tamen fuisse</td><td>5</td></tr><tr><td>acrem morsum doloris idem Marius ostendit; crus</td><td></td></tr><tr><td>enim alterum non praebuit. ita et tulit dolorem ut</td><td></td></tr><tr><td>vir et ut homo maiorem ferre sine causa necessaria</td><td></td></tr><tr><td>noluit. </td><td></td></tr>
        </table>