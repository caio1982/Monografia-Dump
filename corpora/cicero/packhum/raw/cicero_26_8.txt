<table>
          <script>targetHit=0;</script>
          <tr><td>  Etenim quaedam foedera exstant, ut Cenomanorum, In-</td><td>32.1</td></tr><tr><td>subrium, Helvetiorum, Iapydum, non nullorum item ex</td><td></td></tr><tr><td>Gallia barbarorum, quorum in foederibus exceptum est ne</td><td></td></tr><tr><td>quis eorum a nobis civis recipiatur. Quod si exceptio facit</td><td></td></tr><tr><td>ne liceat, ubi &lt;non sit exceptum, ibi&gt; necesse est licere. Vbi </td><td>5</td></tr><tr><td>est igitur &lt;in&gt; foedere Gaditano, ne quem populus Romanus</td><td></td></tr><tr><td>Gaditanum recipiat civitate? Nusquam. Ac sicubi esset,</td><td></td></tr><tr><td>lex id Gellia et Cornelia, quae definite potestatem Pompeio</td><td></td></tr><tr><td>civitatem donandi dederat, sustulisset. 'Exceptum,' inquit,</td><td></td></tr><tr><td>'est foedus, <span class="caps">Si qvid sacrosanctvm est</span>.' Ignosco tibi, si</td><td>10</td></tr><tr><td>neque Poenorum iura calles (reliqueras enim civitatem</td><td></td></tr><tr><td>tuam) neque nostras potuisti leges inspicere; ipsae enim te</td><td></td></tr><tr><td>a cognitione sua iudicio publico reppulerunt. Quid fuit in</td><td>33.1</td></tr><tr><td>rogatione ea quae de Pompeio a Gellio et a Lentulo con-</td><td></td></tr><tr><td>sulibus lata est, in quo aliquid sacrosanctum exceptum</td><td></td></tr><tr><td>videretur? Primum enim sacrosanctum esse nihil potest</td><td></td></tr><tr><td>nisi quod populus plebesve sanxit; deinde sanctiones sa-</td><td>5</td></tr><tr><td>crandae sunt aut genere ipso aut obtestatione et consecra-</td><td></td></tr><tr><td>tione legis aut poenae, cum caput eius qui contra fecerit</td><td></td></tr><tr><td>consecratur. Quid habes igitur dicere de Gaditano foedere</td><td></td></tr><tr><td>eius modi? utrum capitis consecratione an obtestatione</td><td></td></tr><tr><td>legis sacrosanctum esse confirmas? Nihil omnino umquam</td><td>10</td></tr><tr><td>de isto foedere ad populum, nihil ad plebem latum esse</td><td></td></tr><tr><td>neque legem neque poenam consecratam esse dico. De</td><td></td></tr><tr><td>quibus igitur etiam si latum esset ne quem civem reciperemus,</td><td></td></tr><tr><td>tamen id esset quod postea populus iussisset ratum, nec</td><td></td></tr><tr><td>quicquam illis verbis <span class="caps">Si qvid sacrosanctvm est</span> exceptum</td><td>15</td></tr><tr><td>videretur, de iis, cum populus Romanus nihil umquam</td><td></td></tr><tr><td>iusserit, quicquam audes dicere sacrosanctum fuisse? Nec </td><td>34.1</td></tr><tr><td>vero oratio mea ad infirmandum foedus Gaditanorum,</td><td></td></tr><tr><td>iudices, pertinet; neque enim est meum contra ius optime</td><td></td></tr><tr><td>meritae civitatis, contra opinionem vetustatis, contra auctori-</td><td></td></tr><tr><td>tatem senatus dicere. Duris enim quondam temporibus rei</td><td>5</td></tr><tr><td>publicae nostrae, cum praepotens terra marique Carthago</td><td></td></tr><tr><td>nixa duabus Hispaniis huic imperio immineret, et cum duo</td><td></td></tr><tr><td>fulmina nostri imperi subito in Hispania, Cn. et P. Scipiones,</td><td></td></tr><tr><td>exstincti occidissent, L. Marcius, primi pili centurio, cum</td><td></td></tr><tr><td>Gaditanis foedus fecisse dicitur. Quod cum magis fide illius</td><td>10</td></tr><tr><td>populi, iustitia nostra, vetustate denique ipsa quam aliquo</td><td></td></tr><tr><td>publico vinculo religionis teneretur, sapientes homines et</td><td></td></tr><tr><td>publici iuris periti, Gaditani, M. Lepido Q. Catulo con-</td><td></td></tr><tr><td>sulibus a senatu de foedere postulaverunt. Tum est cum</td><td></td></tr><tr><td>Gaditanis foedus vel renovatum vel ictum; de quo foedere</td><td>15</td></tr><tr><td>populus Romanus sententiam non tulit, qui iniussu suo</td><td></td></tr><tr><td>nullo pacto potest religione obligari. Ita Gaditana civitas,</td><td>35.1</td></tr><tr><td>quod beneficiis suis erga rem publicam nostram consequi</td><td></td></tr><tr><td>potuit, quod imperatorum testimoniis, quod vetustate, quod</td><td></td></tr><tr><td>Q. Catuli, summi viri, auctoritate, quod iudicio senatus,</td><td></td></tr><tr><td>quod foedere, consecuta est; quod publica religione san-</td><td>5</td></tr><tr><td>ciri potuit, id abest; populus enim se nusquam obligavit.</td><td></td></tr><tr><td>Neque ideo est Gaditanorum causa deterior; gravissimis</td><td></td></tr><tr><td>enim et plurimis rebus est fulta. Sed isti disputationi &lt;hic&gt;</td><td></td></tr><tr><td>certe nihil est loci; sacrosanctum enim nihil potest esse</td><td></td></tr><tr><td>nisi quod per populum plebemve sanctum est. Quod si</td><td>10</td></tr><tr><td>hoc foedus, quod populus Romanus auctore senatu, com-</td><td></td></tr><tr><td>mendatione et iudicio vetustatis, voluntate et sententiis suis</td><td></td></tr><tr><td>comprobat, idem suffragiis comprobasset, quid erat cur ex</td><td></td></tr><tr><td>ipso foedere Gaditanum in civitatem nostram recipi non</td><td></td></tr><tr><td>liceret? Nihil est enim aliud in foedere nisi ut <span class="caps">pia et</span></td><td>15</td></tr><tr><td><span class="caps">aeterna pax</span> sit. Quid id ad civitatem? Adiunctum </td><td></td></tr><tr><td>illud etiam est, quod non est in omnibus foederibus:</td><td></td></tr><tr><td><span class="caps">Maiestatem popvli Romani comiter conservanto</span>. Id</td><td></td></tr><tr><td>habet hanc vim, ut sit ille in foedere inferior. Primum</td><td>36.1</td></tr><tr><td>verbi genus hoc 'conservanto,' quo magis in legibus quam</td><td></td></tr><tr><td>in foederibus uti solemus, imperantis est, non precantis.</td><td></td></tr><tr><td>Deinde cum alterius populi maiestas conservari iubetur,</td><td></td></tr><tr><td>de altero siletur, certe ille populus in superiore condicione</td><td>5</td></tr><tr><td>causaque ponitur cuius maiestas foederis sanctione de-</td><td></td></tr><tr><td>fenditur. In quo erat accusatoris interpretatio indigna</td><td></td></tr><tr><td>responsione, qui ita dicebat, 'comiter' esse 'communiter,'</td><td></td></tr><tr><td>quasi vero priscum aliquod aut insolitum verbum inter-</td><td></td></tr><tr><td>pretaretur. Comes benigni, faciles, suaves homines esse</td><td>10</td></tr><tr><td>dicuntur; 'qui erranti comiter monstrat viam,' benigne,</td><td></td></tr><tr><td>non gravate; 'communiter' quidem certe non convenit.</td><td></td></tr><tr><td>Et simul absurda res est caveri foedere ut maiestatem populi</td><td>37.1</td></tr><tr><td>Romani 'communiter' conservent, id est ut populus Romanus</td><td></td></tr><tr><td>suam maiestatem esse salvam velit. Quod si iam ita esset, ut</td><td></td></tr><tr><td>esse non potest, tamen de nostra maiestate, nihil de illorum</td><td></td></tr><tr><td>caveretur. Potestne igitur nostra maiestas &lt;a&gt; Gaditanis be-</td><td>5</td></tr><tr><td>nigne conservari, si ad eam retinendam Gaditanos praemiis</td><td></td></tr><tr><td>elicere non possumus? Potest esse ulla denique maiestas,</td><td></td></tr><tr><td>si impedimur quo minus per populum Romanum beneficio-</td><td></td></tr><tr><td>rum virtutis causa tribuendorum potestatem imperatoribus</td><td></td></tr><tr><td>nostris deferamus? </td><td>10</td></tr>
        </table>