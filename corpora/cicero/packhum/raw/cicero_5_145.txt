<table>
          <script>targetHit=0;</script>
          <tr><td>  Hoc vero quid est? quam habet rationem non quaero</td><td>2.3.195.13</td></tr><tr><td>aequitatis, sed ipsius improbitatis atque impudentiae?</td><td></td></tr><tr><td>Neque enim est fere quicquam quod homines palam facere</td><td>15</td></tr><tr><td>audeant in magistratu quamvis improbe, quin eius facti si</td><td></td></tr><tr><td>non bonam, at aliquam rationem adferre soleant. Hoc</td><td>196.1</td></tr><tr><td>quid est? Venit praetor; frumentum, inquit, me abs te</td><td></td></tr><tr><td>emere oportet. Optime. Modium denario. Benigne ac</td><td></td></tr><tr><td>liberaliter; nam ego ternis HS non possum vendere. Mihi</td><td></td></tr><tr><td>frumentum non opus est, nummos volo. Nam sperabam,</td><td>5</td></tr><tr><td>inquit arator, me ad denarios perventurum; sed, si ita</td><td></td></tr><tr><td>necesse est, quanti frumentum sit considera. Video esse</td><td></td></tr><tr><td>binis HS. Quid ergo a me tibi nummorum dari potest,</td><td></td></tr><tr><td>cum senatus tibi quaternos HS dederit? Quid poscit?</td><td></td></tr><tr><td>Attendite et, vos quaeso, simul, iudices, aequitatem prae-</td><td>10</td></tr><tr><td>toris attendite. Quaternos HS, quos mihi senatus decrevit</td><td>197.1</td></tr><tr><td>et ex aerario dedit, ego habebo et in cistam transferam de</td><td></td></tr><tr><td>fisco. Quid postea? quid? Pro singulis modiis, quos tibi</td><td></td></tr><tr><td>impero, tu mihi octonos HS dato. Qua ratione? Quid</td><td></td></tr><tr><td>quaeris rationem? non tantam rationem res habet quantam</td><td>5</td></tr><tr><td>utilitatem atque praedam. Dic, dic, inquit ille, planius.</td><td></td></tr><tr><td>Senatus te voluit mihi nummos, me tibi frumentum dare:</td><td></td></tr><tr><td>tu eos nummos quos mihi senatus dare voluit ipse habebis;</td><td></td></tr><tr><td>a me, cui singulos denarios a te dari oportuit, binos auferes et</td><td></td></tr><tr><td>huic praedae ac direptioni cellae nomen impones? Haec</td><td>198.1</td></tr><tr><td>deerat iniuria et haec calamitas aratoribus te praetore qua</td><td></td></tr><tr><td>reliquis fortunis omnibus everterentur. Nam quid esse</td><td></td></tr><tr><td>reliqui poterat ei qui per hanc iniuriam non modo fructum</td><td></td></tr><tr><td>omnem amitteret, sed etiam omne instrumentum vendere </td><td>5</td></tr><tr><td>cogeretur? Quonam se verteret? ex quo fructu nummos</td><td></td></tr><tr><td>quos tibi daret inveniret? Decumarum nomine tantum</td><td></td></tr><tr><td>erat ablatum quantum voluntas tulerat Aproni: pro alteris</td><td></td></tr><tr><td>decumis emptoque frumento aut nihil datum aut tantum</td><td></td></tr><tr><td>datum quantum reliqui scribae fecerant, aut ultro etiam, id</td><td>10</td></tr><tr><td>quod didicistis, ablatum. Cogantur etiam nummi ab ara-</td><td></td></tr><tr><td>tore? quo modo, quo iure, quo exemplo? Nam cum</td><td></td></tr><tr><td>fructus diripiebantur aratorum atque omni lacerabantur</td><td></td></tr><tr><td>iniuria, videbatur id perdere arator quod aratro ipse quae-</td><td></td></tr><tr><td>sisset, in quo elaborasset, quod agri segetesque extulissent;</td><td>15</td></tr><tr><td>quibus iniuriis gravissimis tamen illud erat miserum solacium,</td><td>199.1</td></tr><tr><td>quod id perdere videbatur quod alio praetore eodem ex</td><td></td></tr><tr><td>agro reparare posset. Nummos vero ut det arator quos non</td><td></td></tr><tr><td>exarat, quos non aratro ac manu quaerit, boves et aratrum</td><td></td></tr><tr><td>ipsum atque omne instrumentum vendat necesse est. Non</td><td>5</td></tr><tr><td>enim debetis hoc cogitare: habet idem in nummis, habet in</td><td></td></tr><tr><td>urbanis praediis. Nam cum aratori aliquid imponitur, non</td><td></td></tr><tr><td>hominis si quae sunt praeterea facultates, sed arationis</td><td></td></tr><tr><td>ipsius vis ac ratio consideranda est, quid ea sustinere, quid</td><td></td></tr><tr><td>pati, quid efficere possit ac debeat; quamquam illi quoque</td><td>10</td></tr><tr><td>homines sunt ab isto omni ratione exinaniti ac perditi, tamen</td><td></td></tr><tr><td>hoc vobis est statuendum, quid aratorem ipsum arationis</td><td></td></tr><tr><td>nomine muneris in rem publicam fungi ac sustinere velitis.</td><td></td></tr><tr><td>Imponitis decumas, patiuntur; alteras, temporibus vestris</td><td></td></tr><tr><td>serviendum putant; dent emptum praeterea; dabunt, si</td><td>15</td></tr><tr><td>voletis. Haec quam sint gravia, et quid his rebus detractis</td><td>200.1</td></tr><tr><td>possit ad dominos puri ac reliqui pervenire, credo vos ex</td><td></td></tr><tr><td>vestris impensis, ex vestris rebus rusticis coniectura adsequi </td><td></td></tr><tr><td>posse. Addite nunc eodem istius edicta, instituta, iniurias;</td><td></td></tr><tr><td>addite Aproni Veneriorumque servorum in agro decumano</td><td>5</td></tr><tr><td>regna ac rapinas. Quamquam haec omitto: de cella loquor.</td><td></td></tr><tr><td>Placet vobis in cellam magistratibus vestris frumentum</td><td></td></tr><tr><td>Siculos gratis dare? Quid hoc indignius, quid iniquius?</td><td></td></tr><tr><td>Atque hoc scitote aratoribus Verre praetore optandum</td><td></td></tr><tr><td>ac petendum fuisse. </td><td>10</td></tr>
        </table>