<table>
          <script>targetHit=0;</script>
          <tr><td>  C.F. Quoniam igitur vis oratoris omnis</td><td>27.1</td></tr><tr><td>exposita est, quid habes de orationis praeceptis</td><td></td></tr><tr><td>dicere? </td><td></td></tr><tr><td>  C.P. Quattuor esse eius partes, quarum prima et</td><td></td></tr><tr><td>postrema ad motum animi valet—is enim initiis est </td><td>5</td></tr><tr><td>et perorationibus concitandus—, secunda, narratio, et</td><td></td></tr><tr><td>tertia, confirmatio, fidem facit orationi. Sed ampli-</td><td></td></tr><tr><td>ficatio quamquam habet proprium locum, saepe etiam</td><td></td></tr><tr><td>primum, postremum quidem fere semper, tamen</td><td></td></tr><tr><td>reliquo in cursu orationis adhibenda est, maximeque</td><td>10</td></tr><tr><td>cum aliquid aut confirmatum est aut reprehensum.</td><td></td></tr><tr><td>Itaque ad fidem quoque vel plurimum valet; est</td><td></td></tr><tr><td>enim amplificatio vehemens quaedam argumentatio,</td><td></td></tr><tr><td>ut illa docendi causa sit, haec commovendi. </td><td></td></tr><tr><td>  C.F. Perge igitur ordine quattuor istas mihi partes</td><td>28.1</td></tr><tr><td>explicare. </td><td></td></tr><tr><td>  C.P. Faciam, et a principiis primum ordiar,</td><td></td></tr><tr><td>quae quidem ducuntur aut ex personis aut ex rebus</td><td></td></tr><tr><td>ipsis; sumuntur autem trium rerum gratia: ut</td><td>5</td></tr><tr><td>amice, ut intellegenter, ut attente audiamur. Quorum</td><td></td></tr><tr><td>primus locus est in personis nostris, disceptatorum,</td><td></td></tr><tr><td>adversariorum; e quibus initia benevolentiae con-</td><td></td></tr><tr><td>ciliandae comparantur aut meritis nostris efferendis</td><td></td></tr><tr><td>aut dignitate aut aliquo genere virtutis, et maxime</td><td>10</td></tr><tr><td>liberalitatis, officii, iustitiae, fidei, contrariisque rebus</td><td></td></tr><tr><td>in adversarios conferendis, et cum eis qui disceptant</td><td></td></tr><tr><td>aliqua coniunctionis aut causa aut spe significanda:</td><td></td></tr><tr><td>et si in nos aliquod odium offensiove collocata sit,</td><td></td></tr><tr><td>tollenda ea minuendave aut diluendo aut extenu- </td><td>15</td></tr><tr><td>ando aut compensando aut deprecando. Intelle-</td><td>29.1</td></tr><tr><td>genter autem ut audiamur et attente, a rebus ipsis</td><td></td></tr><tr><td>ordiendum est. Sed facillime auditor discit et quid</td><td></td></tr><tr><td>agatur intellegit si complectare a principio genus</td><td></td></tr><tr><td>naturamque causae, si definias, si dividas, si neque</td><td>5</td></tr><tr><td>prudentiam eius impedias confusione partium nec</td><td></td></tr><tr><td>memoriam multitudine; quaeque mox de narratione</td><td></td></tr><tr><td>dilucida dicentur, eadem etiam huc poterunt recte</td><td></td></tr><tr><td>referri. Ut attente autem audiamur, trium rerum</td><td>30.1</td></tr><tr><td>aliqua consequemur; nam aut magna quaedam pro-</td><td></td></tr><tr><td>ponemus aut necessaria aut coniuncta cum ipsis apud</td><td></td></tr><tr><td>quos res agetur. Sit autem hoc etiam in praeceptis,</td><td></td></tr><tr><td>ut si quando tempus ipsum aut res aut locus aut</td><td>5</td></tr><tr><td>interventus alicuius aut interpellatio aut ab adver-</td><td></td></tr><tr><td>sario dictum aliquod, et maxime in perorando,</td><td></td></tr><tr><td>dederit occasionem nobis aliquam ut dicamus aliquid</td><td></td></tr><tr><td>ad tempus apte, ne derelinquamus; et quae suo</td><td></td></tr><tr><td>loco de amplificatione dicemus, multa ex his poterunt</td><td>10</td></tr><tr><td>ad principiorum praecepta transferri. </td><td></td></tr>
        </table>