<table>
          <script>targetHit=0;</script>
          <tr><td>  Tametsi de absolutione istius neque ipse iam sperat nec</td><td>2.1.6.6</td></tr><tr><td>populus Romanus metuit: de impudentia singulari, quod</td><td></td></tr><tr><td>adest, quod respondet, sunt qui mirentur. Mihi pro cetera</td><td></td></tr><tr><td>eius audacia atque amentia ne hoc quidem mirandum</td><td></td></tr><tr><td>videtur; multa enim et in deos et in homines impie</td><td>10</td></tr><tr><td>nefarieque commisit, quorum scelerum poenis agitatur et</td><td></td></tr><tr><td>a mente consilioque deducitur. Agunt eum praecipitem</td><td>7.1</td></tr><tr><td>poenae civium Romanorum, quos partim securi percussit,</td><td></td></tr><tr><td>partim in vinculis necavit, partim implorantis iura libertatis</td><td></td></tr><tr><td>et civitatis in crucem sustulit. Rapiunt eum ad supplicium</td><td></td></tr><tr><td>di patrii, quod iste inventus est qui e complexu parentum</td><td>5</td></tr><tr><td>abreptos filios ad necem duceret, et parentis pretium pro</td><td></td></tr><tr><td>sepultura liberum posceret. Religiones vero caerimoniae-</td><td></td></tr><tr><td>que omnium sacrorum fanorumque violatae, simulacraque</td><td></td></tr><tr><td>deorum, quae non modo ex suis templis ablata sunt sed</td><td></td></tr><tr><td>etiam iacent in tenebris ab isto retrusa atque abdita,</td><td>10</td></tr><tr><td>consistere eius animum sine furore atque amentia non</td><td></td></tr><tr><td>sinunt. Neque iste mihi videtur se ad damnationem solum</td><td>8.1</td></tr><tr><td>offerre, neque hoc avaritiae supplicio communi, qui se tot</td><td></td></tr><tr><td>sceleribus obstrinxerit, contentus esse: singularem quandam</td><td></td></tr><tr><td>poenam istius immanis atque importuna natura desiderat.</td><td></td></tr><tr><td>Non id solum quaeritur ut isto damnato bona restituantur</td><td>5</td></tr><tr><td>iis quibus erepta sunt, sed et religiones deorum immortalium</td><td></td></tr><tr><td>expiandae et civium Romanorum cruciatus multorumque</td><td></td></tr><tr><td>innocentium sanguis istius supplicio luendus est. Non </td><td>9.1</td></tr><tr><td>enim furem sed ereptorem, non adulterum sed expugna-</td><td></td></tr><tr><td>torem pudicitiae, non sacrilegum sed hostem sacrorum</td><td></td></tr><tr><td>religionumque, non sicarium sed crudelissimum carnificem</td><td></td></tr><tr><td>civium sociorumque in vestrum iudicium adduximus, ut</td><td>5</td></tr><tr><td>ego hunc unum eius modi reum post hominum memoriam</td><td></td></tr><tr><td>fuisse arbitrer cui damnari expediret. </td><td></td></tr>
        </table>