<table>
          <script>targetHit=0;</script>
          <tr><td>  Verum autem, iudices, si scire voltis, nisi C. Caesaris</td><td>41.1</td></tr><tr><td>summa in omnis, incredibilis in hunc eadem liberalitas</td><td></td></tr><tr><td>exstitisset, nos hunc Postumum iam pridem in foro non</td><td></td></tr><tr><td>haberemus. Ille onera multorum huius amicorum excepit</td><td></td></tr><tr><td>unus, quaeque multi homines necessarii secundis Postumi</td><td>5</td></tr><tr><td>rebus discripta sustinuerunt, nunc eius adflictis fortunis</td><td></td></tr><tr><td>universa sustinet. Vmbram equitis Romani et imaginem</td><td></td></tr><tr><td>videtis, iudices, unius amici conservatam auxilio et fide.</td><td></td></tr><tr><td>Nihil huic eripi potest praeter hoc simulacrum pristinae</td><td></td></tr><tr><td>dignitatis quod Caesar solus tuetur et sustinet; quae quidem</td><td>10</td></tr><tr><td>in miserrimis rebus huic tamen tribuenda maxima est; nisi</td><td></td></tr><tr><td>vero hoc mediocri virtute effici potest ut tantus ille vir</td><td></td></tr><tr><td>tanti ducat hunc, et adflictum praesertim et absentem, et</td><td></td></tr><tr><td>in tanta fortuna sua ut alienam respicere magnum sit, &lt;et in&gt;</td><td></td></tr><tr><td>tanta occupatione maximarum rerum quas gerit atque gessit</td><td>15</td></tr><tr><td>&lt;ut&gt; vel oblivisci aliorum non sit mirum vel, si meminerit,</td><td></td></tr><tr><td>oblitum esse &lt;se&gt; facile possit probare. Multas equidem C.</td><td>42.1</td></tr><tr><td>Caesaris virtutes magnas incredibilisque cognovi, sed sunt</td><td></td></tr><tr><td>ceterae maioribus quasi theatris propositae et paene popu-</td><td></td></tr><tr><td>lares. Castris locum capere, exercitum instruere, expugnare</td><td></td></tr><tr><td>urbis, aciem hostium profligare, hanc vim frigorum hiemum- </td><td>5</td></tr><tr><td>que quam nos vix huius urbis tectis sustinemus excipere,</td><td></td></tr><tr><td>eis ipsis diebus hostem persequi cum etiam ferae latibulis</td><td></td></tr><tr><td>se tegant atque omnia bella iure gentium conquiescant—</td><td></td></tr><tr><td>sunt ea quidem magna; quis negat? sed magnis excitata</td><td></td></tr><tr><td>sunt praemiis ac memoria hominum sempiterna. Quo</td><td>10</td></tr><tr><td>minus admirandum est eum facere illa qui immortalitatem</td><td></td></tr><tr><td>concupiverit. Haec vera laus est, quae non poetarum car-</td><td>43.1</td></tr><tr><td>minibus, non annalium monumentis celebratur, sed pru-</td><td></td></tr><tr><td>dentium iudicio expenditur. Equitem Romanum veterem</td><td></td></tr><tr><td>amicum suum studiosum, amantem, observantem sui non</td><td></td></tr><tr><td>libidine, non turpibus impensis cupiditatum atque iacturis,</td><td>5</td></tr><tr><td>sed experientia patrimoni amplificandi labentem excepit,</td><td></td></tr><tr><td>corruere non sivit, fulsit et sustinuit re, fortuna, fide, hodie-</td><td></td></tr><tr><td>que sustinet nec amicum pendentem corruere patitur; nec</td><td></td></tr><tr><td>illius animi aciem praestringit splendor sui nominis, nec</td><td></td></tr><tr><td>mentis quasi luminibus officit altitudo fortunae et gloriae.</td><td>10</td></tr><tr><td>Sint sane illa magna, quae re vera magna sunt; de iudicio</td><td>44.1</td></tr><tr><td>animi mei, ut volet quisque, sentiat; ego enim hanc in</td><td></td></tr><tr><td>tantis opibus, tanta fortuna liberalitatem in suos, memoriam</td><td></td></tr><tr><td>amicitiae reliquis virtutibus omnibus antepono. Quam</td><td></td></tr><tr><td>quidem vos, iudices, eius in novo genere bonitatem,</td><td>5</td></tr><tr><td>inusitatam claris ac praepotentibus viris, non modo &lt;non&gt;</td><td></td></tr><tr><td>aspernari ac refutare sed complecti etiam et augere debetis,</td><td></td></tr><tr><td>et eo magis quod videtis hos quidem sumptos dies ad labe-</td><td></td></tr><tr><td>factandam illius dignitatem. Ex qua illi nihil detrahi potest</td><td></td></tr><tr><td>quod non aut fortiter ferat aut facile restituat; amicissimum</td><td>10</td></tr><tr><td>hominem si honestate spoliatum audierit, nec sine magno</td><td></td></tr><tr><td>dolore feret et id amiserit quod posse non speret recuperari.  </td><td></td></tr>
        </table>