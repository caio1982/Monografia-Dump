<table>
          <script>targetHit=0;</script>
          <tr><td>  Cum autem contrahat amicitiam, ut supra dixi,</td><td>48.17</td></tr><tr><td>si qua significatio virtutis eluceat, ad quam se similis</td><td></td></tr><tr><td>animus adplicet et adiungat, id cum contigit, amor</td><td></td></tr><tr><td>exoriatur necesse est. Quid enim tam absurdum quam</td><td>49.1</td></tr><tr><td>delectari multis inanimis rebus, ut honore, ut gloria,</td><td></td></tr><tr><td>ut aedificio, ut vestitu cultuque corporis, animante</td><td></td></tr><tr><td>virtute praedito, eo qui vel amare vel, ut ita dicam,</td><td></td></tr><tr><td>redamare possit, non admodum delectari? Nihil est</td><td>5</td></tr><tr><td>enim remuneratione benivolentiae, nihil vicissitudine</td><td></td></tr><tr><td>studiorum officiorumque iucundius. Quid, si illud etiam</td><td>50.1</td></tr><tr><td>addimus, quod recte addi potest, nihil esse, quod ad</td><td></td></tr><tr><td>se rem ullam tam alliciat et attrahat quam ad ami-</td><td></td></tr><tr><td>citiam similitudo? concedetur profecto verum esse, ut</td><td></td></tr><tr><td>bonos boni diligant adsciscantque sibi quasi propin-</td><td>5</td></tr><tr><td>quitate coniunctos atque natura. Nihil est enim ap-</td><td></td></tr><tr><td>petentius similium sui nec rapacius quam natura. Quam</td><td></td></tr><tr><td>ob rem hoc quidem, Fanni et Scaevola, constet, ut</td><td></td></tr><tr><td>opinor, bonis inter bonos quasi necessariam benivolen-</td><td></td></tr><tr><td>tiam, qui est amicitiae fons a natura constitutus. Sed</td><td>10</td></tr><tr><td>eadem bonitas etiam ad multitudinem pertinet. Non</td><td></td></tr><tr><td>enim est inhumana virtus neque inmunis neque superba,</td><td></td></tr><tr><td>quae etiam populos universos tueri eisque optume con-</td><td></td></tr><tr><td>sulere soleat; quod non faceret profecto, si a caritate</td><td></td></tr><tr><td>vulgi abhorreret. Atque etiam mihi quidem videntur,</td><td>51.1</td></tr><tr><td>qui utilitatum causa fingunt amicitias, amabilissimum </td><td></td></tr><tr><td>nodum amicitiae tollere. Non enim tam utilitas parta</td><td></td></tr><tr><td>per amicum quam amici amor ipse delectat, tumque</td><td></td></tr><tr><td>illud fit, quod ab amico est profectum, iucundum, si</td><td>5</td></tr><tr><td>cum studio est profectum; tantumque abest, ut ami-</td><td></td></tr><tr><td>citiae propter indigentiam colantur, ut ii, qui opibus</td><td></td></tr><tr><td>et copiis maximeque virtute, in qua plurimum est</td><td></td></tr><tr><td>praesidii, minime alterius indigeant, liberalissimi sint</td><td></td></tr><tr><td>et beneficentissimi. Atque haut sciam an ne opus sit</td><td>10</td></tr><tr><td>quidem nihil umquam omnino deesse amicis. Ubi</td><td></td></tr><tr><td>enim studia nostra viguissent, si numquam consilio,</td><td></td></tr><tr><td>numquam opera nostra nec domi nec militiae Scipio</td><td></td></tr><tr><td>eguisset? Non igitur utilitatem amicitia, sed utilitas</td><td></td></tr><tr><td>amicitiam secuta est. </td><td>15</td></tr>
        </table>