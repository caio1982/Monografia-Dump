<table>
          <script>targetHit=0;</script>
          <tr><td>  Atque ut aliquando de rebus ab isto cognitis iudicatis-</td><td>2.2.118.14</td></tr><tr><td>que et de iudiciis datis dicere desistamus, et, quoniam fa-</td><td>15</td></tr><tr><td>cta istius in his generibus infinita sunt, nos modum aliquem</td><td></td></tr><tr><td>et finem orationi nostrae criminibusque faciamus, pauca</td><td></td></tr><tr><td>ex aliis generibus sumemus. Audistis ob ius dicendum</td><td>119.1</td></tr><tr><td>Q. Varium dicere procuratores suos isti centum triginta</td><td></td></tr><tr><td>milia nummum dedisse, meministis Q. Vari testimonium,</td><td></td></tr><tr><td>remque hanc totam C. Sacerdotis, hominis ornatissimi,</td><td></td></tr><tr><td>testimonio comprobari, scitis Cn. Sertium, M. Modium,</td><td>5</td></tr><tr><td>equites Romanos, sescentos praeterea civis Romanos</td><td></td></tr><tr><td>multosque Siculos dixisse se isti pecuniam ob ius dicendum</td><td></td></tr><tr><td>dedisse. De quo crimine quid ego disputem, cum id totum</td><td></td></tr><tr><td>positum sit in testibus? quid porro argumenter, qua de re</td><td></td></tr><tr><td>dubitare nemo possit? An hoc dubitabit quisquam omnium,</td><td>10</td></tr><tr><td>quin is venalem in Sicilia iuris dictionem habuerit qui</td><td></td></tr><tr><td>Romae totum edictum atque omnia decreta vendiderit?</td><td></td></tr><tr><td>et quin is ab Siculis ob decreta interponenda pecunias</td><td></td></tr><tr><td>ceperit, qui M. Octavium Ligurem pecuniam ob ius</td><td></td></tr><tr><td>dicendum poposcerit? Quod enim iste praeterea genus</td><td>120.1</td></tr><tr><td>pecuniae cogendae praeteriit? quod non ab omnibus aliis</td><td></td></tr><tr><td>praeteritum excogitavit? ecqua res apud civitates Siculas</td><td></td></tr><tr><td>expetitur, in qua aut honos aliquis sit aut potestas aut</td><td></td></tr><tr><td>procuratio, quin eam rem tu ad tuum quaestum nundina-</td><td>5</td></tr><tr><td>tionemque hominum traduxeris? Dicta sunt priore actione</td><td></td></tr><tr><td>et privatim et publice testimonia; legati Centuripini,</td><td></td></tr><tr><td>Halaesini, Catinenses, Panhormitanique dixerunt, multarum</td><td></td></tr><tr><td>praeterea civitatum, iam vero privatim plurimi. Quorum</td><td></td></tr><tr><td>ex testimoniis cognoscere potuistis tota Sicilia per triennium </td><td>10</td></tr><tr><td>neminem ulla in civitate senatorem factum esse gratiis,</td><td></td></tr><tr><td>neminem, ut leges eorum sunt, suffragiis, neminem nisi</td><td></td></tr><tr><td>istius imperio aut litteris; atque in his omnibus senatoribus</td><td></td></tr><tr><td>cooptandis non modo suffragia nulla fuisse, sed ne genera</td><td></td></tr><tr><td>quidem spectata esse ex quibus in eum ordinem cooptari</td><td>15</td></tr><tr><td>liceret, neque census neque aetates neque cetera Siculorum</td><td></td></tr><tr><td>iura valuisse; quicumque senator voluerit fieri, quamvis</td><td>121.1</td></tr><tr><td>puer, quamvis indignus, quamvis ex eo loco ex quo non</td><td></td></tr><tr><td>liceret, si is pretio apud istum [idoneus] vinceret, factum</td><td></td></tr><tr><td>esse semper; non modo Siculorum nihil in hac re valuisse</td><td></td></tr><tr><td>leges, sed ne ab senatu quidem populoque Romano datas.</td><td>5</td></tr><tr><td>Quas enim leges sociis amicisque dat is qui habet imperium</td><td></td></tr><tr><td>a populo Romano, auctoritatem legum dandarum ab senatu,</td><td></td></tr><tr><td>eae debent et populi Romani et senatus existimari. </td><td></td></tr>
        </table>