<table>
          <script>targetHit=0;</script>
          <tr><td>  Mithridates autem omne reliquum tempus non ad ob-</td><td>9.1</td></tr><tr><td>livionem veteris belli sed ad comparationem novi contulit.</td><td></td></tr><tr><td>Qui postea, cum maximas aedificasset ornassetque classis</td><td></td></tr><tr><td>exercitusque permagnos quibuscumque ex gentibus potuisset</td><td></td></tr><tr><td>comparasset et se Bosphoranis, finitimis suis, bellum inferre</td><td>5</td></tr><tr><td>simularet, usque in Hispaniam legatos ac litteras misit ad</td><td></td></tr><tr><td>eos duces quibuscum tum bellum gerebamus, ut, cum</td><td></td></tr><tr><td>duobus in locis disiunctissimis maximeque diversis uno</td><td></td></tr><tr><td>consilio a binis hostium copiis bellum terra marique gere-</td><td></td></tr><tr><td>retur, vos ancipiti contentione districti de imperio dimi-</td><td>10</td></tr><tr><td>caretis. Sed tamen alterius partis periculum, Sertorianae</td><td>10.1</td></tr><tr><td>atque Hispaniensis, quae multo plus firmamenti ac roboris</td><td></td></tr><tr><td>habebat, Cn. Pompei divino consilio ac singulari virtute</td><td></td></tr><tr><td>depulsum est; in altera parte ita res ab L. Lucullo, summo</td><td></td></tr><tr><td>viro, est administrata ut initia illa rerum gestarum magna</td><td>5</td></tr><tr><td>atque praeclara non felicitati eius sed virtuti, haec autem</td><td></td></tr><tr><td>extrema quae nuper acciderunt non culpae sed fortunae</td><td></td></tr><tr><td>tribuenda esse videantur. Sed de Lucullo dicam alio loco,</td><td></td></tr><tr><td>et ita dicam, Quirites, ut neque vera laus ei detracta</td><td></td></tr><tr><td>oratione mea neque falsa adficta esse videatur; de vestri</td><td>11.1</td></tr><tr><td>imperi dignitate atque gloria, quoniam is est exorsus ora-</td><td></td></tr><tr><td>tionis meae, videte quem vobis animum suscipiendum</td><td></td></tr><tr><td>putetis.  </td><td></td></tr><tr><td>  Maiores nostri saepe pro mercatoribus aut naviculariis</td><td>5</td></tr><tr><td>nostris iniuriosius tractatis bella gesserunt; vos tot milibus</td><td></td></tr><tr><td>civium Romanorum uno nuntio atque uno tempore necatis</td><td></td></tr><tr><td>quo tandem animo esse debetis? Legati quod erant appel-</td><td></td></tr><tr><td>lati superbius, Corinthum patres vestri totius Graeciae</td><td></td></tr><tr><td>lumen exstinctum esse voluerunt; vos eum regem inultum</td><td>10</td></tr><tr><td>esse patiemini qui legatum populi Romani consularem</td><td></td></tr><tr><td>vinculis ac verberibus atque omni supplicio excruciatum</td><td></td></tr><tr><td>necavit? Illi libertatem imminutam civium Romanorum</td><td></td></tr><tr><td>non tulerunt; vos ereptam vitam neglegetis? Ius legationis</td><td></td></tr><tr><td>verbo violatum illi persecuti sunt; vos legatum omni sup-</td><td>15</td></tr><tr><td>plicio interfectum relinquetis? Videte ne, ut illis pulcher-</td><td>12.1</td></tr><tr><td>rimum fuit tantam vobis imperi gloriam tradere, sic vobis</td><td></td></tr><tr><td>turpissimum sit id quod accepistis tueri et conservare non</td><td></td></tr><tr><td>posse. </td><td></td></tr>
        </table>