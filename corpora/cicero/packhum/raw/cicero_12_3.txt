<table>
          <script>targetHit=0;</script>
          <tr><td>  An vero, si actio ista popularis esset et si ullam partem</td><td>14.1</td></tr><tr><td>aequitatis haberet aut iuris, C. Gracchus eam reliquisset?</td><td></td></tr><tr><td>Scilicet tibi graviorem dolorem patrui tui mors attulit quam</td><td></td></tr><tr><td>C. Graccho fratris, et tibi acerbior eius patrui mors est</td><td></td></tr><tr><td>quem numquam vidisti quam illi eius fratris quicum concor-</td><td>5</td></tr><tr><td>dissime vixerat, et simili iure tu ulcisceris patrui mortem</td><td></td></tr><tr><td>atque ille persequeretur fratris, si ista ratione agere</td><td></td></tr><tr><td>voluisset, et par desiderium sui reliquit apud populum</td><td></td></tr><tr><td>Romanum Labienus iste, patruus vester, quisquis fuit,</td><td></td></tr><tr><td>ac Ti. Gracchus reliquerat. An pietas tua maior quam</td><td>10</td></tr><tr><td>&lt;C.&gt; Gracchi, an animus, an consilium, an opes, an auctori-</td><td></td></tr><tr><td>tas, an eloquentia? quae si in illo minima fuissent, tamen</td><td></td></tr><tr><td>prae tuis facultatibus maxima putarentur. Cum vero his</td><td>15.1</td></tr><tr><td>rebus omnibus C. Gracchus omnis vicerit, quantum inter-</td><td></td></tr><tr><td>vallum tandem inter te atque illum interiectum putas?</td><td></td></tr><tr><td>Sed moreretur prius acerbissima morte miliens &lt;C.&gt; Gracchus</td><td></td></tr><tr><td>quam in eius contione carnifex consisteret; quem non</td><td>5</td></tr><tr><td>modo foro sed etiam caelo hoc ac spiritu censoriae leges</td><td></td></tr><tr><td>atque urbis domicilio carere voluerunt. Hic se popularem</td><td></td></tr><tr><td>dicere audet, me alienum a commodis vestris, cum iste </td><td></td></tr><tr><td>omnis et suppliciorum et verborum acerbitates non ex</td><td></td></tr><tr><td>memoria vestra ac patrum vestrorum sed ex annalium</td><td>10</td></tr><tr><td>monumentis atque ex regum commentariis conquisierit,</td><td></td></tr><tr><td>ego omnibus meis opibus, omnibus consiliis, omnibus dictis</td><td></td></tr><tr><td>atque factis repugnarim et restiterim crudelitati? nisi forte</td><td></td></tr><tr><td>hanc condicionem vobis esse voltis quam servi, si libertatis</td><td></td></tr><tr><td>spem propositam non haberent, ferre nullo modo possent.</td><td>15</td></tr><tr><td>Misera est ignominia iudiciorum publicorum, misera multa-</td><td>16.1</td></tr><tr><td>tio bonorum, miserum exsilium; sed tamen in omni calami-</td><td></td></tr><tr><td>tate retinetur aliquod vestigium libertatis. Mors denique</td><td></td></tr><tr><td>si proponitur, in libertate moriamur, carnifex vero et</td><td></td></tr><tr><td>obductio capitis et nomen ipsum crucis absit non modo</td><td>5</td></tr><tr><td>a corpore civium Romanorum sed etiam a cogitatione,</td><td></td></tr><tr><td>oculis, auribus. Harum enim omnium rerum non solum</td><td></td></tr><tr><td>eventus atque perpessio sed etiam condicio, exspectatio,</td><td></td></tr><tr><td>mentio ipsa denique indigna cive Romano atque homine</td><td></td></tr><tr><td>libero est. An vero servos nostros horum suppliciorum</td><td>10</td></tr><tr><td>omnium metu dominorum benignitas vindicta una liberat;</td><td></td></tr><tr><td>nos a verberibus, ab unco, a crucis denique terrore neque</td><td></td></tr><tr><td>res gestae neque acta aetas neque vestri honores vindica-</td><td></td></tr><tr><td>bunt? Quam ob rem fateor atque etiam, Labiene, profiteor</td><td>17.1</td></tr><tr><td>et prae me fero te ex illa crudeli, importuna, non tribunicia</td><td></td></tr><tr><td>actione sed regia, meo consilio, virtute, auctoritate esse</td><td></td></tr><tr><td>depulsum. Qua tu in actione quamquam omnia exempla</td><td></td></tr><tr><td>maiorum, omnis leges, omnem auctoritatem senatus, omnis</td><td>5</td></tr><tr><td>religiones atque auspiciorum publica iura neglexisti, tamen</td><td></td></tr><tr><td>a me haec in hoc tam exiguo meo tempore non audies;</td><td></td></tr><tr><td>liberum tempus nobis dabitur ad istam disceptationem. </td><td></td></tr>
        </table>