<table>
          <script>targetHit=0;</script>
          <tr><td>  Satis multa mihi verba fecisse videor qua re esset hoc</td><td>27.1</td></tr><tr><td>bellum genere ipso necessarium, magnitudine periculosum.</td><td></td></tr><tr><td>Restat ut de imperatore ad id bellum deligendo ac tantis</td><td></td></tr><tr><td>rebus praeficiendo dicendum esse videatur. Vtinam, Qui-</td><td></td></tr><tr><td>rites, virorum fortium atque innocentium copiam tantam</td><td>5</td></tr><tr><td>haberetis ut haec vobis deliberatio difficilis esset quemnam</td><td></td></tr><tr><td>potissimum tantis rebus ac tanto bello praeficiendum putare-</td><td></td></tr><tr><td>tis! Nunc vero cum sit unus Cn. Pompeius qui non modo</td><td></td></tr><tr><td>eorum hominum qui nunc sunt gloriam sed etiam antiqui-</td><td></td></tr><tr><td>tatis memoriam virtute superarit, quae res est quae cuius-</td><td>10</td></tr><tr><td>quam animum in hac causa dubium facere possit? Ego</td><td>28.1</td></tr><tr><td>enim sic existimo, in summo imperatore quattuor has res</td><td></td></tr><tr><td>inesse oportere, scientiam rei militaris, virtutem, auctorita-</td><td></td></tr><tr><td>tem, felicitatem. Quis igitur hoc homine scientior umquam</td><td></td></tr><tr><td>aut fuit aut esse debuit? qui e ludo atque e pueritiae</td><td>5</td></tr><tr><td>disciplinis bello maximo atque acerrimis hostibus ad patris</td><td></td></tr><tr><td>exercitum atque in militiae disciplinam profectus est, qui</td><td></td></tr><tr><td>extrema pueritia miles in exercitu summi fuit imperatoris,</td><td></td></tr><tr><td>ineunte adulescentia maximi ipse exercitus imperator, qui</td><td></td></tr><tr><td>saepius cum hoste conflixit quam quisquam cum inimico</td><td>10</td></tr><tr><td>concertavit, plura bella gessit quam ceteri legerunt, pluris</td><td></td></tr><tr><td>provincias confecit quam alii concupiverunt, cuius adule-</td><td></td></tr><tr><td>scentia ad scientiam rei militaris non alienis praeceptis sed</td><td></td></tr><tr><td>suis imperiis, non offensionibus belli sed victoriis, non</td><td></td></tr><tr><td>stipendiis sed triumphis est erudita. Quod denique genus</td><td>15</td></tr><tr><td>esse belli potest in quo illum non exercuerit fortuna rei</td><td></td></tr><tr><td>publicae? Civile, Africanum, Transalpinum, Hispaniense </td><td></td></tr><tr><td>mixtum ex civibus atque ex bellicosissimis nationibus,</td><td></td></tr><tr><td>servile, navale bellum, varia et diversa genera et bellorum</td><td></td></tr><tr><td>et hostium non solum gesta ab hoc uno sed etiam confecta</td><td>20</td></tr><tr><td>nullam rem esse declarant in usu positam militari quae</td><td></td></tr><tr><td>huius viri scientiam fugere possit. </td><td></td></tr>
        </table>