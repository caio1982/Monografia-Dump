<table>
          <script>targetHit=0;</script>
          <tr><td>  Datur igitur eis primum ut liceat ea vendere omnia de</td><td>2.35.8</td></tr><tr><td>quibus vendendis senatus consulta facta sunt M. Tullio Cn.</td><td></td></tr><tr><td>Cornelio consulibus post&lt;ve&gt; ea. Cur hoc tam est obscurum</td><td>36.1</td></tr><tr><td>atque caecum? Quid? ista omnia de quibus senatus</td><td></td></tr><tr><td>censuit nominatim in lege perscribi nonne potuerunt? Duae</td><td></td></tr><tr><td>sunt huius obscuritatis causae, Quirites, una pudoris, si quis</td><td></td></tr><tr><td>pudor esse potest in tam insigni impudentia, altera sceleris.</td><td>5</td></tr><tr><td>Nam neque ea quae senatus vendenda censuit nominatim</td><td></td></tr><tr><td>audet appellare; sunt enim loca publica urbis, sunt sacella</td><td></td></tr><tr><td>quae post restitutam tribuniciam potestatem nemo attigit,</td><td></td></tr><tr><td>quae maiores in urbe &lt;partim ornamenta urbis,&gt; partim peri-</td><td></td></tr><tr><td>culi perfugia esse voluerunt. Haec lege tribunicia <span class="caps">x</span>viri</td><td>10</td></tr><tr><td>vendent. Accedet eo mons Gaurus, accedent salicta ad</td><td></td></tr><tr><td>Minturnas, adiungetur etiam illa via vendibilis Herculanea</td><td></td></tr><tr><td>multarum deliciarum et magnae pecuniae, permulta alia</td><td></td></tr><tr><td>quae senatus propter angustias aerari vendenda censuit,</td><td></td></tr><tr><td>consules propter invidiam non vendiderunt. Verum haec</td><td>37.1</td></tr><tr><td>fortasse propter pudorem in lege reticentur. Sed illud</td><td></td></tr><tr><td>magis est credendum et pertimescendum quod audaciae</td><td></td></tr><tr><td><span class="caps">x</span>virali corrumpendarum tabularum publicarum fingendo-</td><td></td></tr><tr><td>rumque senatus consultorum, quae facta numquam sint,</td><td>5</td></tr><tr><td>cum ex eo numero qui per eos annos consules fuerunt multi</td><td></td></tr><tr><td>mortui sint, magna potestas permittitur. Nisi forte nihil </td><td></td></tr><tr><td>est aequum nos de eorum audacia suspicari quorum cupidi-</td><td></td></tr><tr><td>tati nimium angustus orbis terrarum esse videatur. </td><td></td></tr><tr><td>  Habetis unum venditionis genus quod magnum videri</td><td>38.1</td></tr><tr><td>vobis intellego; sed attendite animos ad ea quae con-</td><td></td></tr><tr><td>sequuntur; hunc quasi gradum quendam atque aditum ad</td><td></td></tr><tr><td>cetera factum intellegetis. '<span class="caps">Qvi agri, qvae loca, aedi-</span></td><td></td></tr><tr><td><span class="caps">ficia.</span>' Quid est praeterea? Multa in mancipiis, in pecore,</td><td>5</td></tr><tr><td>auro, argento, ebore, veste, supellectili, ceteris rebus. Quid</td><td></td></tr><tr><td>dicam? invidiosum putasse hoc fore, si omnia nominasset?</td><td></td></tr><tr><td>Non metuit invidiam. Quid ergo? Longum putavit et</td><td></td></tr><tr><td>timuit ne quid praeteriret; ascripsit '<span class="caps">alivdve qvid</span>,' qua</td><td></td></tr><tr><td>brevitate rem nullam esse exceptam videtis. Quicquid</td><td>10</td></tr><tr><td>igitur sit extra Italiam quod publicum populi Romani</td><td></td></tr><tr><td>factum sit L. Sulla Q. Pompeio consulibus aut postea, id</td><td></td></tr><tr><td><span class="caps">x</span>viros iubet vendere. Hoc capite, Quirites, omnis gentis,</td><td>39.1</td></tr><tr><td>nationes, provincias, regna <span class="caps">x</span>virum dicioni, iudicio potesta-</td><td></td></tr><tr><td>tique permissa et condonata esse dico. Primum hoc</td><td></td></tr><tr><td>quaero, ecqui tandem locus usquam sit quem non possint</td><td></td></tr><tr><td><span class="caps">x</span>viri dicere publicum populi Romani esse factum. Nam</td><td>5</td></tr><tr><td>cum idem possit iudicare qui dixerit, quid est quod non</td><td></td></tr><tr><td>liceat ei dicere cui liceat eidem iudicare? Commodum erit</td><td></td></tr><tr><td>Pergamum, Smyrnam, Trallis, Ephesum, Miletum, Cyzicum,</td><td></td></tr><tr><td>totam denique Asiam quae post L. Sullam Q. Pompeium</td><td></td></tr><tr><td>consules recuperata sit populi Romani factam esse dicere;</td><td>10</td></tr><tr><td>utrum oratio ad eius rei disputationem deerit, an, cum idem</td><td>40.1</td></tr><tr><td>et disseret et iudicabit, impelli non poterit ut falsum iudicet?</td><td></td></tr><tr><td>an, si condemnare Asiam nolet, terrorem damnationis et</td><td></td></tr><tr><td>minas non quanti volet aestimabit? Quid? quod dispu- </td><td></td></tr><tr><td>tari contra nullo pacto potest, quod iam statutum a nobis</td><td>5</td></tr><tr><td>est et iudicatum, quoniam hereditatem iam crevimus, re-</td><td></td></tr><tr><td>gnum Bithyniae, quod certe publicum est populi Romani</td><td></td></tr><tr><td>factum, num quid causae est quin omnis agros, urbis,</td><td></td></tr><tr><td>stagna, portus, totam denique Bithyniam <span class="caps">x</span>viri vendituri</td><td></td></tr><tr><td>sint? Quid? Mytilenae, quae certe vestrae, Quirites, belli</td><td>10</td></tr><tr><td>lege ac victoriae iure factae sunt, urbs et natura ac situ et</td><td></td></tr><tr><td>descriptione aedificiorum et pulchritudine in primis nobilis,</td><td></td></tr><tr><td>agri iucundi et fertiles, nempe eodem capite inclusi conti-</td><td></td></tr><tr><td>nentur. Quid? Alexandrea cunctaque Aegyptus ut oc-</td><td>41.1</td></tr><tr><td>culte latet, ut recondita est, ut furtim tota <span class="caps">x</span>viris traditur!</td><td></td></tr><tr><td>Quis enim vestrum hoc ignorat, dici illud regnum testa-</td><td></td></tr><tr><td>mento regis Alexae populi Romani esse factum? Hic ego</td><td></td></tr><tr><td>consul populi Romani non modo nihil iudico sed ne quid</td><td>5</td></tr><tr><td>sentiam quidem profero. Magna enim mihi res non modo</td><td></td></tr><tr><td>ad statuendum sed etiam ad dicendum videtur esse. Video</td><td></td></tr><tr><td>qui testamentum factum esse confirmet; auctoritatem sena-</td><td></td></tr><tr><td>tus exstare hereditatis aditae sentio tum cum Alexa</td><td></td></tr><tr><td>mortuo nos tris legatos Tyrum misimus, qui ab illo pecu-</td><td>10</td></tr><tr><td>niam depositam recuperarent. Haec L. Philippum saepe in</td><td>42.1</td></tr><tr><td>senatu confirmasse memoria teneo; eum qui regnum illud</td><td></td></tr><tr><td>teneat hoc tempore neque genere neque animo regio esse</td><td></td></tr><tr><td>inter omnis fere video convenire. Dicitur contra nullum</td><td></td></tr><tr><td>esse testamentum, non oportere populum Romanum om-</td><td>5</td></tr><tr><td>nium regnorum appententem videri, demigraturos in illa</td><td></td></tr><tr><td>loca nostros homines propter agrorum bonitatem et omnium</td><td></td></tr><tr><td>rerum copiam. Hac tanta de re P. Rullus cum ceteris </td><td>43.1</td></tr><tr><td><span class="caps">x</span>viris conlegis suis iudicabit, et utrum iudicabit? Nam</td><td></td></tr><tr><td>utrumque ita magnum est ut nullo modo neque conceden-</td><td></td></tr><tr><td>dum neque ferendum sit. Volet esse popularis; populo</td><td></td></tr><tr><td>Romano adiudicabit. Ergo idem ex sua lege vendet Ale-</td><td>5</td></tr><tr><td>xandream, vendet Aegyptum, urbis copiosissimae pulcherri-</td><td></td></tr><tr><td>morumque agrorum iudex, arbiter, dominus, rex denique</td><td></td></tr><tr><td>opulentissimi regni reperietur. Non sumet sibi tantum,</td><td></td></tr><tr><td>non appetet; iudicabit Alexandream regis esse, a populo</td><td></td></tr><tr><td>Romano abiudicabit. Primum cur &lt;de&gt; populi Romani</td><td>44.1</td></tr><tr><td>hereditate <span class="caps">x</span>viri iudicent, cum vos volueritis de privatis</td><td></td></tr><tr><td>hereditatibus <span class="caps">c</span>viros iudicare? Deinde quis aget causam</td><td></td></tr><tr><td>populi Romani? ubi res ista agetur? qui sunt isti <span class="caps">x</span>viri,</td><td></td></tr><tr><td>quos prospiciamus regnum Alexandreae Ptolomaeo gratis</td><td>5</td></tr><tr><td>adiudicaturos? Quod si Alexandrea petebatur, cur non</td><td></td></tr><tr><td>eosdem cursus hoc tempore quos L. Cotta L. Torquato</td><td></td></tr><tr><td>consulibus cucurrerunt? cur non aperte ut antea, cur non</td><td></td></tr><tr><td>item ut tum, derecto et palam regionem illam petiverunt?</td><td></td></tr><tr><td>an qui etesiis, qui per cursum rectum regnum tenere non</td><td>10</td></tr><tr><td>potuerunt, nunc caecis tenebris et caligine se Alexandream</td><td></td></tr><tr><td>perventuros arbitrati sunt? Atque illud circumspicite</td><td>45.1</td></tr><tr><td>vestris mentibus una, Quirites. Legatos nostros, homines</td><td></td></tr><tr><td>auctoritate tenui, qui rerum privatarum causa legationes</td><td></td></tr><tr><td>liberas obeunt, tamen exterae nationes ferre vix possunt.</td><td></td></tr><tr><td>Grave est enim nomen imperi atque id etiam in levi per-</td><td>5</td></tr><tr><td>sona pertimescitur, propterea quod vestro, non suo nomine,</td><td></td></tr><tr><td>cum hinc egressi sunt, abutuntur. Quid censetis, cum isti</td><td></td></tr><tr><td><span class="caps">x</span>viri cum imperio, cum fascibus, cum illa delecta fini- </td><td></td></tr><tr><td>torum iuventute per totum orbem terrarum vagabuntur, quo</td><td></td></tr><tr><td>tandem animo, quo metu, quo periculo miseras nationes</td><td>10</td></tr><tr><td>futuras? Est in imperio terror; patientur. Est in adventu</td><td>46.1</td></tr><tr><td>sumptus; ferent. Imperabitur aliquid muneris; non recu-</td><td></td></tr><tr><td>sabunt. Illud vero quantum est, Quirites, cum is <span class="caps">x</span>vir qui</td><td></td></tr><tr><td>aliquam in urbem aut exspectatus ut hospes aut repente</td><td></td></tr><tr><td>ut dominus venerit illum ipsum locum quo venerit, illam</td><td>5</td></tr><tr><td>ipsam sedem hospitalem in quam erit deductus publicam</td><td></td></tr><tr><td>populi Romani esse dicet! At quanta calamitas populi,</td><td></td></tr><tr><td>si dixerit, quantus ipsi quaestus, si negarit! Atque idem</td><td></td></tr><tr><td>qui haec appetunt queri non numquam solent omnis terras</td><td></td></tr><tr><td>Cn. Pompeio atque omnia maria esse permissa. Simile</td><td>10</td></tr><tr><td>vero est multa committi et condonari omnia, labori et nego-</td><td></td></tr><tr><td>tio praeponi an praedae et quaestui, mitti ad socios libe-</td><td></td></tr><tr><td>randos an ad opprimendos! Denique, si qui est honos</td><td></td></tr><tr><td>singularis, nihilne interest, utrum populus Romanus eum</td><td></td></tr><tr><td>cui velit deferat, an is impudenter populo Romano per</td><td>15</td></tr><tr><td>legis fraudem surripiatur? </td><td></td></tr>
        </table>