<table>
          <script>targetHit=0;</script>
          <tr class="title first  date"><td>iii Kal<span class="snum">.</span> Apr<span class="snum">.</span> <span class="snum">43</span> Romae</td><td></td></tr><tr class="title last  "><td>CICERO PLANCO</td><td></td></tr><tr><td>Etsi satis ex Furnio nostro cognoram quae tua voluntas, quod</td><td>10.10.1.1</td></tr><tr><td>consilium de re publica esset, tamen tuis litteris lectis </td><td></td></tr><tr><td>liquidius de toto sensu tuo iudicavi. quam ob rem, quam-</td><td></td></tr><tr><td>quam in uno proelio omnia Fortuna rei publicae disceptat</td><td></td></tr><tr><td>(quod quidem cum haec legeres iam decretum arbitrabar</td><td>5</td></tr><tr><td>fore), tamen ipsa fama quae de tua voluntate percrebruit</td><td></td></tr><tr><td>magnam es laudem consecutus. itaque, si consulem Romae</td><td></td></tr><tr><td>habuissemus, declaratum esset ab senatu cum tuis magnis</td><td></td></tr><tr><td>honoribus quam gratus esset conatus et apparatus tuus.</td><td></td></tr><tr><td>cuius rei non modo non praeteriit tempus sed ne maturum</td><td>10</td></tr><tr><td>quidem etiam nunc meo quidem iudicio fuit. is enim denique</td><td></td></tr><tr><td>honos mihi videri solet qui non propter spem futuri benefici</td><td></td></tr><tr><td>sed propter magna merita claris viris defertur et datur. </td><td></td></tr><tr><td>  Qua re, sit modo aliqua res publica in qua honos elucere</td><td>2.1</td></tr><tr><td>possit, omnibus, mihi crede, amplissimis honoribus abunda-</td><td></td></tr><tr><td>bis. is autem qui vere appellari potest honos non invita-</td><td></td></tr><tr><td>mentum ad tempus sed perpetuae virtutis est praemium.</td><td></td></tr><tr><td>quam ob rem, mi Plance, incumbe toto pectore ad laudem,</td><td>5</td></tr><tr><td>subveni patriae, opitulare collegae, omnium gentium con-</td><td></td></tr><tr><td>sensum et incredibilem conspirationem adiuva. me tuorum</td><td></td></tr><tr><td>consiliorum adiutorem, dignitatis fautorem, omnibus in</td><td></td></tr><tr><td>rebus tibi amicissimum fidelissimumque cognosces. ad eas</td><td></td></tr><tr><td>enim causas quibus inter nos amore sumus, officiis, vetustate</td><td>10</td></tr><tr><td>coniuncti patriae caritas accessit, eaque effecit ut tuam vitam</td><td></td></tr><tr><td>anteferrem meae.</td><td></td></tr><tr><td> III Kal. Apr.</td><td></td></tr>
        </table>