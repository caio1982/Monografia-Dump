<table>
          <script>targetHit=0;</script>
          <tr><td>  Ergo absolutissima est argumentatio ea, quae ex</td><td>2.30.6</td></tr><tr><td>quinque partibus constat; sed ea non semper necesse</td><td></td></tr><tr><td>est uti. Est cum conplexione supersedendum est, si</td><td></td></tr><tr><td>res brevis est, ut facile memoria conprehendatur; est </td><td></td></tr><tr><td>cum exornatio praetermittenda est, si parum locuples</td><td>10</td></tr><tr><td>ad amplificandum et exornandum res videtur esse.</td><td></td></tr><tr><td>Sin et brevis erit argumentatio et res tenuis aut hu-</td><td></td></tr><tr><td>milis, tum et exornatione et conplexione superseden-</td><td></td></tr><tr><td>dum est. </td><td></td></tr><tr><td>  In omni argumentatione de duabus partibus po-</td><td>15</td></tr><tr><td>stremis haec, quam exposui, ratio est habenda. Ergo</td><td></td></tr><tr><td>amplissima est argumentatio quinquepertita; brevis-</td><td></td></tr><tr><td>sima est tripertita; mediocris sublata aut exornatione</td><td></td></tr><tr><td>aut conplexione quadripertita. </td><td></td></tr><tr><td>  Duo genera sunt vitiosarum argumentatio-</td><td>31.1</td></tr><tr><td>num: unum, quod ab adversario reprehendi potest,</td><td></td></tr><tr><td>id quod pertinet ad causam: alterum, quod tametsi</td><td></td></tr><tr><td>nugatorium est, tamen non indiget reprehensionis.</td><td></td></tr><tr><td>Quae sint, quae reprehensione confutari conveniat,</td><td>5</td></tr><tr><td>quae tacite contemni atque vitari sine reprehensione,</td><td></td></tr><tr><td>nisi exempla subiecero, intellegere dilucide non po-</td><td></td></tr><tr><td>teris. Haec cognitio vitiosarum argumentationum du-</td><td></td></tr><tr><td>plicem utilitatem adferet. Nam et vitare in argu-</td><td></td></tr><tr><td>mentatione vitium admonebit et ab aliis non vitatum</td><td>10</td></tr><tr><td>commode reprehendere docebit. </td><td></td></tr><tr><td>  Quoniam igitur ostendimus perfectam et plenam</td><td></td></tr><tr><td>argumentationem ex quinque partibus constare, in una </td><td></td></tr><tr><td>quaque parte argumentationis quae vitia vitanda sunt</td><td></td></tr><tr><td>consideremus, ut et ipsi ab his vitiis recedere, et ad-</td><td>15</td></tr><tr><td>versariorum argumentationes hac praeceptione in om-</td><td></td></tr><tr><td>nibus partibus temptare et ab aliqua parte labefactare</td><td></td></tr><tr><td>possimus. </td><td></td></tr>
        </table>