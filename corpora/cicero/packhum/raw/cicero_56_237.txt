<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Iun<span class="snum">.</span> <span class="snum">43</span></td><td></td></tr><tr class="title last  "><td>M. CICERO S. D. D. BRUTO IMP. COS. DESIG.</td><td></td></tr><tr><td>Etsi ex mandatis quae Galbae Volumnioque ad senatum</td><td>11.18.1.1</td></tr><tr><td>dedisti quid timendum putares suspicabamur, tamen</td><td></td></tr><tr><td>timidiora mandata videbantur quam erat dignum tua</td><td></td></tr><tr><td>populique Romani victoria. senatus autem, mi Brute, fortis</td><td></td></tr><tr><td>est et habet fortis duces. itaque moleste ferebat se a te, quem</td><td>5</td></tr><tr><td>omnium quicumque fuissent fortissimum iudicaret, timidum</td><td></td></tr><tr><td>atque ignavum iudicari. etenim cum te incluso spem maxi-</td><td>2.1</td></tr><tr><td>mam omnes habuissent in tua virtute florente Antonio, quis</td><td></td></tr><tr><td>erat qui quicquam timeret profligato illo, te liberato? nec </td><td></td></tr><tr><td>vero Lepidum timebamus. quis enim esset qui illum tam</td><td></td></tr><tr><td>furiosum arbitraretur ut, qui in maximo bello pacem velle</td><td>5</td></tr><tr><td>se dixisset, is in optatissima pace bellum rei publicae</td><td></td></tr><tr><td>indiceret? </td><td></td></tr><tr><td>  Nec dubito quin tu plus provideas. sed tamen tam recenti</td><td>3.1</td></tr><tr><td>gratulatione, quam tuo nomine ad omnia deorum templa</td><td></td></tr><tr><td>fecimus, renovatio timoris magnam molestiam adferebat.</td><td></td></tr><tr><td>quare velim equidem, id quod spero, ut plane abiectus et</td><td></td></tr><tr><td>fractus sit Antonius; sin aliquid virium forte collegerit,</td><td>5</td></tr><tr><td>sentiet nec senatui consilium nec populo Romano virtutem</td><td></td></tr><tr><td>deesse nec rei publicae te vivo imperatorem.</td><td></td></tr><tr><td> XIIII Kal. Iun.</td><td></td></tr>
        </table>