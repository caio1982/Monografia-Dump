<table>
          <script>targetHit=0;</script>
          <tr class="title first  "><td>TULLIUS ET CICERO ET QQ. TIRONI</td><td></td></tr><tr class="title last  "><td>HUMANISSIMO ET OPTIMO S. P. D.</td><td></td></tr><tr><td>Vide quanta sit in te suavitas. duas horas Thyrrei fuimus:</td><td>16.5.1.1</td></tr><tr><td>Xenomenes hospes tam te diligit quasi vixerit tecum. is</td><td></td></tr><tr><td>omnia pollicitus est quae tibi essent opus; facturum puto.</td><td></td></tr><tr><td>mihi placebat, si firmior esses, ut te Leucadem deportaret,</td><td></td></tr><tr><td>ut ibi te plane confirmares. videbis quid Curio, quid Lysoni,</td><td>5</td></tr><tr><td>quid medico placeat. volebam ad te Marionem remittere</td><td></td></tr><tr><td>quem, cum meliuscule tibi esset, ad me mitteres; sed</td><td></td></tr><tr><td>cogitavi unas litteras Marionem adferre posse, me autem</td><td></td></tr><tr><td>crebras exspectare. &lt;quod&gt; poteris igitur; et facies, si me</td><td>2.1</td></tr><tr><td>diligis, ut cottidie sit Acastus in portu. multi erunt quibus</td><td></td></tr><tr><td>recte litteras dare possis qui ad me libenter perferant.</td><td></td></tr><tr><td>equidem Patras euntem neminem praetermittam. </td><td></td></tr><tr><td>  Ego omnem spem tui diligenter curandi in Curio habeo.</td><td>5</td></tr><tr><td>nihil potest illo fieri humanius, nihil nostri amantius. ei te</td><td></td></tr><tr><td>totum trade. malo te paulo post valentem quam statim</td><td></td></tr><tr><td>imbecillum videre. cura igitur nihil aliud nisi ut valeas;</td><td></td></tr><tr><td>cetera ego curabo. </td><td></td></tr><tr><td>  Etiam atque etiam vale.</td><td>10</td></tr><tr><td> Leucade proficiscens VII Id. Nov. </td><td></td></tr>
        </table>