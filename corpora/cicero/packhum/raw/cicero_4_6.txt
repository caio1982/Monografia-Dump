<table>
          <script>targetHit=0;</script>
          <tr><td>  Atque ego haec quae in medio posita sunt commemoro:</td><td>33.8</td></tr><tr><td>sunt alia magis occulta furta, quae ille, ut istius, credo,</td><td></td></tr><tr><td>animos atque impetus retardaret, benignissime cum quae-</td><td>10</td></tr><tr><td>store suo communicavit. Haec tu scis ad me esse delata;</td><td>34.1</td></tr><tr><td>quae si velim proferre, facile omnes intellegent vobis inter</td><td></td></tr><tr><td>vos non modo voluntatem fuisse coniunctam, sed ne prae-</td><td></td></tr><tr><td>dam quidem adhuc esse divisam. Quapropter si tibi</td><td></td></tr><tr><td>indicium postulas dari quod tecum una fecerit, concedo,</td><td>5</td></tr><tr><td>si id lege permittitur; sin autem de accusatione dicimus,</td><td></td></tr><tr><td>concedas oportet iis qui nullo suo peccato impediuntur quo</td><td></td></tr><tr><td>minus alterius peccata demonstrare possint. Ac vide quan- </td><td>35.1</td></tr><tr><td>tum interfuturum sit inter meam tuamque accusationem.</td><td></td></tr><tr><td>Ego etiam quae tu sine Verre commisisti Verri crimini</td><td></td></tr><tr><td>daturus sum, quod te non prohibuerit, cum summam ipse</td><td></td></tr><tr><td>haberet potestatem: tu contra ne quae ille quidem fecit</td><td>5</td></tr><tr><td>obicies, ne qua ex parte coniunctus cum eo reperiare. </td><td></td></tr><tr><td>  Quid? illa, Caecili, contemnendane tibi videntur esse,</td><td></td></tr><tr><td>sine quibus causa sustineri, praesertim tanta, nullo modo</td><td></td></tr><tr><td>potest? aliqua facultas agendi, aliqua dicendi consuetudo,</td><td></td></tr><tr><td>aliqua in foro, iudiciis, legibus aut ratio aut exercitatio?</td><td>10</td></tr><tr><td>Intellego quam scopuloso difficilique in loco verser; nam</td><td>36.1</td></tr><tr><td>cum omnis adrogantia odiosa est, tum illa ingeni atque</td><td></td></tr><tr><td>eloquentiae multo molestissima. Quam ob rem nihil dico</td><td></td></tr><tr><td>de meo ingenio; neque est quod possim dicere, neque si</td><td></td></tr><tr><td>esset dicerem; aut enim id mihi satis est quod est de me</td><td>5</td></tr><tr><td>opinionis, quidquid est, aut, si id parum est, ego maius</td><td></td></tr><tr><td>id commemorando facere non possum. De te, Caecili,—iam</td><td>37.1</td></tr><tr><td>mehercule hoc extra hanc contentionem certamenque no-</td><td></td></tr><tr><td>strum familiariter tecum loquar,—tu ipse quem ad modum</td><td></td></tr><tr><td>existimes vide etiam atque etiam, et tu te collige, et qui sis</td><td></td></tr><tr><td>et quid facere possis considera. Putasne te posse de</td><td>5</td></tr><tr><td>maximis acerbissimisque rebus, cum causam sociorum for-</td><td></td></tr><tr><td>tunasque provinciae, ius populi Romani, gravitatem iudici</td><td></td></tr><tr><td>legumque susceperis, tot res tam gravis, tam varias voce,</td><td></td></tr><tr><td>memoria, consilio, ingenio sustinere? Putasne te posse</td><td>38.1</td></tr><tr><td>quae C. Verres in quaestura, quae in legatione, quae in</td><td></td></tr><tr><td>praetura, quae Romae, quae in Italia, quae in Achaia, Asia</td><td></td></tr><tr><td>Pamphyliaque peccarit, ea, quem ad modum locis tempori-</td><td></td></tr><tr><td>busque divisa sint, sic criminibus et oratione distinguere?</td><td>5</td></tr><tr><td>Putasne posse, id quod in eius modi reo maxime neces- </td><td></td></tr><tr><td>sarium est, facere ut, quae ille libidinose, quae nefarie, quae</td><td></td></tr><tr><td>crudeliter fecerit, ea aeque acerba et indigna videantur esse</td><td></td></tr><tr><td>his qui audient atque illis visa sunt qui senserunt? Magna</td><td>39.1</td></tr><tr><td>sunt ea quae dico, mihi crede; noli haec contemnere.</td><td></td></tr><tr><td>Dicenda, demonstranda, explicanda sunt omnia, causa non</td><td></td></tr><tr><td>solum exponenda, sed etiam graviter copioseque agenda</td><td></td></tr><tr><td>est; perficiendum est, si quid agere aut proficere vis, ut</td><td>5</td></tr><tr><td>homines te non solum audiant, verum etiam libenter</td><td></td></tr><tr><td>studioseque audiant. In quo si te multum natura adiuvaret,</td><td></td></tr><tr><td>si optimis a pueritia disciplinis atque artibus studuisses et in</td><td></td></tr><tr><td>his elaborasses, si litteras Graecas Athenis non Lilybaei,</td><td></td></tr><tr><td>Latinas Romae non in Sicilia didicisses, tamen esset ma-</td><td>10</td></tr><tr><td>gnum tantam causam, tam exspectatam, et diligentia consequi</td><td></td></tr><tr><td>et memoria complecti et oratione expromere et voce ac</td><td></td></tr><tr><td>viribus sustinere. </td><td></td></tr>
        </table>