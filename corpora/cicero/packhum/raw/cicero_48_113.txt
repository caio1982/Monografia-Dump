<table>
          <script>targetHit=0;</script>
          <tr><td>  Voluptatis alii primum appetitum putant et primam</td><td>5.17.14</td></tr><tr><td>depulsionem doloris. vacuitatem doloris alii censent</td><td>15</td></tr><tr><td>primum ascitam et primum declinatum dolorem. ab</td><td>18.1</td></tr><tr><td>iis alii, quae prima secundum naturam nominant, pro-</td><td></td></tr><tr><td>ficiscuntur, in quibus numerant incolumitatem conser- </td><td></td></tr><tr><td>vationemque omnium partium, valitudinem, sensus in-</td><td></td></tr><tr><td>tegros, doloris vacuitatem, viris, pulchritudinem, cetera</td><td>5</td></tr><tr><td>generis eiusdem, quorum similia sunt prima in animis</td><td></td></tr><tr><td>quasi virtutum igniculi et semina. Ex his tribus cum</td><td></td></tr><tr><td>unum aliquid sit, quo primum natura moveatur vel</td><td></td></tr><tr><td>ad appetendum vel ad repellendum, nec quicquam</td><td></td></tr><tr><td>omnino praeter haec tria possit esse, necesse est om-</td><td>10</td></tr><tr><td>nino officium aut fugiendi aut sequendi ad eorum</td><td></td></tr><tr><td>aliquid referri, ut illa prudentia, quam artem vitae</td><td></td></tr><tr><td>esse diximus, in earum trium rerum aliqua versetur,</td><td></td></tr><tr><td>a qua totius vitae ducat exordium. ex eo autem, quod</td><td>19.1</td></tr><tr><td>statuerit esse, quo primum natura moveatur, existet</td><td></td></tr><tr><td>recti etiam ratio atque honesti, quae cum uno aliquo</td><td></td></tr><tr><td>ex tribus illis congruere possit, ut aut id honestum</td><td></td></tr><tr><td>sit, facere omnia [aut] voluptatis causa, etiam si eam</td><td>5</td></tr><tr><td>non consequare, aut non dolendi, etiam si id assequi</td><td></td></tr><tr><td>nequeas, aut eorum, quae secundum naturam sunt,</td><td></td></tr><tr><td>adipiscendi, etiam si nihil consequare. ita fit ut,</td><td></td></tr><tr><td>quanta differentia est in principiis naturalibus, tanta</td><td></td></tr><tr><td>sit in finibus bonorum malorumque dissimilitudo.</td><td>10</td></tr><tr><td>alii rursum isdem a principiis omne officium re-</td><td></td></tr><tr><td>ferent aut ad voluptatem aut ad non dolendum aut</td><td></td></tr><tr><td>ad prima illa secundum naturam optinenda. expositis</td><td>20.1</td></tr><tr><td>iam igitur sex de summo bono sententiis trium pro-</td><td></td></tr><tr><td>ximarum hi principes: voluptatis Aristippus, non do-</td><td></td></tr><tr><td>lendi Hieronymus, fruendi rebus iis, quas primas se-</td><td></td></tr><tr><td>cundum naturam esse diximus, Carneades non ille</td><td>5</td></tr><tr><td>quidem auctor, sed defensor disserendi causa fuit.</td><td></td></tr><tr><td>superiores tres erant, quae esse possent, quarum est</td><td></td></tr><tr><td>una sola defensa, eaque vehementer. nam voluptatis</td><td></td></tr><tr><td>causa facere omnia, cum, etiamsi nihil consequamur, </td><td></td></tr><tr><td>tamen ipsum illud consilium ita faciendi per se ex-</td><td>10</td></tr><tr><td>petendum et honestum et solum bonum sit, nemo dixit.</td><td></td></tr><tr><td>ne vitationem quidem doloris ipsam per se quisquam</td><td></td></tr><tr><td>in rebus expetendis putavit, nisi etiam evitare posset.</td><td></td></tr><tr><td>at vero facere omnia, ut adipiscamur, quae secundum</td><td></td></tr><tr><td>naturam sint, etiam si ea non assequamur, id esse</td><td>15</td></tr><tr><td>et honestum et solum per se expetendum et solum</td><td></td></tr><tr><td>bonum Stoici dicunt. </td><td></td></tr>
        </table>