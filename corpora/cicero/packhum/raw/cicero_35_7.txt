<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA OCTAVA </td><td></td></tr><tr><td>  Confusius hesterno die est acta res, C. Pansa, quam</td><td>8.1.1</td></tr><tr><td>postulabat institutum consulatus tui. Parum mihi visus</td><td></td></tr><tr><td>es eos quibus cedere non soles sustinere. Nam cum</td><td></td></tr><tr><td>senatus ea virtus fuisset quae solet, et cum re viderent</td><td></td></tr><tr><td>omnes esse bellum quidamque id verbum removendum</td><td>5</td></tr><tr><td>arbitrarentur, tua voluntas in discessione fuit ad lenitatem</td><td></td></tr><tr><td>propensior. Victa est igitur propter verbi asperitatem te</td><td></td></tr><tr><td>auctore nostra sententia: vicit L. Caesaris, amplissimi viri,</td><td></td></tr><tr><td>qui verbi atrocitate dempta oratione fuit quam sententia</td><td></td></tr><tr><td>lenior. Quamquam is quidem, ante quam sententiam</td><td>10</td></tr><tr><td>diceret, propinquitatem excusavit. Idem fecerat me con-</td><td></td></tr><tr><td>sule in sororis viro quod hoc tempore in sororis filio fecit,</td><td></td></tr><tr><td>ut et luctu sororis moveretur et saluti populi Romani pro-</td><td></td></tr><tr><td>videret. Atque ipse tamen Caesar praecepit vobis quodam</td><td>2.1</td></tr><tr><td>modo, patres conscripti, ne sibi adsentiremini, cum ita dixit,</td><td></td></tr><tr><td>aliam sententiam se dicturum fuisse eamque se ac re publica</td><td></td></tr><tr><td>dignam, nisi propinquitate impediretur. Ergo ille avun-</td><td></td></tr><tr><td>culus: num etiam vos avunculi qui illi estis adsensi? At</td><td>5</td></tr><tr><td>in quo fuit controversia? Belli nomen ponendum quidam</td><td></td></tr><tr><td>in sententia non putabant: tumultum appellare malebant,</td><td></td></tr><tr><td>ignari non modo rerum sed etiam verborum: potest enim esse </td><td></td></tr><tr><td>bellum ut tumultus non sit, tumultus autem esse sine bello non</td><td></td></tr><tr><td>potest. Quid est enim aliud tumultus nisi perturbatio tanta</td><td>3.1</td></tr><tr><td>ut maior timor oriatur? unde etiam nomen ductum est tu-</td><td></td></tr><tr><td>multus. Itaque maiores nostri tumultum Italicum quod erat</td><td></td></tr><tr><td>domesticus, tumultum Gallicum quod erat Italiae finitimus,</td><td></td></tr><tr><td>praeterea nullum nominabant. Gravius autem tumultum</td><td>5</td></tr><tr><td>esse quam bellum hinc intellegi potest quod bello vacationes</td><td></td></tr><tr><td>valent, tumultu non valent. Ita fit, quem ad modum dixi,</td><td></td></tr><tr><td>ut bellum sine tumultu possit, tumultus sine bello esse non</td><td></td></tr><tr><td>possit. Etenim cum inter bellum et pacem medium nihil</td><td>4.1</td></tr><tr><td>sit, necesse est tumultum, si belli non sit, pacis esse: quo</td><td></td></tr><tr><td>quid absurdius dici aut existimari potest? Sed nimis multa</td><td></td></tr><tr><td>de verbo: rem potius videamus, patres conscripti, quam</td><td></td></tr><tr><td>quidem intellego verbo fieri interdum deteriorem solere.</td><td>5</td></tr><tr><td>Nolumus hoc bellum videri. Quam igitur municipiis et</td><td></td></tr><tr><td>coloniis ad excludendum Antonium auctoritatem damus?</td><td></td></tr><tr><td>quam ut milites fiant sine vi, sine multa, studio, voluntate?</td><td></td></tr><tr><td>quam ut pecunias in rem publicam polliceantur? Si enim</td><td></td></tr><tr><td>belli nomen tolletur, municipiorum studia tollentur; con-</td><td>10</td></tr><tr><td>sensus populi Romani, qui iam descendit in causam, si nos</td><td></td></tr><tr><td>languescimus, debilitetur necesse est. Sed quid plura?</td><td>5.1</td></tr><tr><td>D. Brutus oppugnatur: non est bellum? Mutina obside-</td><td></td></tr><tr><td>tur: ne hoc quidem bellum est? Gallia vastatur: quae</td><td></td></tr><tr><td>pax potest esse certior? Illud vero quis potest bellum esse</td><td></td></tr><tr><td>dicere? Consulem, fortissimum virum, cum exercitu misi-</td><td>5</td></tr><tr><td>mus, qui, cum esset infirmus ex gravi diuturnoque morbo,</td><td></td></tr><tr><td>nullam sibi putavit excusationem esse oportere, cum ad rei </td><td></td></tr><tr><td>publicae praesidium vocaretur. C. quidem Caesar non</td><td></td></tr><tr><td>exspectavit vestra decreta, praesertim cum illud esset aetatis:</td><td></td></tr><tr><td>bellum contra Antonium sua sponte suscepit. Decernendi</td><td>10</td></tr><tr><td>enim tempus nondum erat: bellum autem gerendi tempus</td><td></td></tr><tr><td>si praetermisisset, videbat re publica oppressa nihil posse</td><td></td></tr><tr><td>decerni. Ergo illi nunc et eorum exercitus in pace ver-</td><td>6.1</td></tr><tr><td>santur. Non est hostis is cuius praesidium Claterna deiecit</td><td></td></tr><tr><td>Hirtius; non est hostis qui consuli armatus obsistit, desi-</td><td></td></tr><tr><td>gnatum consulem oppugnat, nec illa hostilia verba nec bellica</td><td></td></tr><tr><td>quae paulo ante ex conlegae litteris Pansa recitavit: 'Deieci</td><td>5</td></tr><tr><td>praesidium; Claterna potitus sum; fugati equites; proelium</td><td></td></tr><tr><td>commissum; occisi aliquot.' Quae pax potest esse maior?</td><td></td></tr><tr><td>Dilectus tota Italia decreti sublatis vacationibus; saga cras</td><td></td></tr><tr><td>sumentur; consul se cum praesidio descensurum esse dixit.</td><td></td></tr><tr><td>Vtrum hoc bellum non est, an est tantum bellum quantum</td><td>7.1</td></tr><tr><td>numquam fuit? Ceteris enim bellis maximeque civilibus</td><td></td></tr><tr><td>contentionem rei publicae causa faciebat. Sulla cum</td><td></td></tr><tr><td>Sulpicio de iure legum quas per vim Sulla latas esse dice-</td><td></td></tr><tr><td>bat; Cinna cum Octavio de novorum civium suffragiis;</td><td>5</td></tr><tr><td>rursus cum Mario et Carbone Sulla ne dominarentur indigni</td><td></td></tr><tr><td>et ut clarissimorum hominum crudelissimam puniretur</td><td></td></tr><tr><td>necem. Horum omnium bellorum causae ex rei publicae</td><td></td></tr><tr><td>contentione natae sunt. De proximo bello civili non libet</td><td></td></tr><tr><td>dicere: ignoro causam, detestor exitum. Hoc bellum quin-</td><td>8.1</td></tr><tr><td>tum civile geritur—atque omnia in nostram aetatem in-</td><td></td></tr><tr><td>ciderunt—primum non modo non in dissensione et discordia</td><td></td></tr><tr><td>civium sed in maxima consensione incredibilique concordia.</td><td></td></tr><tr><td>Omnes idem volunt, idem defendunt, idem sentiunt. Cum</td><td>5</td></tr><tr><td>omnis dico, eos excipio quos nemo civitate dignos putat.</td><td></td></tr><tr><td>Quae est igitur in medio belli causa posita? Nos deorum</td><td></td></tr><tr><td>immortalium templa, nos muros, nos domicilia sedesque </td><td></td></tr><tr><td>populi Romani, aras, focos, sepulcra maiorum; nos leges,</td><td></td></tr><tr><td>iudicia, libertatem, coniuges, liberos, patriam defendimus:</td><td>10</td></tr><tr><td>contra M. Antonius id molitur, id pugnat ut haec omnia</td><td></td></tr><tr><td>perturbet, evertat, praedam rei publicae causam belli putet,</td><td></td></tr><tr><td>fortunas nostras partim dissipet partim dispertiat parricidis.</td><td></td></tr><tr><td>In hac tam dispari ratione belli miserrimum illud est quod</td><td>9.1</td></tr><tr><td>ille latronibus suis pollicetur primum domos; urbem enim</td><td></td></tr><tr><td>divisurum se confirmat; deinde omnibus portis quo velint</td><td></td></tr><tr><td>deducturum. Omnes Cafones, omnes Saxae ceteraeque</td><td></td></tr><tr><td>pestes quae sequuntur Antonium aedis sibi optimas, hortos,</td><td>5</td></tr><tr><td>Tusculana, Albana definiunt. Atque etiam homines agrestes,</td><td></td></tr><tr><td>si homines illi ac non pecudes potius, inani spe ad aquas</td><td></td></tr><tr><td>usque et Puteolos pervehuntur. Ergo habet Antonius quod</td><td></td></tr><tr><td>suis polliceatur. Quid nos? num quid tale habemus? Di</td><td></td></tr><tr><td>meliora! id enim ipsum agimus ne quis posthac quicquam</td><td>10</td></tr><tr><td>eius modi possit polliceri. Invitus dico, sed dicendum est:</td><td></td></tr><tr><td>hasta Caesaris, patres conscripti, multis improbis et spem</td><td></td></tr><tr><td>adfert et audaciam. Viderunt enim ex mendicis fieri repente</td><td></td></tr><tr><td>divites: itaque semper hastam videre cupiunt ei qui nostris</td><td></td></tr><tr><td>bonis imminent, quibus omnia pollicetur Antonius. Quid?</td><td>10.1</td></tr><tr><td>Nos nostris exercitibus quid pollicemur? Multo meliora</td><td></td></tr><tr><td>atque maiora. Scelerum enim promissio et eis qui exspec-</td><td></td></tr><tr><td>tant perniciosa est et eis qui promittunt: nos libertatem</td><td></td></tr><tr><td>nostris militibus, leges, iura, iudicia, imperium orbis terrae,</td><td>5</td></tr><tr><td>dignitatem, pacem, otium pollicemur. Antoni igitur pro-</td><td></td></tr><tr><td>missa cruenta, taetra, scelerata, dis hominibusque invisa, nec</td><td></td></tr><tr><td>diuturna neque salutaria: nostra contra honesta, integra,</td><td></td></tr><tr><td>gloriosa, plena laetitiae, plena pietatis. </td><td></td></tr><tr><td>  Hic mihi etiam Q. Fufius, vir fortis ac strenuus, amicus</td><td>11.1</td></tr><tr><td>meus, pacis commoda commemorat. Quasi vero, si </td><td></td></tr><tr><td>laudanda pax esset, ego id aeque commode facere non</td><td></td></tr><tr><td>possem. Semel enim pacem defendi, non semper otio</td><td></td></tr><tr><td>studui? quod cum omnibus bonis utile est, tum praecipue</td><td>5</td></tr><tr><td>mihi. Quem enim cursum industria mea tenere potuisset</td><td></td></tr><tr><td>sine forensibus causis, sine legibus, sine iudiciis? quae esse</td><td></td></tr><tr><td>non possunt civili pace sublata. Sed quaeso, Calene, quid</td><td>12.1</td></tr><tr><td>tu? Servitutem pacem vocas? Maiores quidem nostri</td><td></td></tr><tr><td>non modo ut liberi essent sed etiam ut imperarent, arma</td><td></td></tr><tr><td>capiebant: tu arma abicienda censes ut serviamus? Quae</td><td></td></tr><tr><td>causa iustior est belli gerendi quam servitutis depulsio? in</td><td>5</td></tr><tr><td>qua etiam si non sit molestus dominus, tamen est miserri-</td><td></td></tr><tr><td>mum posse, si velit. Immo aliae causae iustae, haec</td><td></td></tr><tr><td>necessaria est. Nisi forte ad te hoc non putas pertinere,</td><td></td></tr><tr><td>quod te socium fore speras dominationis Antoni. In quo</td><td></td></tr><tr><td>bis laberis: primum quod tuas rationes communibus inter-</td><td>10</td></tr><tr><td>ponis; deinde quod quicquam stabile aut iucundum in</td><td></td></tr><tr><td>regno putas. Non, si tibi antea profuit, semper proderit.</td><td></td></tr><tr><td>Quin etiam de illo homine queri solebas: quid te facturum</td><td>13.1</td></tr><tr><td>de belua putas? Atque ais eum te esse qui semper pacem</td><td></td></tr><tr><td>optaris, semper omnis civis volueris salvos. Honesta oratio,</td><td></td></tr><tr><td>sed ita si bonos et utilis et e re publica civis: sin eos qui</td><td></td></tr><tr><td>natura cives sunt, voluntate hostes, salvos velis, quid tan-</td><td>5</td></tr><tr><td>dem intersit inter te et illos? Pater tuus quidem, quo</td><td></td></tr><tr><td>utebar sene auctore adulescens, homo severus et prudens,</td><td></td></tr><tr><td>primas omnium civium P. Nasicae qui Ti. Gracchum inter-</td><td></td></tr><tr><td>fecit dare solebat: eius virtute, consilio, magnitudine animi</td><td></td></tr><tr><td>liberatam rem publicam arbitrabatur. Quid? nos a patribus</td><td>14.1</td></tr><tr><td>num aliter accepimus? Ergo is tibi civis, si temporibus</td><td></td></tr><tr><td>illis fuisses, non probaretur, quia non omnis salvos esse </td><td></td></tr><tr><td>voluisset. 'Quod L. Opimius consul verba fecit de re</td><td></td></tr><tr><td>publica, de ea re ita censuerunt uti L. Opimius consul rem</td><td>5</td></tr><tr><td>publicam defenderet.' Senatus haec verbis, Opimius armis.</td><td></td></tr><tr><td>Num igitur eum, si tum esses, temerarium civem aut crude-</td><td></td></tr><tr><td>lem putares, aut Q. Metellum, cuius quattuor filii consulares,</td><td></td></tr><tr><td>P. Lentulum, principem senatus, compluris alios summos</td><td></td></tr><tr><td>viros qui cum Opimio consule armati Gracchum in Aventi-</td><td>10</td></tr><tr><td>num persecuti sunt? quo in proelio Lentulus grave volnus</td><td></td></tr><tr><td>accepit, interfectus est Gracchus et M. Fulvius consularis,</td><td></td></tr><tr><td>eiusque duo adulescentuli filii. Illi igitur viri vituperandi:</td><td></td></tr><tr><td>non enim omnis civis salvos esse voluerunt. Ad propiora</td><td>15.1</td></tr><tr><td>veniamus. C. Mario L. Valerio consulibus senatus rem</td><td></td></tr><tr><td>publicam defendendam dedit: L. Saturninus tribunus</td><td></td></tr><tr><td>plebis, C. Glaucia praetor est interfectus. Omnes illo die</td><td></td></tr><tr><td>Scauri, Metelli, Claudii, Catuli, Scaevolae, Crassi arma</td><td>5</td></tr><tr><td>sumpserunt. Num aut consules illos aut clarissimos viros</td><td></td></tr><tr><td>vituperandos putas? Ego Catilinam perire volui. Num</td><td></td></tr><tr><td>tu qui omnis salvos vis Catilinam salvum esse voluisti?</td><td></td></tr><tr><td>Hoc interest, Calene, inter meam sententiam et tuam. Ego</td><td></td></tr><tr><td>nolo quemquam civem committere ut morte multandus sit;</td><td>10</td></tr><tr><td>tu, etiam si commiserit, conservandum putas. In corpore</td><td></td></tr><tr><td>si quid eius modi est quod reliquo corpori noceat, id uri</td><td></td></tr><tr><td>secarique patimur ut membrum aliquod potius quam totum</td><td></td></tr><tr><td>corpus intereat. Sic in rei publicae corpore, ut totum</td><td></td></tr><tr><td>salvum sit, quicquid est pestiferum amputetur. Dura vox!</td><td>16.1</td></tr><tr><td>multo illa durior: 'Salvi sint improbi, scelerati, impii;</td><td></td></tr><tr><td>deleantur innocentes, honesti, boni, tota res publica!' Vno</td><td></td></tr><tr><td>in homine, Q. Fufi, fateor te vidisse plus quam me. Ego</td><td></td></tr><tr><td>P. Clodium arbitrabar perniciosum civem, sceleratum,</td><td>5</td></tr><tr><td>libidinosum, impium, audacem, facinerosum, tu contra </td><td></td></tr><tr><td>sanctum, temperantem, innocentem, modestum, retinendum</td><td></td></tr><tr><td>civem et optandum. In hoc uno te plurimum vidisse, me</td><td></td></tr><tr><td>multum errasse concedo. Nam quod me tecum iracunde</td><td></td></tr><tr><td>agere dixisti solere, non est ita. Vehementer me agere</td><td>10</td></tr><tr><td>fateor, iracunde nego. Omnino irasci amicis non temere</td><td></td></tr><tr><td>soleo, ne si merentur quidem. Itaque sine verborum con-</td><td>17.1</td></tr><tr><td>tumelia a te dissentire possum, sine animi summo dolore</td><td></td></tr><tr><td>non possum. Parva est enim mihi tecum aut parva de re</td><td></td></tr><tr><td>dissensio? ego huic faveo, tu illi? Immo vero ego D. Bruto</td><td></td></tr><tr><td>faveo, tu M. Antonio: ego conservari coloniam populi</td><td>5</td></tr><tr><td>Romani cupio, tu expugnari studes. An hoc negare potes,</td><td></td></tr><tr><td>qui omnis moras interponas quibus infirmetur Brutus,</td><td></td></tr><tr><td>melior fiat Antonius? Quo usque enim dices pacem velle</td><td></td></tr><tr><td>te? Res geritur; conductae vineae sunt; pugnatur acer-</td><td></td></tr><tr><td>rime. Qui intercurrerent, misimus tris principes civitatis.</td><td>10</td></tr><tr><td>Hos contempsit, reiecit, repudiavit Antonius: tu tamen</td><td></td></tr><tr><td>permanes constantissimus defensor Antoni. Et quidem, quo</td><td>18.1</td></tr><tr><td>melior senator videatur, negat se illi amicum esse debere:</td><td></td></tr><tr><td>cum suo magno esset beneficio, venisse eum contra se.</td><td></td></tr><tr><td>Videte quanta caritas sit patriae: cum homini sit iratus,</td><td></td></tr><tr><td>tamen rei publicae causa defendit Antonium. Ego te, cum</td><td>5</td></tr><tr><td>in Massiliensis tam es acerbus, Q. Fufi, non animo aequo</td><td></td></tr><tr><td>audio. Quo usque enim Massiliam oppugnabis? ne trium-</td><td></td></tr><tr><td>phus quidem finem facit belli, per quem lata est urbs ea</td><td></td></tr><tr><td>sine qua numquam ex Transalpinis gentibus maiores nostri</td><td></td></tr><tr><td>triumpharunt. Quo quidem tempore populus Romanus</td><td>10</td></tr><tr><td>ingemuit: quamquam proprios dolores suarum rerum omnes</td><td></td></tr><tr><td>habebant, tamen huius civitatis fidelissimae miserias nemo</td><td></td></tr><tr><td>erat civis qui a se alienas arbitraretur. Caesar ipse qui</td><td>19.1</td></tr><tr><td>illis fuerat iratissimus tamen propter singularem eius civi- </td><td></td></tr><tr><td>tatis gravitatem et fidem cotidie aliquid iracundiae remitte-</td><td></td></tr><tr><td>bat: te nulla sua calamitate civitas satiare tam fidelis</td><td></td></tr><tr><td>potest? Rursus iam me irasci fortasse dices. Ego autem</td><td>5</td></tr><tr><td>sine iracundia dico omnia nec tamen sine dolore animi:</td><td></td></tr><tr><td>neminem illi civitati inimicum esse arbitror qui amicus</td><td></td></tr><tr><td>huic sit civitati. Excogitare quae tua ratio sit, Calene, non</td><td></td></tr><tr><td>possum. Antea deterrere te ne popularis esses non potera-</td><td></td></tr><tr><td>mus: exorare nunc ut sis popularis non possumus. Satis</td><td>10</td></tr><tr><td>multa cum Fufio ac sine odio omnia, nihil sine dolore.</td><td></td></tr><tr><td>Credo autem, qui generi querelam moderate ferat, aequo</td><td></td></tr><tr><td>animo laturum amici. </td><td></td></tr><tr><td>  Venio ad reliquos consularis, quorum nemo est—iure</td><td>20.1</td></tr><tr><td>hoc meo dico—quin mecum habeat aliquam coniunctionem</td><td></td></tr><tr><td>gratiae, alii maximam, alii mediocrem, nemo nullam. Quam</td><td></td></tr><tr><td>hesternus dies nobis, consularibus dico, turpis inluxit!</td><td></td></tr><tr><td>Iterum legatos? Quasi ille faceret indutias? Ante os</td><td>5</td></tr><tr><td>oculosque legatorum tormentis Mutinam verberavit; opus</td><td></td></tr><tr><td>ostendebat munitionemque legatis; ne punctum quidem</td><td></td></tr><tr><td>temporis, cum legati adessent, oppugnatio respiravit. Ad</td><td></td></tr><tr><td>hunc legatos? cur? an ut eorum reditu vehementius per-</td><td></td></tr><tr><td>timescatis? Equidem cum ante legatos decerni non cen-</td><td>21.1</td></tr><tr><td>suissem, hoc me tamen consolabar, cum illi ab Antonio</td><td></td></tr><tr><td>contempti et reiecti revertissent renuntiavissentque senatui</td><td></td></tr><tr><td>non modo illum de Gallia non discessisse, uti censuissemus,</td><td></td></tr><tr><td>sed ne a Mutina quidem recessisse, potestatem sibi D. Bruti</td><td>5</td></tr><tr><td>conveniendi non fuisse, fore ut omnes inflammati odio,</td><td></td></tr><tr><td>excitati dolore, armis, equis, viris D. Bruto subveniremus.</td><td></td></tr><tr><td>Nos etiam languidiores postea facti sumus quam M. Antoni </td><td></td></tr><tr><td>non solum audaciam et scelus sed etiam insolentiam</td><td></td></tr><tr><td>superbiamque perspeximus. Vtinam L. Caesar valeret,</td><td>22.1</td></tr><tr><td>Ser. Sulpicius viveret: multo melius haec causa ageretur</td><td></td></tr><tr><td>a tribus quam nunc agitur ab uno. Dolenter hoc dicam</td><td></td></tr><tr><td>potius quam contumeliose. Deserti, deserti, inquam, sumus,</td><td></td></tr><tr><td>patres conscripti, a principibus. Sed—saepe iam dixi—</td><td>5</td></tr><tr><td>omnes in tanto periculo qui recte et fortiter sentient erunt</td><td></td></tr><tr><td>consulares. Animum nobis adferre legati debuerunt:</td><td></td></tr><tr><td>timorem attulerunt—quamquam mihi quidem nullum—</td><td></td></tr><tr><td>quamvis de illo ad quem missi sunt bene existiment:</td><td></td></tr><tr><td>a quo etiam mandata acceperunt. Pro di immortales!</td><td>23.1</td></tr><tr><td>ubi est ille mos virtusque maiorum? C. Popilius apud</td><td></td></tr><tr><td>maiores nostros cum ad Antiochum regem legatus missus</td><td></td></tr><tr><td>esset et verbis senatus denuntiasset ut ab Alexandrea dis-</td><td></td></tr><tr><td>cederet quam obsidebat, cum tempus ille differret, virgula</td><td>5</td></tr><tr><td>stantem circumscripsit dixitque se renuntiaturum senatui,</td><td></td></tr><tr><td>nisi prius sibi respondisset quid facturus esset quam ex illa</td><td></td></tr><tr><td>circumscriptione exisset. Praeclare: senatus enim faciem</td><td></td></tr><tr><td>secum attulerat auctoritatemque rei publicae. Cui qui</td><td></td></tr><tr><td>non paret, non ab eo mandata accipienda sunt, sed ipse est</td><td>10</td></tr><tr><td>potius repudiandus. An ego ab eo mandata acciperem qui</td><td>24.1</td></tr><tr><td>senatus mandata contemneret? aut ei cum senatu quicquam</td><td></td></tr><tr><td>commune iudicarem qui imperatorem populi Romani senatu</td><td></td></tr><tr><td>prohibente obsideret? At quae mandata! qua adrogantia,</td><td></td></tr><tr><td>quo stupore, quo spiritu! Cur autem ea legatis nostris</td><td>5</td></tr><tr><td>dabat, cum ad nos Cotylam mitteret, ornamentum atque</td><td></td></tr><tr><td>arcem amicorum suorum, hominem aedilicium? si vero</td><td></td></tr><tr><td>tum fuit aedilis cum eum iussu Antoni in convivio servi</td><td></td></tr><tr><td>publici loris ceciderunt. At quam modesta mandata!</td><td>25.1</td></tr><tr><td>Ferrei sumus, patres conscripti, qui quicquam huic nege- </td><td></td></tr><tr><td>mus. 'Vtramque provinciam' inquit 'remitto: exercitum</td><td></td></tr><tr><td>depono: privatus esse non recuso.' Haec sunt enim verba.</td><td></td></tr><tr><td>Redire ad se videtur. 'Omnia obliviscor, in gratiam redeo.'</td><td>5</td></tr><tr><td>Sed quid adiungit? 'si legionibus meis sex, si equitibus, si</td><td></td></tr><tr><td>cohorti praetoriae praedia agrumque dederitis.' Eis etiam</td><td></td></tr><tr><td>praemia postulat quibus ut ignoscatur si postulet, impuden-</td><td></td></tr><tr><td>tissimus iudicetur. Addit praeterea ut, quos ipse cum</td><td></td></tr><tr><td>Dolabella dederit agros, teneant ei quibus dati sint. Hic</td><td>26.1</td></tr><tr><td>est Campanus ager et Leontinus, quae duo maiores nostri</td><td></td></tr><tr><td>annonae perfugia ducebant. Cavet mimis, aleatoribus,</td><td></td></tr><tr><td>lenonibus: Cafoni etiam et Saxae cavet, quos centuriones</td><td></td></tr><tr><td>pugnacis et lacertosos inter mimorum et mimarum greges</td><td>5</td></tr><tr><td>conlocavit. Postulat praeterea ut chirographorum summa</td><td></td></tr><tr><td>et commentariorum conlegaeque sui decreta maneant.</td><td></td></tr><tr><td>Quid laborat ut habeat quod quisque mercatus est, si</td><td></td></tr><tr><td>quod accepit habet qui vendidit? et ne tangantur</td><td></td></tr><tr><td>rationes ad Opis: id est, ne septiens miliens recupe-</td><td>10</td></tr><tr><td>retur; ne fraudi sit <span class="caps">vii</span> viris quod egissent. Nucula hoc,</td><td></td></tr><tr><td>credo, admonuit: verebatur fortasse ne amitteret tantas</td><td></td></tr><tr><td>clientelas. Caveri etiam volt eis qui secum sint quicquid</td><td></td></tr><tr><td>contra leges commiserint. Mustelae et Tironi prospicit: de</td><td></td></tr><tr><td>se nihil laborat. Quid enim commisit umquam? num aut</td><td>27.1</td></tr><tr><td>pecuniam publicam attigit aut hominem occidit aut secum</td><td></td></tr><tr><td>habuit armatos? Sed quid est quod de eis laboret?</td><td></td></tr><tr><td>Postulat enim ne sua iudiciaria lex abrogetur. Quo im-</td><td></td></tr><tr><td>petrato quid est quod metuat? an ne suorum aliquis a</td><td>5</td></tr><tr><td>Cyda, Lysiade, Curio condemnetur? Neque tamen nos</td><td></td></tr><tr><td>urget mandatis pluribus; remittit aliquantum et relaxat.</td><td></td></tr><tr><td>'Galliam' inquit 'togatam remitto, comatam postulo'—</td><td></td></tr><tr><td>otiosus videlicet esse mavolt—'cum sex legionibus' inquit</td><td></td></tr><tr><td>'eisque suppletis ex D. Bruti exercitu,' non modo ex dilectu </td><td>10</td></tr><tr><td>suo, tam diuque ut obtineat dum M. Brutus C. Cassius</td><td></td></tr><tr><td>consules prove coss. provincias obtinebunt. Huius comitiis</td><td></td></tr><tr><td>C. frater—eius est enim annus—iam repulsam tulit. 'Ipse</td><td></td></tr><tr><td>autem ut quinquennium' inquit 'obtineam.' At istud vetat</td><td>28.1</td></tr><tr><td>lex Caesaris, et tu acta Caesaris defendis. </td><td></td></tr><tr><td>  Haec tu mandata, L. Piso, et tu, L. Philippe, principes</td><td></td></tr><tr><td>civitatis, non dico animo ferre verum auribus accipere</td><td></td></tr><tr><td>potuistis? Sed, ut suspicor, terror erat quidam: nec vos ut</td><td>5</td></tr><tr><td>legati apud illum fuistis nec ut consulares, nec vos vestram</td><td></td></tr><tr><td>nec rei publicae dignitatem tenere potuistis. Et tamen</td><td></td></tr><tr><td>nescio quo pacto sapientia quadam, credo, quod ego non</td><td></td></tr><tr><td>possem, non nimis irati revertistis. Vobis M. Antonius</td><td></td></tr><tr><td>nihil tribuit, clarissimis viris, legatis populi Romani: nos</td><td>10</td></tr><tr><td>quid non legato M. Antoni Cotylae concessimus? Cui</td><td></td></tr><tr><td>portas huius urbis patere ius non erat, huic hoc templum</td><td></td></tr><tr><td>patuit, huic aditus in senatum fuit, hic hesterno die senten-</td><td></td></tr><tr><td>tias vestras in codicillos et omnia verba referebat, huic se</td><td></td></tr><tr><td>etiam summis honoribus usi contra suam dignitatem ven-</td><td>15</td></tr><tr><td>ditabant. O di immortales! quam magnum est personam</td><td>29.1</td></tr><tr><td>in re publica tueri principis! quae non animis solum debet</td><td></td></tr><tr><td>sed etiam oculis servire civium. Domum recipere legatum</td><td></td></tr><tr><td>hostium, in cubiculum admittere, etiam seducere hominis</td><td></td></tr><tr><td>est nihil de dignitate, nimium de periculo cogitantis. Quod</td><td>5</td></tr><tr><td>autem est periculum? Nam si maximum in discrimen</td><td></td></tr><tr><td>venitur, aut libertas parata victori est aut mors proposita</td><td></td></tr><tr><td>victo: quorum alterum optabile est, alterum effugere nemo</td><td></td></tr><tr><td>potest. Turpis autem fuga mortis omni est morte peior.</td><td></td></tr><tr><td>Nam illud quidem non adducor ut credam, esse quosdam</td><td>30.1</td></tr><tr><td>qui invideant alicuius constantiae, qui labori, qui perpetuam </td><td></td></tr><tr><td>in re publica adiuvanda voluntatem et senatui et populo</td><td></td></tr><tr><td>Romano probari moleste ferant. Omnes id quidem facere</td><td></td></tr><tr><td>debebamus, eaque erat non modo apud maiores nostros sed</td><td>5</td></tr><tr><td>etiam nuper summa laus consularium, vigilare, adesse animo,</td><td></td></tr><tr><td>semper aliquid pro re publica aut cogitare aut facere aut</td><td></td></tr><tr><td>dicere. Ego, patres conscripti, Q. Scaevolam augurem</td><td>31.1</td></tr><tr><td>memoria teneo bello Marsico, cum esset summa senectute</td><td></td></tr><tr><td>et perdita valetudine, cotidie simul atque luceret facere</td><td></td></tr><tr><td>omnibus conveniendi potestatem sui: nec eum quisquam</td><td></td></tr><tr><td>illo bello vidit in lecto, senexque et debilis primus veniebat</td><td>5</td></tr><tr><td>in curiam. Huius industriam maxime equidem vellem ut</td><td></td></tr><tr><td>imitarentur ei quos oportebat; secundo autem loco ne</td><td></td></tr><tr><td>alterius labori inviderent. Etenim, patres conscripti, cum in</td><td>32.1</td></tr><tr><td>spem libertatis sexennio post sumus ingressi diutiusque ser-</td><td></td></tr><tr><td>vitutem perpessi quam captivi frugi et diligentes solent,</td><td></td></tr><tr><td>quas vigilias, quas sollicitudines, quos labores liberandi</td><td></td></tr><tr><td>populi Romani causa recusare debemus? Equidem, patres</td><td>5</td></tr><tr><td>conscripti, quamquam hoc honore usi togati solent esse,</td><td></td></tr><tr><td>cum est in sagis civitas, statui tamen a vobis ceterisque</td><td></td></tr><tr><td>civibus in tanta atrocitate temporis tantaque perturbatione</td><td></td></tr><tr><td>rei publicae non differre vestitu. Non enim ita gerimus nos</td><td></td></tr><tr><td>hoc bello consulares ut aequo animo populus Romanus</td><td>10</td></tr><tr><td>visurus sit nostri honoris insignia, cum partim e nobis ita</td><td></td></tr><tr><td>timidi sint ut omnem populi Romani beneficiorum memo-</td><td></td></tr><tr><td>riam abiecerint, partim ita a re publica aversi ut se hosti</td><td></td></tr><tr><td>favere prae se ferant, legatos nostros ab Antonio despectos</td><td></td></tr><tr><td>et inrisos facile patiantur, legatum Antoni sublevatum</td><td>15</td></tr><tr><td>velint. Hunc enim reditu ad Antonium prohiberi nega-</td><td></td></tr><tr><td>bant oportere et in eodem excipiendo sententiam meam</td><td></td></tr><tr><td>corrigebant. Quibus geram morem. Redeat ad impera- </td><td></td></tr><tr><td>torem suum Varius, sed ea lege ne umquam Romam rever-</td><td></td></tr><tr><td>tatur. Ceteris autem, si errorem suum deposuerint et cum</td><td>20</td></tr><tr><td>re publica in gratiam redierint, veniam et impunitatem</td><td></td></tr><tr><td>dandam puto. </td><td></td></tr><tr><td>  Quas ob res ita censeo: Eorum qui cum M. Antonio</td><td>33.1</td></tr><tr><td>sunt, qui ab armis discesserint et aut ad C. Pansam aut ad</td><td></td></tr><tr><td>A. Hirtium consules aut ad Decimum Brutum imperatorem,</td><td></td></tr><tr><td>consulem designatum, aut ad C. Caesarem pro praetore ante</td><td></td></tr><tr><td>Idus Martias primas adierint, eis fraudi ne sit quod cum</td><td>5</td></tr><tr><td>M. Antonio fuerint. Si quis eorum qui cum M. Antonio</td><td></td></tr><tr><td>sunt fecerit quod honore praemiove dignum esse videatur,</td><td></td></tr><tr><td>uti C. Pansa A. Hirtius consules, alter ambove, si eis</td><td></td></tr><tr><td>videbitur, de eius honore praemiove primo quoque die ad</td><td></td></tr><tr><td>senatum referant. Si quis post hoc senatus consultum ad</td><td>10</td></tr><tr><td>Antonium profectus esset praeter L. Varium, senatum existi-</td><td></td></tr><tr><td>maturum eum contra rem publicam fecisse. </td><td></td></tr>
        </table>