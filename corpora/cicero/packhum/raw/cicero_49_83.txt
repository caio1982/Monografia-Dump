<table>
          <script>targetHit=0;</script>
          <tr><td>  Mihi vero dicere aliquid, itaque expecto, quid ad ista. </td><td>4.46.15</td></tr><tr><td>  Reperiam fortasse, sed illud ante: videsne, quanta</td><td>47.1</td></tr><tr><td>fuerit apud Academicos verecundia? plane enim di- </td><td></td></tr><tr><td>cunt, quod ad rem pertineat: Peripateticis respondetur</td><td></td></tr><tr><td>a Stoicis; digladientur illi per me licet, cui nihil est</td><td></td></tr><tr><td>necesse nisi, ubi sit illud, quod veri simillimum videa-</td><td>5</td></tr><tr><td>tur, anquirere. quid est igitur quod occurrat in hac</td><td></td></tr><tr><td>quaestione, e quo possit attingi aliquid veri simile, quo</td><td></td></tr><tr><td>longius mens humana progredi non potest? definitio</td><td></td></tr><tr><td>perturbationis, qua recte Zenonem usum puto. ita enim</td><td></td></tr><tr><td>definit, ut perturbatio sit aversa &lt;a&gt; ratione contra na-</td><td>10</td></tr><tr><td>turam animi commotio, vel brevius, ut perturbatio sit</td><td></td></tr><tr><td>adpetitus vehementior, vehementior autem intellega-</td><td></td></tr><tr><td>tur is qui procul absit a naturae constantia. quid ad</td><td>48.1</td></tr><tr><td>has definitiones possim dicere? atque haec pleraque</td><td></td></tr><tr><td>sunt prudenter acuteque disserentium, illa quidem ex</td><td></td></tr><tr><td>rhetorum pompa: 'ardores animorum cotesque virtu-</td><td></td></tr><tr><td>tum.' an vero vir fortis, nisi stomachari coepit, non</td><td>5</td></tr><tr><td>potest fortis esse? gladiatorium id quidem. quamquam</td><td></td></tr><tr><td>in eis ipsis videmus saepe constantiam: 'conlocuntur,</td><td></td></tr><tr><td>congrediuntur, quaerunt aliquid, postulant,' ut magis</td><td></td></tr><tr><td>placati quam irati esse videantur, sed in illo genere</td><td></td></tr><tr><td>sit sane Pacideianus aliquis hoc animo, ut narrat</td><td>10</td></tr><tr><td>Lucilius:</td><td></td></tr><tr><td>    'Occidam illum equidem et vincam, si id quaeritis'</td><td></td></tr><tr><td>       inquit,</td><td></td></tr><tr><td>    'Verum illud credo fore: in os prius accipiam ipse</td><td></td></tr><tr><td>    Quam gladium in stomacho furi ac pulmonibus</td><td>15</td></tr><tr><td>       sisto. </td><td></td></tr><tr><td>    Odi hominem, iratus pugno, nec longius quicquam</td><td></td></tr><tr><td>    Nobis, quam dextrae gladium dum accommodet</td><td></td></tr><tr><td>       alter;</td><td></td></tr><tr><td>    Usque adeo studio atque odio illius ecferor ira';</td><td>20</td></tr><tr><td>at sine hac gladiatoria iracundia videmus progre-</td><td>49.1</td></tr><tr><td>dientem apud Homerum Aiacem multa cum hilari-</td><td></td></tr><tr><td>tate, cum depugnaturus esset cum Hectore; cuius, ut</td><td></td></tr><tr><td>arma sumpsit, ingressio laetitiam attulit sociis, terrorem</td><td></td></tr><tr><td>autem hostibus, ut ipsum Hectorem, quem ad modum</td><td>5</td></tr><tr><td>est apud Homerum, toto pectore trementem provocasse</td><td></td></tr><tr><td>ad pugnam paeniteret. atque hi conlocuti inter se,</td><td></td></tr><tr><td>prius quam manum consererent, leniter et quiete nihil</td><td></td></tr><tr><td>ne in ipsa quidem pugna iracunde rabioseve fecerunt.</td><td></td></tr><tr><td>ego ne Torquatum quidem illum, qui hoc cognomen</td><td>10</td></tr><tr><td>invenit, iratum existimo Gallo torquem detraxisse, nec</td><td></td></tr><tr><td>Marcellum apud Clastidium ideo fortem fuisse, quia</td><td></td></tr><tr><td>fuerit iratus. de Africano quidem, quia notior est</td><td>50.1</td></tr><tr><td>nobis propter recentem memoriam, vel iurare possum</td><td></td></tr><tr><td>non illum iracundia tum inflammatum fuisse, cum in</td><td></td></tr><tr><td>acie M. Alliennium Paelignum scuto protexerit gladi-</td><td></td></tr><tr><td>umque hosti in pectus infixerit. de L. Bruto fortasse</td><td>5</td></tr><tr><td>dubitarim, an propter infinitum odium tyranni ecfre-</td><td></td></tr><tr><td>natius in Arruntem invaserit; video enim utrumque</td><td></td></tr><tr><td>comminus ictu cecidisse contrario. quid igitur huc ad-</td><td></td></tr><tr><td>hibetis iram? an fortitudo, nisi insanire coepit, im-</td><td></td></tr><tr><td>petus suos non habet? quid? Herculem, quem in cae-</td><td>10</td></tr><tr><td>lum ista ipsa, quam vos iracundiam esse vultis, sustu-</td><td></td></tr><tr><td>lit fortitudo, iratumne censes conflixisse cum Eryman- </td><td></td></tr><tr><td>thio apro aut leone Nemeaeo? an etiam Theseus Ma-</td><td></td></tr><tr><td>rathonii tauri cornua conprehendit iratus? vide ne</td><td></td></tr><tr><td>fortitudo minime sit rabiosa sitque iracundia tota le-</td><td>15</td></tr><tr><td>vitatis. </td><td></td></tr>
        </table>