<table>
          <script>targetHit=0;</script>
          <tr><td>  Catinam cum venisset, oppidum locuples, honestum,</td><td>2.4.50.1</td></tr><tr><td>copiosum, Dionysiarchum ad se proagorum, hoc est sum-</td><td></td></tr><tr><td>mum magistratum, vocari iubet; ei palam imperat ut omne</td><td></td></tr><tr><td>argentum quod apud quemque esset Catinae conquirendum</td><td></td></tr><tr><td>curaret et ad se adferendum. Phylarchum Centuripinum,</td><td>5</td></tr><tr><td>primum hominem genere, virtute, pecunia, non hoc idem</td><td></td></tr><tr><td>iuratum dicere audistis, sibi istum negotium dedisse at-</td><td></td></tr><tr><td>que imperasse ut Centuripinis, in civitate totius Siciliae</td><td></td></tr><tr><td>multo maxima et locupletissima, omne argentum conqui-</td><td></td></tr><tr><td>reret et ad se comportari iuberet? Agyrio similiter istius</td><td>10</td></tr><tr><td>imperio vasa Corinthia per Apollodorum, quem testem</td><td></td></tr><tr><td>audistis, Syracusas deportata sunt. Illa vero optima [est],</td><td>51.1</td></tr><tr><td>quod, cum Haluntium venisset praetor laboriosus et diligens,</td><td></td></tr><tr><td>ipse in oppidum noluit accedere, quod erat difficili ascensu</td><td></td></tr><tr><td>atque arduo, Archagathum Haluntinum, hominem non</td><td></td></tr><tr><td>solum domi, sed tota Sicilia in primis nobilem, vocari iussit.</td><td>5</td></tr><tr><td>Ei negotium dedit ut, quidquid Halunti esset argenti cae-</td><td></td></tr><tr><td>lati aut si quid etiam Corinthiorum, id omne statim ad mare</td><td></td></tr><tr><td>ex oppido deportaretur. Escendit in oppidum Archagathus.</td><td></td></tr><tr><td>Homo nobilis, qui a suis amari et diligi vellet, ferebat gravi-</td><td></td></tr><tr><td>ter illam sibi ab isto provinciam datam, nec quid faceret</td><td>10</td></tr><tr><td>habebat; pronuntiat quid sibi imperatum esset; iubet</td><td></td></tr><tr><td>omnis proferre quod haberent. Metus erat summus; ipse</td><td></td></tr><tr><td>enim tyrannus non discedebat longius; Archagathum et </td><td></td></tr><tr><td>argentum in lectica cubans ad mare infra oppidum exspecta-</td><td></td></tr><tr><td>bat. Quem concursum in oppido factum putatis, quem</td><td>52.1</td></tr><tr><td>clamorem, quem porro fletum mulierum? qui videret</td><td></td></tr><tr><td>equum Troianum introductum, urbem captam diceret.</td><td></td></tr><tr><td>Efferri sine thecis vasa, extorqueri alia de manibus mulierum,</td><td></td></tr><tr><td>ecfringi multorum foris, revelli claustra. Quid enim putatis?</td><td>5</td></tr><tr><td>Scuta si quando conquiruntur a privatis in bello ac tumultu,</td><td></td></tr><tr><td>tamen homines inviti dant, etsi ad salutem communem</td><td></td></tr><tr><td>dari sentiunt, ne quem putetis sine maximo dolore argen-</td><td></td></tr><tr><td>tum caelatum domo, quod alter eriperet, protulisse. Omnia</td><td></td></tr><tr><td>deferuntur. Cibyratae fratres vocantur; pauca improbant;</td><td>10</td></tr><tr><td>quae probarant, iis crustae aut emblemata detrahebantur.</td><td></td></tr><tr><td>Sic Haluntini excussis deliciis cum argento puro domum</td><td></td></tr><tr><td>revertuntur. </td><td></td></tr>
        </table>