<table>
          <script>targetHit=0;</script>
          <tr><td>  Duae sint artes &lt;igitur&gt; quae possint locare homines in am-</td><td>30.1</td></tr><tr><td>plissimo gradu dignitatis, una imperatoris, altera oratoris</td><td></td></tr><tr><td>boni. Ab hoc enim pacis ornamenta retinentur, ab illo</td><td></td></tr><tr><td>belli pericula repelluntur. Ceterae tamen virtutes ipsae</td><td></td></tr><tr><td>per se multum valent, iustitia, fides, pudor, temperantia;</td><td>5</td></tr><tr><td>quibus te, Servi, excellere omnes intellegunt. Sed nunc de</td><td></td></tr><tr><td>studiis ad honorem appositis, non de insita cuiusque virtute</td><td></td></tr><tr><td>disputo. Omnia ista nobis studia de manibus excutiuntur,</td><td></td></tr><tr><td>simul atque aliqui motus novus bellicum canere coepit.</td><td></td></tr><tr><td>Etenim, ut ait ingeniosus poeta et auctor valde bonus,</td><td>10</td></tr><tr><td>'proeliis promulgatis pellitur e medio' non solum ista vestra</td><td></td></tr><tr><td>verbosa simulatio prudentiae sed etiam ipsa illa domina</td><td></td></tr><tr><td>rerum, 'sapientia; vi geritur res, spernitur orator' non</td><td></td></tr><tr><td>solum odiosus in dicendo ac loquax verum etiam 'bonus;</td><td></td></tr><tr><td>horridus miles amatur,' vestrum vero studium totum iacet.</td><td>15</td></tr><tr><td>'Non ex iure manum consertum, sed mage ferro' inquit</td><td></td></tr><tr><td>'rem repetunt.' Quod si ita est, cedat, opinor, Sulpici,</td><td></td></tr><tr><td>forum castris, otium militiae, stilus gladio, umbra soli; sit</td><td></td></tr><tr><td>denique in civitate ea prima res propter quam ipsa est civitas</td><td></td></tr><tr><td>omnium princeps. </td><td>20</td></tr><tr><td>  Verum haec Cato nimium nos nostris verbis magna</td><td>31.1</td></tr><tr><td>facere demonstrat et oblitos esse bellum illud omne Mithri-</td><td></td></tr><tr><td>daticum cum mulierculis esse gestum. Quod ego longe</td><td></td></tr><tr><td>secus existimo, iudices; deque eo pauca disseram; neque</td><td></td></tr><tr><td>enim causa in hoc continetur. Nam si omnia bella quae</td><td>5</td></tr><tr><td>cum Graecis gessimus contemnenda sunt, derideatur de </td><td></td></tr><tr><td>rege Pyrrho triumphus M'. Curi, de Philippo T. Flaminini,</td><td></td></tr><tr><td>de Aetolis M. Fulvi, de rege Perse L. Pauli, de Pseudo-</td><td></td></tr><tr><td>philippo Q. Metelli, de Corinthiis L. Mummi. Sin haec</td><td></td></tr><tr><td>bella gravissima victoriaeque eorum bellorum gratissimae</td><td>10</td></tr><tr><td>fuerunt, cur Asiaticae nationes atque ille a te hostis con-</td><td></td></tr><tr><td>temnitur? Atqui ex veterum rerum monumentis vel maxi-</td><td></td></tr><tr><td>mum bellum populum Romanum cum Antiocho gessisse</td><td></td></tr><tr><td>video; cuius belli victor L. Scipio aequa parta cum P.</td><td></td></tr><tr><td>fratre gloria, quam laudem ille Africa oppressa cognomine</td><td>15</td></tr><tr><td>ipso prae se ferebat, eandem hic sibi ex Asiae nomine</td><td></td></tr><tr><td>adsumpsit. Quo quidem in bello virtus enituit egregia</td><td>32.1</td></tr><tr><td>M. Catonis, proavi tui; quo ille, cum esset, ut ego mihi</td><td></td></tr><tr><td>statuo, talis qualem te esse video, numquam cum Scipione</td><td></td></tr><tr><td>esset profectus, si cum mulierculis bellandum arbitraretur.</td><td></td></tr><tr><td>Neque vero cum P. Africano senatus egisset ut legatus</td><td>5</td></tr><tr><td>fratri proficisceretur, cum ipse paulo ante Hannibale ex</td><td></td></tr><tr><td>Italia expulso, ex Africa eiecto, Carthagine oppressa maxi-</td><td></td></tr><tr><td>mis periculis rem publicam liberasset, nisi illud grave bellum</td><td></td></tr><tr><td>et vehemens putaretur. Atqui si diligenter quid Mithri-</td><td></td></tr><tr><td>dates potuerit et quid effecerit et qui vir fuerit consideraris,</td><td>10</td></tr><tr><td>omnibus quibuscum populus Romanus bellum gessit hunc</td><td></td></tr><tr><td>regem nimirum antepones. Quem L. Sulla maximo et fortis-</td><td></td></tr><tr><td>simo exercitu, pugnax et acer et non rudis imperator, ut</td><td></td></tr><tr><td>aliud nihil dicam, cum bello invectum totam in Asiam cum</td><td></td></tr><tr><td>pace dimisit; quem L. Murena, pater huiusce, vehementis-</td><td>15</td></tr><tr><td>sime vigilantissimeque vexatum repressum magna ex parte, </td><td></td></tr><tr><td>non oppressum reliquit; qui rex sibi aliquot annis sumptis</td><td></td></tr><tr><td>ad confirmandas rationes et copias belli tantum spe cona-</td><td></td></tr><tr><td>tuque valuit ut se Oceanum cum Ponto, Sertori copias cum</td><td></td></tr><tr><td>suis coniuncturum putaret. Ad quod bellum duobus con-</td><td>33.1</td></tr><tr><td>sulibus ita missis ut alter Mithridatem persequeretur, alter</td><td></td></tr><tr><td>Bithyniam tueretur, alterius res et terra et mari calamitosae</td><td></td></tr><tr><td>vehementer et opes regis et nomen auxerunt; L. Luculli</td><td></td></tr><tr><td>vero res tantae exstiterunt ut neque maius bellum comme-</td><td>5</td></tr><tr><td>morari possit neque maiore consilio et virtute gestum.</td><td></td></tr><tr><td>Nam cum totius impetus belli ad Cyzicenorum moenia</td><td></td></tr><tr><td>constitisset eamque urbem sibi Mithridates Asiae ianuam</td><td></td></tr><tr><td>fore putasset qua effracta et revolsa tota pateret provincia,</td><td></td></tr><tr><td>perfecta a Lucullo haec sunt omnia ut urbs fidelissimorum</td><td>10</td></tr><tr><td>sociorum defenderetur et omnes copiae regis diuturnitate</td><td></td></tr><tr><td>obsessionis consumerentur. Quid? illam pugnam navalem</td><td></td></tr><tr><td>ad Tenedum, cum contento cursu acerrimis ducibus hostium</td><td></td></tr><tr><td>classis Italiam spe atque animis inflata peteret, mediocri</td><td></td></tr><tr><td>certamine et parva dimicatione commissam arbitraris?</td><td>15</td></tr><tr><td>Mitto proelia, praetereo oppugnationes oppidorum; expul-</td><td></td></tr><tr><td>sus regno tandem aliquando tantum tamen consilio atque au-</td><td></td></tr><tr><td>ctoritate valuit ut se rege Armeniorum adiuncto novis opibus</td><td></td></tr><tr><td>copiisque renovarit. Ac si mihi nunc de rebus gestis esset</td><td></td></tr><tr><td>nostri exercitus imperatorisque dicendum, plurima et ma-</td><td>20</td></tr><tr><td>xima proelia commemorare possem; sed non id agimus.</td><td></td></tr><tr><td>Hoc dico: Si bellum hoc, si hic hostis, si ille rex conte-</td><td>34.1</td></tr><tr><td>mnendus fuisset, neque tanta cura senatus et populus Roma-</td><td></td></tr><tr><td>nus suscipiendum putasset neque tot annos gessisset neque</td><td></td></tr><tr><td>tanta gloria L. &lt;Lucullus&gt;, neque vero eius belli conficiendum</td><td></td></tr><tr><td>exitum tanto studio populus Romanus ad Cn. Pompeium </td><td>5</td></tr><tr><td>detulisset. Cuius ex omnibus pugnis, quae sunt innumera-</td><td></td></tr><tr><td>biles, vel acerrima mihi videtur illa quae cum rege commissa</td><td></td></tr><tr><td>est et summa contentione pugnata. Qua ex pugna cum se</td><td></td></tr><tr><td>ille eripuisset et Bosphorum confugisset quo exercitus adire</td><td></td></tr><tr><td>non posset, etiam in extrema fortuna et fuga nomen tamen</td><td>10</td></tr><tr><td>retinuit regium. Itaque ipse Pompeius regno possesso ex</td><td></td></tr><tr><td>omnibus oris ac notis sedibus hoste pulso tamen tantum in</td><td></td></tr><tr><td>unius anima posuit ut, cum ipse omnia quae tenuerat, adie-</td><td></td></tr><tr><td>rat, sperarat, victoria possideret, tamen non ante quam illum</td><td></td></tr><tr><td>vita expulit bellum confectum iudicarit. Hunc tu hostem,</td><td>15</td></tr><tr><td>Cato, contemnis quocum per tot annos tot proeliis tot impera-</td><td></td></tr><tr><td>tores bella gesserunt, cuius expulsi et eiecti vita tanti aesti-</td><td></td></tr><tr><td>mata est ut morte eius nuntiata denique bellum confectum</td><td></td></tr><tr><td>arbitrarentur? Hoc igitur in bello L. Murenam legatum</td><td></td></tr><tr><td>fortissimi animi, summi consili, maximi laboris cognitum</td><td>20</td></tr><tr><td>esse defendimus, et hanc eius operam non minus ad consu-</td><td></td></tr><tr><td>latum adipiscendum quam hanc nostram forensem industriam</td><td></td></tr><tr><td>dignitatis habuisse. </td><td></td></tr>
        </table>