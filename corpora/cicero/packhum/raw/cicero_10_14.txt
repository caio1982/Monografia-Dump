<table>
          <script>targetHit=0;</script>
          <tr><td>  Nam ut primum Oppianicus ex eo quod Scamander reus</td><td>66.8</td></tr><tr><td>erat factus quid sibi impenderet coepit suspicari, statim se</td><td></td></tr><tr><td>ad hominis egentis, audacis, in iudiciis corrumpendis exer-</td><td>10</td></tr><tr><td>citati, tum autem iudicis, Staieni familiaritatem applicavit.</td><td></td></tr><tr><td>Ac primum Scamandro reo tantum donis muneribusque</td><td></td></tr><tr><td>perfecerat ut eo fautore uteretur cupidiore quam fides</td><td></td></tr><tr><td>iudicis postulabat. Post autem cum esset Scamander unius</td><td>67.1</td></tr><tr><td>Staieni sententia absolutus, patronus autem Scamandri ne</td><td></td></tr><tr><td>sua quidem sententia liberatus, acrioribus saluti suae remediis</td><td></td></tr><tr><td>subveniendum putavit. Tum ab Staieno, sicut ab homine</td><td></td></tr><tr><td>ad excogitandum acutissimo, ad audendum impudentissimo, </td><td>5</td></tr><tr><td>ad efficiendum acerrimo—haec enim ille et aliqua ex parte</td><td></td></tr><tr><td>habebat et maiore ex parte se habere simulabat—auxilium</td><td></td></tr><tr><td>capiti ac fortunis suis petere coepit. Iam hoc non ignoratis,</td><td></td></tr><tr><td>iudices, ut etiam bestiae fame monitae plerumque ad eum</td><td></td></tr><tr><td>locum ubi pastae sunt aliquando revertantur. Staienus ille</td><td>68.1</td></tr><tr><td>biennio ante cum causam bonorum Safini Atellae recepisset,</td><td></td></tr><tr><td>sescentis milibus nummum se iudicium corrupturum esse</td><td></td></tr><tr><td>dixerat. Quae cum accepisset a pupillo, suppressit iudicio-</td><td></td></tr><tr><td>que facto nec Safinio nec bonorum emptoribus reddidit.</td><td>5</td></tr><tr><td>Quam cum pecuniam profudisset et sibi nihil non modo ad</td><td></td></tr><tr><td>cupiditates suas sed ne ad necessitatem quidem reliquisset,</td><td></td></tr><tr><td>statuit ad easdem esse sibi praedas ac suppressiones iudi-</td><td></td></tr><tr><td>cialis revertendum. Itaque cum Oppianicum iam perditum</td><td></td></tr><tr><td>et duobus iugulatum praeiudiciis videret, promissis suis eum</td><td>10</td></tr><tr><td>excitavit abiectum et simul saluti desperare vetuit. Op-</td><td></td></tr><tr><td>pianicus autem orare hominem coepit ut sibi rationem osten-</td><td></td></tr><tr><td>deret iudici corrumpendi. Ille autem, quem ad modum ex</td><td>69.1</td></tr><tr><td>ipso Oppianico postea est auditum, negavit quemquam esse</td><td></td></tr><tr><td>in civitate praeter se qui id efficere posset. Sed primo</td><td></td></tr><tr><td>gravari coepit, quod aedilitatem se petere cum hominibus</td><td></td></tr><tr><td>nobilissimis et invidiam atque offensionem timere dicebat.</td><td>5</td></tr><tr><td>Post exoratus initio permagnam pecuniam poposcit, deinde</td><td></td></tr><tr><td>ad id pervenit quod confici potuit; HS <span class="caps"><span class="ovl">dcxl</span></span><span class="ovl"></span> deferri ad</td><td></td></tr><tr><td>se domum iussit. Quae pecunia simul atque ad eum delata</td><td></td></tr><tr><td>est, homo impurissimus statim coepit in eius modi mente et</td><td></td></tr><tr><td>cogitatione versari, nihil esse suis rationibus utilius quam</td><td>10</td></tr><tr><td>Oppianicum condemnari; illo absoluto pecuniam illam aut</td><td></td></tr><tr><td>iudicibus dispertiendam aut ipsi esse reddendam; damnato</td><td></td></tr><tr><td>repetiturum esse neminem. Itaque rem excogitat singu- </td><td>70.1</td></tr><tr><td>larem. Atque haec, iudices, quae vera dicuntur a nobis</td><td></td></tr><tr><td>facilius credetis, si cum animis vestris longo intervallo</td><td></td></tr><tr><td>recordari C. Staieni vitam et naturam volueritis; nam</td><td></td></tr><tr><td>perinde ut opinio est de cuiusque moribus, ita quid ab eo</td><td>5</td></tr><tr><td>factum aut non factum sit existimari potest. Cum esset</td><td></td></tr><tr><td>egens, sumptuosus, audax, callidus, perfidiosus, et cum domi</td><td></td></tr><tr><td>suae miserrimus in locis inanissimis tantum nummorum</td><td></td></tr><tr><td>positum videret, ad omnem malitiam et fraudem versare</td><td></td></tr><tr><td>mentem suam coepit. 'Ego dem iudicibus? mihi ipsi</td><td>10</td></tr><tr><td>igitur praeter periculum et infamiam quid quaeretur? Nihil</td><td></td></tr><tr><td>excogitem quam ob rem Oppianicum damnari necesse sit?</td><td></td></tr><tr><td>Quid tandem?—nihil enim est quod non fieri possit—si</td><td></td></tr><tr><td>quis eum forte casus ex periculo eripuerit, nonne redden-</td><td></td></tr><tr><td>dum est? Praecipitantem igitur impellamus' inquit 'et</td><td>15</td></tr><tr><td>perditum prosternamus.' Capit hoc consili ut pecuniam</td><td>71.1</td></tr><tr><td>quibusdam iudicibus levissimis polliceatur, deinde eam</td><td></td></tr><tr><td>postea supprimat ut, quoniam gravis homines sua sponte</td><td></td></tr><tr><td>severe iudicaturos putabat, eos qui leviores erant destitutione</td><td></td></tr><tr><td>iratos Oppianico redderet. Itaque, ut erat semper prae-</td><td>5</td></tr><tr><td>posterus atque perversus, initium facit a Bulbo et eum, quod</td><td></td></tr><tr><td>iam diu nihil quaesierat, tristem atque oscitantem leviter</td><td></td></tr><tr><td>impellit. 'Quid tu?' inquit 'ecquid me adiuvas, Bulbe,</td><td></td></tr><tr><td>ne gratiis rei publicae serviamus?' Ille vero simul atque</td><td></td></tr><tr><td>hoc audivit 'ne gratiis': 'Quo voles' inquit 'sequar; sed</td><td>10</td></tr><tr><td>quid adfers?' Tum ei quadraginta milia, si esset absolutus</td><td></td></tr><tr><td>Oppianicus, pollicetur et eum ut ceteros appellet quibuscum</td><td></td></tr><tr><td>loqui consuesset rogat atque etiam ipse conditor totius </td><td></td></tr><tr><td>negoti Guttam aspergit huic Bulbo. Itaque minime amarus</td><td>72.1</td></tr><tr><td>eis visus est qui aliquid ex eius sermone speculae degu-</td><td></td></tr><tr><td>starant. Vnus et alter dies intercesserat cum res parum</td><td></td></tr><tr><td>certa videbatur; sequester et confirmator pecuniae deside-</td><td></td></tr><tr><td>rabatur. Tum appellat hilari voltu hominem Bulbus ut</td><td>5</td></tr><tr><td>blandissime potest: 'Quid tu' inquit 'Paete?'—hoc enim</td><td></td></tr><tr><td>sibi Staienus cognomen ex imaginibus Aeliorum delegerat ne,</td><td></td></tr><tr><td>si se Ligurem fecisset, nationis magis suae quam generis uti</td><td></td></tr><tr><td>cognomine videretur—'qua de re mecum locutus es, quae-</td><td></td></tr><tr><td>runt a me ubi sit pecunia.' Hic ille planus improbissimus</td><td>10</td></tr><tr><td>quaestu iudiciario pastus, qui illi pecuniae quam condi-</td><td></td></tr><tr><td>derat spe iam atque animo incubaret, contrahit frontem—</td><td></td></tr><tr><td>recordamini faciem atque illos eius fictos simulatosque</td><td></td></tr><tr><td>voltus—et, qui esset totus ex fraude et mendacio factus</td><td></td></tr><tr><td>quique ea vitia quae ab natura habebat etiam studio atque</td><td>15</td></tr><tr><td>artificio quodam malitiae condivisset, pulchre adseverat sese</td><td></td></tr><tr><td>ab Oppianico destitutum atque hoc addit testimoni, sua</td><td></td></tr><tr><td>illum sententia, cum palam omnes laturi essent, condem-</td><td></td></tr><tr><td>natum iri. </td><td></td></tr>
        </table>