<table>
          <script>targetHit=0;</script>
          <tr><td>  Tum ille: ego vero et exspectabo ea quae polliceris,</td><td>17.1</td></tr><tr><td>nec exigam nisi tuo commodo et erunt mihi pergrata, si</td><td></td></tr><tr><td>solveris. </td><td></td></tr><tr><td>  Mihi quoque, inquit Brutus, [et] exspectanda sunt ea</td><td></td></tr><tr><td>quae Attico polliceris, etsi fortasse ego a te huius volun-</td><td>5</td></tr><tr><td>tarius procurator petam, quod ipse, cui debes, incommodo</td><td></td></tr><tr><td>exacturum negat. </td><td></td></tr><tr><td>  At vero, inquam, tibi ego, Brute, non solvam, nisi</td><td>18.1</td></tr><tr><td>prius a te cavero amplius eo nomine neminem, cuius</td><td></td></tr><tr><td>petitio sit, petiturum. </td><td></td></tr><tr><td>  Non mehercule, inquit, tibi repromittere istuc quidem</td><td></td></tr><tr><td>ausim. nam hunc, qui negat, video flagitatorem non illum</td><td>5</td></tr><tr><td>quidem tibi molestum, sed adsiduum tamen et acrem fore. </td><td></td></tr><tr><td>  Tum Pomponius: ego vero, inquit, Brutum nihil men-</td><td></td></tr><tr><td>tiri puto. videor enim iam te ausurus esse appellare, </td><td></td></tr><tr><td>quoniam longo intervallo modo primum animadverti</td><td></td></tr><tr><td>paulo te hilariorem. itaque quoniam hic quod mihi debere-</td><td>19.1</td></tr><tr><td>tur se exacturum professus est, quod huic debes, ego a te</td><td></td></tr><tr><td>peto. </td><td></td></tr><tr><td>  Quidnam id? inquam. </td><td></td></tr><tr><td>  Ut scribas, inquit, aliquid; iam pridem enim con-</td><td>5</td></tr><tr><td>ticuerunt tuae litterae. nam ut illos de re publica libros</td><td></td></tr><tr><td>edidisti, nihil a te sane postea accepimus: eisque nosmet</td><td></td></tr><tr><td>ipsi ad rerum nostrarum memoriam comprehendendam</td><td></td></tr><tr><td>impulsi atque incensi sumus. sed illa, cum poteris; atque</td><td></td></tr><tr><td>ut possis, rogo. nunc vero, inquit, si es animo vacuo,</td><td>20.1</td></tr><tr><td>expone nobis quod quaerimus. </td><td></td></tr><tr><td>  Quidnam est id? inquam. </td><td></td></tr><tr><td>  Quod mihi nuper in Tusculano inchoavisti de oratoribus:</td><td></td></tr><tr><td>quando esse coepissent, qui etiam et quales fuissent.</td><td>5</td></tr><tr><td>quem ego sermonem cum ad Brutum tuum vel nostrum</td><td></td></tr><tr><td>potius detulissem, magnopere hic audire se velle dixit.</td><td></td></tr><tr><td>itaque hunc elegimus diem, cum te sciremus esse vacuum.</td><td></td></tr><tr><td>quare, si tibi est commodum, ede illa quae coeperas et</td><td></td></tr><tr><td>Bruto et mihi. </td><td>10</td></tr>
        </table>