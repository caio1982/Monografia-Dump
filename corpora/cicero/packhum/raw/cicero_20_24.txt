<table>
          <script>targetHit=0;</script>
          <tr><td>  At videte quanta sit vis huius Papiriae legis in re tali, non</td><td>130.1</td></tr><tr><td>qualem tu adfers sceleris plenam et furoris. Q. Marcius</td><td></td></tr><tr><td>censor signum Concordiae fecerat idque in publico conlo-</td><td></td></tr><tr><td>carat. Hoc signum C. Cassius censor cum in curiam trans-</td><td></td></tr><tr><td>tulisset, conlegium vestrum consuluit num quid esse causae</td><td>5</td></tr><tr><td>videretur quin id signum curiamque Concordiae dedicaret.</td><td></td></tr><tr><td>Quaeso, pontifices, et hominem cum homine et tempus cum</td><td></td></tr><tr><td>tempore et rem cum re comparate. Ille erat summa mode-</td><td></td></tr><tr><td>stia et gravitate censor: hic tribunus plebis scelere et audacia</td><td></td></tr><tr><td>singulari. Tempus illud erat tranquillum et in libertate</td><td>10</td></tr><tr><td>populi et gubernatione positum senatus: tuum porro tem-</td><td></td></tr><tr><td>pus libertate populi Romani oppressa, senatus auctoritate</td><td></td></tr><tr><td>deleta. Res illa plena iustitiae, sapientiae, dignitatis (censor</td><td>131.1</td></tr><tr><td>enim, penes quem maiores nostri, id quod tu sustulisti, iudi-</td><td></td></tr><tr><td>cium senatus de dignitate esse voluerunt, Concordiae signum</td><td></td></tr><tr><td>volebat in curia curiamque ei deae dedicare), praeclara volun- </td><td></td></tr><tr><td>tas atque omni laude digna; praescribere enim se arbitra-</td><td>5</td></tr><tr><td>batur ut sine studiis dissensionis sententiae dicerentur, si</td><td></td></tr><tr><td>sedem ipsam ac templum publici consili religione Concor-</td><td></td></tr><tr><td>diae devinxisset. Tu cum ferro, cum metu, cum edictis,</td><td></td></tr><tr><td>cum privilegiis, cum praesentibus copiis perditorum, absentis</td><td></td></tr><tr><td>exercitus terrore et minis, consulum societate et nefario foe-</td><td>10</td></tr><tr><td>dere servitute oppressam civitatem teneres, Libertatis signum</td><td></td></tr><tr><td>posuisti magis ad ludibrium impudentiae quam ad simula-</td><td></td></tr><tr><td>tionem religionis. Ille in curia quae poterat sine cuiusquam</td><td></td></tr><tr><td>incommodo dedicari, tu in civis optime de re publica meriti</td><td></td></tr><tr><td>cruore ac paene ossibus simulacrum non libertatis publicae,</td><td>15</td></tr><tr><td>sed licentiae conlocasti. Atque ille tamen ad conlegium rettu-</td><td>132.1</td></tr><tr><td>lit, tu ad quem rettulisti? Si quid deliberares, si quid tibi</td><td></td></tr><tr><td>aut piandum aut instituendum fuisset religione domestica,</td><td></td></tr><tr><td>tamen instituto ceterorum vetere ad pontificem detulisses:</td><td></td></tr><tr><td>novum delubrum cum in urbis clarissimo loco nefando quo-</td><td>5</td></tr><tr><td>dam atque inaudito instituto inchoares, referendum ad sacer-</td><td></td></tr><tr><td>dotes publicos non putasti? At si conlegium pontificum</td><td></td></tr><tr><td>adhibendum non videbatur, nemone horum tibi idoneus</td><td></td></tr><tr><td>visus est, qui aetate honore auctoritate antecellunt, cum quo</td><td></td></tr><tr><td>&lt;de&gt; dedicatione communicares? Quorum quidem tu non</td><td>10</td></tr><tr><td>contempsisti sed pertimuisti dignitatem. An tu auderes</td><td></td></tr><tr><td>quaerere ex P. Servilio aut ex M. Lucullo, quorum ego con-</td><td></td></tr><tr><td>silio atque auctoritate rem publicam consul ex vestris mani-</td><td></td></tr><tr><td>bus ac faucibus eripui, quibusnam verbis aut quo ritu—</td><td></td></tr><tr><td>primum hoc dico—civis domum consecrares, deinde civis</td><td>15</td></tr><tr><td>eius cui princeps senatus, tum autem ordines omnes, deinde</td><td></td></tr><tr><td>Italia tota, post cunctae gentes testimonium huius urbis at- </td><td></td></tr><tr><td>que imperi conservati dedissent? Quid diceres, o nefanda</td><td>133.1</td></tr><tr><td>et perniciosa labes civitatis? 'Ades, Luculle, ades Servili,</td><td></td></tr><tr><td>dum dedico domum Ciceronis, ut mihi praeeatis postemque</td><td></td></tr><tr><td>teneatis!' Es tu quidem cum audacia tum impudentia</td><td></td></tr><tr><td>singulari, sed tibi tamen oculi, vultus, verba cecidissent, cum</td><td>5</td></tr><tr><td>te viri, qui sua dignitate personam populi &lt;Romani&gt; atque</td><td></td></tr><tr><td>auctoritatem imperi sustinerent, verbis gravissimis proter-</td><td></td></tr><tr><td>ruissent, neque sibi fas esse dixissent furori interesse tuo</td><td></td></tr><tr><td>atque in patriae parricidio exsultare. Quae cum videres,</td><td>134.1</td></tr><tr><td>tum te ad tuum adfinem non delectum a te, sed relictum</td><td></td></tr><tr><td>a ceteris contulisti. Quem ego tamen credo, si est ortus ab</td><td></td></tr><tr><td>illis quos memoriae proditum est ab ipso Hercule perfuncto</td><td></td></tr><tr><td>iam laboribus sacra didicisse, in viri fortis aerumnis non ita</td><td>5</td></tr><tr><td>crudelem fuisse ut in vivi etiam et spirantis capite bustum</td><td></td></tr><tr><td>suis manibus imponeret; qui aut nihil dixit nec fecit omnino,</td><td></td></tr><tr><td>poenamque hanc maternae temeritatis tulit ut mutam in</td><td></td></tr><tr><td>delicto personam nomenque praeberet, aut, si dixit aliquid</td><td></td></tr><tr><td>verbis haesitantibus postemque tremebunda manu tetigit,</td><td>10</td></tr><tr><td>certe nihil rite, nihil caste, nihil more institutoque perfecit.</td><td></td></tr><tr><td>Viderat ille Murenam, vitricum suum, consulem designatum,</td><td></td></tr><tr><td>ad me consulem cum Allobrogibus communis exiti indicia</td><td></td></tr><tr><td>adferre, audierat ex illo se a me bis salutem accepisse,</td><td></td></tr><tr><td>separatim semel, iterum cum universis. Qua re quis est qui</td><td>135.1</td></tr><tr><td>existimare possit huic novo pontifici, primam hanc post</td><td></td></tr><tr><td>sacerdotium initum religionem instituenti vocemque mit-</td><td></td></tr><tr><td>tenti, non et linguam obmutuisse et manum obtorpuisse et</td><td></td></tr><tr><td>mentem debilitatam metu concidisse, praesertim cum ex</td><td>5</td></tr><tr><td>conlegio tanto non regem, non flaminem, non pontificem </td><td></td></tr><tr><td>videret, fierique particeps invitus alieni sceleris cogeretur, et</td><td></td></tr><tr><td>gravissimas poenas adfinitatis impurissimae sustineret? </td><td></td></tr>
        </table>