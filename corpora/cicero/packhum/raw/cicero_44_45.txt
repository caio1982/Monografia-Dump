<table>
          <script>targetHit=0;</script>
          <tr><td>  <span class="caps">Atticvs</span> Quid? Si nos tacemus, locus ipse te</td><td>3.47.12</td></tr><tr><td>non admonet, quid tibi sit deinde dicendum? </td><td></td></tr><tr><td>  <span class="caps">Marcvs</span> Mihine? De iudiciis arbitror, Pom-</td><td></td></tr><tr><td>poni; id est enim iunctum magistratibus. </td><td>15</td></tr><tr><td>  <span class="caps">Atticvs</span> Quid? De iure populi Romani,</td><td>48.1</td></tr><tr><td>quem ad modum instituisti, dicendum nihil putas? </td><td></td></tr><tr><td>  <span class="caps">Marcvs</span> Quid tandem hoc loco est quod requi-</td><td></td></tr><tr><td>ras? </td><td></td></tr><tr><td>  <span class="caps">Atticvs</span> Egone? Quod ignorari ab iis qui in re</td><td>5</td></tr><tr><td>publica uersantur turpissimum puto. Nam, ut modo a</td><td></td></tr><tr><td>te dictum est, leges a librariis &lt;exigi&gt;, sic animaduerto</td><td></td></tr><tr><td>&lt;ple&gt;rosque in magistratibus ignoratione iuris sui tan-</td><td></td></tr><tr><td>tum sapere quantum apparitores uelint. Quam ob</td><td></td></tr><tr><td>rem si de sacrorum alienatione dicendum putasti,</td><td>10</td></tr><tr><td>quom de religione leges proposueras, faciendum tibi</td><td></td></tr><tr><td>est ut magistratibus lege constitutis de potestatum</td><td></td></tr><tr><td>iure disputes. </td><td></td></tr><tr><td>  <span class="caps">Marcvs</span> Faciam breuiter, si consequi po- </td><td>49.1</td></tr><tr><td>tuero. Nam pluribus uerbis scripsit ad patrem tuum</td><td></td></tr><tr><td>M. Iunius sodalis, perite meo quidem iudicio et dili-</td><td></td></tr><tr><td>genter. Nos a&lt;u&gt;t&lt;em&gt; de iure nat&lt;ur&gt;ae cogitare per nos</td><td></td></tr><tr><td>atque dicere debemus, de iure populi Romani, quae</td><td>5</td></tr><tr><td>relicta sunt et tradita. </td><td></td></tr><tr><td>  <span class="caps">Atticvs</span> Sic prorsum censeo, et id ipsum quod</td><td></td></tr><tr><td>dicis, exspecto. </td><td></td></tr>
        </table>