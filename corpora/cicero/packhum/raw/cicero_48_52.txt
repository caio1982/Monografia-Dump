<table>
          <script>targetHit=0;</script>
          <tr><td>  Sed ut ad propositum—de dolore enim cum dicere-</td><td>2.104.1</td></tr><tr><td>mus, ad istam epistulam delati sumus—, nunc totum</td><td></td></tr><tr><td>illud concludi sic licet: qui in summo malo est, is tum,</td><td></td></tr><tr><td>cum in eo est, non est beatus; sapiens autem semper</td><td></td></tr><tr><td>beatus est et est aliquando in dolore; non est igitur</td><td>5</td></tr><tr><td>summum malum dolor. </td><td></td></tr><tr><td>  Iam illud quale tandem est, bona praeterita non ef-</td><td></td></tr><tr><td>fluere sapienti, mala meminisse non oportere? primum</td><td></td></tr><tr><td>in nostrane potestate est, quid meminerimus? Themi-</td><td></td></tr><tr><td>stocles quidem, cum ei Simonides an quis alius artem</td><td>10</td></tr><tr><td>memoriae polliceretur, 'Oblivionis', inquit, 'mallem. Nam</td><td></td></tr><tr><td>memini etiam quae nolo, oblivisci non possum quae</td><td></td></tr><tr><td>volo.' Magno hic ingenio, sed res se tamen sic habet,</td><td>105.1</td></tr><tr><td>ut nimis imperiosi philosophi sit vetare meminisse. vide</td><td></td></tr><tr><td>ne ista sint Manliana vestra aut maiora etiam, si im-</td><td></td></tr><tr><td>peres quod facere non possim. quid, si etiam iucunda</td><td></td></tr><tr><td>memoria est praeteritorum malorum? ut proverbia non </td><td>5</td></tr><tr><td>nulla veriora sint quam vestra dogmata. vulgo enim</td><td></td></tr><tr><td>dicitur: 'Iucundi acti labores', nec male Euripides—</td><td></td></tr><tr><td>concludam, si potero, Latine; Graecum enim hunc ver-</td><td></td></tr><tr><td>sum nostis omnes—: 'Suavís laborum est praeteritorum</td><td></td></tr><tr><td>mémoria.' Sed ad bona praeterita redeamus. quae si</td><td>10</td></tr><tr><td>a vobis talia dicerentur, qualibus Caius Marius uti po-</td><td></td></tr><tr><td>terat, ut expulsus, egens, in palude demersus tropaeo-</td><td></td></tr><tr><td>rum recordatione levaret dolorem suum, audirem et plane</td><td></td></tr><tr><td>probarem. nec enim absolvi beata vita sapientis neque</td><td></td></tr><tr><td>ad exitum perduci poterit, si prima quaeque bene ab</td><td>15</td></tr><tr><td>eo consulta atque facta ipsius oblivione obruentur. sed</td><td>106.1</td></tr><tr><td>vobis voluptatum perceptarum recordatio vitam beatam</td><td></td></tr><tr><td>facit, et quidem corpore perceptarum. nam si quae sunt</td><td></td></tr><tr><td>aliae, falsum est omnis animi voluptates esse e corporis</td><td></td></tr><tr><td>societate. corporis autem voluptas si etiam praeterita</td><td>5</td></tr><tr><td>delectat, non intellego, cur Aristoteles Sardanapalli epi-</td><td></td></tr><tr><td>gramma tantopere derideat, in quo ille rex Syriae glo-</td><td></td></tr><tr><td>rietur se omnis secum libidinum voluptates abstulisse.</td><td></td></tr><tr><td>Quod enim ne vivus quidem, inquit, diutius sen-</td><td></td></tr><tr><td>tire poterat, quam dum fruebatur, quo modo</td><td>10</td></tr><tr><td>id potuit mortuo permanere? effluit igitur voluptas</td><td></td></tr><tr><td>corporis et prima quaeque avolat saepiusque relin-</td><td></td></tr><tr><td>quit causam paenitendi quam recordandi. itaque bea-</td><td></td></tr><tr><td>tior Africanus cum patria illo modo loquens: 'Desine,</td><td></td></tr><tr><td>Roma, tuos hostes' reliquaque praeclare: 'Nam tibi </td><td>15</td></tr><tr><td>moenimenta mei peperere labores.' Laboribus hic prae-</td><td></td></tr><tr><td>teritis gaudet, tu iubes voluptatibus, et hic se ad ea</td><td></td></tr><tr><td>revocat, e quibus nihil umquam rettulerit ad corpus,</td><td></td></tr><tr><td>tu totus haeres in corpore. </td><td></td></tr>
        </table>