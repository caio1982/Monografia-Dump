<table>
          <script>targetHit=0;</script>
          <tr><td>  Hanc ego cum teneam sententiam, quid est cur ve-</td><td>1.34.1</td></tr><tr><td>rear, ne ad eam non possim accommodare Torquatos</td><td></td></tr><tr><td>nostros? quos tu paulo ante cum memoriter, tum etiam</td><td></td></tr><tr><td>erga nos amice et benivole collegisti, nec me tamen</td><td></td></tr><tr><td>laudandis maioribus meis corrupisti nec segniorem ad</td><td>5</td></tr><tr><td>respondendum reddidisti. quorum facta quem ad mo-</td><td></td></tr><tr><td>dum, quaeso, interpretaris? sicine eos censes aut in</td><td></td></tr><tr><td>armatum hostem impetum fecisse aut in liberos atque</td><td></td></tr><tr><td>in sanguinem suum tam crudelis fuisse, nihil ut de utili-</td><td></td></tr><tr><td>tatibus, nihil ut de commodis suis cogitarent? at id ne</td><td>10</td></tr><tr><td>ferae quidem faciunt, ut ita ruant itaque turbent, ut </td><td></td></tr><tr><td>earum motus et impetus quo pertineant non intellega-</td><td></td></tr><tr><td>mus, tu tam egregios viros censes tantas res gessisse</td><td></td></tr><tr><td>sine causa? quae fuerit causa, mox videro; interea hoc</td><td>35.1</td></tr><tr><td>tenebo, si ob aliquam causam ista, quae sine dubio</td><td></td></tr><tr><td>praeclara sunt, fecerint, virtutem iis per se ipsam cau-</td><td></td></tr><tr><td>sam non fuisse.—Torquem detraxit hosti.—Et qui-</td><td></td></tr><tr><td>dem se texit, ne interiret.—At magnum periculum</td><td>5</td></tr><tr><td>adiit.—In oculis quidem exercitus.—Quid ex eo est</td><td></td></tr><tr><td>consecutus?—Laudem et caritatem, quae sunt vitae</td><td></td></tr><tr><td>sine metu degendae praesidia firmissima.—Filium</td><td></td></tr><tr><td>morte multavit.—Si sine causa, nollem me ab eo or-</td><td></td></tr><tr><td>tum, tam inportuno tamque crudeli; sin, ut dolore suo</td><td>10</td></tr><tr><td>sanciret militaris imperii disciplinam exercitumque in</td><td></td></tr><tr><td>gravissimo bello animadversionis metu contineret, sa-</td><td></td></tr><tr><td>luti prospexit civium, qua intellegebat contineri suam.</td><td></td></tr><tr><td>atque haec ratio late patet. in quo enim maxime con-</td><td>36.1</td></tr><tr><td>suevit iactare vestra se oratio, tua praesertim, qui stu-</td><td></td></tr><tr><td>diose antiqua persequeris, claris et fortibus viris com-</td><td></td></tr><tr><td>memorandis eorumque factis non emolumento aliquo,</td><td></td></tr><tr><td>sed ipsius honestatis decore laudandis, id totum ever-</td><td>5</td></tr><tr><td>titur eo delectu rerum, quem modo dixi, constituto, ut</td><td></td></tr><tr><td>aut voluptates omittantur maiorum voluptatum adipi-</td><td></td></tr><tr><td>scendarum causa aut dolores suscipiantur maiorum do-</td><td></td></tr><tr><td>lorum effugiendorum gratia. </td><td></td></tr>
        </table>