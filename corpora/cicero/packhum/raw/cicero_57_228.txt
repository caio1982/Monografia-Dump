<table>
          <script>targetHit=0;</script>
          <tr class="title first  date"><td>inter Non<span class="snum">.</span> et Id<span class="snum">.</span> Ian<span class="snum">.(?)</span> <span class="snum">48</span> in Epiro</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Accepi a te signatum libellum quem Anteros attulerat; ex quo</td><td>11.1.1.1</td></tr><tr><td>nihil scire potui de nostris domesticis rebus. de quibus acerbis-</td><td></td></tr><tr><td>sime adflictor quod qui eas dispensavit neque adest istic neque</td><td></td></tr><tr><td>ubi terrarum sit scio. omnem autem spem habeo existimationis</td><td></td></tr><tr><td>privatarumque rerum in tua erga me mihi perspectissima bene-</td><td>5</td></tr><tr><td>volentia. quam si his temporibus miseris et extremis praestiteris,</td><td></td></tr><tr><td>haec pericula quae mihi communia sunt cum ceteris fortius</td><td></td></tr><tr><td>feram; idque ut facias te obtestor atque obsecro. </td><td></td></tr><tr><td>  Ego in cistophoro in Asia habeo ad sestertium bis et viciens.</td><td>2.1</td></tr><tr><td>huius pecuniae permutatione fidem nostram facile tuebere,</td><td></td></tr><tr><td>quam quidem ego nisi expeditam relinquere me putassem</td><td></td></tr><tr><td>credens ei cui tu scis iam pridem nimium me credere, com-</td><td></td></tr><tr><td>moratus essem paulisper nec domesticas res impeditas reliquis-</td><td>5</td></tr><tr><td>sem; ob eamque causam serius ad te scribo quod sero intellexi</td><td></td></tr><tr><td>quid timendum esset. te etiam atque etiam oro ut me totum</td><td></td></tr><tr><td>tuendum suscipias, ut, si ii salvi erunt quibuscum sum, una cum</td><td></td></tr><tr><td>iis possim incolumis esse salutemque meam benevolentiae tuae</td><td></td></tr><tr><td>acceptam referre.</td><td>10</td></tr>
        </table>