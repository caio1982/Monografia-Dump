<table>
          <script>targetHit=0;</script>
          <tr><td>  Nam quod ius civile, Crasse, tam vehementer amplexus</td><td>1.234.1</td></tr><tr><td>es, video quid egeris; tum, cum dicebas, videbam; primum</td><td></td></tr><tr><td>Scaevolae te dedisti, quem omnes amare meritissimo pro</td><td></td></tr><tr><td>eius eximia suavitate debemus; cuius artem cum indotatam</td><td></td></tr><tr><td>esse et incomptam videres, verborum eam dote locupletasti</td><td>5</td></tr><tr><td>et ornasti; deinde quod in ea tu plus operae laborisque</td><td></td></tr><tr><td>consumpseras, cum eius studi tibi et hortator et magister</td><td></td></tr><tr><td>esset domi, veritus es, nisi istam artem oratione exaggerasses,</td><td></td></tr><tr><td>ne operam perdidisses. Sed ego ne cum ista quidem arte</td><td>235.1</td></tr><tr><td>pugno. Sit sane tanta quantam tu illam esse vis—etenim</td><td></td></tr><tr><td>sine controversia et magna est et late patet et ad multos</td><td></td></tr><tr><td>pertinet et summo in honore semper fuit et clarissimi cives</td><td></td></tr><tr><td>ei studio etiam hodie praesunt—sed vide, Crasse, ne dum </td><td>5</td></tr><tr><td>novo et alieno ornatu velis ornare iuris civilis scientiam, suo</td><td></td></tr><tr><td>quoque eam concesso et tradito spolies atque denudes.</td><td></td></tr><tr><td>Nam, si ita diceres, qui iuris consultus esset, esse eum</td><td>236.1</td></tr><tr><td>oratorem, itemque qui esset orator, iuris eundem esse con-</td><td></td></tr><tr><td>sultum, praeclaras duas artis constitueres atque inter se paris</td><td></td></tr><tr><td>et eiusdem socias dignitatis. Nunc vero iuris consultum</td><td></td></tr><tr><td>sine hac eloquentia, de qua quaerimus, fateris esse posse,</td><td>5</td></tr><tr><td>fuisseque plurimos; oratorem negas, nisi illam scientiam</td><td></td></tr><tr><td>adsumpserit, esse posse. Ita est tibi iuris consultus ipse per</td><td></td></tr><tr><td>se nihil nisi leguleius quidam cautus et acutus, praeco</td><td></td></tr><tr><td>actionum, cantor formularum, auceps syllabarum; sed quia</td><td></td></tr><tr><td>saepe utitur orator subsidio iuris in causis, idcirco istam</td><td>10</td></tr><tr><td>iuris scientiam eloquentiae tamquam ancillulam pedise-</td><td></td></tr><tr><td>quamque adiunxisti. </td><td></td></tr>
        </table>