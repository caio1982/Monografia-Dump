<table>
          <script>targetHit=0;</script>
          <tr class="title first  date"><td>iii Id<span class="snum">.</span> Mai<span class="snum">.(?)</span> <span class="snum">43</span> in castris</td><td></td></tr><tr class="title last  "><td>PLANCUS CICERONI</td><td></td></tr><tr><td>Puderet me inconstantiae mearum litterarum si non haec</td><td>10.21.1.1</td></tr><tr><td>ex aliena levitate penderent. omnia feci qua re Lepido</td><td></td></tr><tr><td>coniuncto ad rem publicam defendendam minore sollicitudine</td><td></td></tr><tr><td>vestra perditis resisterem. omnia ei et petenti recepi et ultro </td><td></td></tr><tr><td>pollicitus sum, scripsique tibi biduo ante confidere me bono</td><td>5</td></tr><tr><td>Lepido esse usurum communique consilio bellum admini-</td><td></td></tr><tr><td>straturum. credidi chirographis eius, adfirmationi praesentis</td><td></td></tr><tr><td>Laterensis, qui tum apud me erat reconciliaremque me</td><td></td></tr><tr><td>Lepido fidemque haberem orabat. non licuit diutius bene de</td><td></td></tr><tr><td>eo sperare. illud certe cavi et cavebo, ne mea credulitate rei</td><td>10</td></tr><tr><td>publicae summa fallatur. </td><td></td></tr><tr><td>  Cum Isaram flumen uno die ponte effecto exercitum</td><td>2.1</td></tr><tr><td>traduxissem pro magnitudine rei celeritatem adhibens, quod</td><td></td></tr><tr><td>petierat per litteras ipse ut maturarem venire, praesto mihi</td><td></td></tr><tr><td>fuit stator eius cum litteris, quibus ne venirem denuntiabat;</td><td></td></tr><tr><td>se posse per se conficere negotium; interea ad Isaram</td><td>5</td></tr><tr><td>exspectarem. indicabo temerarium meum consilium tibi:</td><td></td></tr><tr><td>nihilo minus ire decreram existimans eum socium gloriae</td><td></td></tr><tr><td>vitare. putabam posse me nec de laude ieiuni hominis</td><td></td></tr><tr><td>delibare quicquam et subesse tamen propinquis locis, ut, si</td><td></td></tr><tr><td>durius aliquid esset, succurrere celeriter possem. </td><td>10</td></tr><tr><td>  Ego non malus homo hoc suspicabar. at Laterensis, vir</td><td>3.1</td></tr><tr><td>sanctissimus, suo chirographo mittit mihi litteras nimis quam</td><td></td></tr><tr><td>desperans de se, de exercitu, de Lepidi fide querensque se</td><td></td></tr><tr><td>destitutum, in quibus aperte denuntiat videam ne fallar;</td><td></td></tr><tr><td>suam fidem solutam esse; rei publicae ne desim. exemplar</td><td>5</td></tr><tr><td>eius chirographi Titio misi. ipsa chirographa omnia, et &lt;ea&gt;</td><td></td></tr><tr><td>quibus credidi et ea quibus fidem non habendam putavi,</td><td></td></tr><tr><td>Laevo Cispio dabo perferenda, qui omnibus iis interfuit</td><td></td></tr><tr><td>rebus. </td><td></td></tr><tr><td>  Accessit eo ut milites eius, cum Lepidus contionaretur,</td><td>4.1</td></tr><tr><td>improbi per se, corrupti etiam per eos qui praesunt, Canidios</td><td></td></tr><tr><td>Rufrenosque et ceteros quos cum opus erit scietis, con-</td><td></td></tr><tr><td>clamarent viri boni pacem se velle neque esse cum ullis </td><td></td></tr><tr><td>pugnaturos, duobus iam consulibus singularibus occisis, tot</td><td>5</td></tr><tr><td>civibus [pro] patria&lt;e&gt; amissis, hostibus denique omnibus</td><td></td></tr><tr><td>iudicatis bonisque publicatis; neque hoc aut vindicarat</td><td></td></tr><tr><td>Lepidus aut sanarat. hoc me venire et duobus exercitibus</td><td>5.1</td></tr><tr><td>coniunctis obicere exercitum fidelissimum, auxilia maxima,</td><td></td></tr><tr><td>principes Galliae, provinciam cunctam summae dementiae</td><td></td></tr><tr><td>et temeritatis esse vidi, mihique, si ita oppressus essem remque</td><td></td></tr><tr><td>publicam mecum prodidissem, mortuo non modo honorem</td><td>5</td></tr><tr><td>sed misericordiam quoque defuturum. itaque rediturus</td><td></td></tr><tr><td>sum nec tanta munera perditis hominibus dari posse sinam. </td><td></td></tr><tr><td>  Ut exercitum locis habeam opportunis, provinciam tuear,</td><td>6.1</td></tr><tr><td>etiam si ille exercitus descierit, omniaque integra servem</td><td></td></tr><tr><td>dabo operam, quoad exercitus hoc summittatis parique</td><td></td></tr><tr><td>felicitate rem publicam hic vindicetis. nec depugnare, si</td><td></td></tr><tr><td>occasio tulerit, nec obsideri, si necesse fuerit, nec mori, si</td><td>5</td></tr><tr><td>casus inciderit, pro vobis paratior fuit quisquam. qua re</td><td></td></tr><tr><td>hortor te, mi Cicero, exercitum hoc traiciendum quam</td><td></td></tr><tr><td>primum cures et matures, prius quam hostes magis cor-</td><td></td></tr><tr><td>roborentur et nostri perturbentur. in quo si celeritas erit</td><td></td></tr><tr><td>adhibita, res publica in possessione victoriae deletis sceleratis</td><td>10</td></tr><tr><td>permanebit. </td><td></td></tr><tr><td>  Fac valeas meque diligas.</td><td></td></tr>
        </table>