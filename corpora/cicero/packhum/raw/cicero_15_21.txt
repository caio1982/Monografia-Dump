<table>
          <script>targetHit=0;</script>
          <tr><td>  Nihil video esse in hoc P. Sulla, iudices, odio dignum,</td><td>88.1</td></tr><tr><td>misericordia digna multa. Neque enim nunc propulsandae</td><td></td></tr><tr><td>calamitatis suae causa supplex ad vos, iudices, confugit, sed </td><td></td></tr><tr><td>ne qua generi ac nomini suo nota nefariae turpitudinis</td><td></td></tr><tr><td>inuratur. Nam ipse quidem, si erit vestro iudicio liberatus,</td><td>5</td></tr><tr><td>quae habet ornamenta, quae solacia reliquae vitae quibus</td><td></td></tr><tr><td>laetari ac perfrui possit? Domus erit, credo, exornata,</td><td></td></tr><tr><td>aperientur maiorum imagines, ipse ornatum ac vestitum</td><td></td></tr><tr><td>pristinum recuperabit. Omnia, iudices, haec amissa sunt,</td><td></td></tr><tr><td>omnia generis, nominis, honoris insignia atque ornamenta</td><td>10</td></tr><tr><td>unius iudici calamitate occiderunt. Sed ne exstinctor pa-</td><td></td></tr><tr><td>triae, ne proditor, ne hostis appelletur, ne hanc labem tanti</td><td></td></tr><tr><td>sceleris in familia relinquat, id laborat, id metuit, ne denique</td><td></td></tr><tr><td>hic miser coniurati et conscelerati et proditoris filius nomi-</td><td></td></tr><tr><td>netur; huic puero qui est ei vita sua multo carior metuit,</td><td>15</td></tr><tr><td>cui honoris integros fructus non sit traditurus, ne aeternam</td><td></td></tr><tr><td>memoriam dedecoris relinquat. Hic vos orat, iudices, par-</td><td>89.1</td></tr><tr><td>vus, ut se aliquando si non integra fortuna, at ut adflicta</td><td></td></tr><tr><td>patri suo gratulari sinatis. Huic misero notiora sunt itinera</td><td></td></tr><tr><td>iudiciorum et fori quam campi et disciplinarum. Non iam</td><td></td></tr><tr><td>de vita P. Sullae, iudices, sed de sepultura contenditur;</td><td>5</td></tr><tr><td>vita erepta est superiore iudicio, nunc ne corpus eiciatur</td><td></td></tr><tr><td>laboramus. Quid enim est huic reliqui quod eum in hac</td><td></td></tr><tr><td>vita teneat, aut quid est quam ob rem haec cuiquam vita</td><td></td></tr><tr><td>videatur? Nuper is homo fuit in civitate P. Sulla ut nemo</td><td></td></tr><tr><td>ei se neque honore neque gratia neque fortunis anteferret,</td><td>10</td></tr><tr><td>nunc spoliatus omni dignitate quae erepta sunt non repetit;</td><td></td></tr><tr><td>quod fortuna in malis reliqui fecit, ut cum parente, cum</td><td></td></tr><tr><td>liberis, cum fratre, cum his necessariis lugere suam calami-</td><td></td></tr><tr><td>tatem liceat, id sibi ne eripiatis vos, iudices, obtestatur. Te</td><td>90.1</td></tr><tr><td>ipsum iam, Torquate, expletum huius miseriis esse par erat</td><td></td></tr><tr><td>et, si nihil aliud Sullae nisi consulatum abstulissetis, tamen </td><td></td></tr><tr><td>eo vos contentos esse oportebat; honoris enim contentio</td><td></td></tr><tr><td>vos ad causam, non inimicitiae deduxerunt. Sed cum huic</td><td>5</td></tr><tr><td>omnia cum honore detracta sint, cum in hac fortuna miser-</td><td></td></tr><tr><td>rima ac luctuosissima destitutus sit, quid est quod expetas</td><td></td></tr><tr><td>amplius? Lucisne hanc usuram eripere vis plenam lacri-</td><td></td></tr><tr><td>marum atque maeroris, in qua cum maximo cruciatu ac</td><td></td></tr><tr><td>dolore retinetur? Libenter reddiderit adempta ignominia</td><td>10</td></tr><tr><td>foedissimi criminis. An vero inimicum ut expellas? cuius</td><td></td></tr><tr><td>ex miseriis, si esses crudelissimus, videndo fructum caperes</td><td></td></tr><tr><td>maiorem quam audiendo. O miserum et infelicem illum</td><td>91.1</td></tr><tr><td>diem quo consul omnibus centuriis P. Sulla renuntiatus est,</td><td></td></tr><tr><td>o falsam spem, o volucrem fortunam, o caecam cupiditatem,</td><td></td></tr><tr><td>o praeposteram gratulationem! Quam cito illa omnia ex</td><td></td></tr><tr><td>laetitia et voluptate ad luctum et lacrimas recciderunt, ut,</td><td>5</td></tr><tr><td>qui paulo ante consul designatus fuisset, repente nullum</td><td></td></tr><tr><td>vestigium retineret pristinae dignitatis! Quid enim erat</td><td></td></tr><tr><td>mali quod huic spoliato fama, honore, fortunis deesse vide-</td><td></td></tr><tr><td>retur? aut cui novae calamitati locus ullus relictus? Vrget</td><td></td></tr><tr><td>eadem fortuna quae coepit, repperit novum maerorem, non</td><td>10</td></tr><tr><td>patitur hominem calamitosum uno malo adflictum uno in</td><td></td></tr><tr><td>luctu perire. </td><td></td></tr>
        </table>