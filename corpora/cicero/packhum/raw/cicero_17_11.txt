<table>
          <script>targetHit=0;</script>
          <tr><td>  Caput est omnium Graecorum concitandorum, qui cum</td><td>42.1</td></tr><tr><td>accusatoribus sedet, Heraclides ille Temnites, homo ineptus</td><td></td></tr><tr><td>et loquax, sed, ut sibi videtur, ita doctus ut etiam magistrum</td><td></td></tr><tr><td>illorum se esse dicat. At, qui ita sit ambitiosus ut omnis</td><td></td></tr><tr><td>vos nosque cotidie persalutet, Temni usque ad illam aeta-</td><td>5</td></tr><tr><td>tem in senatum venire non potuit et, qui se artem dicendi</td><td></td></tr><tr><td>traditurum etiam ceteris profiteatur, ipse omnibus turpissi-</td><td></td></tr><tr><td>mis iudiciis victus est. Pari felicitate legatus una venit</td><td>43.1</td></tr><tr><td>Nicomedes, qui nec in senatum ulla condicione pervenire</td><td></td></tr><tr><td>potuit et furti et pro socio damnatus est. Nam princeps</td><td></td></tr><tr><td>legationis, Lysania, adeptus est ordinem senatorium, sed</td><td></td></tr><tr><td>cum rem publicam nimium amplecteretur, peculatus damna-</td><td>5</td></tr><tr><td>tus et bona et senatorium nomen amisit. Hi tres etiam</td><td></td></tr><tr><td>aerari nostri tabulas falsas esse voluerunt; nam servos</td><td></td></tr><tr><td>novem se professi sunt habere, cum omnino sine comite</td><td></td></tr><tr><td>venissent. Decreto scribendo primum video adfuisse Ly-</td><td></td></tr><tr><td>saniam, cuius fratris bona, quod populo non solvebat, prae-</td><td>10</td></tr><tr><td>tore Flacco publice venierunt. Praeterea Philippus est,</td><td></td></tr><tr><td>Lysaniae gener, et Hermobius, cuius frater Pollis item pecu-</td><td></td></tr><tr><td>niae publicae est condemnatus. Dicunt se Flacco et eis</td><td></td></tr><tr><td>qui simul essent drachmarum <span class="caps">cci</span>ↄↄ <span class="caps">i</span>ↄↄ dedisse. Cum</td><td>44.1</td></tr><tr><td>civitate mihi res est acerrima et conficientissima litterarum,</td><td></td></tr><tr><td>in qua nummus commoveri nullus potest sine quinque prae-</td><td></td></tr><tr><td>toribus, tribus quaestoribus, quattuor mensariis, qui apud</td><td></td></tr><tr><td>illos a populo creantur. Ex hoc tanto numero deductus </td><td>5</td></tr><tr><td>est nemo. At cum illam pecuniam nominatim Flacco datam</td><td></td></tr><tr><td>referant, maiorem aliam cum huic eidem darent in aedem</td><td></td></tr><tr><td>sacram reficiendam se perscripsisse dicunt, quod minime</td><td></td></tr><tr><td>convenit. Nam aut omnia occulte referenda fuerunt, aut</td><td></td></tr><tr><td>aperte omnia. Cum perscribunt Flacco nominatim, nihil</td><td>10</td></tr><tr><td>timent, nihil verentur; cum operi publico referunt, idem</td><td></td></tr><tr><td>homines subito eundem quem contempserant pertimescunt.</td><td></td></tr><tr><td>Si praetor dedit, ut est scriptum, a quaestore numeravit,</td><td></td></tr><tr><td>quaestor a mensa publica, mensa aut ex vectigali aut ex</td><td></td></tr><tr><td>tributo. Numquam erit istuc simile criminis, nisi hanc</td><td>15</td></tr><tr><td>mihi totam rationem omni et personarum genere et littera-</td><td></td></tr><tr><td>rum explicaris. </td><td></td></tr>
        </table>