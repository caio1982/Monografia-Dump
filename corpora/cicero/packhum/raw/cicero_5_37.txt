<table>
          <script>targetHit=0;</script>
          <tr><td>  Verum ad illam iam veniamus praeclaram praeturam,</td><td>2.1.103.1</td></tr><tr><td>criminaque ea quae notiora sunt his qui adsunt quam</td><td></td></tr><tr><td>nobis qui meditati ad dicendum paratique venimus; in</td><td></td></tr><tr><td>quibus non dubito quin offensionem neglegentiae vitare </td><td></td></tr><tr><td>atque effugere non possim. Multi enim ita dicent, 'De illo</td><td>5</td></tr><tr><td>nihil dixit in quo ego interfui; illam iniuriam non attigit</td><td></td></tr><tr><td>quae mihi aut quae amico meo facta est, quibus ego in</td><td></td></tr><tr><td>rebus interfui'. His omnibus qui istius iniurias norunt, hoc</td><td></td></tr><tr><td>est populo Romano universo, me vehementer excusatum</td><td></td></tr><tr><td>volo non neglegentia mea fore ut multa praeteream, sed</td><td>10</td></tr><tr><td>quod alia testibus integra reservari velim, multa autem</td><td></td></tr><tr><td>propter rationem brevitatis ac temporis praetermittenda</td><td></td></tr><tr><td>existimem. Fatebor etiam illud invitus, me prorsus, cum</td><td></td></tr><tr><td>iste punctum temporis nullum vacuum peccato praeterire</td><td></td></tr><tr><td>passus sit, omnia quae ab isto commissa sint non potuisse</td><td>15</td></tr><tr><td>cognoscere. Quapropter ita me de praeturae criminibus</td><td></td></tr><tr><td>auditote ut ex utroque genere, et iuris dicendi et sartorum</td><td></td></tr><tr><td>tectorum exigendorum, ea postuletis quae maxime digna</td><td></td></tr><tr><td>sint eo reo cui parvum ac mediocre obici nihil oporteat.</td><td></td></tr><tr><td>Nam ut praetor factus est, qui auspicato a Chelidone sur-</td><td>104.1</td></tr><tr><td>rexisset, sortem nactus est urbanae provinciae magis ex sua</td><td></td></tr><tr><td>Chelidonisque quam ex populi Romani voluntate. Qui</td><td></td></tr><tr><td>principio qualis in edicto constituendo fuerit cognoscite. </td><td></td></tr><tr><td>  P. Annius Asellus mortuus est C. Sacerdote praetore.</td><td>5</td></tr><tr><td>Is cum haberet unicam filiam neque census esset, quod</td><td></td></tr><tr><td>eum natura hortabatur, lex nulla prohibebat, fecit ut filiam</td><td></td></tr><tr><td>bonis suis heredem institueret. Heres erat filia. Facie-</td><td></td></tr><tr><td>bant omnia cum pupilla, legis aequitas, voluntas patris,</td><td></td></tr><tr><td>edicta praetorum, consuetudo iuris eius quod erat tum cum</td><td>10</td></tr><tr><td>Asellus est mortuus. Iste praetor designatus—utrum</td><td>105.1</td></tr><tr><td>admonitus an temptatus an, qua est ipse sagacitate in his</td><td></td></tr><tr><td>rebus, sine duce ullo, sine indice pervenerit ad hanc impro- </td><td></td></tr><tr><td>bitatem, nescio: vos tantum hominis audaciam amentiamque</td><td></td></tr><tr><td>cognoscite—appellat heredem L. Annium, qui erat institutus</td><td>5</td></tr><tr><td>secundum filiam (non enim mihi persuadetur istum ab illo</td><td></td></tr><tr><td>prius appellatum); dicit se posse ei condonare edicto here-</td><td></td></tr><tr><td>ditatem; docet hominem quid possit fieri. Illi bona res,</td><td></td></tr><tr><td>huic vendibilis videbatur. Iste, tametsi singulari est audacia,</td><td></td></tr><tr><td>tamen ad pupillae matrem submittebat; malebat pecuniam</td><td>10</td></tr><tr><td>accipere, ne quid novi ediceret, quam ut hoc edictum tam</td><td></td></tr><tr><td>improbum et tam inhumanum interponeret. Tutores pe-</td><td>106.1</td></tr><tr><td>cuniam praetori si pupillae nomine dedissent, grandem</td><td></td></tr><tr><td>praesertim, quem ad modum in rationem inducerent, quem</td><td></td></tr><tr><td>ad modum sine periculo suo dare possent, non videbant;</td><td></td></tr><tr><td>simul et istum fore tam improbum non arbitrabantur;</td><td>5</td></tr><tr><td>saepe appellati pernegaverunt. Iste ad arbitrium eius cui</td><td></td></tr><tr><td>condonabat hereditatem ereptam a liberis quam aequum</td><td></td></tr><tr><td>edictum conscripserit, quaeso, cognoscite. <span class="caps">Cvm intellegam</span></td><td></td></tr><tr><td><span class="caps">legem Voconiam—.</span> Quis umquam crederet mulierum</td><td></td></tr><tr><td>adversarium Verrem futurum? an ideo aliquid contra</td><td>10</td></tr><tr><td>mulieres fecit ne totum edictum ad Chelidonis arbitrium</td><td></td></tr><tr><td>scriptum videretur? Cupiditati hominum ait se obviam ire.</td><td></td></tr><tr><td>Quis potius non modo his temporibus, sed etiam apud</td><td></td></tr><tr><td>maiores nostros? quis tam remotus fuit a cupiditate? Dic,</td><td></td></tr><tr><td>quaeso, cetera; delectat enim me hominis gravitas, scientia</td><td>15</td></tr><tr><td>iuris &lt;praetorii&gt;, auctoritas. Recita. <span class="caps">Qvi ab A. Postvmio</span> </td><td></td></tr><tr><td><span class="caps">Q. Fvlvio censoribvs postve ea — — fecit fecerit.</span></td><td></td></tr><tr><td>'Fecit fecerit'? quis umquam edixit isto modo? quis um-</td><td>107.1</td></tr><tr><td>quam eius rei fraudem aut periculum proposuit edicto, quae</td><td></td></tr><tr><td>neque post edictum reprehendi neque ante edictum provideri</td><td></td></tr><tr><td>potuit? Iure, legibus, auctoritate omnium qui consulebantur,</td><td></td></tr><tr><td>testamentum P. Annius fecerat non improbum, non in-</td><td>5</td></tr><tr><td>officiosum, non inhumanum: quodsi ita fecisset, tamen</td><td></td></tr><tr><td>post illius mortem nihil de testamento illius novi iuris</td><td></td></tr><tr><td>constitui oporteret. Voconia lex te videlicet delectabat.</td><td></td></tr><tr><td>Imitatus esses ipsum illum C. Voconium, qui lege sua here-</td><td></td></tr><tr><td>ditatem ademit nulli neque virgini neque mulieri: sanxit in</td><td>10</td></tr><tr><td>posterum, qui post eos censores census esset, ne quis</td><td></td></tr><tr><td>heredem virginem neve mulierem faceret. In lege Voconia</td><td>108.1</td></tr><tr><td>non est '<span class="caps">fecit fecerit</span>', neque in ulla praeteritum tempus</td><td></td></tr><tr><td>reprehenditur nisi eius rei quae sua sponte tam scelerata et</td><td></td></tr><tr><td>nefaria est ut, etiamsi lex non esset, magnopere vitanda</td><td></td></tr><tr><td>fuerit. Atque in his ipsis rebus multa videmus ita sancta</td><td>5</td></tr><tr><td>esse legibus ut ante facta in iudicium non vocentur; Cornelia</td><td></td></tr><tr><td>testamentaria, nummaria, ceterae complures, in quibus non</td><td></td></tr><tr><td>ius aliquod novum populo constituitur, sed sancitur ut, quod</td><td></td></tr><tr><td>semper malum facinus fuerit, eius quaestio ad populum</td><td></td></tr><tr><td>pertineat ex certo tempore. De iure vero civili si quis novi</td><td>109.1</td></tr><tr><td>quid instituit, is non omnia quae ante acta sunt rata esse</td><td></td></tr><tr><td>patietur? Cedo mihi leges Atinias, Furias, Fusias, ipsam,</td><td></td></tr><tr><td>ut dixi, Voconiam, omnis praeterea de iure civili: hoc</td><td></td></tr><tr><td>reperies in omnibus statui ius quo post eam legem populus</td><td>5</td></tr><tr><td>utatur. Qui plurimum tribuunt edicto, praetoris edictum</td><td></td></tr><tr><td>legem annuam dicunt esse: tu edicto plus amplecteris quam </td><td></td></tr><tr><td>lege. Si finem edicto praetoris adferunt Kalendae Ianuariae,</td><td></td></tr><tr><td>cur non initium quoque edicti nascitur a Kalendis Ianuariis?</td><td></td></tr><tr><td>an in eum annum progredi nemo poterit edicto quo praetor</td><td>10</td></tr><tr><td>alius futurus est, in illum quo alius praetor fuit regredietur?</td><td></td></tr><tr><td>Ac si hoc iuris, non unius hominis causa edixisses, cautius</td><td>110.1</td></tr><tr><td>composuisses. Scribis, <span class="caps">Qvi heredem fecit fecerit</span>.</td><td></td></tr><tr><td>Quid, si plus legarit quam ad heredem heredesve perveniat?</td><td></td></tr><tr><td>quod per legem Voconiam ei qui census non sit licet; cur</td><td></td></tr><tr><td>hoc, cum in eodem genere sit, non caves? Quia non</td><td>5</td></tr><tr><td>generis, sed hominis causam verbis amplecteris, ut facile</td><td></td></tr><tr><td>appareat te pretio, non iure esse commotum. Atque hoc</td><td></td></tr><tr><td>si in posterum edixisses, etsi minus esset nefarium, tamen</td><td></td></tr><tr><td>esset improbum; sed tum vituperari posset, in discrimen</td><td></td></tr><tr><td>venire non posset; nemo enim committeret. Nunc est eius</td><td>10</td></tr><tr><td>modi edictum ut quivis intellegat non populo esse scriptum,</td><td></td></tr><tr><td>sed P. Anni secundis heredibus. Itaque cum abs te caput</td><td>111.1</td></tr><tr><td>illud tam multis verbis mercennarioque prooemio esset</td><td></td></tr><tr><td>ornatum, ecquis inventus est postea praetor qui idem illud</td><td></td></tr><tr><td>ediceret? Non modo nemo edixit, sed ne metuit quidem</td><td></td></tr><tr><td>quisquam ne quis ediceret. Nam post te praetorem multi</td><td>5</td></tr><tr><td>in isdem causis fuerunt; in his nuper Annaea de multorum</td><td></td></tr><tr><td>propinquorum sententia, pecuniosa mulier, quod censa non</td><td></td></tr><tr><td>erat, testamento fecit heredem filiam. Iam hoc magnum</td><td></td></tr><tr><td>iudicium hominum de istius singulari improbitate, quod</td><td></td></tr><tr><td>C. Verres sua sponte instituisset, id neminem metuisse ne </td><td>10</td></tr><tr><td>quis reperiretur qui istius institutum sequi vellet; solus</td><td></td></tr><tr><td>enim tu inventus es cui satis non fuerit corrigere testamenta</td><td></td></tr><tr><td>vivorum, nisi etiam rescinderes mortuorum. Tu ipse ex</td><td>112.1</td></tr><tr><td>Siciliensi edicto hoc sustulisti; voluisti, ex improviso si</td><td></td></tr><tr><td>quae res nata esset, ex urbano edicto decernere. Quam</td><td></td></tr><tr><td>postea tu tibi defensionem relinquebas, in ea maxime offen-</td><td></td></tr><tr><td>disti, cum tuam auctoritatem tute ipse edicto provinciali</td><td>5</td></tr><tr><td>repudiabas. </td><td></td></tr>
        </table>