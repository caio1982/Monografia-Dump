<table>
          <script>targetHit=0;</script>
          <tr><td>  Sed et huius culpae et ceterorum vitiorum pecca-</td><td>5.5.1</td></tr><tr><td>torumque nostrorum omnis a philosophia petenda</td><td></td></tr><tr><td>correctio est. cuius in sinum cum a primis tempori-</td><td></td></tr><tr><td>bus aetatis nostra voluntas studiumque nos compu- </td><td></td></tr><tr><td>lisset, his gravissimis casibus in eundem portum, ex</td><td>5</td></tr><tr><td>quo eramus egressi, magna iactati tempestate con-</td><td></td></tr><tr><td>fugimus. o vitae philosophia dux, o virtutis inda-</td><td></td></tr><tr><td>gatrix expultrixque vitiorum! quid non modo nos,</td><td></td></tr><tr><td>sed omnino vita hominum sine te esse potuisset? tu</td><td></td></tr><tr><td>urbis peperisti, tu dissipatos homines in societatem</td><td>10</td></tr><tr><td>vitae convocasti, tu eos inter se primo domiciliis,</td><td></td></tr><tr><td>deinde coniugiis, tum litterarum et vocum communione</td><td></td></tr><tr><td>iunxisti, tu inventrix legum, tu magistra morum et</td><td></td></tr><tr><td>disciplinae fuisti; ad te confugimus, a te opem peti-</td><td></td></tr><tr><td>mus, tibi nos, ut antea magna ex parte, sic nunc</td><td>15</td></tr><tr><td>penitus totosque tradimus. est autem unus dies bene</td><td></td></tr><tr><td>et ex praeceptis tuis actus peccanti inmortalitati ante-</td><td></td></tr><tr><td>ponendus. cuius igitur potius opibus utamur quam</td><td>6.1</td></tr><tr><td>tuis, quae et vitae tranquillitatem largita nobis es et</td><td></td></tr><tr><td>terrorem mortis sustulisti? Ac philosophia quidem</td><td></td></tr><tr><td>tantum abest ut proinde ac de hominum est vita me-</td><td></td></tr><tr><td>rita laudetur, ut a plerisque neglecta a multis etiam</td><td>5</td></tr><tr><td>vituperetur. vituperare quisquam vitae parentem et</td><td></td></tr><tr><td>hoc parricidio se inquinare audet et tam impie ingratus</td><td></td></tr><tr><td>esse, ut eam accuset, quam vereri deberet, etiamsi mi-</td><td></td></tr><tr><td>nus percipere potuisset? sed, ut opinor, hic error et</td><td></td></tr><tr><td>haec indoctorum animis offusa caligo est, quod tam</td><td>10</td></tr><tr><td>longe retro respicere non possunt nec eos, a quibus</td><td></td></tr><tr><td>vita hominum instructa primis sit, fuisse philosophos </td><td></td></tr><tr><td>arbitrantur. Quam rem antiquissimam cum videamus,</td><td>7.1</td></tr><tr><td>nomen tamen esse confitemur recens. nam sapientiam</td><td></td></tr><tr><td>quidem ipsam quis negare potest non modo re esse an-</td><td></td></tr><tr><td>tiquam, verum etiam nomine? quae divinarum huma-</td><td></td></tr><tr><td>narumque rerum, tum initiorum causarumque cuiusque</td><td>5</td></tr><tr><td>rei cognitione hoc pulcherrimum nomen apud anti-</td><td></td></tr><tr><td>quos adsequebatur. itaque et illos septem, qui a Grae-</td><td></td></tr><tr><td>cis σοφοί, sapientes a nostris et habebantur et no-</td><td></td></tr><tr><td>minabantur, et multis ante saeculis Lycurgum, cuius</td><td></td></tr><tr><td>temporibus Homerus etiam fuisse ante hanc urbem</td><td>10</td></tr><tr><td>conditam traditur, et iam heroicis aetatibus Ulixem et</td><td></td></tr><tr><td>Nestorem accepimus et fuisse et habitos esse sapien-</td><td></td></tr><tr><td>tis. nec vero Atlans sustinere caelum nec Prometheus</td><td>8.1</td></tr><tr><td>adfixus Caucaso nec stellatus Cepheus cum uxore</td><td></td></tr><tr><td>genero filia traderetur, nisi caelestium divina cogni-</td><td></td></tr><tr><td>tio nomen eorum ad errorem fabulae traduxisset. a</td><td></td></tr><tr><td>quibus ducti deinceps omnes, qui in rerum contem-</td><td>5</td></tr><tr><td>platione studia ponebant, sapientes et habebantur et</td><td></td></tr><tr><td>nominabantur, idque eorum nomen usque ad Pytha-</td><td></td></tr><tr><td>gorae manavit aetatem. quem, ut scribit auditor Pla-</td><td></td></tr><tr><td>tonis Ponticus Heraclides, vir doctus in primis, Phli-</td><td></td></tr><tr><td>untem ferunt venisse, eumque cum Leonte, principe</td><td>10</td></tr><tr><td>Phliasiorum, docte et copiose disseruisse quaedam.</td><td></td></tr><tr><td>cuius ingenium et eloquentiam cum admiratus esset</td><td></td></tr><tr><td>Leon, quaesivisse ex eo, qua maxime arte confideret;</td><td></td></tr><tr><td>at illum: artem quidem se scire nullam, sed esse phi-</td><td></td></tr><tr><td>losophum. admiratum Leontem novitatem nominis </td><td>15</td></tr><tr><td>quaesivisse, quinam essent philosophi, et quid inter</td><td></td></tr><tr><td>eos et reliquos interesset; Pythagoram autem respon-</td><td>9.1</td></tr><tr><td>disse similem sibi videri vitam hominum et mercatum</td><td></td></tr><tr><td>eum, qui haberetur maxumo ludorum apparatu totius</td><td></td></tr><tr><td>Graeciae celebritate; nam ut illic alii corporibus exer-</td><td></td></tr><tr><td>citatis gloriam et nobilitatem coronae peterent, alii</td><td>5</td></tr><tr><td>emendi aut vendendi quaestu et lucro ducerentur, esset</td><td></td></tr><tr><td>autem quoddam genus eorum, idque vel maxime in-</td><td></td></tr><tr><td>genuum, qui nec plausum nec lucrum quaererent, sed</td><td></td></tr><tr><td>visendi causa venirent studioseque perspicerent, quid</td><td></td></tr><tr><td>ageretur et quo modo, item nos quasi in mercatus</td><td>10</td></tr><tr><td>quandam celebritatem ex urbe aliqua sic in hanc</td><td></td></tr><tr><td>vitam ex alia vita et natura profectos alios gloriae</td><td></td></tr><tr><td>servire, alios pecuniae, raros esse quosdam, qui ceteris</td><td></td></tr><tr><td>omnibus pro nihilo habitis rerum naturam studiose</td><td></td></tr><tr><td>intuerentur; hos se appellare sapientiae studiosos—id</td><td>15</td></tr><tr><td>est enim philosophos—; et ut illic liberalissimum esset</td><td></td></tr><tr><td>spectare nihil sibi adquirentem, sic in vita longe om-</td><td></td></tr><tr><td>nibus studiis contemplationem rerum cognitionemque</td><td></td></tr><tr><td>praestare. </td><td></td></tr>
        </table>