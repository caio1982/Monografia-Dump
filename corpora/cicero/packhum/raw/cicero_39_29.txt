<table>
          <script>targetHit=0;</script>
          <tr><td>  Ita prorsus, inquit Brutus; sed ne de Scaevolae quidem</td><td>161.1</td></tr><tr><td>tribunatu quicquam audivisse videor et eum collegam</td><td></td></tr><tr><td>Crassi credo fuisse. </td><td></td></tr><tr><td>  Omnibus quidem aliis, inquam, in magistratibus, sed</td><td></td></tr><tr><td>tribunus anno post fuit eoque in rostris sedente suasit</td><td>5</td></tr><tr><td>Serviliam legem Crassus; nam censuram sine Scaevola</td><td></td></tr><tr><td>gessit: eum enim magistratum nemo umquam Scaevo-</td><td></td></tr><tr><td>larum petivit. sed haec Crassi cum edita oratio est, quam</td><td></td></tr><tr><td>te saepe legisse certo scio, quattuor et triginta tum</td><td></td></tr><tr><td>habebat annos totidemque annis mihi aetate praestabat.</td><td>10</td></tr><tr><td>his enim consulibus eam legem suasit quibus nati sumus,</td><td></td></tr><tr><td>cum ipse esset Q. Caepione consule natus et C. Laelio,</td><td></td></tr><tr><td>triennio ipso minor quam Antonius. quod idcirco posui, </td><td></td></tr><tr><td>ut dicendi Latine prima maturitas in qua aetate exstitis-</td><td></td></tr><tr><td>set posset notari et intellegeretur iam ad summum paene</td><td>15</td></tr><tr><td>esse perductam, ut eo nihil ferme quisquam addere posset,</td><td></td></tr><tr><td>nisi qui a philosophia a iure civili ab historia fuisset</td><td></td></tr><tr><td>instructior. </td><td></td></tr><tr><td>  Erit, inquit [M.] Brutus, aut iam est iste quem exspectas? </td><td>162.1</td></tr><tr><td>  Nescio, inquam. sed est etiam L. Crassi in consulatu</td><td></td></tr><tr><td>pro Q. Caepione defensiuncula non brevis ut laudatio,</td><td></td></tr><tr><td>ut oratio autem brevis; postrema censoris oratio, qua</td><td></td></tr><tr><td>anno duodequinquagesimo usus est. in his omnibus inest</td><td>5</td></tr><tr><td>quidam sine ullo fuco veritatis color; quin etiam compren-</td><td></td></tr><tr><td>sio et ambitus ille verborum, si sic περίοδον appellari</td><td></td></tr><tr><td>placet, erat apud illum contractus et brevis et in membra</td><td></td></tr><tr><td>quaedam, quae κῶλα Graeci vocant, dispertiebat oratio-</td><td></td></tr><tr><td>nem libentius. </td><td>10</td></tr><tr><td>  Hoc loco Brutus: quando quidem tu istos oratores,</td><td>163.1</td></tr><tr><td>inquit, tanto opere laudas, vellem aliquid Antonio praeter</td><td></td></tr><tr><td>illum de ratione dicendi sane exilem libellum, plura</td><td></td></tr><tr><td>Crasso libuisset scribere: cum enim omnibus memoriam</td><td></td></tr><tr><td>sui tum etiam disciplinam dicendi nobis reliquissent. nam</td><td>5</td></tr><tr><td>Scaevolae dicendi elegantiam satis ex iis orationibus,</td><td></td></tr><tr><td>quas reliquit, habemus cognitam. </td><td></td></tr>
        </table>