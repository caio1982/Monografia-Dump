<table>
          <script>targetHit=0;</script>
          <tr><td>  Exin mari finitumus aer die et nocte distinguitur, is-</td><td>2.101.1</td></tr><tr><td>que tum fusus et extenuatus sublime fertur, tum autem</td><td></td></tr><tr><td>concretus in nubes cogitur umoremque colligens terram</td><td></td></tr><tr><td>auget imbribus, tum effluens huc et illuc ventos efficit.</td><td></td></tr><tr><td>idem annuas frigorum et calorum facit varietates,</td><td>5</td></tr><tr><td>idemque et volatus alitum sustinet et spiritu ductus</td><td></td></tr><tr><td>alit et sustentat animantes. </td><td></td></tr><tr><td>  Restat ultimus et a domiciliis nostris altissimus om-</td><td></td></tr><tr><td>nia cingens et coercens caeli complexus, qui idem</td><td></td></tr><tr><td>aether vocatur, extrema ora et determinatio mundi, in</td><td>10</td></tr><tr><td>quo cum admirabilitate maxima igneae formae cursus</td><td></td></tr><tr><td>ordinatos definiunt. E quibus sol, cuius magnitudine </td><td>102.1</td></tr><tr><td>multis partibus terra superatur, circum eam ipsam vol-</td><td></td></tr><tr><td>vitur, isque oriens et occidens diem noctemque conficit</td><td></td></tr><tr><td>et modo accedens tum autem recedens binas in singulis</td><td></td></tr><tr><td>annis reversiones ab extremo contrarias facit, quarum</td><td>5</td></tr><tr><td>in intervallo tum quasi tristitia quadam contrahit ter-</td><td></td></tr><tr><td>ram tum vicissim laetificat ut cum caelo hilarata vi-</td><td></td></tr><tr><td>deatur. Luna autem, quae est, ut ostendunt mathema-</td><td>103.1</td></tr><tr><td>tici, maior quam dimidia pars terrae, isdem spatiis va-</td><td></td></tr><tr><td>gatur quibus sol, sed tum congrediens cum sole tum</td><td></td></tr><tr><td>degrediens et eam lucem quam a sole accepit mittit in</td><td></td></tr><tr><td>terras et varias ipsa lucis mutationes habet, atque etiam</td><td>5</td></tr><tr><td>tum subiecta atque opposita soli radios eius et lumen</td><td></td></tr><tr><td>obscurat, tum ipsa incidens in umbram terrae, cum est</td><td></td></tr><tr><td>e regione solis, interpositu interiectuque terrae repente</td><td></td></tr><tr><td>deficit. Isdemque spatiis eae stellae quas vagas dici-</td><td></td></tr><tr><td>mus circum terram feruntur eodemque modo oriuntur</td><td>10</td></tr><tr><td>et occidunt, quarum motus tum incitantur tum retar-</td><td></td></tr><tr><td>dantur, saepe etiam insistunt, quo spectaculo nihil po-</td><td>104.1</td></tr><tr><td>test admirabilius esse nihil pulchrius. Sequitur stella-</td><td></td></tr><tr><td>rum inerrantium maxima multitudo, quarum ita de-</td><td></td></tr><tr><td>scripta distinctio est, ut ex notarum figurarum simili-</td><td></td></tr><tr><td>tudine nomina invenerint.' </td><td>5</td></tr>
        </table>