<table>
          <script>targetHit=0;</script>
          <tr><td>  M. Fulcinius fuit, recuperatores, e municipio Tarquini-</td><td>10.6</td></tr><tr><td>ensi; qui et domi suae cum primis honestus existimatus est</td><td></td></tr><tr><td>et Romae argentariam non ignobilem fecit. Is habuit in</td><td></td></tr><tr><td>matrimonio Caesenniam, eodem e municipio summo loco</td><td></td></tr><tr><td>natam et probatissimam feminam, sicut et vivus ipse multis</td><td>10</td></tr><tr><td>rebus ostendit et in morte sua testamento declaravit. Huic</td><td>11.1</td></tr><tr><td>Caesenniae fundum in agro Tarquiniensi vendidit tempori-</td><td></td></tr><tr><td>bus illis difficillimis solutionis; cum uteretur uxoris dote</td><td></td></tr><tr><td>numerata, quo mulieri res esset cautior, curavit ut in eo fundo</td><td></td></tr><tr><td>dos conlocaretur. Aliquanto post iam argentaria dissoluta</td><td>5</td></tr><tr><td>Fulcinius huic fundo uxoris continentia quaedam praedia at-</td><td></td></tr><tr><td>que adiuncta mercatur. Moritur Fulcinius—multa enim, quae</td><td></td></tr><tr><td>sunt in re, quia remota sunt a causa, praetermittam—testa-</td><td></td></tr><tr><td>mento facit heredem quem habebat e Caesennia filium;</td><td></td></tr><tr><td>usum et fructum omnium bonorum suorum Caesenniae </td><td>10</td></tr><tr><td>legat ut frueretur una cum filio. Magnus honos viri iucun-</td><td>12.1</td></tr><tr><td>dus mulieri fuisset, si diuturnum esse licuisset; frueretur</td><td></td></tr><tr><td>enim bonis cum eo quem suis bonis heredem esse cupiebat</td><td></td></tr><tr><td>et ex quo maximum fructum ipsa capiebat. Sed hunc</td><td></td></tr><tr><td>fructum mature fortuna ademit. Nam brevi tempore</td><td>5</td></tr><tr><td>M. Fulcinius adulescens mortuus est; heredem P. Caesen-</td><td></td></tr><tr><td>nium fecit; uxori grande pondus argenti matrique partem</td><td></td></tr><tr><td>maiorem bonorum legavit. Itaque in partem mulieres</td><td></td></tr><tr><td>vocatae sunt. </td><td></td></tr><tr><td>  Cum esset haec auctio hereditaria constituta, Aebutius</td><td>13.1</td></tr><tr><td>iste, qui iam diu Caesenniae viduitate ac solitudine aleretur</td><td></td></tr><tr><td>ac se in eius familiaritatem insinuasset, hac ratione ut cum</td><td></td></tr><tr><td>aliquo suo compendio negotia mulieris, si qua acciderent,</td><td></td></tr><tr><td>controversiasque susciperet, versabatur eo quoque tempore</td><td>5</td></tr><tr><td>in his rationibus auctionis et partitionis atque etiam se ipse</td><td></td></tr><tr><td>inferebat et intro dabat et in eam opinionem Caesenniam</td><td></td></tr><tr><td>adducebat ut mulier imperita nihil putaret agi callide posse,</td><td></td></tr><tr><td>ubi non adesset Aebutius. Quam personam iam ex coti-</td><td>14.1</td></tr><tr><td>diana vita cognostis, recuperatores, mulierum adsentatoris,</td><td></td></tr><tr><td>cognitoris viduarum, defensoris nimium litigiosi, contriti ad</td><td></td></tr><tr><td>Regiam, inepti ac stulti inter viros, inter mulieres periti</td><td></td></tr><tr><td>iuris et callidi, hanc personam imponite Aebutio. Is enim</td><td>5</td></tr><tr><td>Caesenniae fuit Aebutius—ne forte quaeratis, num propin-</td><td></td></tr><tr><td>quus?—nihil alienius—amicus a patre aut a viro traditus?</td><td></td></tr><tr><td>—nihil minus—quis igitur? ille, ille quem supra deformavi,</td><td></td></tr><tr><td>voluntarius amicus mulieris non necessitudine aliqua, sed</td><td></td></tr><tr><td>ficto officio simulataque sedulitate coniunctus magis oppor-</td><td>10</td></tr><tr><td>tuna opera non numquam quam aliquando fideli. Cum </td><td>15.1</td></tr><tr><td>esset, ut dicere institueram, constituta auctio Romae, suade-</td><td></td></tr><tr><td>bant amici cognatique Caesenniae, id quod ipsi quoque</td><td></td></tr><tr><td>mulieri veniebat in mentem, quoniam potestas esset emendi</td><td></td></tr><tr><td>fundum illum Fulcinianum, qui fundo eius antiquo con-</td><td>5</td></tr><tr><td>tinens esset, nullam esse rationem amittere eius modi occa-</td><td></td></tr><tr><td>sionem, cum ei praesertim pecunia ex partitione deberetur;</td><td></td></tr><tr><td>nusquam posse eam melius conlocari. Itaque hoc mulier</td><td></td></tr><tr><td>facere constituit; mandat ut fundum sibi emat,—cui tandem?</td><td></td></tr><tr><td>—cui putatis? an non in mentem vobis venit omnibus illius</td><td>10</td></tr><tr><td>hoc munus esse ad omnia mulieris negotia parati, sine quo</td><td></td></tr><tr><td>nihil satis caute, nihil satis callide posset agi? Recte atten-</td><td>16.1</td></tr><tr><td>ditis. Aebutio negotium datur. Adest ad tabulam, licetur</td><td></td></tr><tr><td>Aebutius; deterrentur emptores multi partim gratia Caesen-</td><td></td></tr><tr><td>niae, partim etiam pretio. Fundus addicitur Aebutio;</td><td></td></tr><tr><td>pecuniam argentario promittit Aebutius; quo testimonio</td><td>5</td></tr><tr><td>nunc vir optimus utitur sibi emptum esse. Quasi vero aut</td><td></td></tr><tr><td>nos ei negemus addictum aut tum quisquam fuerit qui</td><td></td></tr><tr><td>dubitaret quin emeretur Caesenniae, cum id plerique scirent,</td><td></td></tr><tr><td>omnes fere audissent, &lt;qui non audisset,&gt; is coniectura ad-</td><td></td></tr><tr><td>sequi posset, cum pecunia Caesenniae ex illa hereditate</td><td>10</td></tr><tr><td>deberetur, eam porro in praediis conlocari maxime expe-</td><td></td></tr><tr><td>diret, essent autem praedia quae mulieri maxime conve-</td><td></td></tr><tr><td>nirent, ea venirent, liceretur is quem Caesenniae dare</td><td></td></tr><tr><td>operam nemo miraretur, sibi emere nemo posset suspicari.</td><td></td></tr><tr><td>Hac emptione facta pecunia solvitur a Caesennia; cuius rei</td><td>17.1</td></tr><tr><td>putat iste rationem reddi non posse quod ipse tabulas aver-</td><td></td></tr><tr><td>terit; se autem habere argentarii tabulas in quibus sibi</td><td></td></tr><tr><td>expensa pecunia lata sit acceptaque relata. Quasi id aliter</td><td></td></tr><tr><td>fieri oportuerit. Cum omnia ita facta essent, quem ad </td><td>5</td></tr><tr><td>modum nos defendimus, Caesennia fundum possedit loca-</td><td></td></tr><tr><td>vitque; neque ita multo post A. Caecinae nupsit. Vt in</td><td></td></tr><tr><td>pauca conferam, testamento facto mulier moritur; facit</td><td></td></tr><tr><td>heredem ex deunce et semuncia Caecinam, ex duabus sex-</td><td></td></tr><tr><td>tulis M. Fulcinium, libertum superioris viri, Aebutio sextu-</td><td>10</td></tr><tr><td>lam aspergit. Hanc sextulam illa mercedem isti esse</td><td></td></tr><tr><td>voluit adsiduitatis et molestiae si quam ceperat. Iste</td><td></td></tr><tr><td>autem hac sextula se ansam retinere omnium controver-</td><td></td></tr><tr><td>siarum putat. </td><td></td></tr>
        </table>