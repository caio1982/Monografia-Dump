<table>
          <script>targetHit=0;</script>
          <tr class="title first  date"><td>Quint<span class="snum">.</span> <span class="snum">46(?)</span> in Tusculano</td><td></td></tr><tr class="title last  "><td>TULLIUS TIRONI SUO S.</td><td></td></tr><tr><td>Spero ex tuis litteris tibi melius esse, cupio certe. cui quidem</td><td>16.22.1.1</td></tr><tr><td>rei omni ratione cura ut inservias et cave suspiceris contra</td><td></td></tr><tr><td>meam voluntatem te facere quod non sis mecum. mecum es</td><td></td></tr><tr><td>si te curas. qua re malo te valetudini tuae servire quam meis</td><td></td></tr><tr><td>oculis et auribus. etsi enim et audio te et video libenter,</td><td>5</td></tr><tr><td>tamen hoc multo erit si valebis iucundius. </td><td></td></tr><tr><td>  Ego hic cesso, quia ipse nihil scribo; lego autem libentis-</td><td></td></tr><tr><td>sime. tu istic, si quid librarii mea manu non intellegent,</td><td></td></tr><tr><td>monstrabis. una omnino interpositio difficilior est, quam ne</td><td></td></tr><tr><td>ipse quidem facile legere soleo, de quadrimo Catone. de</td><td>10</td></tr><tr><td>triclinio cura, ut facis. Tertia aderit, modo ne Publi&lt;li&gt;us</td><td></td></tr><tr><td>rogatus sit. </td><td></td></tr><tr><td>  Demetrius iste numquam omnino Phalereus fuit, sed nunc</td><td>2.1</td></tr><tr><td>plane Billienus est. itaque te do vicarium; tu eum observabis.</td><td></td></tr><tr><td>'etsi—', 'verum tamen—', 'de illis—'; nosti cetera. sed tamen,</td><td></td></tr><tr><td>si quem cum eo sermonem habueris, scribes ad me, ut mihi</td><td></td></tr><tr><td>nascatur epistulae argumentum et ut tuas quam longissimas</td><td>5</td></tr><tr><td>litteras legam. cura, mi Tiro, ut valeas; hoc gratius mihi</td><td></td></tr><tr><td>facere nihil potes. </td><td></td></tr><tr><td>  Vale. </td><td></td></tr>
        </table>