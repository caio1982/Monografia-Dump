<table>
          <script>targetHit=0;</script>
          <tr class="title first  date"><td>Non<span class="snum">.</span> Mai<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Quod putas oportere pervideri iam animi mei firmitatem</td><td>12.38a.1.1</td></tr><tr><td>graviusque quosdam scribis de me loqui quam aut te scribere</td><td></td></tr><tr><td>aut Brutum, si qui me fractum esse animo et debilitatum putant</td><td></td></tr><tr><td>sciant quid litterarum et cuius generis conficiam, credo, si modo</td><td></td></tr><tr><td>homines sint, existiment me, sive ita levatus sim ut animum</td><td>5</td></tr><tr><td>vacuum ad res difficilis scribendas adferam, reprehendendum</td><td></td></tr><tr><td>non esse, sive hanc aberrationem a dolore delegerim quae </td><td></td></tr><tr><td>maxime liberalis sit doctoque homine dignissima, laudari me</td><td></td></tr><tr><td>etiam oportere. sed cum ego faciam omnia quae facere possim</td><td>2.1</td></tr><tr><td>ad me adiuvandum, tu effice id quod video te non minus quam</td><td></td></tr><tr><td>me laborare. hoc mihi debere videor neque levari posse nisi</td><td></td></tr><tr><td>solvero aut videro me posse solvere, id est locum qualem volo</td><td></td></tr><tr><td>invenero. heredes Scapulae si istos hortos, ut scribis tibi</td><td>5</td></tr><tr><td>Othonem dixisse, partibus quattuor factis liceri cogitant, nihil</td><td></td></tr><tr><td>est scilicet emptori loci; sin venibunt, quid fieri possit vide-</td><td></td></tr><tr><td>bimus. nam ille locus Publicianus qui est Treboni et Cusini</td><td></td></tr><tr><td>erat ad me adlatus. sed scis aream esse. nullo pacto probo.</td><td></td></tr><tr><td>Clodiae sane placent, sed non puto esse venalis. de Drusi hortis,</td><td>10</td></tr><tr><td>quamvis ab iis abhorreas, ut scribis, tamen eo confugiam nisi</td><td></td></tr><tr><td>quid inveneris. aedificatio me non movet. nihil enim aliud</td><td></td></tr><tr><td>aedificabo nisi id quod etiam si illos non habuero. </td><td></td></tr><tr><td>  Κῦρος βʹ mihi sic placuit ut cetera Antisthenis, hominis acuti</td><td></td></tr><tr><td>magis quam eruditi.</td><td>15</td></tr>
        </table>