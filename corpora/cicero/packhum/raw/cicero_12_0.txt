<table>
          <script>targetHit=0;</script>
          <tr class="title first  "><td>PRO C. RABIRIO PERDVELLIONIS</td><td></td></tr><tr class="title last  "><td>REO AD QVIRITES ORATIO </td><td></td></tr><tr><td>  Etsi, Quirites, non est meae consuetudinis initio dicendi</td><td>1.1</td></tr><tr><td>rationem reddere qua de causa quemque defendam, pro-</td><td></td></tr><tr><td>pterea quod cum omnibus civibus in eorum periculis</td><td></td></tr><tr><td>semper satis iustam mihi causam necessitudinis esse duxi,</td><td></td></tr><tr><td>tamen in hac defensione capitis, famae fortunarumque</td><td>5</td></tr><tr><td>omnium C. Rabiri proponenda ratio videtur esse offici</td><td></td></tr><tr><td>mei, propterea quod, quae iustissima mihi causa ad hunc</td><td></td></tr><tr><td>defendendum esse visa est, eadem vobis ad absolvendum</td><td></td></tr><tr><td>debet videri. Nam me cum amicitiae vetustas, cum dignitas</td><td>2.1</td></tr><tr><td>hominis, cum ratio humanitatis, cum meae vitae perpetua</td><td></td></tr><tr><td>consuetudo ad C. Rabirium defendendum est adhortata,</td><td></td></tr><tr><td>tum vero, ut id studiosissime facerem, salus rei publicae,</td><td></td></tr><tr><td>consulare officium, consulatus denique ipse mihi una &lt;a&gt;</td><td>5</td></tr><tr><td>vobis cum salute rei publicae commendatus coegit. Non</td><td></td></tr><tr><td>enim C. Rabirium culpa delicti, non invidia vitae, Quirites,</td><td></td></tr><tr><td>non denique veteres iustae gravesque inimicitiae civium in</td><td></td></tr><tr><td>discrimen capitis vocaverunt, sed ut illud summum auxi-</td><td></td></tr><tr><td>lium maiestatis atque imperi quod nobis a maioribus est</td><td>10</td></tr><tr><td>traditum de re publica tolleretur, ut nihil posthac auctoritas</td><td></td></tr><tr><td>senatus, nihil consulare imperium, nihil consensio bonorum </td><td></td></tr><tr><td>contra pestem ac perniciem civitatis valeret, idcirco in his</td><td></td></tr><tr><td>rebus evertendis unius hominis senectus, infirmitas solitudo-</td><td></td></tr><tr><td>que temptata est. Quam ob rem si est boni consulis,</td><td>3.1</td></tr><tr><td>cum cuncta auxilia rei publicae labefactari convellique</td><td></td></tr><tr><td>videat, ferre opem patriae, succurrere saluti fortunisque</td><td></td></tr><tr><td>communibus, implorare civium fidem, suam salutem</td><td></td></tr><tr><td>posteriorem salute communi ducere, est etiam bonorum et</td><td>5</td></tr><tr><td>fortium civium, quales vos omnibus rei publicae temporibus</td><td></td></tr><tr><td>exstitistis, intercludere omnis seditionum vias, munire</td><td></td></tr><tr><td>praesidia rei publicae, summum in consulibus imperium,</td><td></td></tr><tr><td>summum in senatu consilium putare; ea qui secutus sit,</td><td></td></tr><tr><td>laude potius et honore quam poena et supplicio dignum</td><td>10</td></tr><tr><td>iudicare. Quam ob rem labor in hoc defendendo praecipue</td><td>4.1</td></tr><tr><td>meus est, studium vero conservandi hominis commune</td><td></td></tr><tr><td>mihi vobiscum esse debebit. </td><td></td></tr>
        </table>