<table>
          <script>targetHit=0;</script>
          <tr><td>  Quod si omnes mundi partes ita constitutae sunt ut</td><td>2.87.5</td></tr><tr><td>neque ad usum meliores potuerint esse neque ad</td><td></td></tr><tr><td>speciem pulchriores, videamus utrum ea fortuitane sint</td><td></td></tr><tr><td>an eo statu quo cohaerere nullo modo potuerint nisi</td><td></td></tr><tr><td>sensu moderante divinaque providentia. Si igitur me-</td><td></td></tr><tr><td>liora sunt ea quae natura quam illa quae arte per- </td><td>10</td></tr><tr><td>fecta sunt nec ars efficit quicquam sine ratione, ne</td><td></td></tr><tr><td>natura quidem rationis expers est habenda. Qui igitur</td><td></td></tr><tr><td>convenit, signum aut tabulam pictam cum aspexeris,</td><td></td></tr><tr><td>scire adhibitam esse artem, cumque procul cursum na-</td><td></td></tr><tr><td>vigii videris, non dubitare quin id ratione atque arte</td><td>15</td></tr><tr><td>moveatur, aut cum solarium vel descriptum vel ex</td><td></td></tr><tr><td>aqua contemplere, intellegere declarari horas arte non</td><td></td></tr><tr><td>casu, mundum autem, qui et has ipsas artes et earum</td><td></td></tr><tr><td>artifices et cuncta conplectatur, consilii et rationis esse</td><td></td></tr><tr><td>expertem putare. quod si in Scythiam aut in Brittan-</td><td>88.1</td></tr><tr><td>niam sphaeram aliquis tulerit hanc quam nuper famili-</td><td></td></tr><tr><td>aris noster effecit Posidonius, cuius singulae conver-</td><td></td></tr><tr><td>siones idem efficiunt in sole et in luna et in quinque</td><td></td></tr><tr><td>stellis errantibus quod efficitur in caelo singulis diebus</td><td>5</td></tr><tr><td>et noctibus, quis in illa barbaria dubitet quin ea</td><td></td></tr><tr><td>sphaera sit perfecta ratione; hi autem dubitant de</td><td></td></tr><tr><td>mundo, ex quo et oriuntur et fiunt omnia, casune ipse</td><td></td></tr><tr><td>sit effectus aut necessitate aliqua an ratione ac mente</td><td></td></tr><tr><td>divina, et Archimedem arbitrantur plus valuisse in imi-</td><td>10</td></tr><tr><td>tandis sphaerae conversionibus quam naturam in effi-</td><td></td></tr><tr><td>ciendis; praesertim cum multis partibus sint illa per-</td><td></td></tr><tr><td>fecta quam haec simulata sollertius. utque ille apud</td><td>89.1</td></tr><tr><td>Accium pastor, qui navem numquam ante vidisset, ut</td><td></td></tr><tr><td>procul divinum et novum vehiculum Argonautarum e</td><td></td></tr><tr><td>monte conspexit, primo admirans et perterritus hoc</td><td></td></tr><tr><td>modo loquitur:</td><td>5</td></tr><tr><td>    &quot;tanta moles labitur</td><td></td></tr><tr><td>    fremibunda ex alto ingenti sonitu et spiritu:</td><td></td></tr><tr><td>    prae se undas volvit, vertices vi suscitat,</td><td></td></tr><tr><td>    ruit prolapsa, pelagus respergit reflat; </td><td></td></tr><tr><td>    ita dum interruptum credas nimbum volvier,</td><td>10</td></tr><tr><td>    dum quod sublime ventis expulsum rapi</td><td></td></tr><tr><td>    saxum aut procellis, vel globosos turbines</td><td></td></tr><tr><td>    existere ictos undis concursantibus—</td><td></td></tr><tr><td>    nisi quas terrestres pontus strages conciet</td><td></td></tr><tr><td>    aut forte Triton fuscina evertens specus</td><td>15</td></tr><tr><td>    subter radices penitus undanti in freto</td><td></td></tr><tr><td>    molem ex profundo saxeam ad caelum eruit&quot;:</td><td></td></tr><tr><td>dubitat primo quae sit ea natura quam cernit ignotam;</td><td></td></tr><tr><td>idemque iuvenibus visis auditoque nautico cantu:</td><td></td></tr><tr><td>&quot;sicut †inciti atque alacres rostris perfremunt delphini&quot;</td><td>20</td></tr><tr><td>—item alia multa—</td><td></td></tr><tr><td>    &quot;Silvani melo</td><td></td></tr><tr><td>    consimilem ad aures cantum et auditum refert&quot;</td><td></td></tr><tr><td>—ergo ut hic primo aspectu inanimum quiddam sensu-</td><td>90.1</td></tr><tr><td>que vacuum se putat cernere, post autem signis cer-</td><td></td></tr><tr><td>tioribus quale sit id de quo dubitaverat incipit suspi-</td><td></td></tr><tr><td>cari, sic philosophi debuerunt, si forte eos primus</td><td></td></tr><tr><td>aspectus mundi conturbaverat, postea cum vidissent</td><td>5</td></tr><tr><td>motus eius finitos et aequabiles omniaque ratis ordini-</td><td></td></tr><tr><td>bus moderata inmutabilique constantia, intellegere in-</td><td></td></tr><tr><td>esse aliquem non solum habitatorem in hac caelesti ac</td><td></td></tr><tr><td>divina domo sed etiam rectorem et moderatorem et</td><td></td></tr><tr><td>tamquam architectum tanti operis tantique muneris. </td><td>10</td></tr>
        </table>