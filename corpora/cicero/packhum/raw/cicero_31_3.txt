<table>
          <script>targetHit=0;</script>
          <tr><td>  Haec sicuti exposui ita gesta sunt, iudices: insidiator</td><td>30.1</td></tr><tr><td>superatus est, vi victa vis vel potius oppressa virtute audacia</td><td></td></tr><tr><td>est. Nihil dico quid res publica consecuta sit, nihil quid</td><td></td></tr><tr><td>vos, nihil quid omnes boni: nihil sane id prosit Miloni, qui</td><td></td></tr><tr><td>hoc fato natus est ut ne se quidem servare potuerit quin</td><td>5</td></tr><tr><td>una rem publicam vosque servaret. Si id iure fieri non</td><td></td></tr><tr><td>potuit, nihil habeo quod defendam. Sin hoc et ratio doctis</td><td></td></tr><tr><td>et necessitas barbaris et mos gentibus et feris natura ipsa</td><td></td></tr><tr><td>praescripsit ut omnem semper vim quacumque ope pos-</td><td></td></tr><tr><td>sent a corpore, a capite, a vita sua propulsarent, non potestis</td><td>10</td></tr><tr><td>hoc facinus improbum iudicare quin simul iudicetis omni-</td><td></td></tr><tr><td>bus qui in latrones inciderint aut illorum telis aut vestris</td><td></td></tr><tr><td>sententiis esse pereundum. Quod si ita putasset, certe</td><td>31.1</td></tr><tr><td>optabilius Miloni fuit dare iugulum P. Clodio, non semel ab</td><td></td></tr><tr><td>illo neque tum primum petitum, quam iugulari a vobis, quia </td><td></td></tr><tr><td>se non iugulandum illi tradidisset. Sin hoc nemo vestrum</td><td></td></tr><tr><td>ita sentit, illud iam in iudicium venit, non occisusne sit,</td><td>5</td></tr><tr><td>quod fatemur, sed iure an iniuria, quod multis in causis</td><td></td></tr><tr><td>saepe quaesitum est. Insidias factas esse constat, et id est</td><td></td></tr><tr><td>quod senatus contra rem publicam factum iudicavit; ab</td><td></td></tr><tr><td>utro factae sint incertum est. De hoc igitur latum est ut</td><td></td></tr><tr><td>quaereretur. Ita et senatus rem, non hominem notavit et</td><td>10</td></tr><tr><td>Pompeius de iure, non de facto quaestionem tulit. Num</td><td></td></tr><tr><td>quid igitur aliud in iudicium venit nisi uter utri insidias</td><td></td></tr><tr><td>fecerit? Profecto nihil: si hic illi, ut ne sit impune; si ille</td><td></td></tr><tr><td>huic, tum nos scelere solvamur. </td><td></td></tr><tr><td>  Quonam igitur pacto probari potest insidias Miloni fecisse</td><td>32.1</td></tr><tr><td>Clodium? Satis est in illa quidem tam audaci, tam nefaria</td><td></td></tr><tr><td>belua docere, magnam ei causam, magnam spem in Milonis</td><td></td></tr><tr><td>morte propositam, magnas utilitates fuisse. Itaque illud</td><td></td></tr><tr><td>Cassianum 'cui bono fuerit' in his personis valeat, etsi</td><td>5</td></tr><tr><td>boni nullo emolumento impelluntur in fraudem, improbi</td><td></td></tr><tr><td>saepe parvo. Atqui Milone interfecto Clodius haec adse-</td><td></td></tr><tr><td>quebatur, non modo ut praetor esset non eo consule quo</td><td></td></tr><tr><td>sceleris facere nihil posset sed etiam ut eis consulibus prae-</td><td></td></tr><tr><td>tor esset quibus si non adiuvantibus, at coniventibus certe</td><td>10</td></tr><tr><td>speraret se posse eludere in illis suis cogitatis furoribus:</td><td></td></tr><tr><td>cuius illi conatus, ut ipse ratiocinabatur, nec cuperent repri-</td><td></td></tr><tr><td>mere, si possent, cum tantum beneficium ei se debere arbi-</td><td></td></tr><tr><td>trarentur, et, si vellent, fortasse vix possent frangere hominis</td><td></td></tr><tr><td>sceleratissimi conroboratam iam vetustate audaciam. An</td><td>33.1</td></tr><tr><td>vero, iudices, vos soli ignoratis, vos hospites in hac urbe</td><td></td></tr><tr><td>versamini, vestrae peregrinantur aures neque in hoc perva-</td><td></td></tr><tr><td>gato civitatis sermone versantur, quas ille leges, si leges</td><td></td></tr><tr><td>nominandae sunt ac non faces urbis, pestes rei publicae,</td><td>5</td></tr><tr><td>fuerit impositurus nobis omnibus atque inusturus? Exhibe, </td><td></td></tr><tr><td>exhibe, quaeso, Sexte Clodi, librarium illud legum vestra-</td><td></td></tr><tr><td>rum quod te aiunt eripuisse e domo et ex mediis armis</td><td></td></tr><tr><td>turbaque nocturna tamquam Palladium sustulisse, ut prae-</td><td></td></tr><tr><td>clarum videlicet munus atque instrumentum tribunatus ad</td><td>10</td></tr><tr><td>aliquem, si nactus esses, qui tuo arbitrio tribunatum gereret,</td><td></td></tr><tr><td>deferre posses. Et aspexit me illis quidem oculis quibus</td><td></td></tr><tr><td>tum solebat cum omnibus omnia minabatur. Movet me</td><td></td></tr><tr><td>quippe lumen curiae! Quid? tu me tibi iratum, Sexte,</td><td></td></tr><tr><td>putas, cuius tu inimicissimum multo crudelius etiam puni-</td><td>15</td></tr><tr><td>tus es, quam erat humanitatis meae postulare? Tu P. Clodi</td><td></td></tr><tr><td>cruentum cadaver eiecisti domo, tu in publicum abiecisti,</td><td></td></tr><tr><td>tu spoliatum imaginibus, exsequiis, pompa, laudatione, in-</td><td></td></tr><tr><td>felicissimis lignis semiustilatum nocturnis canibus dilanian-</td><td></td></tr><tr><td>dum reliquisti. Qua re, etsi nefarie fecisti, tamen, quoniam</td><td>20</td></tr><tr><td>in meo inimico crudelitatem exprompsisti tuam, laudare</td><td></td></tr><tr><td>non possum, irasci certe non debeo. </td><td></td></tr>
        </table>