<table>
          <script>targetHit=0;</script>
          <tr class="title first  date"><td>prid<span class="snum">.</span> Non<span class="snum">.</span> Iun<span class="snum">.</span> vel paulo post</td><td></td></tr><tr class="title last  "><td>&lt;CICERO S. D. APPIO PULCHRO&gt;</td><td></td></tr><tr><td>Prid. Non. Iun., cum essem Brundisii, litteras tuas accepi,</td><td>3.4.1.1</td></tr><tr><td>quibus erat scriptum te L. Clodio mandasse quae illum</td><td></td></tr><tr><td>mecum loqui velles. eum sane exspectabam, ut ea quae a te</td><td></td></tr><tr><td>adferret quam primum cognoscerem. meum studium erga te</td><td></td></tr><tr><td>et officium, tametsi multis iam rebus spero tibi esse</td><td>5</td></tr><tr><td>cognitum, tamen in iis maxime declarabo quibus plurimum </td><td></td></tr><tr><td>significare potuero tuam mihi existimationem et dignitatem</td><td></td></tr><tr><td>carissimam esse. mihi et Q. Fabius Vergilianus et C.</td><td></td></tr><tr><td>Flaccus L. f. et diligentissime M. Octavius Cn. f. demon-</td><td></td></tr><tr><td>stravit me a te plurimi fieri. quod egomet multis argumentis</td><td>10</td></tr><tr><td>iam antea iudicaram maximeque illo libro augurali, quem</td><td></td></tr><tr><td>ad me amantissime scriptum suavissimum misisti. mea in te</td><td>2.1</td></tr><tr><td>omnia summa necessitudinis officia constabunt. nam cum te</td><td></td></tr><tr><td>ipsum, ex quo tempore tu me diligere coepisti, cottidie pluris</td><td></td></tr><tr><td>feci, tum accesserunt etiam coniunctiones necessariorum</td><td></td></tr><tr><td>tuorum (duo enim duarum aetatum plurimi facio, Cn.</td><td>5</td></tr><tr><td>Pompeium, filiae tuae socerum, et M. Brutum, generum</td><td></td></tr><tr><td>tuum), collegique coniunctio praesertim tam honorifice a te</td><td></td></tr><tr><td>approbata non mediocre vinculum mihi quidem attulisse</td><td></td></tr><tr><td>videtur ad voluntates nostras copulandas. </td><td></td></tr><tr><td>  Sed et, si Clodium convenero, ex illius sermone ad te</td><td>10</td></tr><tr><td>scribam plura et ipse operam dabo ut te quam primum</td><td></td></tr><tr><td>videam. quod scribis tibi manendi causam eam fuisse ut me</td><td></td></tr><tr><td>convenires, id mihi, ne mentiar, est gratum.</td><td></td></tr>
        </table>