<table>
          <script>targetHit=0;</script>
          <tr class="title first  date"><td>c<span class="snum">.</span> v Kal<span class="snum">.</span> Mai<span class="snum">.</span> <span class="snum">59</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quantam tu mihi moves exspectationem de sermone Bibuli,</td><td>2.14.1.1</td></tr><tr><td>quantam de colloquio βοώπιδος, quantam etiam de illo delicato</td><td></td></tr><tr><td>convivio! proinde ita fac venias &lt;ut&gt; ad sitientis auris. quam-</td><td></td></tr><tr><td>quam nihil est iam quod magis timendum nobis putem quam</td><td></td></tr><tr><td>ne ille noster Sampsiceramus, cum se omnium sermonibus</td><td>5</td></tr><tr><td>sentiet vapulare et cum has actiones εὐανατρέπτους videbit,</td><td></td></tr><tr><td>ruere incipiat. ego autem usque eo sum enervatus ut hoc otio</td><td></td></tr><tr><td>quo nunc tabescimus malim ἐντυραννεῖσθαι quam cum optima</td><td></td></tr><tr><td>spe dimicare. </td><td></td></tr><tr><td>  De pangendo quod me crebro adhortaris, fieri nihil potest.</td><td>2.1</td></tr><tr><td>basilicam habeo, non villam frequentia Formianorum †ad quam partem basilicae tribum</td><td></td></tr><tr><td>Aemiliam†. sed omitto vulgus; post horam quartam molesti</td><td></td></tr><tr><td>ceteri non sunt. C. Arrius proximus est vicinus, immo ille</td><td></td></tr><tr><td>quidem iam contubernalis, qui etiam se idcirco Romam ire</td><td>5</td></tr><tr><td>negat ut hic mecum totos dies philosophetur. ecce ex altera</td><td></td></tr><tr><td>parte Sebosus, ille Catuli familiaris. quo me vertam? statim</td><td></td></tr><tr><td>mehercule Arpinum irem, ni te in Formiano commodissime</td><td></td></tr><tr><td>exspectari viderem, dumtaxat ad prid. Non. Mai. vide enim</td><td></td></tr><tr><td>quibus hominibus aures sint deditae meae. occasionem mirifi-</td><td>10</td></tr><tr><td>cam, si qui nunc, dum hi apud me sunt, emere de me fundum</td><td></td></tr><tr><td>Formianum velit! et tamen illud probe, 'magnum quid ad-</td><td></td></tr><tr><td>grediamur et multae cogitationis atque oti'. sed tamen satis fiet</td><td></td></tr><tr><td>a nobis neque parcetur labori. </td><td></td></tr>
        </table>