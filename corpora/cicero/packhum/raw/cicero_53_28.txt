<table>
          <script>targetHit=0;</script>
          <tr><td>  Hoc nimirum est illud, quod de Socrate accepimus,</td><td>1.122.1</td></tr><tr><td>quodque ab ipso in libris Socraticorum saepe dicitur,</td><td></td></tr><tr><td>esse divinum quiddam, quod δαιμόνιον appellat, cui sem-</td><td></td></tr><tr><td>per ipse paruerit numquam impellenti, saepe revocanti.</td><td></td></tr><tr><td>Et Socrates quidem (quo quem auctorem meliorem</td><td>5</td></tr><tr><td>quaerimus?) Xenophonti consulenti, sequereturne Cy-</td><td></td></tr><tr><td>rum, posteaquam exposuit, quae ipsi videbantur: 'Et</td><td></td></tr><tr><td>nostrum quidem', inquit, 'humanum est consi-</td><td></td></tr><tr><td>lium; sed de rebus et obscuris et incertis ad</td><td></td></tr><tr><td>Apollinem censeo referundum', ad quem etiam</td><td>10</td></tr><tr><td>Athenienses publice de maioribus rebus semper rettule- </td><td></td></tr><tr><td>runt. Scriptum est item, cum Critonis, sui familiaris,</td><td>123.1</td></tr><tr><td>oculum alligatum vidisset, quaesivisse, quid esset; cum</td><td></td></tr><tr><td>autem ille respondisset in agro ambulanti ramulum</td><td></td></tr><tr><td>adductum, ut remissus esset, in oculum suum recidisse,</td><td></td></tr><tr><td>tum Socrates: 'Non enim paruisti mihi revocanti,</td><td>5</td></tr><tr><td>cum uterer, qua soleo, praesagitione divina.'</td><td></td></tr><tr><td>Idem etiam Socrates, cum apud Delium male pugna-</td><td></td></tr><tr><td>tum esset Lachete praetore fugeretque cum ipso La-</td><td></td></tr><tr><td>chete, ut ventum est in trivium, eadem, qua ceteri,</td><td></td></tr><tr><td>fugere noluit. Quibus quaerentibus, cur non eadem</td><td>10</td></tr><tr><td>via pergeret, deterreri se a deo dixit; cum quidem ii,</td><td></td></tr><tr><td>qui alia via fugerant, in hostium equitatum inciderunt.</td><td></td></tr><tr><td>Permulta conlecta sunt ab Antipatro, quae mirabiliter</td><td></td></tr><tr><td>a Socrate divinata sunt; quae praetermittam; tibi enim</td><td></td></tr><tr><td>nota sunt, mihi ad commemorandum non necessaria.</td><td>15</td></tr><tr><td>Illud tamen eius philosophi magnificum ac paene di-</td><td>124.1</td></tr><tr><td>vinum, quod, cum impiis sententiis damnatus esset,</td><td></td></tr><tr><td>aequissimo animo se dixit mori; neque enim domo</td><td></td></tr><tr><td>egredienti neque illud suggestum, in quo causam di-</td><td></td></tr><tr><td>xerat, ascendenti signum sibi ullum, quod consuesset,</td><td>5</td></tr><tr><td>a deo quasi mali alicuius inpendentis datum. </td><td></td></tr>
        </table>