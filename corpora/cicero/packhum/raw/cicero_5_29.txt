<table>
          <script>targetHit=0;</script>
          <tr><td>  Verum ista damnatio tamen cuius modi fuit? Audite,</td><td>2.1.72.7</td></tr><tr><td>quaeso, iudices, et aliquando miseremini sociorum et osten-</td><td></td></tr><tr><td>dite aliquid iis in vestra fide praesidi esse oportere. Quod</td><td></td></tr><tr><td>toti Asiae iure occisus videbatur istius ille verbo lictor, re</td><td>10</td></tr><tr><td>vera minister improbissimae cupiditatis, pertimuit iste ne</td><td></td></tr><tr><td>Philodamus Neronis iudicio liberaretur; rogat et orat</td><td></td></tr><tr><td>Dolabellam ut de sua provincia decedat, ad Neronem pro-</td><td></td></tr><tr><td>ficiscatur; se demonstrat incolumem esse non posse, si</td><td></td></tr><tr><td>Philodamo vivere atque aliquando Romam venire licuisset.</td><td>15</td></tr><tr><td>Commotus est Dolabella: fecit id quod multi reprehen-</td><td>73.1</td></tr><tr><td>derunt, ut exercitum, provinciam, bellum relinqueret, et in</td><td></td></tr><tr><td>Asiam hominis nequissimi causa in alienam provinciam pro-</td><td></td></tr><tr><td>ficisceretur. Posteaquam ad Neronem venit, contendit ab</td><td></td></tr><tr><td>eo ut Philodami causam cognosceret. Venerat ipse qui</td><td>5</td></tr><tr><td>esset in consilio et primus sententiam diceret; adduxerat</td><td></td></tr><tr><td>etiam praefectos et tribunos militaris suos, quos Nero omnis</td><td></td></tr><tr><td>in consilium vocavit; erat in consilio etiam aequissimus</td><td></td></tr><tr><td>iudex ipse Verres; erant non nulli togati creditores Grae-</td><td></td></tr><tr><td>corum, quibus ad exigendas pecunias improbissimi cuiusque</td><td>10</td></tr><tr><td>legati plurimum prodest gratia. Ille miser defensorem repe-</td><td>74.1</td></tr><tr><td>rire neminem poterat; quis enim esset aut togatus, qui</td><td></td></tr><tr><td>Dolabellae gratia, aut Graecus, qui eiusdem vi et imperio</td><td></td></tr><tr><td>non moveretur? Accusator autem adponitur civis Romanus</td><td></td></tr><tr><td>de creditoribus Lampsacenorum; qui si dixisset quod iste </td><td>5</td></tr><tr><td>iussisset, per eiusdem istius lictores a populo pecuniam posset</td><td></td></tr><tr><td>exigere. Cum haec omnia tanta contentione, tantis copiis</td><td></td></tr><tr><td>agerentur; cum illum miserum multi accusarent, nemo</td><td></td></tr><tr><td>defenderet; cumque Dolabella cum suis praefectis pugna-</td><td></td></tr><tr><td>ret in consilio, Verres fortunas agi suas diceret, idem testi-</td><td>10</td></tr><tr><td>monium diceret, idem esset in consilio, idem accusatorem</td><td></td></tr><tr><td>parasset,—haec cum omnia fierent, et cum hominem con-</td><td></td></tr><tr><td>staret occisum, tamen tanta vis istius iniuriae, tanta in</td><td></td></tr><tr><td>isto improbitas putabatur ut de Philodamo <span class="caps">amplivs</span> pro-</td><td></td></tr><tr><td>nuntiaretur. Quid ego nunc in altera actione Cn. Dola-</td><td>75.1</td></tr><tr><td>bellae spiritus, quid huius lacrimas et concursationes pro-</td><td></td></tr><tr><td>feram, quid C. Neronis, viri optimi atque innocentissimi, non</td><td></td></tr><tr><td>nullis in rebus animum nimium timidum atque demissum?</td><td></td></tr><tr><td>qui in illa re quid facere &lt;oporteret&gt; non habebat, nisi forte,</td><td>5</td></tr><tr><td>id quod omnes tum desiderabant, ut ageret eam rem sine</td><td></td></tr><tr><td>Verre et sine Dolabella. Quicquid esset sine his actum,</td><td></td></tr><tr><td>omnes probarent; tum vero quod pronuntiatum est non per</td><td></td></tr><tr><td>Neronem iudicatum, sed per Dolabellam ereptum existi-</td><td></td></tr><tr><td>mabatur. Condemnatur enim perpaucis sententiis Philo-</td><td>10</td></tr><tr><td>damus et eius filius. Adest, instat, urget Dolabella ut quam</td><td></td></tr><tr><td>primum securi feriantur, quo quam minime multi ex illis de</td><td></td></tr><tr><td>istius nefario scelere audire possent. Constituitur in foro</td><td>76.1</td></tr><tr><td>Laodiceae spectaculum acerbum et miserum et grave toti</td><td></td></tr><tr><td>Asiae provinciae, grandis natu parens adductus ad sup-</td><td></td></tr><tr><td>plicium, ex altera parte filius, ille quod pudicitiam liberorum,</td><td></td></tr><tr><td>hic quod vitam patris famamque sororis defenderat. Flebat</td><td>5</td></tr><tr><td>uterque non de suo supplicio, sed pater de fili morte, de</td><td></td></tr><tr><td>patris filius. Quid lacrimarum ipsum Neronem putatis pro-</td><td></td></tr><tr><td>fudisse? quem fletum totius Asiae fuisse, quem luctum et</td><td></td></tr><tr><td>gemitum Lampsacenorum? securi esse percussos homines</td><td></td></tr><tr><td>innocentis nobilis, socios populi Romani atque amicos, </td><td>10</td></tr><tr><td>propter hominis flagitiosissimi singularem nequitiam atque</td><td></td></tr><tr><td>improbissimam cupiditatem! </td><td></td></tr>
        </table>