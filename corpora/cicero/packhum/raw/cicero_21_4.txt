<table>
          <script>targetHit=0;</script>
          <tr><td>  Sed quoniam mea causa expedita est, videamus nunc quid</td><td>18.1</td></tr><tr><td>haruspices dicant. Ego enim fateor me et magnitudine</td><td></td></tr><tr><td>ostenti et gravitate responsi et una atque constanti haru-</td><td></td></tr><tr><td>spicum voce vehementer esse commotum; neque is sum qui,</td><td></td></tr><tr><td>si cui forte videor plus quam ceteri qui aeque atque ego</td><td>5</td></tr><tr><td>sunt occupati versari in studio litterarum, his delecter aut</td><td></td></tr><tr><td>utar omnino litteris quae nostros animos deterrent atque</td><td></td></tr><tr><td>avocant a religione. Ego vero primum habeo auctores ac</td><td></td></tr><tr><td>magistros religionum colendarum maiores nostros, quorum</td><td></td></tr><tr><td>mihi tanta fuisse sapientia videtur ut satis superque prudentes</td><td>10</td></tr><tr><td>sint qui illorum prudentiam non dicam adsequi, sed quanta</td><td></td></tr><tr><td>fuerit perspicere possint; qui statas sollemnisque caerimonias </td><td></td></tr><tr><td>pontificatu, rerum bene gerundarum auctoritates augurio,</td><td></td></tr><tr><td>fatorum veteres praedictiones Apollinis vatum libris, porten-</td><td></td></tr><tr><td>torum expiationes Etruscorum disciplina contineri putave-</td><td>15</td></tr><tr><td>runt; quae quidem tanta est ut nostra memoria primum</td><td></td></tr><tr><td>Italici belli funesta illa principia, post Sullani Cinnanique</td><td></td></tr><tr><td>temporis extremum paene discrimen, tum hanc recentem</td><td></td></tr><tr><td>urbis inflammandae delendique imperi coniurationem non</td><td></td></tr><tr><td>obscure nobis paulo ante praedixerint. Deinde, si quid</td><td>19.1</td></tr><tr><td>habui oti, etiam cognovi multa homines doctos sapientisque</td><td></td></tr><tr><td>et dixisse et scripta de deorum immortalium numine reli-</td><td></td></tr><tr><td>quisse; quae quamquam divinitus perscripta video, tamen</td><td></td></tr><tr><td>eius modi sunt ut ea maiores nostri docuisse illos, non ab</td><td>5</td></tr><tr><td>illis didicisse videantur. Etenim quis est tam vaecors qui</td><td></td></tr><tr><td>aut, cum suspexit in caelum, deos esse non sentiat, et ea</td><td></td></tr><tr><td>quae tanta mente fiunt ut vix quisquam arte ulla ordinem</td><td></td></tr><tr><td>rerum ac necessitudinem persequi possit casu fieri putet,</td><td></td></tr><tr><td>aut, cum deos esse intellexerit, non intellegat eorum numine</td><td>10</td></tr><tr><td>hoc tantum imperium esse natum et auctum et retentum?</td><td></td></tr><tr><td>Quam volumus licet, patres conscripti, ipsi nos amemus,</td><td></td></tr><tr><td>tamen nec numero Hispanos nec robore Gallos nec callidi-</td><td></td></tr><tr><td>tate Poenos nec artibus Graecos nec denique hoc ipso huius</td><td></td></tr><tr><td>gentis ac terrae domestico nativoque sensu Italos ipsos ac</td><td>15</td></tr><tr><td>Latinos, sed pietate ac religione atque hac una sapientia,</td><td></td></tr><tr><td>quod deorum numine omnia regi gubernarique perspeximus,</td><td></td></tr><tr><td>omnis gentis nationesque superavimus. </td><td></td></tr>
        </table>