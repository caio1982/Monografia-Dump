<table>
          <script>targetHit=0;</script>
          <tr><td>  Cum autem pro conparabili aliquid inducetur, quon-</td><td>1.82.1</td></tr><tr><td>iam id per similitudinem maxime tractatur, in repre-</td><td></td></tr><tr><td>hendendo conveniet simile id negare esse, quod con-</td><td></td></tr><tr><td>feretur, ei, quicum conferetur. id fieri poterit, si de-</td><td></td></tr><tr><td>monstrabitur diversum esse genere, natura, vi, magni-</td><td>5</td></tr><tr><td>tudine, tempore, loco, persona, opinione; ac si, quo</td><td></td></tr><tr><td>in numero illud, quod per similitudinem afferetur, et</td><td></td></tr><tr><td>quo in loco hoc, cuius causa afferetur, haberi con-</td><td></td></tr><tr><td>veniat, ostendetur. deinde, quid res cum re differat,</td><td></td></tr><tr><td>demonstrabimus: ex quo docebimus aliud de eo, quod</td><td>10</td></tr><tr><td>comparabitur, et de eo, quicum comparabitur, existi-</td><td></td></tr><tr><td>mare oportere. huius facultatis maxime indigemus,</td><td></td></tr><tr><td>cum ea ipsa argumentatio, quae per inductionem trac-</td><td></td></tr><tr><td>tatur, erit reprehendenda. </td><td></td></tr><tr><td>  Sin iudicatum aliquod inferetur, quoniam id ex his</td><td>15</td></tr><tr><td>locis maxime firmatur: laude eorum, qui iudicarunt;</td><td></td></tr><tr><td>similitudine eius rei, qua de agitur, ad eam rem, qua</td><td></td></tr><tr><td>de iudicatum est; et commemorando non modo non</td><td></td></tr><tr><td>esse reprehensum iudicium, sed ab omnibus adpro-</td><td></td></tr><tr><td>batum; et demonstrando difficilius et maius fuisse ad</td><td>20</td></tr><tr><td>iudicandum, quod afferatur, quam id, quod instet: ex</td><td></td></tr><tr><td>contrariis locis, si res aut vera aut veri similis permittet,</td><td></td></tr><tr><td>infirmari oportebit. atque erit observandum diligenter,</td><td></td></tr><tr><td>ne nihil ad id, quo de agatur, pertineat id, quod iudica-</td><td></td></tr><tr><td>tum sit; et videndum est, ne ea res proferatur, in qua</td><td>25</td></tr><tr><td>sit offensum, ut de ipso, qui iudicarit, iudicium fieri</td><td></td></tr><tr><td>videatur. oportet autem animadvertere, ne, cum aliter</td><td>83.1</td></tr><tr><td>sint multa iudicata, solitarium aliquid aut rarum </td><td></td></tr><tr><td>iudicatum afferatur. nam sic his rebus auctoritas</td><td></td></tr><tr><td>iudicati maxime potest infirmari. atque ea quidem,</td><td></td></tr><tr><td>quae quasi probabilia sumentur, ad hunc modum</td><td>5</td></tr><tr><td>temptari oportebit. </td><td></td></tr>
        </table>