<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Iun<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Alteram a te epistulam cum hodie accepissem, nolui te una mea</td><td>13.32.1.1</td></tr><tr><td>contentum. tu vero age, quod scribis, de Faberio. in eo enim</td><td></td></tr><tr><td>totum est positum id quod cogitamus; quae cogitatio si non </td><td></td></tr><tr><td>incidisset, mihi crede, istuc ut cetera non laborarem. quam ob</td><td></td></tr><tr><td>rem, ut facis (istuc enim addi nihil potest), urge, insta, perfice. </td><td>5</td></tr><tr><td>  Dicaearchi περὶ Ψυχῆς utrosque velim mittas et Καταβάσεως;</td><td>2.1</td></tr><tr><td>Τριπολιτικὸν non invenio et epistulam eius quam ad Aristo-</td><td></td></tr><tr><td>xenum misit. tris eos libros maxime nunc vellem; apti essent</td><td></td></tr><tr><td>ad id quod cogito. </td><td></td></tr><tr><td>  Torquatus Romae est. misi ut tibi daretur. Catulum et</td><td>3.1</td></tr><tr><td>Lucullum, ut opinor, antea. his libris nova prohoemia sunt</td><td></td></tr><tr><td>addita, quibus eorum uterque laudatur. eas litteras volo habeas,</td><td></td></tr><tr><td>et sunt quaedam alia. et quod ad te &lt;de&gt; decem legatis scripsi</td><td></td></tr><tr><td>parum intellexi&lt;sti&gt;, credo quia διὰ σημείων scripseram. de C.</td><td>5</td></tr><tr><td>Tuditano enim quaerebam, quem ex Hortensio audieram fuisse</td><td></td></tr><tr><td>in decem. eum video in Libonis praetorem P. Popilio P.</td><td></td></tr><tr><td>Rupilio &lt;consulibus&gt;. annis <span class="caps">xiiii</span> ante quam praetor factus est</td><td></td></tr><tr><td>legatus esse &lt;qui&gt; potuisset?—nisi admodum sero praetor est</td><td></td></tr><tr><td>factus, quod non arbitror. video enim curulis magistratus eum</td><td>10</td></tr><tr><td>legitimis annis perfacile cepisse. Postumium autem, cuius</td><td></td></tr><tr><td>statuam in Isthmo meminisse te dicis, Aulum nesciebam fuisse.</td><td></td></tr><tr><td>is autem est qui &lt;consul&gt; cum &lt;L.&gt; Lucullo fuit; quem tu mihi</td><td></td></tr><tr><td>addidisti sane ad illum σύλλογον personam idoneam. videbis</td><td></td></tr><tr><td>igitur, si poteris, ceteros, ut possimus πομπεῦσαι καὶ τοῖς</td><td>15</td></tr><tr><td>προσώποις. </td><td></td></tr>
        </table>