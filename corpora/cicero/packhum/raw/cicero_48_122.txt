<table>
          <script>targetHit=0;</script>
          <tr><td>  Intrandum est igitur in rerum naturam et penitus</td><td>5.44.1</td></tr><tr><td>quid ea postulet pervidendum; aliter enim nosmet</td><td></td></tr><tr><td>ipsos nosse non possumus. quod praeceptum quia</td><td></td></tr><tr><td>maius erat, quam ut ab homine videretur, idcirco as-</td><td></td></tr><tr><td>signatum est deo. iubet igitur nos Pythius Apollo</td><td>5</td></tr><tr><td>noscere nosmet ipsos. cognitio autem haec est una</td><td></td></tr><tr><td>nostri, ut vim corporis animique norimus sequamur-</td><td></td></tr><tr><td>que eam vitam, quae rebus iis ipsis perfruatur. quo-</td><td></td></tr><tr><td>niam autem is animi appetitus a principio fuit, ut ea,</td><td></td></tr><tr><td>quae dixi, quam perfectissima natura haberemus, con-</td><td>10</td></tr><tr><td>fitendum est, cum id adepti simus, quod appetitum</td><td></td></tr><tr><td>sit, in eo quasi in ultimo consistere naturam, atque</td><td></td></tr><tr><td>id esse summum bonum; quod certe universum sua</td><td></td></tr><tr><td>sponte ipsum expeti et propter se necesse est, quoniam</td><td></td></tr><tr><td>ante demonstratum est etiam singulas eius partes esse</td><td>15</td></tr><tr><td>per se expetendas. In enumerandis autem corporis</td><td>45.1</td></tr><tr><td>commodis si quis praetermissam a nobis voluptatem</td><td></td></tr><tr><td>putabit, in aliud tempus ea quaestio differatur. utrum</td><td></td></tr><tr><td>enim sit voluptas in iis rebus, quas primas secundum</td><td></td></tr><tr><td>naturam esse diximus, necne sit ad id, quod agimus,</td><td>5</td></tr><tr><td>nihil interest. si enim, ut mihi quidem videtur, non</td><td></td></tr><tr><td>explet bona naturae voluptas, iure praetermissa est;</td><td></td></tr><tr><td>sin autem est in ea, quod quidam volunt, nihil im-</td><td></td></tr><tr><td>pedit hanc nostram comprehensionem summi boni.</td><td></td></tr><tr><td>quae enim constituta sunt prima naturae, ad ea si</td><td>10</td></tr><tr><td>voluptas accesserit, unum aliquod accesserit commo- </td><td></td></tr><tr><td>dum corporis neque eam constitutionem summi boni,</td><td></td></tr><tr><td>quae est proposita, mutaverit. </td><td></td></tr><tr><td>  Et adhuc quidem ita nobis progressa ratio est, ut</td><td>46.1</td></tr><tr><td>ea duceretur omnis a prima commendatione naturae.</td><td></td></tr><tr><td>nunc autem aliud iam argumentandi sequamur genus,</td><td></td></tr><tr><td>ut non solum quia nos diligamus, sed quia cuiusque</td><td></td></tr><tr><td>partis naturae et in corpore et in animo sua quaeque</td><td>5</td></tr><tr><td>vis sit, idcirco in his rebus summe nostra sponte</td><td></td></tr><tr><td>moveamur. atque ut a corpore ordiar, videsne ut,</td><td></td></tr><tr><td>si quae in membris prava aut debilitata aut inminuta</td><td></td></tr><tr><td>sint, occultent homines? ut etiam contendant et ela-</td><td></td></tr><tr><td>borent, si efficere possint, ut aut non appareat cor-</td><td>10</td></tr><tr><td>poris vitium aut quam minimum appareat? multos-</td><td></td></tr><tr><td>que etiam dolores curationis causa perferant, ut, si</td><td></td></tr><tr><td>ipse usus membrorum non modo non maior, verum</td><td></td></tr><tr><td>etiam minor futurus sit, eorum tamen species ad na-</td><td></td></tr><tr><td>turam revertatur? etenim, cum omnes natura totos se</td><td>15</td></tr><tr><td>expetendos putent, nec id ob aliam rem, sed propter</td><td></td></tr><tr><td>ipsos, necesse est eius etiam partis propter se expeti,</td><td></td></tr><tr><td>quod universum propter se expetatur. Quid? in motu</td><td>47.1</td></tr><tr><td>et in statu corporis nihil inest, quod animadverten-</td><td></td></tr><tr><td>dum esse ipsa natura iudicet? quem ad modum quis</td><td></td></tr><tr><td>ambulet, sedeat, qui ductus oris, qui vultus in quo-</td><td></td></tr><tr><td>que sit? nihilne est in his rebus, quod dignum libero</td><td>5</td></tr><tr><td>aut indignum esse ducamus? nonne odio multos</td><td></td></tr><tr><td>dignos putamus, qui quodam motu aut statu videntur</td><td></td></tr><tr><td>naturae legem et modum contempsisse? et quoniam</td><td></td></tr><tr><td>haec deducuntur de corpore, quid est cur non recte</td><td></td></tr><tr><td>pulchritudo etiam ipsa propter se expetenda ducatur?</td><td>10</td></tr><tr><td>nam si pravitatem inminutionemque corporis propter</td><td></td></tr><tr><td>se fugiendam putamus, cur non etiam, ac fortasse</td><td></td></tr><tr><td>magis, propter se formae dignitatem sequamur? et </td><td></td></tr><tr><td>si turpitudinem fugimus in statu et motu corporis,</td><td></td></tr><tr><td>quid est cur pulchritudinem non sequamur? atque</td><td>15</td></tr><tr><td>etiam valitudinem, vires, vacuitatem doloris non</td><td></td></tr><tr><td>propter utilitatem solum, sed etiam ipsas propter se</td><td></td></tr><tr><td>expetemus. quoniam enim natura suis omnibus expleri</td><td></td></tr><tr><td>partibus vult, hunc statum corporis per se ipsum</td><td></td></tr><tr><td>expetit, qui est maxime e natura, quae tota pertur-</td><td>20</td></tr><tr><td>batur, si aut aegrum corpus est aut dolet aut caret</td><td></td></tr><tr><td>viribus. </td><td></td></tr>
        </table>