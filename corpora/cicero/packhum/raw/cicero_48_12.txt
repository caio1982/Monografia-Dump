<table>
          <script>targetHit=0;</script>
          <tr><td>  Sed de clarorum hominum factis illustribus et glorio-</td><td>1.37.1</td></tr><tr><td>sis satis hoc loco dictum sit. erit enim iam de omnium</td><td></td></tr><tr><td>virtutum cursu ad voluptatem proprius disserendi locus.</td><td></td></tr><tr><td>nunc autem explicabo, voluptas ipsa quae qualisque</td><td></td></tr><tr><td>sit, ut tollatur error omnis imperitorum intellegaturque</td><td>5</td></tr><tr><td>ea, quae voluptaria, delicata, mollis habeatur disciplina,</td><td></td></tr><tr><td>quam gravis, quam continens, quam severa sit. Non</td><td></td></tr><tr><td>enim hanc solam sequimur, quae suavitate aliqua na- </td><td></td></tr><tr><td>turam ipsam movet et cum iucunditate quadam perci-</td><td></td></tr><tr><td>pitur sensibus, sed maximam voluptatem illam habemus,</td><td>10</td></tr><tr><td>quae percipitur omni dolore detracto. nam quoniam,</td><td></td></tr><tr><td>cum privamur dolore, ipsa liberatione et vacuitate om-</td><td></td></tr><tr><td>nis molestiae gaudemus, omne autem id, quo gaude-</td><td></td></tr><tr><td>mus, voluptas est, ut omne, quo offendimur, dolor, do-</td><td></td></tr><tr><td>loris omnis privatio recte nominata est voluptas. ut</td><td>15</td></tr><tr><td>enim, cum cibo et potione fames sitisque depulsa est,</td><td></td></tr><tr><td>ipsa detractio molestiae consecutionem affert volupta-</td><td></td></tr><tr><td>tis, sic in omni re doloris amotio successionem efficit</td><td></td></tr><tr><td>voluptatis. itaque non placuit Epicuro medium esse</td><td>38.1</td></tr><tr><td>quiddam inter dolorem et voluptatem; illud enim ip-</td><td></td></tr><tr><td>sum, quod quibusdam medium videretur, cum omni</td><td></td></tr><tr><td>dolore careret, non modo voluptatem esse, verum etiam</td><td></td></tr><tr><td>summam voluptatem. quisquis enim sentit, quem ad</td><td>5</td></tr><tr><td>modum sit affectus, eum necesse est aut in voluptate</td><td></td></tr><tr><td>esse aut in dolore. omnis autem privatione doloris</td><td></td></tr><tr><td>putat Epicurus terminari summam voluptatem, ut postea</td><td></td></tr><tr><td>variari voluptas distinguique possit, augeri amplificari-</td><td></td></tr><tr><td>que non possit. At etiam Athenis, ut e patre audiebam</td><td>39.1</td></tr><tr><td>facete et urbane Stoicos irridente, statua est in Cera-</td><td></td></tr><tr><td>mico Chrysippi sedentis porrecta manu, quae manus</td><td></td></tr><tr><td>significet illum in hac esse rogatiuncula delectatum:</td><td></td></tr><tr><td>'Numquidnam manus tua sic affecta, quem ad modum</td><td>5</td></tr><tr><td>affecta nunc est, desiderat?'—Nihil sane.—'At, si</td><td></td></tr><tr><td>voluptas esset bonum, desideraret.'—Ita credo.—</td><td></td></tr><tr><td>'Non est igitur voluptas bonum.' Hoc ne statuam qui-</td><td></td></tr><tr><td>dem dicturam pater aiebat, si loqui posset. conclusum</td><td></td></tr><tr><td>est enim contra Cyrenaicos satis acute, nihil ad Epicu-</td><td>10</td></tr><tr><td>rum. nam si ea sola voluptas esset, quae quasi titil-</td><td></td></tr><tr><td>laret sensus, ut ita dicam, et ad eos cum suavitate af-</td><td></td></tr><tr><td>flueret et illaberetur, nec manus esse contenta posset nec </td><td></td></tr><tr><td>ulla pars vacuitate doloris sine iucundo motu vo-</td><td></td></tr><tr><td>luptatis. sin autem summa voluptas est, ut Epicuro</td><td>15</td></tr><tr><td>placet, nihil dolere, primum tibi recte, Chrysippe, con-</td><td></td></tr><tr><td>cessum est nihil desiderare manum, cum ita esset af-</td><td></td></tr><tr><td>fecta, secundum non recte, si voluptas esset bonum,</td><td></td></tr><tr><td>fuisse desideraturam. idcirco enim non desideraret,</td><td></td></tr><tr><td>quia, quod dolore caret, id in voluptate est. </td><td>20</td></tr>
        </table>