<table>
          <script>targetHit=0;</script>
          <tr><td>  Quid? illudne dubium est, quin multi, cum ita</td><td>2.96.1</td></tr><tr><td>nati essent, ut quaedam contra naturam depravata</td><td></td></tr><tr><td>haberent, restituerentur et corrigerentur ab natura, cum</td><td></td></tr><tr><td>se ipsa revocasset, aut arte atque medicina? ut, quo-</td><td></td></tr><tr><td>rum linguae sic inhaererent, ut loqui non possent,</td><td>5</td></tr><tr><td>eae scalpello resectae liberarentur. Multi etiam na-</td><td></td></tr><tr><td>turae vitium meditatione atque exercitatione sustule-</td><td></td></tr><tr><td>runt, ut Demosthenem scribit Phalereus, cum <span class="caps">rho</span></td><td></td></tr><tr><td>dicere nequiret, exercitatione fecisse, ut planissume</td><td></td></tr><tr><td>diceret. Quodsi haec astro ingenerata et tradita es-</td><td>10</td></tr><tr><td>sent, nulla res ea mutare posset. Quid? dissimilitudo</td><td></td></tr><tr><td>locorum nonne dissimilis hominum procreationes ha-</td><td></td></tr><tr><td>bet? quas quidem percurrere oratione facile est, quid</td><td></td></tr><tr><td>inter Indos et Persas, Aethiopas et Syros differat cor-</td><td></td></tr><tr><td>poribus, animis, ut incredibilis varietas dissimilitudo-</td><td>15</td></tr><tr><td>que sit. Ex quo intellegitur plus terrarum situs quam</td><td>97.1</td></tr><tr><td>lunae tactus ad nascendum valere. Nam quod aiunt</td><td></td></tr><tr><td>quadringenta septuaginta milia annorum in pericli-</td><td></td></tr><tr><td>tandis experiundisque pueris, quicumque essent nati,</td><td></td></tr><tr><td>Babylonios posuisse, fallunt; si enim esset factitatum,</td><td>5</td></tr><tr><td>non esset desitum; neminem autem habemus aucto-</td><td></td></tr><tr><td>rem, qui id aut fieri dicat aut factum sciat. Videsne</td><td></td></tr><tr><td>me non ea dicere, quae Carneades, sed ea, quae prin-</td><td></td></tr><tr><td>ceps Stoicorum Panaetius dixerit? Ego autem etiam</td><td></td></tr><tr><td>haec requiro: omnesne, qui Cannensi pugna ceciderint,</td><td>10</td></tr><tr><td>uno astro fuerint; exitus quidem omnium unus et</td><td></td></tr><tr><td>idem fuit. Quid? qui ingenio atque animo singulares,</td><td></td></tr><tr><td>num astro quoque uno? quod enim tempus, quo non</td><td></td></tr><tr><td>innumerabiles nascantur? at certe similis nemo Ho-</td><td></td></tr><tr><td>meri. Et, si ad rem pertinet, quo modo caelo adfecto</td><td>98.1</td></tr><tr><td>conpositisque sideribus quodque animal oriatur, valeat</td><td></td></tr><tr><td>id necesse est non in hominibus solum, verum in be-</td><td></td></tr><tr><td>stiis etiam; quo quid potest dici absurdius? L. qui-</td><td></td></tr><tr><td>dem Tarutius Firmanus, familiaris noster, in primis</td><td>5</td></tr><tr><td>Chaldaicis rationibus eruditus, urbis etiam nostrae</td><td></td></tr><tr><td>natalem diem repetebat ab iis Parilibus, quibus eam</td><td></td></tr><tr><td>a Romulo conditam accepimus, Romamque, in iugo </td><td></td></tr><tr><td>cum esset luna, natam esse dicebat nec eius fata ca-</td><td></td></tr><tr><td>nere dubitabat. O vim maxumam erroris! Etiamne</td><td>99.1</td></tr><tr><td>urbis natalis dies ad vim stellarum et lunae pertine-</td><td></td></tr><tr><td>bat? Fac in puero referre, ex qua adfectione caeli</td><td></td></tr><tr><td>primum spiritum duxerit; num hoc in latere aut in</td><td></td></tr><tr><td>caemento, ex quibus urbs effecta est, potuit valere?</td><td>5</td></tr><tr><td>Sed quid plura? cotidie refelluntur. Quam multa ego</td><td></td></tr><tr><td>Pompeio, quam multa Crasso, quam multa huic ipsi</td><td></td></tr><tr><td>Caesari a Chaldaeis dicta memini, neminem eorum</td><td></td></tr><tr><td>nisi senectute, nisi domi, nisi cum claritate esse</td><td></td></tr><tr><td>moriturum! ut mihi permirum videatur quemquam ex-</td><td>10</td></tr><tr><td>stare, qui etiam nunc credat iis, quorum praedicta</td><td></td></tr><tr><td>cotidie videat re et eventis refelli. </td><td></td></tr>
        </table>