<table>
          <script>targetHit=0;</script>
          <tr class="title first  date"><td>iv aut iii Kal<span class="snum">.</span> Apr<span class="snum">.</span> <span class="snum">49</span> Formiis Arpinum iter faciens</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Epistulam meam quod pervulgatam scribis esse non fero</td><td>8.9.1.1</td></tr><tr><td>moleste, quin etiam ipse multis dedi describendam; ea enim </td><td></td></tr><tr><td>et acciderunt iam et impendent ut testatum esse velim de</td><td></td></tr><tr><td>pace quid senserim. cum autem ad eam hortarer eum prae-</td><td></td></tr><tr><td>sertim hominem, non videbar ullo modo facilius moturus</td><td>5</td></tr><tr><td>quam si id quod eum hortarer convenire eius sapientiae</td><td></td></tr><tr><td>dicerem. eam si admirabilem dixi cum eum ad salutem</td><td></td></tr><tr><td>patriae hortabar, non sum veritus ne viderer adsentari, cui</td><td></td></tr><tr><td>tali in re libenter me ad pedes abiecissem. qua autem est</td><td></td></tr><tr><td>'aliquid impertias temporis', non est de pace sed de me ipso</td><td>10</td></tr><tr><td>et de meo officio ut aliquid cogitet. nam quod testificor me</td><td></td></tr><tr><td>expertem belli fuisse, etsi id re perspectum est, tamen eo</td><td></td></tr><tr><td>scripsi quo in suadendo plus auctoritatis haberem; eodemque</td><td></td></tr><tr><td>pertinet quod causam eius probo. </td><td></td></tr><tr><td>  Sed quid haec nunc? utinam aliquid profectum esset! ne</td><td>2.1</td></tr><tr><td>ego istas litteras in contione recitari velim, si quidem ille</td><td></td></tr><tr><td>ipse ad eundem scribens in publico proposuit epistulam illam</td><td></td></tr><tr><td>in qua est 'pro tuis rebus gestis amplissimis' (amplioribusne</td><td></td></tr><tr><td>quam suis, quam Africani? ita tempus ferebat), si quidem</td><td>5</td></tr><tr><td>etiam vos duo tales ad quintum miliarium, quo nunc ipsum</td><td></td></tr><tr><td>unde se recipienti, quid agenti, quid acturo? quanto autem</td><td></td></tr><tr><td>ferocius ille causae suae confidet, cum vos, cum vestri similis</td><td></td></tr><tr><td>non modo frequentis sed laeto vultu gratulantis viderit!</td><td></td></tr><tr><td>'num igitur peccamus?' minime vos quidem; sed tamen</td><td>10</td></tr><tr><td>signa conturbantur quibus voluntas a simulatione distingui</td><td></td></tr><tr><td>posset. quae vero senatus consulta video? sed apertius quam</td><td></td></tr><tr><td>proposueram. </td><td></td></tr><tr><td>  Ego Arpini volo esse prid. Kal., deinde circum villulas</td><td>3.1</td></tr><tr><td>nostras errare, quas visurum me postea desperavi. </td><td></td></tr>
        </table>