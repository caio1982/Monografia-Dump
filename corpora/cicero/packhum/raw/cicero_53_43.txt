<table>
          <script>targetHit=0;</script>
          <tr><td>  Sed quoniam de extis et de fulgoribus satis est</td><td>2.49.7</td></tr><tr><td>disputatum, ostenta restant, ut tota haruspicina sit</td><td></td></tr><tr><td>pertractata. Mulae partus prolatus est a te. Res mi-</td><td></td></tr><tr><td>rabilis, propterea quia non saepe fit; sed si fieri non </td><td>10</td></tr><tr><td>potuisset, facta non esset. Atque hoc contra omnia</td><td></td></tr><tr><td>ostenta valeat, numquam, quod fieri non potuerit, esse</td><td></td></tr><tr><td>factum; sin potuerit, non esse mirandum. Causarum</td><td></td></tr><tr><td>enim ignoratio in re nova mirationem facit; eadem</td><td></td></tr><tr><td>ignoratio si in rebus usitatis est, non miramur. Nam</td><td>15</td></tr><tr><td>qui mulam peperisse miratur, is, quo modo equa pa-</td><td></td></tr><tr><td>riat, aut omnino quae natura partum animantis faciat,</td><td></td></tr><tr><td>ignorat. Sed quod crebro videt, non miratur, etiamsi,</td><td></td></tr><tr><td>cur fiat, nescit; quod ante non vidit, id si evenit,</td><td></td></tr><tr><td>ostentum esse censet. Utrum igitur cum concepit</td><td>20</td></tr><tr><td>mula an cum peperit, ostentum est? conceptio contra</td><td>50.1</td></tr><tr><td>naturam fortasse, sed partus prope necessarius. </td><td></td></tr><tr><td>  Sed quid plura? ortum videamus haruspicinae; sic</td><td></td></tr><tr><td>facillume, quid habeat auctoritatis, iudicabimus. Tages</td><td></td></tr><tr><td>quidam dicitur in agro Tarquiniensi, cum terra ara-</td><td>5</td></tr><tr><td>retur et sulcus altius esset impressus, extitisse repente</td><td></td></tr><tr><td>et eum adfatus esse, qui arabat. Is autem Tages, ut</td><td></td></tr><tr><td>in libris est Etruscorum, puerili specie dicitur visus,</td><td></td></tr><tr><td>sed senili fuisse prudentia. Eius adspectu cum obsti-</td><td></td></tr><tr><td>puisset bubulcus clamoremque maiorem cum admira-</td><td>10</td></tr><tr><td>tione edidisset, concursum esse factum, totamque brevi</td><td></td></tr><tr><td>tempore in eum locum Etruriam convenisse; tum illum</td><td></td></tr><tr><td>plura locutum multis audientibus, qui omnia verba</td><td></td></tr><tr><td>eius exceperint litterisque mandarint; omnem autem</td><td></td></tr><tr><td>orationem fuisse eam, qua haruspicinae disciplina con-</td><td>15</td></tr><tr><td>tineretur; eam postea crevisse rebus novis cognoscen-</td><td></td></tr><tr><td>dis et ad eadem illa principia referendis. Haec acce-</td><td></td></tr><tr><td>pimus ab ipsis, haec scripta conservant, hunc fontem</td><td></td></tr><tr><td>habent disciplinae. Num ergo opus est ad haec re-</td><td>51.1</td></tr><tr><td>fellenda Carneade? num Epicuro? estne quisquam ita</td><td></td></tr><tr><td>desipiens, qui credat exaratum esse, deum dicam an</td><td></td></tr><tr><td>hominem? Si deum, cur se contra naturam in terram</td><td></td></tr><tr><td>abdiderat, ut patefactus aratro lucem aspiceret? quid?</td><td>5</td></tr><tr><td>idem nonne poterat deus hominibus disciplinam su-</td><td></td></tr><tr><td>periore e loco tradere? Si autem homo ille Tages</td><td></td></tr><tr><td>fuit, quonam modo potuit terra oppressus vivere?</td><td></td></tr><tr><td>unde porro illa potuit, quae docebat alios, ipse didi- </td><td></td></tr><tr><td>cisse? Sed ego insipientior quam illi ipsi, qui ista</td><td>10</td></tr><tr><td>credunt, qui quidem contra eos tam diu disputem. </td><td></td></tr>
        </table>