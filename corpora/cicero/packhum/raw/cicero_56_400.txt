<table>
          <script>targetHit=0;</script>
          <tr class="title first  date"><td>post<span class="snum">.</span> parte Oct<span class="snum">.(?)</span> <span class="snum">51</span> in castris</td><td></td></tr><tr class="title last  "><td>M. CICERO IMP. S. D. C. CASSIO PRO Q.</td><td></td></tr><tr><td>M. Fabium quod mihi amicum tua commendatione das,</td><td>15.14.1.1</td></tr><tr><td>nullum in eo facio quaestum. multi enim anni sunt cum ille</td><td></td></tr><tr><td>in aere meo est et a me diligitur propter summam suam</td><td></td></tr><tr><td>humanitatem et observantiam. sed tamen, quod &lt;te&gt; ab eo</td><td></td></tr><tr><td>egregie diligi sensi, multo amicior ei sum factus. itaque,</td><td>5</td></tr><tr><td>quamquam profecerunt litterae tuae, tamen aliquanto plus</td><td></td></tr><tr><td>commendationis apud me habuit animus ipsius erga te mihi</td><td></td></tr><tr><td>perspectus et cognitus. sed de Fabio faciemus studiose quae</td><td>2.1</td></tr><tr><td>rogas. </td><td></td></tr><tr><td>  Tu multis de causis vellem me convenire potuisses:</td><td></td></tr><tr><td>primum ut te, quem iam diu plurimi facio, tanto intervallo</td><td></td></tr><tr><td>viderem; deinde ut tibi, quod feci per litteras, possem</td><td>5</td></tr><tr><td>praesens gratulari; tum ut quibus de rebus vellemus, tu tuis,</td><td></td></tr><tr><td>ego meis, inter nos communicaremus; postremo ut amicitia</td><td></td></tr><tr><td>nostra, quae summis officiis ab utroque culta est sed longis</td><td></td></tr><tr><td>intervallis temporum interruptam consuetudinem habuit,</td><td></td></tr><tr><td>confirmaretur vehementius. id quoniam non accidit, utemur</td><td>3.1</td></tr><tr><td>bono litterarum et eadem fere absentes quae si coram essemus</td><td></td></tr><tr><td>consequeremur. unus scilicet fructus qui in te videndo est</td><td></td></tr><tr><td>percipi litteris non potest, alter gratulationis est is quidem</td><td></td></tr><tr><td>exilior quam si tibi te ipsum intuens gratularer, sed tamen et</td><td>5</td></tr><tr><td>feci antea et facio nunc tibique cum pro rerum magnitudine</td><td></td></tr><tr><td>quas gessisti tum pro opportunitate temporis gratulor, quod</td><td></td></tr><tr><td>te de provincia decedentem summa laus et summa gratia</td><td></td></tr><tr><td>provinciae prosecuta est. </td><td></td></tr><tr><td>  Tertium est ut id quod de nostris rebus coram communi- </td><td>4.1</td></tr><tr><td>cassemus inter nos confici&lt;a&gt;mus idem litteris: ego ceterarum</td><td></td></tr><tr><td>rerum causa tibi Romam properandum magno opere censeo.</td><td></td></tr><tr><td>nam et ea quae reliqui tranquilla de te erant et hac tua</td><td></td></tr><tr><td>recenti victoria tanta clarum tuum adventum fore intellego.</td><td>5</td></tr><tr><td>sed si quae sunt onera tuorum, si tanta sunt ut ea sustinere</td><td></td></tr><tr><td>possis, propera; nihil tibi erit lautius, nihil gloriosius. sin</td><td></td></tr><tr><td>maiora, considera ne in alienissimum tempus cadat adventus</td><td></td></tr><tr><td>tuus. huius rei totum consilium tuum est; tu enim scis quid</td><td></td></tr><tr><td>sustinere possis. si potes, laudabile atque populare est; sin</td><td>10</td></tr><tr><td>plane non potes, absens hominum sermones facilius sustinebis. </td><td></td></tr><tr><td>  De me autem idem tecum his ago litteris quod superioribus</td><td>5.1</td></tr><tr><td>egi, ut omnis tuos nervos in eo contendas ne quid mihi ad</td><td></td></tr><tr><td>hanc provinciam, quam et senatus et populus annuam esse</td><td></td></tr><tr><td>voluit, temporis prorogetur. hoc a te ita contendo ut in eo</td><td></td></tr><tr><td>fortunas meas positas putem. habes Paulum nostrum nostri</td><td>5</td></tr><tr><td>cupidissimum; est Curio, est Furnius. sic velim enitare quasi</td><td></td></tr><tr><td>in eo sint mihi omnia. </td><td></td></tr><tr><td>  Extremum illud est de iis quae proposueram, confirmatio</td><td>6.1</td></tr><tr><td>nostrae amicitiae; de qua pluribus verbis nihil opus est. tu</td><td></td></tr><tr><td>puer me appetisti, ego autem semper ornamento te mihi</td><td></td></tr><tr><td>fore duxi; fuisti etiam praesidio tristissimis meis temporibus.</td><td></td></tr><tr><td>accessit post tuum discessum familiaritas mihi cum Bruto tuo</td><td>5</td></tr><tr><td>maxima. itaque in vestro ingenio et industria mihi plurimum</td><td></td></tr><tr><td>et suavitatis et dignitatis constitutum puto. id tu ut tuo studio</td><td></td></tr><tr><td>confirmes te vehementer rogo, litterasque ad me et continuo</td><td></td></tr><tr><td>mittas et, cum Romam veneris, quam saepissime. </td><td></td></tr>
        </table>