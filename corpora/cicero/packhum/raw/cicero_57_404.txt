<table>
          <script>targetHit=0;</script>
          <tr class="title first  date"><td>iv Non<span class="snum">.</span> Iun<span class="snum">.(?)</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Cum ad me Brutus noster scripsisset et Cassius, ut Hirtium, qui</td><td>15.6.1.1</td></tr><tr><td>adhuc bonus fuisset &lt;meliorem facerem, quem neque adhuc</td><td></td></tr><tr><td>bonum fuisse&gt; sciebam, neque eum confidebam fore mea</td><td></td></tr><tr><td>auctoritate meliorem (Antonio est enim fortasse iratior, causae</td><td></td></tr><tr><td>vero amicissimus), tamen ad eum scripsi eique dignitatem</td><td>5</td></tr><tr><td>Bruti et Cassi commendavi. ille quid mihi rescripsisset scire te</td><td></td></tr><tr><td>volui, si forte idem tu quod ego existimares, istos etiam nunc</td><td></td></tr><tr><td>vereri ne forte isti nostri plus animi habeant quam habent. </td><td></td></tr><tr class="title first last  "><td>HIRTIVS CICERONI SVO SAL.</td><td></td></tr><tr><td>Rure&lt;ne&gt; iam redierim quaeris. an ego, cum omnes caleant, igna-</td><td>2.1</td></tr><tr><td>viter aliquid faciam? etiam ex urbe sum profectus, utilius enim</td><td></td></tr><tr><td>statui abesse. has tibi litteras exiens in Tusculanum scripsi. noli</td><td></td></tr><tr><td>autem me tam strenuum putare ut ad Nonas recurram. nihil enim</td><td></td></tr><tr><td>iam video opus esse nostra cura, quoniam praesidia sunt in tot annos</td><td>5</td></tr><tr><td>provisa. Brutus et Cassius utinam quam facile a te de me impetrare</td><td></td></tr><tr><td>possunt ita per te exorentur ne quod calidius ineant consilium!</td><td></td></tr><tr><td>cedentis enim haec ais scripsisse. quo aut qua re? retine, obsecro te,</td><td>3.1</td></tr><tr><td>Cicero, illos et noli sinere haec omnia perire, quae funditus &lt;me dius&gt;</td><td></td></tr><tr><td>fidius rapinis, incendiis, caedibus pervertentur. tantum si quid timent</td><td></td></tr><tr><td>caveant, nihil praeterea moliantur. non me dius fidius acerrimis</td><td></td></tr><tr><td>consiliis plus quam etiam inertissimis, dum modo diligentibus, conse-</td><td>5</td></tr><tr><td>quentur. haec enim, quae fluunt per se, diuturna non sunt; in con-</td><td></td></tr><tr><td>tentione praesentis ad nocendum habent viris. quid speres de illis</td><td></td></tr><tr><td>in Tusculanum ad me scribe. </td><td></td></tr><tr><td>  Habes Hirti epistulam. cui rescripsi nil illos calidius cogitare</td><td>4.1</td></tr><tr><td>idque confirmavi. hoc, qualecumque est, te scire volui. </td><td></td></tr><tr><td>  Obsignata iam Balbus ad me Serviliam redisse, confirmare</td><td></td></tr><tr><td>non discessuros. nunc exspecto a te litteras.</td><td></td></tr>
        </table>