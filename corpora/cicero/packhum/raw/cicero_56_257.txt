<table>
          <script>targetHit=0;</script>
          <tr class="title first  date"><td>med<span class="snum">.</span> vel ex<span class="snum">.</span> Iun<span class="snum">.</span> <span class="snum">43</span></td><td></td></tr><tr class="title last  "><td>CICERO CASSIO S.</td><td></td></tr><tr><td>Brevitas tuarum litterarum me quoque breviorem in</td><td>12.9.1.1</td></tr><tr><td>scribendo facit et, vere ut dicam, non satis occurrit quid</td><td></td></tr><tr><td>scribam. nostras enim res in actis perferri ad te certo scio,</td><td></td></tr><tr><td>tuas autem ignoramus. tamquam enim clausa sit Asia, sic</td><td></td></tr><tr><td>nihil perfertur ad nos praeter rumores de oppresso Dolabella,</td><td>5</td></tr><tr><td>satis illos quidem constantis, sed adhuc sine auctore. </td><td></td></tr><tr><td>  Nos, confectum bellum cum putaremus, repente a Lepido</td><td>2.1</td></tr><tr><td>tuo in summam sollicitudinem sumus adducti. itaque tibi</td><td></td></tr><tr><td>persuade maximam rei publicae spem in te et in tuis copiis</td><td></td></tr><tr><td>esse. firmos omnino exercitus habemus; sed tamen, ut omnia,</td><td></td></tr><tr><td>ut spero, prospere procedant, multum interest te venire.</td><td>5</td></tr><tr><td>exigua enim spes est rei publicae (nam nullam non libet</td><td></td></tr><tr><td>dicere), sed, quaecumque est, ea despondetur anno consulatus</td><td></td></tr><tr><td>tui. </td><td></td></tr><tr><td>  Vale.</td><td></td></tr>
        </table>