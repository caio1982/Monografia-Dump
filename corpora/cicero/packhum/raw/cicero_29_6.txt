<table>
          <script>targetHit=0;</script>
          <tr><td>  Quod est igitur hoc accusationis, Triari, genus, pri-</td><td>23.1</td></tr><tr><td>mum ut inquisitum non ieris? quae fuit ista tam ferox,</td><td></td></tr><tr><td>tam explorata huius opprimendi fiducia? Pueris nobis</td><td></td></tr><tr><td>audisse videor L. Aelium, libertinum hominem litteratum</td><td></td></tr><tr><td>ac facetum, cum ulcisceretur patroni iniurias, nomen Q.</td><td>5</td></tr><tr><td>Muttonis, hominis sordidissimi, detulisse. A quo cum</td><td></td></tr><tr><td>quaereretur quam provinciam aut quam diem testium</td><td></td></tr><tr><td>postularet, horam sibi octavam, dum in foro bovario in-</td><td></td></tr><tr><td>quireret, postulavit. Hoc tu idem tibi in M. Aemilio</td><td>24.1</td></tr><tr><td>Scauro putasti esse faciendum? 'Delata enim,' inquit,</td><td></td></tr><tr><td>'causa ad me Romam est.' Quid? ad me Siculi nonne</td><td></td></tr><tr><td>Romam causam Siciliae detulerunt? At qui homines!</td><td></td></tr><tr><td>Prudentes natura, callidi usu, doctrina eruditi. Tamen ego</td><td>5</td></tr><tr><td>mihi provinciae causam in provincia ipsa cognoscendam et</td><td></td></tr><tr><td>discendam putavi. An ego querelas atque iniurias aratorum</td><td>25.1</td></tr><tr><td>non in segetibus ipsis arvisque cognoscerem? Peragravi,</td><td></td></tr><tr><td>inquam, Triari, durissima quidem hieme vallis Agrigenti-</td><td></td></tr><tr><td>norum atque collis. Campus ille nobilissimus ac feracis-</td><td></td></tr><tr><td>simus ipse me causam paene docuit Leontinus. Adii casas</td><td>5</td></tr><tr><td>aratorum, a stiva ipsa homines mecum conloquebantur.</td><td></td></tr><tr><td>Itaque sic fuit illa expressa causa non ut audire ea quae </td><td>26.1</td></tr><tr><td>dicebam, iudices, sed ut cernere et paene tangere viderentur.</td><td></td></tr><tr><td>Neque enim mihi probabile neque verum videbatur me,</td><td></td></tr><tr><td>cum fidelissimae atque antiquissimae provinciae patrocinium</td><td></td></tr><tr><td>recepissem, causam tamquam unius clientis in cubiculo meo</td><td>5</td></tr><tr><td>discere. </td><td></td></tr><tr><td>  Ego nuper, cum Reatini, qui essent in fide mea, me suam</td><td>27.1</td></tr><tr><td>publicam causam de Velini fluminibus et cuniculis apud hos</td><td></td></tr><tr><td>consules agere voluissent, non existimavi me neque digni-</td><td></td></tr><tr><td>tati praefecturae gravissimae neque fidei meae satis esse</td><td></td></tr><tr><td>facturum, nisi me causam illam non solum homines sed</td><td>5</td></tr><tr><td>etiam locus ipse lacusque docuisset. Neque tu aliter fe-</td><td>28.1</td></tr><tr><td>cisses, Triari, si te id tui isti Sardi facere voluissent, hi qui</td><td></td></tr><tr><td>te in Sardiniam minime venire voluerunt, ne longe aliter</td><td></td></tr><tr><td>omnia atque erant ad te delata cognosceres, nullam multi-</td><td></td></tr><tr><td>tudinis in Sardinia querelam, nullum in Scaurum odium</td><td>5</td></tr><tr><td>populi . . . . </td><td></td></tr>
        </table>