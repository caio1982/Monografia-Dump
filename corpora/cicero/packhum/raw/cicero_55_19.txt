<table>
          <script>targetHit=0;</script>
          <tr><td>  Omnino illud honestum, quod ex animo excelso ma-</td><td>1.79.1</td></tr><tr><td>gnificoque quaerimus, animi efficitur, non corporis vi-</td><td></td></tr><tr><td>ribus. Exercendum tamen corpus et ita afficiendum</td><td></td></tr><tr><td>est, ut oboedire consilio rationique possit in exse-</td><td></td></tr><tr><td>quendis negotiis et in labore tolerando. Honestum au- </td><td>5</td></tr><tr><td>tem id, quod exquirimus, totum est positum in animi</td><td></td></tr><tr><td>cura et cogitatione; in quo non minorem utilitatem</td><td></td></tr><tr><td>afferunt, qui togati rei publicae praesunt, quam qui</td><td></td></tr><tr><td>bellum gerunt. Itaque eorum consilio saepe aut non</td><td></td></tr><tr><td>suscepta aut confecta bella sunt, non numquam etiam</td><td>10</td></tr><tr><td>illata, ut M. Catonis bellum tertium Punicum, in quo</td><td></td></tr><tr><td>etiam mortui valuit auctoritas. Qua re expetenda qui-</td><td>80.1</td></tr><tr><td>dem magis est decernendi ratio quam decertandi for-</td><td></td></tr><tr><td>titudo, sed cavendum, ne id bellandi magis fuga quam</td><td></td></tr><tr><td>utilitatis ratione faciamus. Bellum autem ita susci-</td><td></td></tr><tr><td>piatur, ut nihil aliud nisi pax quaesita videatur. For-</td><td>5</td></tr><tr><td>tis vero animi et constantis est non perturbari in re-</td><td></td></tr><tr><td>bus asperis nec tumultuantem de gradu deici, ut dici-</td><td></td></tr><tr><td>tur, sed praesenti animo uti et consilio nec a ratione</td><td></td></tr><tr><td>discedere. Quamquam hoc animi, illud etiam ingenii</td><td>81.1</td></tr><tr><td>magni est, praecipere cogitatione futura et aliquanto</td><td></td></tr><tr><td>ante constituere, quid accidere possit in utramque par-</td><td></td></tr><tr><td>tem et quid agendum sit, cum quid evenerit, nec com-</td><td></td></tr><tr><td>mittere, ut aliquando dicendum sit &quot;non putaram&quot;.</td><td>5</td></tr><tr><td>Haec sunt opera magni animi et excelsi et prudentia</td><td></td></tr><tr><td>consilioque fidentis; temere autem in acie versari et</td><td></td></tr><tr><td>manu cum hoste confligere immane quiddam et be-</td><td></td></tr><tr><td>luarum simile est; sed cum tempus necessitasque po-</td><td></td></tr><tr><td>stulat, decertandum manu est et mors servituti turpi-</td><td>10</td></tr><tr><td>tudinique anteponenda. </td><td></td></tr>
        </table>