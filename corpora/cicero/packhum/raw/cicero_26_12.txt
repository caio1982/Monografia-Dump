<table>
          <script>targetHit=0;</script>
          <tr><td>  Quod si acerbissima lege Servilia principes viri ac gravissimi</td><td>54.7</td></tr><tr><td>et sapientissimi cives hanc Latinis, id est foederatis, viam ad</td><td></td></tr><tr><td>civitatem populi iussu patere passi sunt, neque ius est hoc</td><td></td></tr><tr><td>reprehensum Licinia et Mucia lege, cum praesertim genus</td><td>10</td></tr><tr><td>ipsum accusationis et nomen &lt;et&gt; eius modi praemium quod</td><td></td></tr><tr><td>nemo adsequi posset nisi ex senatoris calamitate neque sena-</td><td></td></tr><tr><td>tori neque bono cuiquam nimis iucundum esse posset, dubi-</td><td></td></tr><tr><td>tandum fuit quin, quo in genere iudicum praemia rata essent,</td><td></td></tr><tr><td>in eodem iudicia imperatorum valerent? Num fundos igitur</td><td>15</td></tr><tr><td>factos populos Latinos arbitramur aut Serviliae legi aut</td><td></td></tr><tr><td>ceteris quibus Latinis hominibus erat propositum aliqua ex</td><td></td></tr><tr><td>re praemium civitatis? Cognoscite nunc iudicium senatus,</td><td>55.1</td></tr><tr><td>quod semper iudicio est populi comprobatum. Sacra Cereris,</td><td></td></tr><tr><td>iudices, summa maiores nostri religione confici caerimonia-</td><td></td></tr><tr><td>que voluerunt; quae cum essent adsumpta de Graecia, et per</td><td></td></tr><tr><td>Graecas curata sunt semper sacerdotes et Graeca omnino </td><td>5</td></tr><tr><td>nominata. Sed cum illam quae Graecum illud sacrum mon-</td><td></td></tr><tr><td>straret et faceret ex Graecia deligerent, tamen sacra pro civi-</td><td></td></tr><tr><td>bus civem facere voluerunt, ut deos immortalis scientia pere-</td><td></td></tr><tr><td>grina et externa, mente domestica et civili precaretur. Has</td><td></td></tr><tr><td>sacerdotes video fere aut Neapolitanas aut Veliensis fuisse,</td><td>10</td></tr><tr><td>foederatarum sine dubio civitatum. Mitto vetera; proxime</td><td></td></tr><tr><td>dico ante civitatem Veliensibus datam de senatus sententia</td><td></td></tr><tr><td>C. Valerium Flaccum, praetorem urbanum, nominatim ad</td><td></td></tr><tr><td>populum de Calliphana Veliense, ut ea civis Romana esset,</td><td></td></tr><tr><td>tulisse. Num igitur aut fundos factos Veliensis, aut sacer-</td><td>15</td></tr><tr><td>dotem illam civem Romanam factam non esse, aut foedus et</td><td></td></tr><tr><td>a senatu et a populo Romano violatum arbitramur? </td><td></td></tr><tr><td>  Intellego, iudices, in causa aperta minimeque dubia multo</td><td>56.1</td></tr><tr><td>et plura et a pluribus peritissimis esse dicta quam res postu-</td><td></td></tr><tr><td>laret. Sed id factum est, non ut vobis rem tam perspicuam</td><td></td></tr><tr><td>dicendo probaremus, verum ut omnium malivolorum ini-</td><td></td></tr><tr><td>quorum invidiosorum animos frangeremus; quos ut accusa-</td><td>5</td></tr><tr><td>tor incenderet, ut aliqui sermones hominum alienis bonis</td><td></td></tr><tr><td>maerentium etiam ad vestras auris permanarent et in iudicio</td><td></td></tr><tr><td>ipso redundarent, idcirco illa in omni parte orationis summa</td><td></td></tr><tr><td>arte adspergi videbatis; tum pecuniam L. Corneli, quae</td><td></td></tr><tr><td>neque invidiosa est et, quantacumque est, eius modi est ut</td><td>10</td></tr><tr><td>conservata magis quam correpta esse videatur; tum luxuriam,</td><td></td></tr><tr><td>quae non crimine aliquo libidinis, sed communi maledicto</td><td></td></tr><tr><td>notabatur; tum Tusculanum, quod Q. Metelli fuisse memi-</td><td></td></tr><tr><td>nerat et L. Crassi, Crassum emisse de libertino homine,</td><td></td></tr><tr><td>Soterico Marcio, ad Metellum pervenisse de Vennoni Vin-</td><td>15</td></tr><tr><td>dici bonis non tenebat. Simul illud nesciebat, praediorum</td><td></td></tr><tr><td>nullam esse gentem, emptionibus ea solere saepe ad alienos</td><td></td></tr><tr><td>homines, saepe ad infimos, non legibus tamquam tutelas</td><td></td></tr><tr><td>pervenire. Obiectum est etiam quod in tribum Clustumi- </td><td>57.1</td></tr><tr><td>nam pervenerit; quod hic adsecutus est legis de ambitu</td><td></td></tr><tr><td>praemio minus invidioso quam qui legum praemiis prae-</td><td></td></tr><tr><td>toriam sententiam et praetextam togam consequuntur. Et</td><td></td></tr><tr><td>adoptatio Theophani agitata est, per quam Cornelius nihil</td><td>5</td></tr><tr><td>est praeterquam propinquorum suorum hereditates adse-</td><td></td></tr><tr><td>cutus. </td><td></td></tr>
        </table>