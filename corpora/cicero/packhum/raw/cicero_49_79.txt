<table>
          <script>targetHit=0;</script>
          <tr><td>  Atque ut ad valetudinis similitudinem veniamus</td><td>4.27.6</td></tr><tr><td>eaque conlatione utamur aliquando, sed parcius quam</td><td></td></tr><tr><td>solent Stoici: ut sunt alii ad alios morbos procliviores</td><td></td></tr><tr><td>—itaque dicimus gravidinosos quosdam, &lt;quosdam&gt;</td><td></td></tr><tr><td>torminosos, non quia iam sint, sed quia saepe sint—,</td><td>10</td></tr><tr><td>&lt;sic&gt; alii ad metum, alii ad aliam perturbationem; ex</td><td></td></tr><tr><td>quo in aliis anxietas, unde anxii, in aliis iracundia di-</td><td></td></tr><tr><td>citur. quae ab ira differt, estque aliud iracundum esse,</td><td></td></tr><tr><td>aliud iratum, ut differt anxietas ab angore (neque</td><td></td></tr><tr><td>enim omnes anxii, qui anguntur aliquando, nec, qui</td><td>15</td></tr><tr><td>anxii, semper anguntur), ut inter ebrietatem &lt;et ebrio-</td><td></td></tr><tr><td>sitatem&gt; interest, aliudque est amatorem esse, aliud</td><td></td></tr><tr><td>amantem. atque haec aliorum ad alios morbos pro-</td><td></td></tr><tr><td>clivitas late patet; nam pertinet ad omnes pertur-</td><td></td></tr><tr><td>bationes; in multis etiam vitiis apparet, sed nomen</td><td>28.1</td></tr><tr><td>res non habet. ergo et invidi et malivoli et libidinosi</td><td></td></tr><tr><td>et timidi et misericordes, quia proclives ad eas pertur-</td><td></td></tr><tr><td>bationes &lt;sunt&gt;, non quia semper feruntur. haec igitur</td><td></td></tr><tr><td>proclivitas ad suum quodque genus a similitudine </td><td>5</td></tr><tr><td>corporis aegrotatio dicatur, dum ea intellegatur ad</td><td></td></tr><tr><td>aegrotandum proclivitas. sed haec in bonis rebus,</td><td></td></tr><tr><td>quod alii ad alia bona sunt aptiores, facilitas nomi-</td><td></td></tr><tr><td>netur, in malis proclivitas, ut significet lapsionem,</td><td></td></tr><tr><td>in neutris habeat superius nomen. Quo modo autem in</td><td>10</td></tr><tr><td>corpore est morbus, est aegrotatio, est vitium, sic in</td><td></td></tr><tr><td>animo. morbum appellant totius corporis corruptio-</td><td></td></tr><tr><td>nem, aegrotationem morbum cum imbecillitate, vi-</td><td></td></tr><tr><td>tium, cum partes corporis inter se dissident, ex quo</td><td></td></tr><tr><td>pravitas membrorum, distortio, deformitas. itaque illa</td><td>29.1</td></tr><tr><td>duo, morbus et aegrotatio, ex totius valetudinis corpo-</td><td></td></tr><tr><td>ris conquassatione et perturbatione gignuntur, vitium</td><td></td></tr><tr><td>autem integra valetudine ipsum ex se cernitur. sed</td><td></td></tr><tr><td>in animo tantum modo cogitatione possumus morbum</td><td>5</td></tr><tr><td>ab aegrotatione seiungere, vitiositas autem est habitus</td><td></td></tr><tr><td>aut adfectio in tota vita inconstans et a se ipsa dissen-</td><td></td></tr><tr><td>tiens. ita fit, ut in altera corruptione opinionum mor-</td><td></td></tr><tr><td>bus efficiatur et aegrotatio, in altera inconstantia et</td><td></td></tr><tr><td>repugnantia. non enim omne vitium paris habet dis-</td><td>10</td></tr><tr><td>sensiones, ut eorum, qui non longe a sapientia absunt,</td><td></td></tr><tr><td>adfectio est illa quidem discrepans sibi ipsa, dum est</td><td></td></tr><tr><td>insipiens, sed non distorta nec prava. morbi autem et</td><td></td></tr><tr><td>aegrotationes partes sunt vitiositatis, sed perturba-</td><td></td></tr><tr><td>tiones sintne eiusdem partes, quaestio est. vitia enim</td><td>30.1</td></tr><tr><td>adfectiones sunt manentes, perturbationes autem mo-</td><td></td></tr><tr><td>ventes, ut non possint adfectionum manentium partes</td><td></td></tr><tr><td>esse. Atque ut in malis attingit animi naturam cor-</td><td></td></tr><tr><td>poris similitudo, sic in bonis. sunt enim in corpore</td><td>5</td></tr><tr><td>praecipua, pulchritudo, vires, valetudo, firmitas, ve-</td><td></td></tr><tr><td>locitas, sunt item in animo. &lt;ut&gt; enim corporis tem- </td><td></td></tr><tr><td>peratio, cum ea congruunt inter se e quibus con-</td><td></td></tr><tr><td>stamus, sanitas, sic animi dicitur, cum eius iudicia</td><td></td></tr><tr><td>opinionesque concordant, eaque animi est virtus, quam</td><td>10</td></tr><tr><td>alii ipsam temperantiam dicunt esse, alii obtemperan-</td><td></td></tr><tr><td>tem temperantiae praeceptis et eam subsequentem nec</td><td></td></tr><tr><td>habentem ullam speciem suam, sed sive hoc sive illud</td><td></td></tr><tr><td>sit, in solo esse sapiente. est autem quaedam animi</td><td></td></tr><tr><td>sanitas, quae in insipientem etiam cadat, cum curatione</td><td>15</td></tr><tr><td>et purgatione medicorum conturbatio mentis aufertur.</td><td></td></tr><tr><td>et ut corporis est quaedam apta figura membrorum</td><td>31.1</td></tr><tr><td>cum coloris quadam suavitate eaque dicitur pulchritu-</td><td></td></tr><tr><td>do, sic in animo opinionum iudiciorumque aequabilitas</td><td></td></tr><tr><td>et constantia cum firmitate quadam et stabilitate vir-</td><td></td></tr><tr><td>tutem subsequens aut virtutis vim ipsam continens</td><td>5</td></tr><tr><td>pulchritudo vocatur. itemque viribus corporis et ner-</td><td></td></tr><tr><td>vis et efficacitati similes similibus quoque verbis animi</td><td></td></tr><tr><td>vires nominantur. velocitas autem corporis celeritas</td><td></td></tr><tr><td>appellatur, quae eadem ingenii etiam laus habetur</td><td></td></tr><tr><td>propter animi multarum rerum brevi tempore per-</td><td>10</td></tr><tr><td>cursionem. Illud animorum corporumque dissimile,</td><td></td></tr><tr><td>quod animi valentes morbo temptari non possunt,</td><td></td></tr><tr><td>corpora possunt; sed corporum offensiones sine culpa</td><td></td></tr><tr><td>accidere possunt, animorum non item, quorum omnes</td><td></td></tr><tr><td>morbi et perturbationes ex aspernatione rationis eve-</td><td>15</td></tr><tr><td>niunt. itaque in hominibus solum existunt; nam bestiae</td><td></td></tr><tr><td>simile quiddam faciunt, sed in perturbationes non in- </td><td></td></tr><tr><td>cidunt. inter acutos autem et inter hebetes interest,</td><td>32.1</td></tr><tr><td>quod ingeniosi, ut aes Corinthium in aeruginem, sic</td><td></td></tr><tr><td>illi in morbum et incidunt tardius et recreantur ocius,</td><td></td></tr><tr><td>hebetes non item. nec vero in omnem morbum ac</td><td></td></tr><tr><td>perturbationem animus ingeniosi cadit; †non enim</td><td>5</td></tr><tr><td>multa ecferata et immania; quaedam autem humani-</td><td></td></tr><tr><td>tatis quoque habent primam speciem, ut misericordia</td><td></td></tr><tr><td>aegritudo metus. Aegrotationes autem morbique ani-</td><td></td></tr><tr><td>morum difficilius evelli posse putantur quam summa</td><td></td></tr><tr><td>illa vitia, quae virtutibus sunt contraria. morbis enim</td><td>10</td></tr><tr><td>manentibus vitia sublata esse [non] possunt, quia non</td><td></td></tr><tr><td>tam celeriter sanantur quam illa tolluntur. </td><td></td></tr>
        </table>