<table>
          <script>targetHit=0;</script>
          <tr class="title first  date"><td>med<span class="snum">.</span> Sext<span class="snum">.(?)</span> <span class="snum">46</span> Romae</td><td></td></tr><tr class="title last  "><td>CICERO S. D. PAETO</td><td></td></tr><tr><td>Tamen a malitia non discedis? tenu&lt;i&gt;culo apparatu</td><td>9.19.1.1</td></tr><tr><td>significas Balbum fuisse contentum. hoc videris dicere, cum</td><td></td></tr><tr><td>reges tam sint continentes, multo magis consularis esse</td><td></td></tr><tr><td>oportere. nescis me ab illo omnia expiscatum. recta enim</td><td></td></tr><tr><td>a porta domum meam venisse &lt;scito&gt;; neque hoc admiror</td><td>5</td></tr><tr><td>quod non suam potius sed illud, quod non ad suam. ego</td><td></td></tr><tr><td>autem tribus primis verbis 'quid noster Paetus?' at ille</td><td></td></tr><tr><td>adiurans nusquam se umquam libentius. hoc si verbis</td><td>2.1</td></tr><tr><td>adsecutus es, auris ad te adferam non minus elegantis; sin</td><td></td></tr><tr><td>autem obsonio, peto a te ne pluris esse balbos quam disertos</td><td></td></tr><tr><td>putes. me cottidie aliud ex alio impedit; sed si me expediero,</td><td></td></tr><tr><td>ut in ista loca venire possim, non committam ut te sero a me</td><td>5</td></tr><tr><td>certiorem factum putes. </td><td></td></tr>
        </table>