<table>
          <script>targetHit=0;</script>
          <tr><td>  Quid? si testium studium cum accusatore sociatum</td><td>21.8</td></tr><tr><td>est, tamenne isti testes habebuntur? Vbi est igitur illa</td><td></td></tr><tr><td>exspectatio quae versari in iudiciis solet? Nam antea,</td><td>10</td></tr><tr><td>cum dixerat accusator acriter et vehementer, cumque</td><td></td></tr><tr><td>defensor suppliciter demisseque responderat, tertius ille</td><td></td></tr><tr><td>erat exspectatus locus testium, qui aut sine ullo studio</td><td></td></tr><tr><td>dicebant aut cum dissimulatione aliqua cupiditatis. Hoc</td><td></td></tr><tr><td>vero quid est? Vna sedent, ex accusatorum subselliis</td><td>22.1</td></tr><tr><td>surgunt, non dissimulant, non verentur. De subselliis</td><td></td></tr><tr><td>queror? una ex domo prodeunt; si verbo titubaverint, quo</td><td></td></tr><tr><td>revertantur non habebunt. An quisquam esse testis potest</td><td></td></tr><tr><td>quem accusator sine cura interroget nec metuat ne sibi</td><td>5</td></tr><tr><td>aliquid quod ipse nolit respondeat? Vbi est igitur illa laus</td><td></td></tr><tr><td>oratoris quae vel in accusatore antea vel in patrono spectari</td><td></td></tr><tr><td>solebat: 'bene testem interrogavit; callide accessit, repre-</td><td></td></tr><tr><td>hendit; quo voluit adduxit; convicit et elinguem reddidit?'</td><td></td></tr><tr><td>Quid tu istum roges, Laeli, qui, prius quam hoc '<span class="caps">Te rogo</span>'</td><td>23.1</td></tr><tr><td>dixeris, plura etiam effundet quam tu ei domi ante praescri-</td><td></td></tr><tr><td>pseris? Quid ego autem defensor rogem? Nam aut oratio </td><td></td></tr><tr><td>testium refelli solet aut vita laedi. Qua disputatione ora-</td><td></td></tr><tr><td>tionem refellam eius qui dicit: 'dedimus,' nihil amplius? In</td><td>5</td></tr><tr><td>hominem dicendum est igitur, cum oratio argumentationem</td><td></td></tr><tr><td>non habet. Quid dicam in ignotum? Querendum est ergo</td><td></td></tr><tr><td>et deplorandum, id quod iam dudum facio, de omni accusa-</td><td></td></tr><tr><td>tionis iniquitate, primum de communi genere testium;</td><td></td></tr><tr><td>dicit enim natio minime in testimoniis dicendis religiosa.</td><td>10</td></tr><tr><td>Propius accedo; nego esse ista testimonia quae tu</td><td></td></tr><tr><td>psephismata appellas, sed fremitum egentium et motum</td><td></td></tr><tr><td>quendam temerarium Graeculae contionis. Intrabo etiam</td><td></td></tr><tr><td>magis. Qui gessit non adest, qui numerasse dicitur non</td><td></td></tr><tr><td>est deductus; privatae litterae nullae proferuntur, publicae</td><td>15</td></tr><tr><td>retentae sunt in accusatorum potestate; summa est in</td><td></td></tr><tr><td>testibus; hi vivunt cum inimicis, adsunt cum adversariis,</td><td></td></tr><tr><td>habitant cum accusatoribus. Vtrum hic tandem discepta-</td><td>24.1</td></tr><tr><td>tionem et cognitionem veritatis, an innocentiae labem ali-</td><td></td></tr><tr><td>quam aut ruinam fore putatis? Multa enim sunt eius</td><td></td></tr><tr><td>modi, iudices, ut, etiam si in homine ipso de quo agitur</td><td></td></tr><tr><td>neglegenda sint, tamen in condicione atque in exemplo</td><td>5</td></tr><tr><td>pertimescenda videantur. Si quem infimo loco natum,</td><td></td></tr><tr><td>nullo splendore vitae, nulla commendatione famae defen-</td><td></td></tr><tr><td>derem, tamen civem a civibus communis humanitatis iure</td><td></td></tr><tr><td>ac misericordia deprecarer, ne ignotis testibus, ne incitatis,</td><td></td></tr><tr><td>ne accusatoris consessoribus, convivis, contubernalibus, ne</td><td>10</td></tr><tr><td>hominibus levitate Graecis, crudelitate barbaris civem ac</td><td></td></tr><tr><td>supplicem vestrum dederetis, ne periculosam imitationem</td><td></td></tr><tr><td>exempli reliquis in posterum proderetis. Sed cum L. Flacci</td><td>25.1</td></tr><tr><td>res agatur, qua ex familia qui primus consul factus est </td><td></td></tr><tr><td>primus in hac civitate consul fuit, cuius virtute regibus</td><td></td></tr><tr><td>exterminatis libertas in re publica constituta est, quae</td><td></td></tr><tr><td>usque ad hoc tempus honoribus, imperiis, rerum gestarum</td><td>5</td></tr><tr><td>gloria continuata permansit, cumque ab hac perenni</td><td></td></tr><tr><td>contestataque virtute maiorum non modo non degenera-</td><td></td></tr><tr><td>verit L. Flaccus sed, quam maxime florere in generis</td><td></td></tr><tr><td>sui gloria viderat, laudem patriae in libertatem vindicandae</td><td></td></tr><tr><td>praetor adamarit, in hoc ego reo ne quod perniciosum</td><td>10</td></tr><tr><td>exemplum prodatur pertimescam, in quo, etiam si quid</td><td></td></tr><tr><td>errasset, omnes boni conivendum esse arbitrarentur? Quod</td><td>26.1</td></tr><tr><td>quidem ego non modo non postulo, sed contra, iudices,</td><td></td></tr><tr><td>vos oro et obtestor ut totam causam quam maxime intentis</td><td></td></tr><tr><td>oculis, ut aiunt, acerrime contemplemini. Nihil religione</td><td></td></tr><tr><td>testatum, nihil veritate fundatum, nihil dolore expressum,</td><td>5</td></tr><tr><td>contraque omnia corrupta libidine, iracundia, studio, pretio,</td><td></td></tr><tr><td>periurio reperientur. </td><td></td></tr>
        </table>