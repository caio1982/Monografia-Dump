<table>
          <script>targetHit=0;</script>
          <tr class="title first  date"><td>Dec<span class="snum">.</span> <span class="snum">46</span> vel in<span class="snum">.</span> <span class="snum">45</span> in Sicilia</td><td></td></tr><tr class="title last  "><td>CAECINA CICERONI P. S.</td><td></td></tr><tr><td>Quod tibi non tam celeriter liber est redditus, ignosce timori</td><td>6.7.1.1</td></tr><tr><td>nostro et miserere temporis. filius, ut audio, pertimuit, neque </td><td></td></tr><tr><td>iniuria, si liber exisset (quoniam non tam interest quo animo</td><td></td></tr><tr><td>scribatur quam quo accipiatur) ne ea res inepte mihi noceret,</td><td></td></tr><tr><td>cum praesertim adhuc stili poenas dem. qua quidem in re</td><td>5</td></tr><tr><td>singulari sum fato. nam cum mendum scripturae litura</td><td></td></tr><tr><td>tollatur, stultitia fama multetur, meus error exsilio corrigitur,</td><td></td></tr><tr><td>cuius summa criminis est quod armatus adversario male dixi.</td><td></td></tr><tr><td>nemo nostrum est, ut opinor, quin vota Victoriae suae fecerit,</td><td>2.1</td></tr><tr><td>nemo quin, etiam cum de alia re immolaret, tamen eo</td><td></td></tr><tr><td>quidem ipso tempore ut quam primum Caesar superaretur</td><td></td></tr><tr><td>optaret. hoc si non cogitat, omnibus rebus felix est; si scit et</td><td></td></tr><tr><td>persuasus est, quid irascitur ei qui aliquid scripsit contra</td><td>5</td></tr><tr><td>suam voluntatem cum ignorit omnibus qui multa deos</td><td></td></tr><tr><td>venerati sint contra eius salutem? </td><td></td></tr><tr><td>  Sed ut eodem revertar, causa haec fuit timoris: scripsi de</td><td>3.1</td></tr><tr><td>te parce me dius fidius et timide, non revocans me ipse sed</td><td></td></tr><tr><td>paene refugiens. genus autem hoc scripturae non modo</td><td></td></tr><tr><td>liberum sed incitatum atque elatum esse debere quis ignorat?</td><td></td></tr><tr><td>solutum existimatur esse alteri male dicere, tamen cavendum</td><td>5</td></tr><tr><td>est ne in petulantiam incidas; impeditum se ipsum laudare,</td><td></td></tr><tr><td>ne vitium adrogantiae subsequatur; solum vero liberum</td><td></td></tr><tr><td>alterum laudare, de quo quicquid detrahas necesse est aut</td><td></td></tr><tr><td>infirmitati aut invidiae adsignetur. ac nescio an tibi gratius</td><td></td></tr><tr><td>opportuniusque acciderit; nam quod praeclare facere non</td><td>10</td></tr><tr><td>poteram primum erat non attingere, secundum beneficium</td><td></td></tr><tr><td>quam parcissime facere. sed tamen ego quidem me sustinui;</td><td></td></tr><tr><td>multa minui, multa sustuli, complura ne posui quidem. quem</td><td></td></tr><tr><td>ad modum igitur scalarum gradus si alios tollas, alios incidas,</td><td></td></tr><tr><td>non nullos male haerentis relinquas, ruinae periculum struas,</td><td>15</td></tr><tr><td>non ascensum pares, sic tot malis tum vinctum, tum fractum</td><td></td></tr><tr><td>studium scribendi quid dignum auribus aut probabile potest</td><td></td></tr><tr><td>adferre? </td><td></td></tr><tr><td>  Cum vero ad ipsius Caesaris nomen veni, toto corpore </td><td>4.1</td></tr><tr><td>contremesco, non poenae metu sed illius iudici. totum enim</td><td></td></tr><tr><td>Caesarem non novi. quem putas animum esse ubi secum</td><td></td></tr><tr><td>loquitur? 'hoc probabit, hoc verbum suspiciosum est. quid</td><td></td></tr><tr><td>si hoc muto? at vereor ne peius sit.' age vero, laudo aliquem:</td><td>5</td></tr><tr><td>num offendo? cum porro reprehendam, quid si non vult?</td><td></td></tr><tr><td>armati stilum persequitur; victi et nondum restituti quid</td><td></td></tr><tr><td>faciet? auges etiam tu mihi timorem, qui in 'Oratore' tuo</td><td></td></tr><tr><td>caves tibi per Brutum et ad excusationem socium quaeris.</td><td></td></tr><tr><td>ubi hoc omnium patronus facit, quid me, veterem tuum,</td><td>10</td></tr><tr><td>nunc omnium clientem, sentire oportet? in hac igitur</td><td></td></tr><tr><td>calumnia timoris et caecae suspicionis tormento, cum</td><td></td></tr><tr><td>plurima ad alieni sensus coniecturam, non ad suum iudicium</td><td></td></tr><tr><td>scribantur, quam difficile sit evadere, si minus expertus es,</td><td></td></tr><tr><td>quod te ad omnia summum atque excellens ingenium</td><td>15</td></tr><tr><td>armavit, nos sentimus. sed tamen ego filio dixeram librum</td><td></td></tr><tr><td>tibi legeret et auferret, aut ea condicione daret si reciperes te</td><td></td></tr><tr><td>correcturum, hoc est, si totum alium faceres. </td><td></td></tr><tr><td>  De Asiatico itinere, quamquam summa necessitas preme-</td><td>5.1</td></tr><tr><td>bat, ut imperasti feci. </td><td></td></tr><tr><td>  Te pro me quid horter? vides tempus venisse quo necesse</td><td></td></tr><tr><td>sit de nobis constitui. nihil est, mi Cicero, quod filium meum</td><td></td></tr><tr><td>exspectes. adulescens est; omnia excogitare vel studio vel</td><td>5</td></tr><tr><td>aetate vel metu non potest. totum negotium tu sustineas</td><td></td></tr><tr><td>oportet; in te mihi omnis spes est. tu pro tua prudentia quibus</td><td></td></tr><tr><td>rebus gaudeat, quibus capiatur Caesar, tenes; a te omnia</td><td></td></tr><tr><td>proficiscantur et per te ad exitum perducantur necesse est.</td><td></td></tr><tr><td>apud ipsum multum, ad eius omnis plurimum potes. unum</td><td>6.1</td></tr><tr><td>tibi si persuaseris, non hoc esse tui muneris, si quid rogatus</td><td></td></tr><tr><td>fueris ut facias (quamquam id magnum et amplum est), sed</td><td></td></tr><tr><td>totum tuum esse onus, perficies; nisi forte aut in miseria</td><td></td></tr><tr><td>nimis stulte aut in amicitia nimis impudenter tibi onus</td><td>5</td></tr><tr><td>impono. sed utrique rei excusationem tuae vitae consuetudo </td><td></td></tr><tr><td>dat. nam quod ita consuesti pro amicis laborare, non iam sic</td><td></td></tr><tr><td>sperant abs te sed etiam sic imperant tibi familiares. </td><td></td></tr><tr><td>  Quod ad librum attinet quem tibi filius dabit, peto a te ne</td><td></td></tr><tr><td>exeat, aut ita corrigas ne mihi noceat.</td><td>10</td></tr>
        </table>