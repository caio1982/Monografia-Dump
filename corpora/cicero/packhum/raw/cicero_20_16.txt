<table>
          <script>targetHit=0;</script>
          <tr><td>  Sed hic meus reditus, pontifices, vestro iudicio continetur.</td><td>100.1</td></tr><tr><td>Nam si vos me in meis aedibus conlocatis, id quod in omni</td><td></td></tr><tr><td>mea causa semper studiis consiliis auctoritatibus sententiisque</td><td></td></tr><tr><td>fecistis, video me plane ac sentio restitutum; sin mea domus</td><td></td></tr><tr><td>non modo mihi non redditur, sed etiam monumentum prae- </td><td>5</td></tr><tr><td>bet inimico doloris mei, sceleris sui, publicae calamitatis,</td><td></td></tr><tr><td>quis erit qui hunc reditum potius quam poenam sempiternam</td><td></td></tr><tr><td>putet? In conspectu prope totius urbis domus est mea,</td><td></td></tr><tr><td>pontifices; in qua si manet illud non monumentum virtutis,</td><td></td></tr><tr><td>sed sepulcrum inimico nomine inscriptum, demigrandum</td><td>10</td></tr><tr><td>potius aliquo est quam habitandum in ea urbe in qua tropaea</td><td></td></tr><tr><td>de me et de re publica videam constituta. An ego tantam</td><td>101.1</td></tr><tr><td>aut animi duritiam habere aut oculorum impudentiam pos-</td><td></td></tr><tr><td>sim ut, cuius urbis servatorem me esse senatus omnium</td><td></td></tr><tr><td>adsensu totiens iudicarit, in ea possim intueri domum meam</td><td></td></tr><tr><td>eversam, non ab inimico meo sed ab hoste communi, et ab</td><td>5</td></tr><tr><td>eodem &lt;aedem&gt; exstructam et positam in oculis civitatis, ne</td><td></td></tr><tr><td>umquam conquiescere possit fletus bonorum? Sp. Maeli</td><td></td></tr><tr><td>regnum adpetentis domus est complanata, et, quia illud</td><td></td></tr><tr><td>'aequum' accidisse populus Romanus 'Maelio' iudicavit,</td><td></td></tr><tr><td>nomine ipso 'Aequimaeli' iustitia poenae comprobata est.</td><td>10</td></tr><tr><td>Sp. Cassi domus ob eandem causam &lt;est&gt; eversa atque in eo</td><td></td></tr><tr><td>loco aedis posita Telluris. In Vacci pratis domus fuit M.</td><td></td></tr><tr><td>Vacci, quae publicata est et eversa ut illius facinus memoria</td><td></td></tr><tr><td>et nomine loci notaretur. M. Manlius cum ab ascensu</td><td></td></tr><tr><td>Capitoli Gallorum impetum reppulisset, non fuit contentus</td><td>15</td></tr><tr><td>benefici sui gloria; regnum adpetisse est iudicatus; ergo eius</td><td></td></tr><tr><td>domum eversam duobus lucis convestitam videtis. Quam</td><td></td></tr><tr><td>igitur maiores nostri sceleratis ac nefariis civibus maximam</td><td></td></tr><tr><td>poenam constitui posse arbitrati sunt, eandem ego subibo ac</td><td></td></tr><tr><td>sustinebo, ut apud posteros nostros non exstinctor coniura-</td><td>20</td></tr><tr><td>tionis et sceleris sed auctor et dux fuisse videar? Hanc</td><td>102.1</td></tr><tr><td>vero, pontifices, labem turpitudinis et inconstantiae poterit </td><td></td></tr><tr><td>populi Romani dignitas sustinere, vivo senatu, vobis prin-</td><td></td></tr><tr><td>cipibus publici consili, ut domus M. Tulli Ciceronis cum</td><td></td></tr><tr><td>domo Fulvi Flacci ad memoriam poenae publice constitutae</td><td>5</td></tr><tr><td>coniuncta esse videatur? M. Flaccus quia cum C. Graccho</td><td></td></tr><tr><td>contra salutem rei publicae fecerat ex senatus sententia est</td><td></td></tr><tr><td>interfectus; eius domus eversa et publicata est; in qua por-</td><td></td></tr><tr><td>ticum post aliquanto Q. Catulus de manubiis Cimbricis</td><td></td></tr><tr><td>fecit. Ista autem fax ac furia patriae cum urbem Pisone et</td><td>10</td></tr><tr><td>Gabinio ducibus cepisset, occupasset, teneret, uno eodemque</td><td></td></tr><tr><td>tempore et clarissimi viri mortui monumenta delebat et meam</td><td></td></tr><tr><td>domum cum Flacci domo coniungebat, ut, qua poena senatus</td><td></td></tr><tr><td>adfecerat eversorem civitatis, eadem iste oppresso senatu</td><td></td></tr><tr><td>adficeret eum quem patres conscripti custodem patriae</td><td>15</td></tr><tr><td>iudicassent. Hanc vero in Palatio atque in pulcherrimo</td><td>103.1</td></tr><tr><td>urbis loco porticum esse patiemini, furoris tribunici, sceleris</td><td></td></tr><tr><td>consularis, crudelitatis coniuratorum, calamitatis rei publicae,</td><td></td></tr><tr><td>doloris mei defixum indicium ad memoriam omnium gen-</td><td></td></tr><tr><td>tium sempiternam? quam porticum, pro amore quem habetis</td><td>5</td></tr><tr><td>in rem publicam et semper habuistis, non modo sententiis</td><td></td></tr><tr><td>sed, si opus esset, manibus vestris disturbare cuperetis, nisi</td><td></td></tr><tr><td>quem forte illius castissimi sacerdotis superstitiosa dedicatio</td><td></td></tr><tr><td>deterret. </td><td></td></tr>
        </table>