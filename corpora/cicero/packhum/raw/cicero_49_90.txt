<table>
          <script>targetHit=0;</script>
          <tr><td>  Ira vero, quae quam diu perturbat animum, dubi-</td><td>4.77.1</td></tr><tr><td>tationem insaniae non habet, cuius inpulsu existit etiam</td><td></td></tr><tr><td>inter fratres tale iurgium: </td><td></td></tr><tr><td>    'Quís homo te exsuperávit usquam géntium impú-</td><td></td></tr><tr><td>       dentia?'</td><td>5</td></tr><tr><td>    'Quis aútem malitiá te?'—</td><td></td></tr><tr><td>nosti, quae secuntur; alternis enim versibus intorquen-</td><td></td></tr><tr><td>tur inter fratres gravissimae contumeliae, ut facile ap-</td><td></td></tr><tr><td>pareat Atrei filios esse, eius qui meditatur poenam in</td><td></td></tr><tr><td>fratrem novam:</td><td>10</td></tr><tr><td>    'Maiór mihi moles, máius miscendúmst malum,</td><td></td></tr><tr><td>    Qui illíus acerbum cór contundam et cómprimam'.</td><td></td></tr><tr><td>quo igitur haec erumpit moles? audi Thyestem:</td><td></td></tr><tr><td>    'Ipsus hortatúr me frater, út meos malís miser</td><td></td></tr><tr><td>    Mánderem natós—'</td><td>15</td></tr><tr><td>eorum viscera apponit. quid est enim quo non pro-</td><td></td></tr><tr><td>grediatur eodem ira, quo furor? itaque iratos proprie</td><td></td></tr><tr><td>dicimus exisse de potestate, id est de consilio,</td><td></td></tr><tr><td>de ratione, de mente; horum enim potestas in totum</td><td></td></tr><tr><td>animum esse debet. His aut subtrahendi sunt ei, in</td><td>78.1</td></tr><tr><td>quos impetum conantur facere, dum se ipsi conligant,</td><td></td></tr><tr><td>—quid est autem se ipsum colligere nisi dissupatas</td><td></td></tr><tr><td>animi partis rursum in suum locum cogere?—aut ro-</td><td></td></tr><tr><td>gandi orandique sunt, ut, si quam habent ulciscendi</td><td>5</td></tr><tr><td>vim, differant in tempus aliud, dum defervescat ira.</td><td></td></tr><tr><td>defervescere autem certe significat ardorem animi in-</td><td></td></tr><tr><td>vita ratione excitatum. ex quo illud laudatur Archytae,</td><td></td></tr><tr><td>qui cum vilico factus esset iratior, 'quo te modo' in-</td><td></td></tr><tr><td>quit 'accepissem, nisi iratus essem!' </td><td>10</td></tr>
        </table>