<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Apr<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Cum dedissem ad te litteras ut scires Caesarem Capuae <span class="caps">vii</span></td><td>9.15.1.1</td></tr><tr><td>Kal. fore, adlatae mihi Capua sunt eum hic <span class="caps">vi</span> et in Albano</td><td></td></tr><tr><td>apud Curionem <span class="caps">v</span> Kal. fore. eum cum videro, Arpinum per-</td><td></td></tr><tr><td>gam. si mihi veniam quam peto dederit, utar illius condicione;</td><td></td></tr><tr><td>si minus, impetrabo aliquid a me ipso. ille, ut &lt;Lepta&gt; ad me</td><td>5</td></tr><tr><td>scripsit, legiones singulas posuit Brundisi, Tarenti, Siponti.</td><td></td></tr><tr><td>claudere mihi videtur maritimos exitus et tamen ipse Grae-</td><td></td></tr><tr><td>ciam spectare potius quam Hispanias. sed haec longius absunt.</td><td></td></tr><tr><td>me nunc et congressus huius stimulat (is vero adest) et prima</td><td>2.1</td></tr><tr><td>eius actionis horreo. volet enim, credo, senatus consultum</td><td></td></tr><tr><td>facere, volet augurum decretum (rapiemur aut absentes</td><td></td></tr><tr><td>vexabimur) vel ut consules roget praetor vel dictatorem </td><td></td></tr><tr><td>dicat; quorum neutrum ius est. sed si Sulla potuit efficere</td><td>5</td></tr><tr><td>ab interrege ut dictator diceretur et magister equitum, cur</td><td></td></tr><tr><td>hic non possit? nihil expedio nisi ut aut ab hoc tamquam Q.</td><td></td></tr><tr><td>Mucius aut ab illo tamquam L. Scipio. </td><td></td></tr><tr><td>  Cum tu haec leges, ego illum fortasse convenero. 'τέτλα&lt;θι&gt;'.</td><td>3.1</td></tr><tr><td>'κύντερον' ne illud quidem nostrum proprium. erat enim</td><td></td></tr><tr><td>spes propinqui reditus, erat hominum querela. nunc exire</td><td></td></tr><tr><td>cupimus, qua spe reditus mihi quidem numquam in mentem</td><td></td></tr><tr><td>venit. non modo autem nulla querela est municipalium</td><td>5</td></tr><tr><td>hominum ac rusticorum sed contra metuunt ut crudelem,</td><td></td></tr><tr><td>iratum. nec tamen mihi quicquam est miserius quam re-</td><td></td></tr><tr><td>mansisse nec optatius quam evolare non tam ad belli quam</td><td></td></tr><tr><td>ad fugae societatem. sed tu &lt;quid&gt;, omnia qui consilia differe-</td><td></td></tr><tr><td>bas in id tempus cum sciremus quae Brundisi acta essent?</td><td>10</td></tr><tr><td>scimus nempe; haeremus nihilo minus. vix enim spero mihi</td><td></td></tr><tr><td>hunc veniam daturum, etsi multa adfero iusta ad impetran-</td><td></td></tr><tr><td>dum. sed tibi omnem illius meumque sermonem omnibus</td><td></td></tr><tr><td>verbis expressum statim mittam. </td><td></td></tr><tr><td>  Tu nunc omni amore enitere ut nos cura et prudentia</td><td>4.1</td></tr><tr><td>iuves. ita subito accurrit ut ne Trebatium quidem, ut con-</td><td></td></tr><tr><td>stitueram, possim videre; omnia nobis imparatis agenda. sed</td><td></td></tr><tr><td>tamen 'ἄλλα μὲν αὐτός,' ut ait ille, 'ἄλλα δὲ καὶ δαίμων</td><td></td></tr><tr><td>ὑποθήσεται.' quicquid egero continuo scies. mandata Caesaris</td><td>5</td></tr><tr><td>ad consules et ad Pompeium quae rogas, nulla habeo †et de- </td><td></td></tr><tr><td>scripta attulit illa est via† misi ad te ante; e quibus mandata</td><td></td></tr><tr><td>puto intellegi posse. Philippus Neapoli est, Lentulus Puteolis.</td><td></td></tr><tr><td>de Domitio, ut facis, sciscitare ubi sit, quid cogitet. </td><td></td></tr><tr><td>  Quod scribis asperius me quam mei patiantur mores de</td><td>5.1</td></tr><tr><td>Dionysio scripsisse, vide quam sim antiquorum hominum:</td><td></td></tr><tr><td>te me dius &lt;fidius&gt; hanc rem gravius putavi laturum esse quam</td><td></td></tr><tr><td>me. nam praeter quam quod te moveri arbitror oportere</td><td></td></tr><tr><td>iniuria quae mihi a quoquam facta sit, praeterea te ipsum</td><td>5</td></tr><tr><td>quodam modo hic violavit cum in me tam improbus fuit.</td><td></td></tr><tr><td>sed tu id quanti aestimes tuum iudicium est; nec tamen in</td><td></td></tr><tr><td>hoc tibi quicquam oneris impono. ego autem illum male</td><td></td></tr><tr><td>sanum semper putavi, nunc etiam impurum et sceleratum</td><td></td></tr><tr><td>puto, nec tamen mihi inimiciorem quam sibi. Philargyro bene</td><td>10</td></tr><tr><td>curasti; causam certe habuisti et veram et bonam, relictum</td><td></td></tr><tr><td>me esse potius quam reliquisse.</td><td></td></tr>
        </table>