<table>
          <script>targetHit=0;</script>
          <tr><td>  Sed quia non satis alicui videbitur dilucide demon-</td><td>1.55.1</td></tr><tr><td>stratum, nisi quid ex civili causarum genere exempli</td><td></td></tr><tr><td>subiecerimus, videtur eiusmodi quoque utendum ex-</td><td></td></tr><tr><td>emplo, non quo praeceptio differat aut aliter hoc in</td><td></td></tr><tr><td>sermone atque in dicendo sit utendum, sed ut eorum</td><td>5</td></tr><tr><td>voluntati satis fiat, qui id, quod aliquo in loco viderunt,</td><td></td></tr><tr><td>alio in loco, nisi monstratum est, nequeunt cognoscere.</td><td></td></tr><tr><td>ergo in hac causa, quae apud Graecos est pervagata,</td><td></td></tr><tr><td>cum Epaminondas, Thebanorum imperator, * quod ei,</td><td></td></tr><tr><td>qui sibi ex lege praetor successerat, exercitum non tra-</td><td>10</td></tr><tr><td>didit et, cum paucos ipse dies contra legem exercitum</td><td></td></tr><tr><td>tenuisset, Lacedaemonios funditus vicit, poterit accu- </td><td></td></tr><tr><td>sator argumentatione uti per inductionem, cum scrip-</td><td></td></tr><tr><td>tum legis contra sententiam defendat, ad hunc modum:</td><td></td></tr><tr><td>'si, iudices, id, quod Epaminondas ait legis scriptorem</td><td>56.1</td></tr><tr><td>sensisse, adscribat ad legem et addat hanc ex-</td><td></td></tr><tr><td>ceptionem: <span class="caps">extra quam si quis rei publicae causa</span></td><td></td></tr><tr><td><span class="caps">exercitum non tradiderit</span>, patiemini? non opinor.</td><td></td></tr><tr><td>quid, si vosmet ipsi, quod a vestra religione et a sa-</td><td>5</td></tr><tr><td>pientia remotissimum est, istius honoris causa hanc</td><td></td></tr><tr><td>eandem exceptionem iniussu populi ad legem adscribi</td><td></td></tr><tr><td>iubeatis, populus Thebanus id patieturne fieri? pro-</td><td></td></tr><tr><td>fecto non patietur. quod ergo adscribi ad legem nefas</td><td></td></tr><tr><td>est, id sequi, quasi adscriptum sit, rectum vobis vi-</td><td>10</td></tr><tr><td>deatur? novi vestram intellegentiam; non potest ita</td><td></td></tr><tr><td>videri, iudices. quodsi litteris corrigi neque ab illo ne-</td><td></td></tr><tr><td>que a vobis scriptoris voluntas potest, videte, ne multo</td><td></td></tr><tr><td>indignius sit id re et iudicio vestro mutari, quod ne</td><td></td></tr><tr><td>verbo quidem commutari potest.' </td><td>15</td></tr><tr><td>  Ac de inductione quidem satis in praesentia dictum</td><td></td></tr><tr><td>videtur. nunc deinceps ratiocinationis vim et naturam</td><td>57.1</td></tr><tr><td>consideremus. </td><td></td></tr>
        </table>