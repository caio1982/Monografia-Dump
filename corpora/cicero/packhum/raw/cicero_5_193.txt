<table>
          <script>targetHit=0;</script>
          <tr><td>  Quid? signum Paeanis ex aede Aesculapi praeclare factum,</td><td>2.4.127.8</td></tr><tr><td>sacrum ac religiosum, non sustulisti? quod omnes propter</td><td></td></tr><tr><td>pulchritudinem visere, propter religionem colere solebant.</td><td>10</td></tr><tr><td>Quid? ex aede Liberi simulacrum Aristaei non tuo imperio</td><td>128.1</td></tr><tr><td>palam ablatum est? Quid? ex aede Iovis religiosissimum</td><td></td></tr><tr><td>simulacrum Iovis Imperatoris, quem Graeci Vrion nominant,</td><td></td></tr><tr><td>pulcherrime factum nonne abstulisti? Quid? ex aede Liberae</td><td></td></tr><tr><td>&lt;agninum&gt; caput illud pulcherrimum, quod visere solebamus,</td><td>5</td></tr><tr><td>num dubitasti tollere? Atque ille Paean sacrificiis anniver-</td><td></td></tr><tr><td>sariis simul cum Aesculapio apud illos colebatur; Aristaeus,</td><td></td></tr><tr><td>qui [ut Graeci ferunt, Liberi filius] inventor olei esse dicitur,</td><td></td></tr><tr><td>una cum Libero patre apud illos eodem erat in templo </td><td></td></tr><tr><td>consecratus. Iovem autem Imperatorem quanto honore in</td><td>129.1</td></tr><tr><td>suo templo fuisse arbitramini? Conicere potestis, si re-</td><td></td></tr><tr><td>cordari volueritis quanta religione fuerit eadem specie ac</td><td></td></tr><tr><td>forma signum illud quod ex Macedonia captum in Capitolio</td><td></td></tr><tr><td>posuerat &lt;T.&gt; Flamininus. Etenim tria ferebantur in orbe</td><td>5</td></tr><tr><td>terrarum signa Iovis Imperatoris uno in genere pulcherrime</td><td></td></tr><tr><td>facta, unum illud Macedonicum quod in Capitolio vidimus,</td><td></td></tr><tr><td>alterum in Ponti ore et angustiis, tertium quod Syracusis</td><td></td></tr><tr><td>ante Verrem praetorem fuit. Illud Flamininus ita ex aede</td><td></td></tr><tr><td>sua sustulit ut in Capitolio, hoc est in terrestri domicilio</td><td>10</td></tr><tr><td>Iovis poneret. Quod autem est ad introitum Ponti, id,</td><td>130.1</td></tr><tr><td>cum tam multa ex illo mari bella emerserint, tam multa</td><td></td></tr><tr><td>porro in Pontum invecta sint, usque ad hanc diem integrum</td><td></td></tr><tr><td>inviolatumque servatum est. Hoc tertium, quod erat Syra-</td><td></td></tr><tr><td>cusis, quod M. Marcellus armatus et victor viderat, quod</td><td>5</td></tr><tr><td>religioni concesserat, quod cives atque incolae colere,</td><td></td></tr><tr><td>advenae non solum visere verum etiam venerari solebant,</td><td></td></tr><tr><td>id C. Verres ex templo Iovis sustulit. Vt saepius ad Mar-</td><td>131.1</td></tr><tr><td>cellum revertar, iudices, sic habetote, pluris esse a Syra-</td><td></td></tr><tr><td>cusanis istius adventu deos quam victoria Marcelli homines</td><td></td></tr><tr><td>desideratos. Etenim ille requisisse etiam dicitur Archimedem</td><td></td></tr><tr><td>illum, summo ingenio hominem ac disciplina, quem cum</td><td>5</td></tr><tr><td>audisset interfectum permoleste tulisse: iste omnia quae</td><td></td></tr><tr><td>requisivit, non ut conservaret verum ut asportaret requisivit. </td><td></td></tr>
        </table>