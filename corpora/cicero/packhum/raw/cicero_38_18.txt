<table>
          <script>targetHit=0;</script>
          <tr><td>  Sed hic locus virtutum atque vitiorum latissime</td><td>75.6</td></tr><tr><td>patens ex multis et variis disputationibus nunc in</td><td></td></tr><tr><td>quamdam angustam et brevem concludetur. Est</td><td>76.1</td></tr><tr><td>igitur vis virtutis duplex; aut enim scientia cernitur</td><td></td></tr><tr><td>virtus, aut actione. Nam quae prudentia, quae</td><td></td></tr><tr><td>calliditas, quaeque gravissimo nomine sapientia</td><td></td></tr><tr><td>appellatur, haec scientia pollet una; quae vero</td><td>5</td></tr><tr><td>moderandis cupiditatibus regendisque animi motibus</td><td></td></tr><tr><td>laudatur, eius est munus in agendo; cui tempe-</td><td></td></tr><tr><td>rantiae nomen est. Atque illa prudentia in suis</td><td></td></tr><tr><td>rebus domestica, in publicis civilis appellari solet.</td><td></td></tr><tr><td>Temperantia autem in suas itidem res et in com-</td><td>77.1</td></tr><tr><td>munes distributa est, duobusque modis in rebus</td><td></td></tr><tr><td>commodis discernitur, et ea quae absunt non expe-</td><td></td></tr><tr><td>tendo et ab eis quae in potestate sunt abstinendo.</td><td></td></tr><tr><td>In rebus autem incommodis est itidem duplex;</td><td>5</td></tr><tr><td>nam quae venientibus malis obstat fortitudo, quae </td><td></td></tr><tr><td>quod iam adest tolerat et perfert patientia nominatur.</td><td></td></tr><tr><td>Quae autem haec uno genere complectitur, magni-</td><td></td></tr><tr><td>tudo animi dicitur: cuius est liberalitas in usu</td><td></td></tr><tr><td>pecuniae, simulque altitudo animi in capiendis</td><td>10</td></tr><tr><td>incommodis et maxime iniuriis, et omne quod est</td><td></td></tr><tr><td>eius generis, grave, sedatum [non turbulentum].</td><td></td></tr><tr><td>In communione autem quae posita pars est, iustitia</td><td>78.1</td></tr><tr><td>dicitur, eaque erga deos religio, erga parentes pietas,</td><td></td></tr><tr><td>vulgo autem bonitas, creditis in rebus fides, in</td><td></td></tr><tr><td>moderatione animadvertendi lenitas, amicitia in</td><td></td></tr><tr><td>benevolentia nominatur. </td><td>5</td></tr><tr><td>  Atque hae quidem virtutes cernuntur in</td><td></td></tr><tr><td>agendo. Sunt autem aliae quasi ministrae comi-</td><td></td></tr><tr><td>tesque sapientiae, quarum altera quae sint in dispu-</td><td></td></tr><tr><td>tando vera atque falsa quibusque positis quid</td><td></td></tr><tr><td>sequatur distinguit et iudicat, quae virtus omnis in</td><td>10</td></tr><tr><td>ratione scientiaque disputandi sita est; altera autem</td><td></td></tr><tr><td>oratoria. Nihil enim est aliud eloquentia nisi</td><td>79.1</td></tr><tr><td>copiose loquens sapientia, quae ex eodem hausta</td><td></td></tr><tr><td>genere quo illa quae in disputando est, uberior est</td><td></td></tr><tr><td>atque latior et ad motus animorum vulgique sensus</td><td></td></tr><tr><td>accommodatior. Custos vero virtutum omnium</td><td>5</td></tr><tr><td>dedecus fugiens laudemque maxime consequens</td><td></td></tr><tr><td>verecundia est. Atque hi sunt fere quasi quidam</td><td></td></tr><tr><td>habitus animi sic affecti et constituti ut sint singuli</td><td></td></tr><tr><td>inter se proprio virtutis genere distincti: a quibus</td><td></td></tr><tr><td>ut quaeque res gesta est, ita sit honesta necesse est</td><td>10</td></tr><tr><td>summeque laudabilis. </td><td></td></tr>
        </table>