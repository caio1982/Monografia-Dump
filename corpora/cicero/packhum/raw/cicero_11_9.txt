<table>
          <script>targetHit=0;</script>
          <tr><td>  Quaeret quispiam in tanta iniuria tantaque impudentia</td><td>2.20.1</td></tr><tr><td>quid spectarit. Non defuit consilium; fides erga plebem</td><td></td></tr><tr><td>Romanam, Quirites, aequitas in vos libertatemque vestram </td><td></td></tr><tr><td>vehementer defuit. Iubet enim comitia <span class="caps">x</span>viris habere</td><td></td></tr><tr><td>creandis eum qui legem tulerit. Hoc dicam planius:</td><td>5</td></tr><tr><td>Iubet Rullus, homo non cupidus neque appetens, habere</td><td></td></tr><tr><td>comitia Rullum. Nondum reprehendo; video fecisse alios;</td><td></td></tr><tr><td>illud quod nemo fecit, de minore parte populi, quo pertineat</td><td></td></tr><tr><td>videte. Habebit comitia, volet eos renuntiare quibus regia</td><td></td></tr><tr><td>potestas hac lege quaeritur; universo populo neque ipse</td><td>10</td></tr><tr><td>committit neque illi horum consiliorum auctores committi</td><td></td></tr><tr><td>recte putant posse. Sortietur tribus idem Rullus. Homo</td><td>21.1</td></tr><tr><td>felix educet quas volet tribus. Quos <span class="caps">viiii</span> tribus <span class="caps">x</span>viros</td><td></td></tr><tr><td>fecerint ab eodem Rullo eductae, hos omnium rerum, ut</td><td></td></tr><tr><td>iam ostendam, dominos habebimus. Atque hi, ut grati ac</td><td></td></tr><tr><td>memores benefici esse videantur, aliquid se <span class="caps">viiii</span> tribuum</td><td>5</td></tr><tr><td>notis hominibus debere confitebuntur, reliquis vero <span class="caps">vi</span> et <span class="caps">xx</span></td><td></td></tr><tr><td>tribubus nihil erit quod non putent posse suo iure se</td><td></td></tr><tr><td>denegare. Quos tandem igitur <span class="caps">x</span>viros fieri volt? Se</td><td></td></tr><tr><td>primum. Qui licet? leges enim sunt veteres neque eae</td><td></td></tr><tr><td>consulares, si quid interesse hoc arbitramini, sed tribuniciae</td><td>10</td></tr><tr><td>vobis maioribusque vestris vehementer gratae atque iu-</td><td></td></tr><tr><td>cundae; Licinia est lex et altera Aebutia, quae non modo</td><td></td></tr><tr><td>eum qui tulerit de aliqua curatione ac potestate sed etiam</td><td></td></tr><tr><td>conlegas eius, cognatos, adfinis excipit, ne eis ea potestas</td><td></td></tr><tr><td>curatiove mandetur. Etenim si populo consulis, remove</td><td>22.1</td></tr><tr><td>te a suspicione alicuius tui commodi, fac fidem te nihil</td><td></td></tr><tr><td>nisi populi utilitatem et fructum quaerere, sine ad alios</td><td></td></tr><tr><td>potestatem, ad te gratiam benefici tui pervenire. Nam hoc</td><td></td></tr><tr><td>quidem vix est liberi populi, vix vestrorum animorum ac </td><td>5</td></tr><tr><td>magnificentiae. Quis legem tulit? Rullus. Quis maiorem</td><td></td></tr><tr><td>partem populi suffragiis prohibuit? Rullus. Quis comitiis</td><td></td></tr><tr><td>praefuit, quis tribus quas voluit vocavit nullo custode</td><td></td></tr><tr><td>sortitus, quis <span class="caps">x</span>viros quos voluit creavit? Idem Rullus.</td><td></td></tr><tr><td>Quem principem renuntiavit? Rullum. Vix me hercule</td><td>10</td></tr><tr><td>servis hoc eum suis, non &lt;modo&gt; vobis omnium gentium</td><td></td></tr><tr><td>dominis probaturum arbitror. Optimae leges igitur hac</td><td></td></tr><tr><td>lege sine ulla exceptione tollentur; idem lege sibi sua</td><td></td></tr><tr><td>curationem petet, idem maiore parte populi suffragiis</td><td></td></tr><tr><td>spoliata comitia habebit, quos volet atque in eis se ipsum</td><td>15</td></tr><tr><td>renuntiabit, et videlicet conlegas suos ascriptores legis</td><td></td></tr><tr><td>agrariae non repudiabit, a quibus ei locus primus in indice</td><td></td></tr><tr><td>et in praescriptione legis concessus est; ceteri fructus</td><td></td></tr><tr><td>omnium rerum qui in spe legis huius positi sunt communi</td><td></td></tr><tr><td>cautione atque aequa ex parte retinentur. </td><td>20</td></tr>
        </table>