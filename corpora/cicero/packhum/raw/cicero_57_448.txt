<table>
          <script>targetHit=0;</script>
          <tr class="title first  date"><td>vi vel v Id<span class="snum">.</span> Quint<span class="snum">.</span> <span class="snum">44</span> Puteolis</td><td></td></tr><tr class="title last  "><td>CICERO PLANCO PR. DESIG. SAL.</td><td></td></tr><tr><td>Iam antea petivi abs te per litteras ut, cum causa Buthrotiorum</td><td>16.16b.1.1</td></tr><tr><td>probata a consulibus esset, quibus et lege et senatus consulto </td><td></td></tr><tr><td>permissum erat ut de Caesaris actis 'cognoscerent, statuerent,</td><td></td></tr><tr><td>iudicarent', eam rem tu adiuvares Atticumque nostrum, cuius</td><td></td></tr><tr><td>te studiosum cognovi, et me, qui non minus laboro, molestia</td><td>5</td></tr><tr><td>liberares. omnibus enim rebus magna cura, multa opera et</td><td></td></tr><tr><td>labore confectis in te positum est ut nostrae sollicitudinis finem</td><td></td></tr><tr><td>quam primum facere possimus. quamquam intellegimus ea te</td><td></td></tr><tr><td>esse prudentia ut videas, si ea decreta consulum quae de</td><td></td></tr><tr><td>Caesaris actis interposita sunt non serventur, magnam pertur-</td><td>10</td></tr><tr><td>bationem rerum fore. equidem cum multa (quod necesse erat in</td><td>2.1</td></tr><tr><td>tanta occupatione) non probentur quae Caesar statuerit, tamen</td><td></td></tr><tr><td>oti pacisque causa acerrime illa soleo defendere. quod tibi idem</td><td></td></tr><tr><td>magno opere faciendum censeo; quamquam haec epistula non</td><td></td></tr><tr><td>suasoris est sed rogatoris. </td><td>5</td></tr><tr><td>  Igitur, mi Plance, rogo te et etiam rogo sic me dius fidius ut</td><td></td></tr><tr><td>maiore studio magisque ex animo agere non possim, ut totum</td><td></td></tr><tr><td>hoc negotium ita agas, ita tractes, ita conficias ut, quod sine ulla</td><td></td></tr><tr><td>dubitatione apud consules obtinuimus propter summam boni-</td><td></td></tr><tr><td>tatem et aequitatem causae, id tu nos obtinuisse non modo</td><td>10</td></tr><tr><td>facile patiare sed etiam gaudeas. qua quidem voluntate &lt;te&gt; esse</td><td></td></tr><tr><td>erga Atticum saepe praesens et illi ostendisti et vero etiam mihi.</td><td></td></tr><tr><td>quod si feceris, me, quem voluntate et [quem] paterna necessi-</td><td></td></tr><tr><td>tudine coniunctum semper habuisti, maximo beneficio de-</td><td></td></tr><tr><td>vinctum habebis, idque ut facias te vehementer etiam atque</td><td>15</td></tr><tr><td>etiam rogo. </td><td></td></tr>
        </table>