<table>
          <script>targetHit=0;</script>
          <tr class="title first  date"><td>med<span class="snum">.</span> Oct<span class="snum">.(?)</span> <span class="snum">44</span> in Tusculano</td><td></td></tr><tr class="title last  "><td>M. CICERO MATIO S.</td><td></td></tr><tr><td>Nondum satis constitui molestiaene plus an voluptatis attulerit</td><td>11.27.1.1</td></tr><tr><td>mihi Trebatius noster, homo cum plenus offici tum utriusque</td><td></td></tr><tr><td>nostrum amantissimus. nam cum in Tusculanum vesperi</td><td></td></tr><tr><td>venissem, postridie ille ad me, nondum satis firmo corpore</td><td></td></tr><tr><td>cum esset, mane venit. quem cum obiurgarem quod parum</td><td>5</td></tr><tr><td>valetudini parceret, tum ille nihil sibi longius fuisse quam ut</td><td></td></tr><tr><td>me videret. 'num quidnam' inquam 'novi?' detulit ad me</td><td></td></tr><tr><td>querelam tuam.  </td><td></td></tr><tr><td>  De qua prius quam respondeo, pauca proponam. quantum</td><td>2.1</td></tr><tr><td>memoria repetere praeterita possum, nemo est mihi te</td><td></td></tr><tr><td>amicus antiquior. sed vetustas habet aliquid commune cum</td><td></td></tr><tr><td>multis, amor non habet. dilexi te quo die cognovi, meque</td><td></td></tr><tr><td>a te diligi iudicavi. tuus deinde discessus isque diuturnus,</td><td>5</td></tr><tr><td>ambitio nostra et vitae dissimilitudo non est passa voluntates</td><td></td></tr><tr><td>nostras consuetudine conglutinari. tuum tamen erga me</td><td></td></tr><tr><td>animum agnovi multis annis ante bellum civile, cum</td><td></td></tr><tr><td>Caesar esset in Gallia. quod enim vehementer mihi utile esse</td><td></td></tr><tr><td>putabas nec inutile ipsi Caesari perfecisti, ut ille me diligeret,</td><td>10</td></tr><tr><td>coleret, haberet in suis. multa praetereo quae temporibus</td><td></td></tr><tr><td>illis inter nos familiarissime dicta, scripta, communicata</td><td></td></tr><tr><td>sunt; graviora enim consecuta sunt. </td><td></td></tr><tr><td>  [et] Initio belli civilis cum Brundisium versus ires ad</td><td>3.1</td></tr><tr><td>Caesarem, venisti ad me in Formianum. primum hoc ipsum</td><td></td></tr><tr><td>quanti, praesertim temporibus illis! deinde oblitum me putas</td><td></td></tr><tr><td>consili, sermonis, humanitatis tuae? quibus rebus interesse</td><td></td></tr><tr><td>memini Trebatium. nec vero sum oblitus litterarum tuarum</td><td>5</td></tr><tr><td>quas ad me misisti cum Caesari obviam venisses in agro, ut</td><td></td></tr><tr><td>arbitror, Trebulano. </td><td></td></tr><tr><td>  Secutum illud tempus est cum me ad Pompeium proficisci</td><td>4.1</td></tr><tr><td>sive pudor meus coegit sive officium sive fortuna. quod</td><td></td></tr><tr><td>officium tuum, quod studium vel in absentem me vel in</td><td></td></tr><tr><td>praesentis meos defuit? quem porro omnes mei et mihi et</td><td></td></tr><tr><td>sibi te amiciorem iudicaverunt? </td><td>5</td></tr><tr><td>  Veni Brundisium. oblitumne me putas qua celeritate, ut</td><td></td></tr><tr><td>primum audieris, ad me Tarento advolaris, quae tua fuerit</td><td></td></tr><tr><td>adsessio, oratio, confirmatio animi mei fracti communium</td><td></td></tr><tr><td>miseriarum metu? </td><td></td></tr><tr><td>  Tandem aliquando Romae esse coepimus. quid defuit</td><td>5.1</td></tr><tr><td>nostrae familiaritati? in maximis rebus, quonam modo</td><td></td></tr><tr><td>gererem me adversus Caesarem, usus tuo consilio sum, in </td><td></td></tr><tr><td>reliquis officio. cui tu tribuisti excepto Caesare praeter</td><td></td></tr><tr><td>me ut domum ventitares horasque multas saepe suavissimo</td><td>5</td></tr><tr><td>sermone consumeres, tum cum etiam, si meministi, ut haec</td><td></td></tr><tr><td>φιλοσοφούμενα scriberem tu me impulisti? post Caesaris</td><td></td></tr><tr><td>reditum quid tibi maiori curae fuit quam ut essem ego illi</td><td></td></tr><tr><td>quam familiarissimus? quod effeceras. </td><td></td></tr><tr><td>  Quorsum igitur haec oratio longior quam putaram? quia</td><td>6.1</td></tr><tr><td>sum admiratus te, qui haec nosse deberes, quicquam a me</td><td></td></tr><tr><td>commissum quod esset alienum nostra amicitia credidisse.</td><td></td></tr><tr><td>nam praeter haec quae commemoravi, quae testata sunt et</td><td></td></tr><tr><td>illustria, habeo multa occultiora, quae vix verbis exsequi</td><td>5</td></tr><tr><td>possum. omnia me tua delectant, sed maxime maxima, cum</td><td></td></tr><tr><td>fides in amicitia, consilium, gravitas, constantia tum lepos,</td><td></td></tr><tr><td>humanitas, litterae. </td><td></td></tr><tr><td>  Quapropter (redeo nunc ad querelam) ego te suffragium</td><td>7.1</td></tr><tr><td>tulisse in illa lege primum non credidi; deinde, si credi-</td><td></td></tr><tr><td>dissem, numquam id sine aliqua iusta causa existimarem te</td><td></td></tr><tr><td>fecisse. dignitas tua facit ut animadvertatur quicquid facias,</td><td></td></tr><tr><td>malevolentia autem hominum ut non nulla durius quam</td><td>5</td></tr><tr><td>a te facta sunt proferantur. ea tu si non audis, quid dicam</td><td></td></tr><tr><td>nescio. equidem si quando audio, tam defendo quam me scio</td><td></td></tr><tr><td>a te contra iniquos meos solere defendi. defensio autem est</td><td></td></tr><tr><td>duplex: alia sunt quae liquido negare soleam, ut de isto ipso</td><td></td></tr><tr><td>suffragio, alia quae defendam a te pie fieri et humane, ut de</td><td>10</td></tr><tr><td>curatione ludorum. </td><td></td></tr><tr><td>  Sed te, hominem doctissimum, non fugit, si Caesar rex</td><td>8.1</td></tr><tr><td>fuerit, quod mihi quidem videtur, in utramque partem de</td><td></td></tr><tr><td>tuo officio disputari posse, vel in eam qua ego soleo uti,</td><td></td></tr><tr><td>laudandam esse fidem et humanitatem tuam qui amicum</td><td></td></tr><tr><td>etiam mortuum diligas, vel in eam qua non nulli utuntur, </td><td>5</td></tr><tr><td>libertatem patriae vitae amici anteponendam. ex his</td><td></td></tr><tr><td>sermonibus utinam essent delatae ad te disputationes meae!</td><td></td></tr><tr><td>illa vero duo quae maxima sunt laudum tuarum quis aut</td><td></td></tr><tr><td>libentius quam ego commemorat aut saepius, te et non</td><td></td></tr><tr><td>suscipiendi belli civilis gravissimum auctorem fuisse et</td><td>10</td></tr><tr><td>moderandae victoriae? in quo qui mihi non adsentiretur</td><td></td></tr><tr><td>inveni neminem. </td><td></td></tr><tr><td>  Qua re habeo gratiam Trebatio, familiari nostro, qui mihi</td><td></td></tr><tr><td>dedit causam harum litterarum. quibus nisi credideris, me</td><td></td></tr><tr><td>omnis offici et humanitatis exper&lt;tem&gt; iudicaris, quo nec</td><td>15</td></tr><tr><td>mihi gravius quicquam potest esse nec te alienius.</td><td></td></tr>
        </table>