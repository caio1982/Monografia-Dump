<table>
          <script>targetHit=0;</script>
          <tr class="title first  date"><td>Sept<span class="snum">.</span> <span class="snum">59(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Cum aliquem apud te laudaro tuorum familiarium, volam</td><td>2.25.1.1</td></tr><tr><td>illum scire ex te me id fecisse, ut nuper me scis scripsisse ad te</td><td></td></tr><tr><td>de Varronis erga me officio, te ad me rescripsisse eam rem</td><td></td></tr><tr><td>summae tibi voluptati esse. sed ego mallem ad ipsum scrip-</td><td></td></tr><tr><td>sisses mihi illum satis facere, non quo faceret sed ut faceret.</td><td>5</td></tr><tr><td>mirabiliter enim moratus est, sicut nosti, 'ἑλικτὰ καὶ οὐδέν . . . '.</td><td></td></tr><tr><td>sed nos tenemus praeceptum illud, 'τὰς τῶν κρατούντων . . . '.</td><td></td></tr><tr><td>at hercule alter tuus familiaris Hortalus quam plena manu, quam</td><td></td></tr><tr><td>ingenue, quam ornate nostras laudes in astra sustulit cum de</td><td></td></tr><tr><td>Flacci praetura et de illo tempore Allobrogum diceret! sic</td><td>10</td></tr><tr><td>habeto, nec amantius nec honorificentius nec copiosius potuisse</td><td></td></tr><tr><td>dici. ei te hoc scribere a me tibi esse missum sane volo. sed</td><td>2.1</td></tr><tr><td>quid tu scribas? quem iam ego venire atque adesse arbitror; ita</td><td></td></tr><tr><td>enim egi tecum superioribus litteris. valde te exspecto, valde</td><td></td></tr><tr><td>desidero, neque ego magis quam ipsa res et tempus poscit. </td><td></td></tr><tr><td>  His de negotiis quid scribam ad te nisi idem quod saepe?</td><td>5</td></tr><tr><td>re publica nihil desperatius, iis quorum opera nihil maiore odio.</td><td></td></tr><tr><td>nos, ut opinio et spes et coniectura nostra fert, firmissima bene-</td><td></td></tr><tr><td>volentia hominum muniti sumus. qua re advola. aut expedies</td><td></td></tr><tr><td>nos omni molestia aut eris particeps. ideo sum brevior quod,</td><td></td></tr><tr><td>ut spero, coram brevi tempore conferre quae volumus licebit.</td><td>10</td></tr><tr><td>cura ut valeas. </td><td></td></tr>
        </table>