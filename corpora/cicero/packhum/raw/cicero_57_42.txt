<table>
          <script>targetHit=0;</script>
          <tr class="title first last  "><td>CICERO ATTICO SAL.</td><td></td></tr><tr><td>Numquam ante arbitror te epistulam meam legisse nisi mea</td><td>2.23.1.1</td></tr><tr><td>manu scriptam. ex eo colligere poteris quanta occupatione</td><td></td></tr><tr><td>distinear. nam cum vacui temporis nihil haberem et cum</td><td></td></tr><tr><td>recreandae voculae causa necesse esset mihi ambulare, haec</td><td></td></tr><tr><td>dictavi ambulans. </td><td>5</td></tr><tr><td>  Primum igitur illud te scire volo, Sampsiceramum, nostrum</td><td>2.1</td></tr><tr><td>amicum, vehementer sui status paenitere restituique in eum</td><td></td></tr><tr><td>locum cupere ex quo decidit, doloremque suum impertire</td><td></td></tr><tr><td>nobis et medicinam interdum aperte quaerere, quam ego posse</td><td></td></tr><tr><td>inveniri nullam puto; deinde omnis illius partis auctores ac</td><td>5</td></tr><tr><td>socios nullo adversario consenescere, consensionem univer-</td><td></td></tr><tr><td>sorum nec voluntatis nec sermonis maiorem umquam fuisse. </td><td></td></tr><tr><td>  Nos autem (nam id te scire cupere certo scio) publicis con-</td><td>3.1</td></tr><tr><td>siliis nullis intersumus totosque nos ad forensem operam</td><td></td></tr><tr><td>laboremque contulimus. ex quo, quod facile intellegi possit, in</td><td></td></tr><tr><td>multa commemoratione earum rerum quas gessimus desiderio-</td><td></td></tr><tr><td>que versamur. sed Boopidis nostrae consanguineus non</td><td>5</td></tr><tr><td>mediocris terrores iacit atque denuntiat et Sampsiceramo negat,</td><td></td></tr><tr><td>ceteris prae se fert et ostentat. quam ob rem, si me amas</td><td></td></tr><tr><td>quantum profecto amas, si dormis expergiscere, si stas ingredere,</td><td></td></tr><tr><td>si ingrederis curre, si curris advola. credibile non est quantum</td><td></td></tr><tr><td>ego in consiliis &lt;et&gt; prudentia tua et, quod maximum est,</td><td>10</td></tr><tr><td>quantum in amore et fide ponam. magnitudo rei longam</td><td></td></tr><tr><td>orationem fortasse desiderat, coniunctio vero nostrorum</td><td></td></tr><tr><td>animorum brevitate contenta est. permagni nostra interest te, </td><td></td></tr><tr><td>si comitiis non potueris, at declarato illo esse Romae. cura ut</td><td></td></tr><tr><td>valeas.</td><td>15</td></tr>
        </table>