<table>
          <script>targetHit=0;</script>
          <tr><td>  C.P. Aut totum est negandum quod in argu-</td><td>44.4</td></tr><tr><td>mentatione adversarius sumpserit, si fictum aut</td><td>5</td></tr><tr><td>falsum esse possis docere, aut redarguenda ea quae</td><td></td></tr><tr><td>pro verisimilibus sumpta sint: primum dubia sumpta</td><td></td></tr><tr><td>esse pro certis, deinde etiam in perspicue falsis eadem</td><td></td></tr><tr><td>posse dici, tum ex eis quae sumpserit non effici quod</td><td></td></tr><tr><td>velit. Accidere autem oportet singula: sic universa</td><td>10</td></tr><tr><td>frangentur. Commemoranda sunt etiam exempla</td><td></td></tr><tr><td>quibus simili in disputatione creditum non sit, con-</td><td></td></tr><tr><td>querenda conditio communis periculi si ingeniis</td><td></td></tr><tr><td>hominum criminosorum sit exposita vita innocentium. </td><td></td></tr><tr><td>  C.F. Quoniam unde inveniuntur quae ad</td><td>45.1</td></tr><tr><td>fidem pertinent habeo, quemadmodum in dicendo</td><td></td></tr><tr><td>singula tractentur exspecto. </td><td></td></tr><tr><td>  C.P. Argumentationem quaerere videris, quae est</td><td></td></tr><tr><td>argumenti explicatio[: quae sumpta ex eis locis qui</td><td>5</td></tr><tr><td>sunt expositi conficienda et distinguenda dilucide</td><td></td></tr><tr><td>est]. </td><td></td></tr><tr><td>  C.F. Plane istuc ipsum desidero. </td><td></td></tr><tr><td>  C.P. Est ergo (ut supra dictum est) explicatio</td><td>46.1</td></tr><tr><td>argumenti argumentatio: sed ea conficitur cum </td><td></td></tr><tr><td>sumpseris aut non dubia aut probabilia ex quibus id</td><td></td></tr><tr><td>efficias quod aut dubium aut minus probabile per se</td><td></td></tr><tr><td>videtur. Argumentandi autem duo sunt genera,</td><td>5</td></tr><tr><td>quorum alterum ad fidem directo spectat, alterum se</td><td></td></tr><tr><td>inflectit ad motum. Dirigitur cum proposuit aliquid</td><td></td></tr><tr><td>quod probaret sumpsitque ea quibus niteretur, atque</td><td></td></tr><tr><td>his confirmatis ad propositum se rettulit atque con-</td><td></td></tr><tr><td>clusit. Illa autem altera argumentatio quasi retro</td><td>10</td></tr><tr><td>et contra: prius sumit quae vult eaque confirmat,</td><td></td></tr><tr><td>deinde id quod proponendum fuit permotis animis</td><td></td></tr><tr><td>iacit ad extremum. Est autem illa varietas in argu-</td><td>47.1</td></tr><tr><td>mentando et non iniucunda distinctio, ut cum in-</td><td></td></tr><tr><td>terrogamus nosmet ipsi aut percunctamur aut</td><td></td></tr><tr><td>imploramus aut optamus—quae sunt cum aliis com-</td><td></td></tr><tr><td>pluribus sententiarum ornamenta. Vitare autem</td><td>5</td></tr><tr><td>similitudinem poterimus non semper a proposito</td><td></td></tr><tr><td>ordientes, et si non omnia disputando confirmabimus,</td><td></td></tr><tr><td>breviterque interdum quae erunt satis aperta</td><td></td></tr><tr><td>ponemus quodque ex his efficietur, si id apertum</td><td></td></tr><tr><td>sit, non habebimus necesse semper concludere. </td><td>10</td></tr>
        </table>