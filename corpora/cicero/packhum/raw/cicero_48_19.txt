<table>
          <script>targetHit=0;</script>
          <tr><td>  Sed possunt haec quadam ratione dici non modo</td><td>1.62.1</td></tr><tr><td>non repugnantibus, verum etiam approbantibus nobis.</td><td></td></tr><tr><td>sic enim ab Epicuro sapiens semper beatus inducitur:</td><td></td></tr><tr><td>finitas habet cupiditates, neglegit mortem, de diis in-</td><td></td></tr><tr><td>mortalibus sine ullo metu vera sentit, non dubitat, si</td><td>5</td></tr><tr><td>ita melius sit, migrare de vita. his rebus instructus</td><td></td></tr><tr><td>semper est in voluptate. neque enim tempus est ullum,</td><td></td></tr><tr><td>quo non plus voluptatum habeat quam dolorum. nam</td><td></td></tr><tr><td>et praeterita grate meminit et praesentibus ita potitur,</td><td></td></tr><tr><td>ut animadvertat quanta sint ea quamque iucunda, ne-</td><td>10</td></tr><tr><td>que pendet ex futuris, sed expectat illa, fruitur prae-</td><td></td></tr><tr><td>sentibus ab iisque vitiis, quae paulo ante collegi, abest</td><td></td></tr><tr><td>plurimum et, cum stultorum vitam cum sua comparat,</td><td></td></tr><tr><td>magna afficitur voluptate. dolores autem si qui incur-</td><td></td></tr><tr><td>runt, numquam vim tantam habent, ut non plus habeat</td><td>15</td></tr><tr><td>sapiens, quod gaudeat, quam quod angatur. optime</td><td>63.1</td></tr><tr><td>vero Epicurus, quod exiguam dixit fortunam intervenire</td><td></td></tr><tr><td>sapienti maximasque ab eo et gravissimas res consilio</td><td></td></tr><tr><td>ipsius et ratione administrari neque maiorem volupta-</td><td></td></tr><tr><td>tem ex infinito tempore aetatis percipi posse, quam ex</td><td>5</td></tr><tr><td>hoc percipiatur, quod videamus esse finitum. In dia-</td><td></td></tr><tr><td>lectica autem vestra nullam existimavit esse nec ad</td><td></td></tr><tr><td>melius vivendum nec ad commodius disserendum viam.</td><td></td></tr><tr><td>In physicis plurimum posuit. ea scientia et verborum</td><td></td></tr><tr><td>vis et natura orationis et consequentium repugnantiumve</td><td>10</td></tr><tr><td>ratio potest perspici. omnium autem rerum natura co-</td><td></td></tr><tr><td>gnita levamur superstitione, liberamur mortis metu, non</td><td></td></tr><tr><td>conturbamur ignoratione rerum, e qua ipsa horribiles</td><td></td></tr><tr><td>existunt saepe formidines. denique etiam morati me-</td><td></td></tr><tr><td>lius erimus, cum didicerimus quid natura desideret. tum</td><td>15</td></tr><tr><td>vero, si stabilem scientiam rerum tenebimus, servata</td><td></td></tr><tr><td>illa, quae quasi delapsa de caelo est ad cognitionem</td><td></td></tr><tr><td>omnium, regula, ad quam omnia iudicia rerum diri- </td><td></td></tr><tr><td>gentur, numquam ullius oratione victi sententia desiste-</td><td></td></tr><tr><td>mus. nisi autem rerum natura perspecta erit, nullo modo</td><td>64.1</td></tr><tr><td>poterimus sensuum iudicia defendere. quicquid porro</td><td></td></tr><tr><td>animo cernimus, id omne oritur a sensibus; qui si om-</td><td></td></tr><tr><td>nes veri erunt, ut Epicuri ratio docet, tum denique pot-</td><td></td></tr><tr><td>erit aliquid cognosci et percipi. quos qui tollunt et</td><td>5</td></tr><tr><td>nihil posse percipi dicunt, ii remotis sensibus ne id ip-</td><td></td></tr><tr><td>sum quidem expedire possunt, quod disserunt. prae-</td><td></td></tr><tr><td>terea sublata cognitione et scientia tollitur omnis ratio</td><td></td></tr><tr><td>et vitae degendae et rerum gerendarum. sic e physicis</td><td></td></tr><tr><td>et fortitudo sumitur contra mortis timorem et constan-</td><td>10</td></tr><tr><td>tia contra metum religionis et sedatio animi omnium</td><td></td></tr><tr><td>rerum occultarum ignoratione sublata et moderatio na-</td><td></td></tr><tr><td>tura cupiditatum generibusque earum explicatis, et, ut</td><td></td></tr><tr><td>modo docui, cognitionis regula et iudicio ab eadem</td><td></td></tr><tr><td>illa constituto veri a falso distinctio traditur. </td><td>15</td></tr>
        </table>