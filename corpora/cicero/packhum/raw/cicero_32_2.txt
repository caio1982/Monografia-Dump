<table>
          <script>targetHit=0;</script>
          <tr><td>  Atque hoc C. Caesaris iudicium, patres conscripti, quam</td><td>13.1</td></tr><tr><td>late pateat attendite. Omnes enim qui ad illa arma fato</td><td></td></tr><tr><td>sumus nescio quo rei publicae misero funestoque compulsi,</td><td></td></tr><tr><td>etsi aliqua culpa tenemur erroris humani, ab scelere certe</td><td></td></tr><tr><td>liberati sumus. Nam cum M. Marcellum deprecantibus</td><td>5</td></tr><tr><td>vobis rei publicae conservavit, me et mihi et item rei</td><td></td></tr><tr><td>publicae, nullo deprecante, reliquos amplissimos viros et</td><td></td></tr><tr><td>sibi ipsos et patriae reddidit, quorum et frequentiam et</td><td></td></tr><tr><td>dignitatem hoc ipso in consessu videtis, non ille hostis</td><td></td></tr><tr><td>induxit in curiam, sed iudicavit a plerisque ignoratione</td><td>10</td></tr><tr><td>potius et falso atque inani metu quam cupiditate aut crude-</td><td></td></tr><tr><td>litate bellum esse susceptum. Quo quidem in bello semper</td><td>14.1</td></tr><tr><td>de pace audiendum putavi semperque dolui non modo</td><td></td></tr><tr><td>pacem sed etiam orationem civium pacem flagitantium</td><td></td></tr><tr><td>repudiari. Neque enim ego illa nec ulla umquam secutus</td><td></td></tr><tr><td>sum arma civilia semperque mea consilia pacis et togae </td><td>5</td></tr><tr><td>socia, non belli atque armorum fuerunt. Hominem sum</td><td></td></tr><tr><td>secutus privato officio, non publico, tantumque apud me</td><td></td></tr><tr><td>grati animi fidelis memoria valuit ut nulla non modo cupi-</td><td></td></tr><tr><td>ditate sed ne spe quidem prudens et sciens tamquam ad</td><td></td></tr><tr><td>interitum ruerem voluntarium. Quod quidem meum consi-</td><td>15.1</td></tr><tr><td>lium minime obscurum fuit. Nam et in hoc ordine integra</td><td></td></tr><tr><td>re multa de pace dixi et in ipso bello eadem etiam cum</td><td></td></tr><tr><td>capitis mei periculo sensi. Ex quo nemo erit tam iniustus</td><td></td></tr><tr><td>rerum existimator qui dubitet quae Caesaris de bello voluntas</td><td>5</td></tr><tr><td>fuerit, cum pacis auctores conservandos statim censuerit,</td><td></td></tr><tr><td>ceteris fuerit iratior. Atque id minus mirum fortasse tum</td><td></td></tr><tr><td>cum esset incertus exitus et anceps fortuna belli: qui vero</td><td></td></tr><tr><td>victor pacis auctores diligit, is profecto declarat maluisse se</td><td></td></tr><tr><td>non dimicare quam vincere. Atque huius quidem rei M.</td><td>16.1</td></tr><tr><td>Marcello sum testis. Nostri enim sensus ut in pace semper,</td><td></td></tr><tr><td>sic tum etiam in bello congruebant. Quotiens ego eum et</td><td></td></tr><tr><td>quanto cum dolore vidi, cum insolentiam certorum hominum</td><td></td></tr><tr><td>tum etiam ipsius victoriae ferocitatem extimescentem! Quo</td><td>5</td></tr><tr><td>gratior tua liberalitas, C. Caesar, nobis qui illa vidimus</td><td></td></tr><tr><td>debet esse. Non enim iam causae sunt inter se, sed victo-</td><td></td></tr><tr><td>riae comparandae. Vidimus tuam victoriam proeliorum</td><td>17.1</td></tr><tr><td>exitu terminatam: gladium vagina vacuum in urbe non vidi-</td><td></td></tr><tr><td>mus. Quos amisimus civis, eos vis Martis perculit, non ira</td><td></td></tr><tr><td>victoriae, ut dubitare debeat nemo quin multos, si posset,</td><td></td></tr><tr><td>C. Caesar ab inferis excitaret, quoniam ex eadem acie con-</td><td>5</td></tr><tr><td>servat quos potest. Alterius vero partis nihil amplius dico</td><td></td></tr><tr><td>quam id quod omnes verebamur, nimis iracundam futuram</td><td></td></tr><tr><td>fuisse victoriam. Quidam enim non modo armatis sed</td><td>18.1</td></tr><tr><td>interdum etiam otiosis minabantur, nec quid quisque sen- </td><td></td></tr><tr><td>sisset, sed ubi fuisset cogitandum esse dicebant; ut mihi</td><td></td></tr><tr><td>quidem videantur di immortales, etiam si poenas a populo</td><td></td></tr><tr><td>Romano ob aliquod delictum expetiverunt, qui civile bellum</td><td>5</td></tr><tr><td>tantum et tam luctuosum excitaverunt, vel placati iam vel</td><td></td></tr><tr><td>satiati aliquando omnem spem salutis ad clementiam victoris</td><td></td></tr><tr><td>et sapientiam contulisse. </td><td></td></tr>
        </table>