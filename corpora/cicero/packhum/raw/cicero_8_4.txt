<table>
          <script>targetHit=0;</script>
          <tr><td>  Maxime fuit optandum Caecinae, recuperatores, ut con-</td><td>23.6</td></tr><tr><td>troversiae nihil haberet, secundo loco ut ne cum tam im-</td><td></td></tr><tr><td>probo homine, tertio ut cum tam stulto haberet. Etenim</td><td></td></tr><tr><td>non minus nos stultitia illius sublevat quam laedit impro-</td><td></td></tr><tr><td>bitas. Improbus fuit, quod homines coegit, armavit, coactis</td><td>10</td></tr><tr><td>armatisque vim fecit. Laesit in eo Caecinam, sublevat</td><td></td></tr><tr><td>ibidem; nam in eas ipsas res quas improbissime fecit testi-</td><td></td></tr><tr><td>monia sumpsit et eis in causa testimoniis utitur. Itaque</td><td>24.1</td></tr><tr><td>mihi certum est, recuperatores, ante quam ad meam defen-</td><td></td></tr><tr><td>sionem meosque testis venio, illius uti confessione et testi-</td><td></td></tr><tr><td>moniis; qui confitetur atque ita libenter confitetur ut non</td><td></td></tr><tr><td>solum fateri sed etiam profiteri videatur, recuperatores:</td><td>5</td></tr><tr><td>'convocavi homines, coegi, armavi, terrore mortis ac peri-</td><td></td></tr><tr><td>culo capitis ne accederes obstiti; ferro,' inquit, 'ferro'—et</td><td></td></tr><tr><td>hoc dicit in iudicio—'te reieci atque proterrui.' Quid? </td><td></td></tr><tr><td>testes quid aiunt? P. Vetilius, propinquus Aebuti, se Ae-</td><td></td></tr><tr><td>butio cum armatis servis venisse advocatum. Quid prae-</td><td>10</td></tr><tr><td>terea? Fuisse compluris armatos. Quid aliud? Minatum</td><td></td></tr><tr><td>esse Aebutium Caecinae. Quid ego de hoc teste dicam</td><td></td></tr><tr><td>nisi hoc, recuperatores, ut ne idcirco minus ei credatis quod</td><td></td></tr><tr><td>homo minus idoneus habetur, sed ideo credatis quod ex</td><td></td></tr><tr><td>illa parte id dicit quod illi causae maxime sit alienum?</td><td>15</td></tr><tr><td>A. Terentius, alter testis, non modo Aebutium sed etiam se</td><td>25.1</td></tr><tr><td>pessimi facinoris arguit. In Aebutium hoc dicit, armatos</td><td></td></tr><tr><td>homines fuisse, de se autem hoc praedicat, Antiocho, Aebuti</td><td></td></tr><tr><td>servo, se imperasse ut in Caecinam advenientem cum ferro</td><td></td></tr><tr><td>invaderet. Quid loquar amplius de hoc homine? In</td><td>5</td></tr><tr><td>quem ego hoc dicere, cum rogarer a Caecina, numquam</td><td></td></tr><tr><td>volui, ne arguere illum rei capitalis viderer, de eo dubito</td><td></td></tr><tr><td>nunc quo modo aut loquar aut taceam, cum ipse hoc de se</td><td></td></tr><tr><td>iuratus praedicet. Deinde L. Caelius non solum Aebutium</td><td>26.1</td></tr><tr><td>cum armatis dixit fuisse compluribus verum etiam cum</td><td></td></tr><tr><td>advocatis perpaucis eo venisse Caecinam. De hoc ego</td><td></td></tr><tr><td>teste detraham? cui aeque ac meo testi ut credatis postulo.</td><td></td></tr><tr><td>P. Memmius secutus est qui suum non parvum beneficium</td><td>5</td></tr><tr><td>commemoravit in amicos Caecinae, quibus sese viam per</td><td></td></tr><tr><td>fratris sui fundum dedisse dixit qua effugere possent, cum</td><td></td></tr><tr><td>essent omnes metu perterriti. Huic ego testi gratias agam,</td><td></td></tr><tr><td>quod et in re misericordem se praebuerit et in testimonio</td><td></td></tr><tr><td>religiosum. A. Atilius et eius filius L. Atilius et armatos</td><td>27.1</td></tr><tr><td>ibi fuisse et se suos servos adduxisse dixerunt; etiam hoc</td><td></td></tr><tr><td>amplius: cum Aebutius Caecinae malum minaretur, ibi tum</td><td></td></tr><tr><td>Caecinam postulasse ut moribus deductio fieret. Hoc idem </td><td></td></tr><tr><td>P. Rutilius dixit, et eo libentius dixit ut aliquando in iudicio</td><td>5</td></tr><tr><td>eius testimonio creditum putaretur. Duo praeterea testes</td><td></td></tr><tr><td>nihil de vi, sed de re ipsa atque emptione fundi dixerunt;</td><td></td></tr><tr><td>P. Caesennius, auctor fundi, non tam auctoritate gravi quam</td><td></td></tr><tr><td>corpore, et argentarius Sex. Clodius cui cognomen est</td><td></td></tr><tr><td>Phormio, nec minus niger nec minus confidens quam ille</td><td>10</td></tr><tr><td>Terentianus est Phormio, nihil de vi dixerunt, nihil prae-</td><td></td></tr><tr><td>terea quod ad vestrum iudicium pertineret. Decimo vero</td><td>28.1</td></tr><tr><td>loco testis exspectatus et ad extremum reservatus dixit,</td><td></td></tr><tr><td>senator populi Romani, splendor ordinis, decus atque orna-</td><td></td></tr><tr><td>mentum iudiciorum, exemplar antiquae religionis, Fidicu-</td><td></td></tr><tr><td>lanius Falcula; qui cum ita vehemens acerque venisset ut</td><td>5</td></tr><tr><td>non modo Caecinam periurio suo laederet sed etiam mihi</td><td></td></tr><tr><td>videretur irasci, ita eum placidum mollemque reddidi, ut</td><td></td></tr><tr><td>non auderet, sicut meministis, iterum dicere quot milia</td><td></td></tr><tr><td>fundus suus abesset ab urbe. Nam cum dixisset minus</td><td></td></tr><tr><td><span class="caps">i</span>ↄↄↄ, populus cum risu adclamavit ipsa esse. Meminerant</td><td>10</td></tr><tr><td>enim omnes quantum in Albiano iudicio accepisset. In</td><td>29.1</td></tr><tr><td>eum quid dicam nisi id quod negare non possit, venisse in</td><td></td></tr><tr><td>consilium publicae quaestionis, cum eius consili iudex non</td><td></td></tr><tr><td>esset, et in eo consilio, cum causam non audisset et potestas</td><td></td></tr><tr><td>esset ampliandi, dixisse sibi liquere; cum de incognita re</td><td>5</td></tr><tr><td>iudicare voluisset, maluisse condemnare quam absolvere;</td><td></td></tr><tr><td>cum, si uno minus damnarent, condemnari reus non posset,</td><td></td></tr><tr><td>non ad cognoscendam causam sed ad explendam damna-</td><td></td></tr><tr><td>tionem praesto fuisse? Vtrum gravius aliquid in quempiam</td><td></td></tr><tr><td>dici potest quam ad hominem condemnandum quem num- </td><td>10</td></tr><tr><td>quam vidisset neque audisset adductum esse pretio? an</td><td></td></tr><tr><td>certius quicquam obici potest quam quod is cui obicitur ne</td><td></td></tr><tr><td>nutu quidem infirmare conatur? Verum tamen is testis,</td><td>30.1</td></tr><tr><td>—ut facile intellegeretis eum non adfuisse animo, cum causa</td><td></td></tr><tr><td>ab illis ageretur testesque dicerent, sed tantisper de aliquo</td><td></td></tr><tr><td>reo cogitasse—cum omnes ante eum dixissent testes arma-</td><td></td></tr><tr><td>tos cum Aebutio fuisse compluris, solus dixit non fuisse.</td><td>5</td></tr><tr><td>Visus est mihi primo veterator intellegere praeclare quid</td><td></td></tr><tr><td>causae obstaret, et tantum modo errare, quod omnis</td><td></td></tr><tr><td>testis infirmaret qui ante eum dixissent: cum subito, ecce</td><td></td></tr><tr><td>idem qui solet, duos solos servos armatos fuisse dixit. Quid</td><td></td></tr><tr><td>huic tu homini facias? nonne concedas interdum ut excusa-</td><td>10</td></tr><tr><td>tione summae stultitiae summae improbitatis odium depre-</td><td></td></tr><tr><td>cetur? Vtrum, recuperatores, his testibus non credidistis,</td><td>31.1</td></tr><tr><td>cum quid liqueret non habuistis? at controversia non erat</td><td></td></tr><tr><td>quin verum dicerent. An in coacta multitudine, in armis, in</td><td></td></tr><tr><td>telis, in praesenti metu mortis perspicuoque periculo caedis</td><td></td></tr><tr><td>dubium vobis fuit inesse vis aliqua videretur necne? Qui-</td><td>5</td></tr><tr><td>bus igitur in rebus vis intellegi potest, si in his non intelle-</td><td></td></tr><tr><td>getur? An vero illa defensio vobis praeclara visa est:</td><td></td></tr><tr><td>'Non deieci, sed obstiti; non enim sum passus in fundum</td><td></td></tr><tr><td>ingredi, sed armatos homines opposui, ut intellegeres, si in</td><td></td></tr><tr><td>fundo pedem posuisses, statim tibi esse pereundum?'</td><td>10</td></tr><tr><td>Quid ais? is qui armis proterritus, fugatus, pulsus est, non</td><td></td></tr><tr><td>videtur esse deiectus? Posterius de verbo videbimus;</td><td>32.1</td></tr><tr><td>nunc rem ipsam ponamus quam illi non negant et eius rei</td><td></td></tr><tr><td>ius actionemque quaeramus. </td><td></td></tr>
        </table>