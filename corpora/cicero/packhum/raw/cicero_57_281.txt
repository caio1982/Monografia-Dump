<table>
          <script>targetHit=0;</script>
          <tr class="title first  date"><td>xv Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Terentia, quod mihi omne onus imponis, non cognosco</td><td>12.22.1.1</td></tr><tr><td>tuam in me indulgentiam. ista enim sunt ipsa vulnera quae non</td><td></td></tr><tr><td>possum tractare sine maximo gemitu. moderare igitur, quaeso,</td><td></td></tr><tr><td>ut potes. neque enim a te plus quam potes postulo. potes</td><td></td></tr><tr><td>autem quid veri sit perspicere tu unus. </td><td>5</td></tr><tr><td>  De Rutilia quoniam videris dubitare, scribes ad me cum scies,</td><td>2.1</td></tr><tr><td>sed quam primum, et num Clodia D. Bruto consulari, filio suo,</td><td></td></tr><tr><td>mortuo vixerit. id de Marcello aut certe de Postumia sciri</td><td></td></tr><tr><td>potest, illud autem de M. Cotta aut de Syro aut de Satyro.  </td><td></td></tr><tr><td>  De hortis etiam atque etiam te rogo. omnibus meis eorum-</td><td>3.1</td></tr><tr><td>que quos scio mihi non defuturos facultatibus (sed potero meis)</td><td></td></tr><tr><td>enitendum mihi est. sunt etiam quae vendere facile possim. sed</td><td></td></tr><tr><td>ut non vendam eique usuram pendam a quo emero non plus</td><td></td></tr><tr><td>annum, possum adsequi quod volo, si tu me adiuvas. paratis-</td><td>5</td></tr><tr><td>simi sunt Drusi; cupit enim vendere. proximos puto Lamiae;</td><td></td></tr><tr><td>[est] sed abest. tu tamen, si quid potes, odorare. ne Silius</td><td></td></tr><tr><td>quidem quicquam utitur, et is usuris facillime sustentabitur.</td><td></td></tr><tr><td>habe tuum negotium, nec quid res mea familiaris postulet,</td><td></td></tr><tr><td>quam ego non curo, sed quid velim et cur velim existima.</td><td>10</td></tr>
        </table>