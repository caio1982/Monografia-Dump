<table>
          <script>targetHit=0;</script>
          <tr class="title first  date"><td>c<span class="snum">.</span> v Kal<span class="snum">.</span> Sept<span class="snum">.</span> <span class="snum">45</span> Asturae</td><td></td></tr><tr class="title last  "><td>CICERO LEPTAE</td><td></td></tr><tr><td>Maculam officio functum esse gaudeo. eius Falernum mihi</td><td>6.19.1.1</td></tr><tr><td>semper idoneum visum est deversorio, si modo tecti satis est</td><td></td></tr><tr><td>ad comitatum nostrum recipiendum. ceteroqui mihi locus</td><td></td></tr><tr><td>non displicet. nec ea re Petrinum tuum deseram; nam et</td><td></td></tr><tr><td>villa et amoenitas illa commorationis est, non deversori. </td><td>5</td></tr><tr><td>  De curatione aliqua munerum regiorum cum Oppio</td><td>2.1</td></tr><tr><td>locutus sum; nam Balbum, postea quam tu es profectus, non</td><td></td></tr><tr><td>vidi. tantis pedum doloribus adficitur ut se conveniri nolit.</td><td></td></tr><tr><td>omnino de tota re, ut mihi videris, sapientius faceres si non</td><td></td></tr><tr><td>curares. quod enim eo labore adsequi vis nullo modo</td><td>5</td></tr><tr><td>adsequere. tanta est enim intimorum multitudo ut ex iis</td><td></td></tr><tr><td>aliquis potius effluat quam novo sit aditus, praesertim qui</td><td></td></tr><tr><td>nihil adferat praeter operam, in qua ille se dedisse beneficium</td><td></td></tr><tr><td>putabit, si modo &lt;id&gt; ipsum sciet, non accepisse. sed tamen</td><td></td></tr><tr><td>aliquid videbimus in quo sit species. aliter quidem non modo</td><td>10</td></tr><tr><td>non appetendum sed etiam fugiendum puto. </td><td></td></tr><tr><td>  Ego me Asturae diutius arbitror commoraturum quoad</td><td></td></tr><tr><td>ille &lt;qua&gt; quandoque veniat. </td><td></td></tr><tr><td>  Vale. </td><td></td></tr>
        </table>