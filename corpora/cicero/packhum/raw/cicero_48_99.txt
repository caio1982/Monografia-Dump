<table>
          <script>targetHit=0;</script>
          <tr><td>  Dicunt appetitionem animi moveri, cum aliquid</td><td>4.58.5</td></tr><tr><td>ei secundum naturam esse videatur, omniaque, quae</td><td></td></tr><tr><td>secundum naturam sint, aestimatione aliqua digna</td><td></td></tr><tr><td>eaque pro eo, quantum in quoque sit ponderis, esse</td><td></td></tr><tr><td>aestimanda, quaeque secundum naturam sint, partim</td><td></td></tr><tr><td>nihil habere in sese eius appetitionis, de qua saepe </td><td>10</td></tr><tr><td>iam diximus, quae nec honesta nec laudabilia dican-</td><td></td></tr><tr><td>tur, partim, quae voluptatem habeant in omni ani-</td><td></td></tr><tr><td>mante, sed in homine rationem etiam. ex ea quae</td><td></td></tr><tr><td>sint apta, ea honesta, ea pulchra, ea laudabilia, illa</td><td></td></tr><tr><td>autem superiora naturalia nominantur, quae coniuncta</td><td>15</td></tr><tr><td>cum honestis vitam beatam perficiunt et absolvunt.</td><td></td></tr><tr><td>omnium autem eorum commodorum, quibus non illi</td><td>59.1</td></tr><tr><td>plus tribuunt, qui illa bona esse dicunt, quam Zeno,</td><td></td></tr><tr><td>qui negat, longe praestantissimum esse, quod ho-</td><td></td></tr><tr><td>nestum esset atque laudabile. sed si duo honesta pro-</td><td></td></tr><tr><td>posita sint, alterum cum valitudine, alterum cum</td><td>5</td></tr><tr><td>morbo, non esse dubium, ad utrum eorum natura nos</td><td></td></tr><tr><td>ipsa deductura sit. sed tamen tantam vim esse ho-</td><td></td></tr><tr><td>nestatis, tantumque eam rebus omnibus praestare et</td><td></td></tr><tr><td>excellere, ut nullis nec suppliciis nec praemiis demo-</td><td></td></tr><tr><td>veri possit ex eo, quod rectum esse decreverit, omnia-</td><td>10</td></tr><tr><td>que, quae dura, difficilia, adversa videantur, ea vir-</td><td></td></tr><tr><td>tutibus iis, quibus a natura essemus ornati, opteri</td><td></td></tr><tr><td>posse, non faciles illas quidem &lt;res&gt; nec contemnendas</td><td></td></tr><tr><td>—quid enim esset in virtute tantum?—, sed ut hoc</td><td></td></tr><tr><td>iudicaremus, non esse in iis partem maximam positam</td><td>15</td></tr><tr><td>beate aut secus vivendi. Ad summam ea, quae Zeno</td><td>60.1</td></tr><tr><td>aestimanda et sumenda et apta naturae esse dixit,</td><td></td></tr><tr><td>eadem illi bona appellant, vitam autem beatam illi</td><td></td></tr><tr><td>eam, quae constaret ex iis rebus, quas dixi, aut pluri-</td><td></td></tr><tr><td>mis aut gravissimis. Zeno autem, quod suam, quod</td><td>5</td></tr><tr><td>propriam speciem habeat, cur appetendum sit, id</td><td></td></tr><tr><td>solum bonum appellat, beatam autem vitam eam</td><td></td></tr><tr><td>solam, quae cum virtute degatur. </td><td></td></tr>
        </table>