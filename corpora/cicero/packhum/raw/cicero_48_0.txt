<table>
          <script>targetHit=0;</script>
          <tr class="title first  "><td>DE FINIBUS BONORUM ET MALORUM</td><td></td></tr><tr class="title  "><td>LIBRI QUINQUE</td><td></td></tr><tr class="title last  "><td>LIBER PRIMUS </td><td></td></tr><tr><td>  Non eram nescius, Brute, cum, quae summis ingeniis</td><td>1.1.1</td></tr><tr><td>exquisitaque doctrina philosophi Graeco sermone trac-</td><td></td></tr><tr><td>tavissent, ea Latinis litteris mandaremus, fore ut hic</td><td></td></tr><tr><td>noster labor in varias reprehensiones incurreret. nam</td><td></td></tr><tr><td>quibusdam, et iis quidem non admodum indoctis, to-</td><td>5</td></tr><tr><td>tum hoc displicet philosophari. quidam autem non tam</td><td></td></tr><tr><td>id reprehendunt, si remissius agatur, sed tantum stu-</td><td></td></tr><tr><td>dium tamque multam operam ponendam in eo non</td><td></td></tr><tr><td>arbitrantur. erunt etiam, et ii quidem eruditi Graecis</td><td></td></tr><tr><td>litteris, contemnentes Latinas, qui se dicant in Graecis</td><td>10</td></tr><tr><td>legendis operam malle consumere. postremo aliquos</td><td></td></tr><tr><td>futuros suspicor, qui me ad alias litteras vocent, genus</td><td></td></tr><tr><td>hoc scribendi, etsi sit elegans, personae tamen et digni-</td><td></td></tr><tr><td>tatis esse negent. contra quos omnis dicendum brevi-</td><td>2.1</td></tr><tr><td>ter existimo. </td><td></td></tr><tr><td>  Quamquam philosophiae quidem vituperatoribus sa-</td><td></td></tr><tr><td>tis responsum est eo libro, quo a nobis philosophia de-</td><td></td></tr><tr><td>fensa et collaudata est, cum esset accusata et vitupe-</td><td>5</td></tr><tr><td>rata ab Hortensio. qui liber cum et tibi probatus vide-</td><td></td></tr><tr><td>retur et iis, quos ego posse iudicare arbitrarer, plura</td><td></td></tr><tr><td>suscepi veritus ne movere hominum studia viderer, re-</td><td></td></tr><tr><td>tinere non posse. Qui autem, si maxime hoc placeat,</td><td></td></tr><tr><td>moderatius tamen id volunt fieri, difficilem quandam</td><td>10</td></tr><tr><td>temperantiam postulant in eo, quod semel admissum </td><td></td></tr><tr><td>coërceri reprimique non potest, ut propemodum iustio-</td><td></td></tr><tr><td>ribus utamur illis, qui omnino avocent a philosophia,</td><td></td></tr><tr><td>quam his, qui rebus infinitis modum constituant in re-</td><td></td></tr><tr><td>que eo meliore, quo maior sit, mediocritatem deside-</td><td>15</td></tr><tr><td>rent. sive enim ad sapientiam perveniri potest, non</td><td>3.1</td></tr><tr><td>paranda nobis solum ea, sed fruenda etiam [sapientia]</td><td></td></tr><tr><td>est; sive hoc difficile est, tamen nec modus est ullus</td><td></td></tr><tr><td>investigandi veri, nisi inveneris, et quaerendi defatiga-</td><td></td></tr><tr><td>tio turpis est, cum id, quod quaeritur, sit pulcherrimum.</td><td>5</td></tr><tr><td>etenim si delectamur, cum scribimus, quis est tam in-</td><td></td></tr><tr><td>vidus, qui ab eo nos abducat? sin laboramus, quis est,</td><td></td></tr><tr><td>qui alienae modum statuat industriae? nam ut Teren-</td><td></td></tr><tr><td>tianus Chremes non inhumanus, qui novum vicinum</td><td></td></tr><tr><td>non vult 'fodere aút arare aut áliquid ferre dénique'—</td><td>10</td></tr><tr><td>non enim illum ab industria, sed ab inliberali labore</td><td></td></tr><tr><td>deterret—, sic isti curiosi, quos offendit noster minime</td><td></td></tr><tr><td>nobis iniucundus labor. </td><td></td></tr>
        </table>