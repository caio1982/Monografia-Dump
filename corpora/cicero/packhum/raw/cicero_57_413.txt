<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Quint<span class="snum">.</span> <span class="snum">44</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td><span class="caps">vi</span> Kal. accepi a Dolabella litteras, quarum exemplum tibi misi;</td><td>15.14.1.1</td></tr><tr><td>in quibus erat omnia se fecisse quae tu velles. statim ei rescripsi</td><td></td></tr><tr><td>et multis verbis gratias egi. sed tamen, ne miraretur cur idem</td><td></td></tr><tr><td>iterum facerem, hoc causae sumpsi quod ex te ipso coram antea</td><td></td></tr><tr><td>nihil potuissem cognoscere. sed quid multa? litteras hoc</td><td>5</td></tr><tr><td>exemplo dedi:</td><td></td></tr><tr class="title first last  "><td>CICERO DOLABELLAE COS. SVO</td><td></td></tr><tr><td>Antea cum &lt;per&gt; litteras Attici nostri de tua summa liberalitate</td><td>2.1</td></tr><tr><td>summoque erga se beneficio certior factus essem cumque tu ipse</td><td></td></tr><tr><td>etiam ad me scripsisses te fecisse ea quae nos voluissemus, egi tibi</td><td></td></tr><tr><td>gratias per litteras iis verbis ut intellegeres nihil te mihi gratius</td><td></td></tr><tr><td>facere potuisse. postea vero quam ipse Atticus ad me venit in</td><td>5</td></tr><tr><td>Tusculanum huius unius rei causa tibi ut apud me gratias ageret,</td><td></td></tr><tr><td>cuius eximiam quandam et admirabilem in causa Buthrotia volun-</td><td></td></tr><tr><td>tatem et singularem erga me amorem perspexisset, teneri non potui</td><td></td></tr><tr><td>quin tibi apertius illud idem his litteris declararem. ex omnibus</td><td></td></tr><tr><td>enim, mi Dolabella, studiis in me et officiis &lt;tuis&gt;, quae summa sunt,</td><td>10</td></tr><tr><td>hoc scito mihi et amplissimum videri et gratissimum esse quod</td><td></td></tr><tr><td>perfeceris ut Atticus intellegeret quantum ego se, quantum tu me</td><td></td></tr><tr><td>amares. </td><td></td></tr><tr><td>  Quod reliquum est, Buthrotiam et causam et civitatem, quam-</td><td>3.1</td></tr><tr><td>quam a te constituta est (beneficia autem nostra tueri solemus),</td><td></td></tr><tr><td>tamen velim receptam in fidem tuam a meque etiam atque etiam </td><td></td></tr><tr><td>tibi commendatam auctoritate et auxilio tuo tectam velis esse. satis</td><td></td></tr><tr><td>erit in perpetuum Buthrotiis praesidi magnaque cura et sollicitudine</td><td>5</td></tr><tr><td>Atticum et me liberaris, si hoc honoris mei causa susceperis ut eos</td><td></td></tr><tr><td>semper a te defensos velis; quod ut facias te vehementer etiam</td><td></td></tr><tr><td>atque etiam rogo. </td><td></td></tr><tr><td>  His litteris scriptis me ad συντάξεις dedi; quae quidem</td><td>4.1</td></tr><tr><td>vereor ne miniata cerula tua pluribus locis notandae sint. ita</td><td></td></tr><tr><td>sum μετέωρος et magnis cogitationibus impeditus.</td><td></td></tr>
        </table>