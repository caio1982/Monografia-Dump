<table>
          <script>targetHit=0;</script>
          <tr class="title first  date"><td>c<span class="snum">.</span> med<span class="snum">.</span> Mart<span class="snum">.</span> <span class="snum">45</span> Athenis</td><td></td></tr><tr class="title last  "><td>SERVIUS CICERONI S.</td><td></td></tr><tr><td>Postea quam mihi renuntiatum est de obitu Tulliae, filiae</td><td>4.5.1.1</td></tr><tr><td>tuae, sane quam pro eo ac debui graviter molesteque tuli</td><td></td></tr><tr><td>communemque eam calamitatem existimavi, qui, si istic</td><td></td></tr><tr><td>adfuissem, neque tibi defuissem coramque meum dolorem</td><td></td></tr><tr><td>tibi declarassem; etsi genus hoc consolationis mi&lt;se&gt;rum</td><td>5</td></tr><tr><td>atque acerbum est propterea quia per quos ea confieri debet,</td><td></td></tr><tr><td>propinquos ac familiaris, ii ipsi pari molestia adficiuntur</td><td></td></tr><tr><td>neque sine lacrimis multis id conari possunt, uti magis ipsi</td><td></td></tr><tr><td>videantur aliorum consolatione indigere quam aliis posse</td><td></td></tr><tr><td>suum officium praestare. tamen, quae in praesentia in</td><td>10</td></tr><tr><td>mentem mihi venerunt, decrevi brevi ad te perscribere, non</td><td></td></tr><tr><td>quo ea te fugere existimem sed quod forsitan dolore impeditus</td><td></td></tr><tr><td>minus ea perspicias. </td><td></td></tr><tr><td>  Quid est quod tanto opere te commoveat tuus dolor</td><td>2.1</td></tr><tr><td>intestinus? cogita quem ad modum adhuc fortuna nobiscum</td><td></td></tr><tr><td>egerit; ea nobis erepta esse quae hominibus non minus quam</td><td></td></tr><tr><td>liberi cara esse debent, patriam, honestatem, dignitatem, </td><td></td></tr><tr><td>honores omnis. hoc uno incommodo addito quid ad dolorem</td><td>5</td></tr><tr><td>adiungi potuit? aut qui non in illis rebus exercitatus animus</td><td></td></tr><tr><td>callere iam debet atque omnia minoris existimare? </td><td></td></tr><tr><td>  At illius vicem, credo, doles. quotiens in eam cogitationem</td><td>3.1</td></tr><tr><td>necesse est et tu veneris et nos saepe incidimus, hisce</td><td></td></tr><tr><td>temporibus non pessime cum iis esse actum quibus sine</td><td></td></tr><tr><td>dolore licitum est mortem cum vita commutare! quid autem</td><td></td></tr><tr><td>fuit quod illam hoc tempore ad vivendum magno opere</td><td>5</td></tr><tr><td>invitare posset? quae res, quae spes, quod animi solacium?</td><td></td></tr><tr><td>ut cum aliquo adulescente primario coniuncta aetatem</td><td></td></tr><tr><td>gereret? licitum est tibi, credo, pro tua dignitate ex hac</td><td></td></tr><tr><td>iuventute generum deligere cuius fidei liberos tuos te tuto</td><td></td></tr><tr><td>committere putares. an ut ea liberos ex sese pareret quos</td><td>10</td></tr><tr><td>cum florentis videret laetaretur, qui rem a parente traditam</td><td></td></tr><tr><td>per se tenere possent, honores ordinatim petituri essent, in</td><td></td></tr><tr><td>re publica, in amicorum negotiis libertate sua &lt;us&gt;uri? quid</td><td></td></tr><tr><td>horum fuit quod non prius quam datum est ademptum sit?</td><td></td></tr><tr><td>at vero malum est liberos amittere. malum, nisi hoc peius</td><td>15</td></tr><tr><td>est, haec sufferre et perpeti. </td><td></td></tr><tr><td>  Quae res mihi non mediocrem consolationem attulit volo</td><td>4.1</td></tr><tr><td>tibi commemorare, si forte eadem res tibi dolorem minuere</td><td></td></tr><tr><td>possit. ex Asia rediens cum ab Aegina Megaram versus</td><td></td></tr><tr><td>navigarem, coepi regiones circumcirca prospicere. post me</td><td></td></tr><tr><td>erat Aegina, ante me Megara, dextra Piraeus, sinistra</td><td>5</td></tr><tr><td>Corinthus, quae oppida quodam tempore florentissima</td><td></td></tr><tr><td>fuerunt, nunc prostrata et diruta ante oculos iacent. coepi</td><td></td></tr><tr><td>egomet mecum sic cogitare: 'hem! nos homunculi indigna-</td><td></td></tr><tr><td>mur si quis nostrum interiit aut occisus est, quorum vita</td><td></td></tr><tr><td>brevior esse debet, cum uno loco tot oppidum cadavera</td><td>10</td></tr><tr><td>proiecta iacent? visne tu te, Servi, cohibere et meminisse</td><td></td></tr><tr><td>hominem te esse natum?' crede mihi, cogitatione ea non </td><td></td></tr><tr><td>mediocriter sum confirmatus. hoc idem, si tibi videtur, fac</td><td></td></tr><tr><td>ante oculos tibi proponas. modo uno tempore tot viri</td><td></td></tr><tr><td>clarissimi interierunt, de imperio populi Romani tanta</td><td>15</td></tr><tr><td>deminutio facta est, omnes provinciae conquassatae sunt: in</td><td></td></tr><tr><td>unius mulierculae animula si iactura facta est, tanto opere</td><td></td></tr><tr><td>commoveris? quae si hoc tempore non diem suum obisset,</td><td></td></tr><tr><td>paucis post annis tamen ei moriendum fuit, quoniam homo</td><td></td></tr><tr><td>nata fuerat. etiam tu ab hisce rebus animum ac cogitationem</td><td>5.1</td></tr><tr><td>tuam avoca atque ea potius reminiscere quae digna tua</td><td></td></tr><tr><td>persona sunt: illam, quam diu ei opus fuerit, vixisse, una</td><td></td></tr><tr><td>cum re publica fuisse, te, patrem suum, praetorem, con-</td><td></td></tr><tr><td>sulem, augurem vidisse, adulescentibus primariis nuptam</td><td>5</td></tr><tr><td>fuisse, omnibus bonis prope perfunctam esse, cum res</td><td></td></tr><tr><td>publica occideret, vita excessisse. quid est quod tu aut illa</td><td></td></tr><tr><td>cum fortuna hoc nomine queri possitis? </td><td></td></tr><tr><td>  Denique noli te oblivisci Ciceronem esse et eum qui aliis</td><td></td></tr><tr><td>consueris praecipere et dare consilium, neque imitare malos</td><td>10</td></tr><tr><td>medicos, qui in alienis morbis profitentur tenere se medicinae</td><td></td></tr><tr><td>scientiam, ipsi se curare non possunt, sed potius quae aliis</td><td></td></tr><tr><td>tute praecipere soles ea tute tibi subiace atque apud animum</td><td></td></tr><tr><td>propone. nullus dolor est quem non longinquitas temporis</td><td>6.1</td></tr><tr><td>minuat ac molliat. hoc te exspectare tempus tibi turpe est ac</td><td></td></tr><tr><td>non ei rei sapientia tua te occurrere. quod si qui etiam</td><td></td></tr><tr><td>inferis sensus est, qui illius in te amor fuit pietasque in omnis</td><td></td></tr><tr><td>suos, hoc certe illa te facere non vult. da hoc illi mortuae, da</td><td>5</td></tr><tr><td>ceteris amicis ac familiaribus, qui tuo dolore maerent, da</td><td></td></tr><tr><td>patriae, ut, si qua in re opus sit, opera et consilio tuo uti</td><td></td></tr><tr><td>possit. denique, quoniam in eam fortunam devenimus ut</td><td></td></tr><tr><td>etiam huic rei nobis serviendum sit, noli committere ut</td><td></td></tr><tr><td>quisquam te putet non tam filiam quam rei publicae</td><td>10</td></tr><tr><td>tempora et aliorum victoriam lugere.  </td><td></td></tr><tr><td>  Plura me ad te de hac re scribere pudet, ne videar pru-</td><td></td></tr><tr><td>dentiae tuae diffidere. qua re, si hoc unum proposuero,</td><td></td></tr><tr><td>finem faciam scribendi: vidimus aliquotiens secundam</td><td></td></tr><tr><td>pulcherrime te ferre fortunam magnamque ex ea re te</td><td>15</td></tr><tr><td>laudem apisci; fac aliquando intellegamus adversam quoque</td><td></td></tr><tr><td>te aeque ferre posse neque id maius quam debeat tibi onus</td><td></td></tr><tr><td>videri, ne ex omnibus virtutibus haec una tibi videatur</td><td></td></tr><tr><td>deesse. </td><td></td></tr><tr><td>  Quod ad me attinet, cum te tranquilliorem animo esse</td><td>20</td></tr><tr><td>cognoro, de iis rebus quae hic geruntur quem ad modumque</td><td></td></tr><tr><td>se provincia habeat certiorem faciam. </td><td></td></tr><tr><td>  Vale.</td><td></td></tr>
        </table>