<table>
          <script>targetHit=0;</script>
          <tr><td>  Transfer idem ad modestiam vel temperantiam,</td><td>2.60.1</td></tr><tr><td>quae est moderatio cupiditatum rationi oboediens. sa-</td><td></td></tr><tr><td>tisne ergo pudori consulat, si quis sine teste libidini</td><td></td></tr><tr><td>pareat? an est aliquid per se ipsum flagitiosum, etiamsi</td><td></td></tr><tr><td>nulla comitetur infamia? </td><td>5</td></tr><tr><td>  Quid? fortes viri voluptatumne calculis subductis</td><td></td></tr><tr><td>proelium ineunt, sanguinem pro patria profundunt, an</td><td></td></tr><tr><td>quodam animi ardore atque impetu concitati? utrum</td><td></td></tr><tr><td>tandem censes, Torquate, Imperiosum illum, si nostra</td><td></td></tr><tr><td>verba audiret, tuamne de se orationem libentius audi-</td><td>10</td></tr><tr><td>turum fuisse an meam, cum ego dicerem nihil eum fe-</td><td></td></tr><tr><td>cisse sua causa omniaque rei publicae, tu contra nihil</td><td></td></tr><tr><td>nisi sua? si vero id etiam explanare velles apertiusque</td><td></td></tr><tr><td>diceres nihil eum fecisse nisi voluptatis causa, quo</td><td></td></tr><tr><td>modo eum tandem laturum fuisse existimas? esto, fe-</td><td>61.1</td></tr><tr><td>cerit, si ita vis, Torquatus propter suas utilitates—</td><td></td></tr><tr><td>malo enim dicere quam voluptates, in tanto praesertim</td><td></td></tr><tr><td>viro—, num etiam eius collega P. Decius, princeps in</td><td></td></tr><tr><td>ea familia consulatus, cum se devoverat et equo ad-</td><td>5</td></tr><tr><td>misso in mediam aciem Latinorum irruebat, aliquid de</td><td></td></tr><tr><td>voluptatibus suis cogitabat? ubi ut eam caperet aut</td><td></td></tr><tr><td>quando? cum sciret confestim esse moriendum eamque</td><td></td></tr><tr><td>mortem ardentiore studio peteret, quam Epicurus vo-</td><td></td></tr><tr><td>luptatem petendam putat. quod quidem eius factum</td><td>10</td></tr><tr><td>nisi esset iure laudatum, non esset imitatus quarto con-</td><td></td></tr><tr><td>sulatu suo filius, neque porro ex eo natus cum Pyrrho</td><td></td></tr><tr><td>bellum gerens consul cecidisset in proelio seque e con-</td><td></td></tr><tr><td>tinenti genere tertiam victimam rei publicae praebuisset. </td><td></td></tr><tr><td>  Contineo me ab exemplis. Graecis hoc modicum est:</td><td>62.1</td></tr><tr><td>Leonidas, Epaminondas, tres aliqui aut quattuor; ego</td><td></td></tr><tr><td>si nostros colligere coepero, perficiam illud quidem, ut </td><td></td></tr><tr><td>se virtuti tradat constringendam voluptas, sed dies me</td><td></td></tr><tr><td>deficiet, et, ut Aulus Varius, qui est habitus iudex du-</td><td>5</td></tr><tr><td>rior, dicere consessori solebat, cum datis testibus alii</td><td></td></tr><tr><td>tamen citarentur: 'Aut hoc testium satis est, aut nescio,</td><td></td></tr><tr><td>quid satis sit,' sic a me satis datum est testium. Quid</td><td></td></tr><tr><td>enim? te ipsum, dignissimum maioribus tuis, volup-</td><td></td></tr><tr><td>tasne induxit, ut adolescentulus eriperes P. Sullae con-</td><td>10</td></tr><tr><td>sulatum? quem cum ad patrem tuum rettulisses, for-</td><td></td></tr><tr><td>tissimum virum, qualis ille vel consul vel civis cum</td><td></td></tr><tr><td>semper, tum post consulatum fuit! quo quidem auctore</td><td></td></tr><tr><td>nos ipsi ea gessimus, ut omnibus potius quam ipsis</td><td></td></tr><tr><td>nobis consuluerimus. At quam pulchre dicere videbare,</td><td>63.1</td></tr><tr><td>cum ex altera parte ponebas cumulatum aliquem plu-</td><td></td></tr><tr><td>rimis et maximis voluptatibus nullo nec praesenti nec</td><td></td></tr><tr><td>futuro dolore, ex altera autem cruciatibus maximis toto</td><td></td></tr><tr><td>corpore nulla nec adiuncta nec sperata voluptate, et</td><td>5</td></tr><tr><td>quaerebas, quis aut hoc miserior aut superiore illo bea-</td><td></td></tr><tr><td>tior; deinde concludebas summum malum esse dolorem,</td><td></td></tr><tr><td>summum bonum voluptatem! </td><td></td></tr>
        </table>