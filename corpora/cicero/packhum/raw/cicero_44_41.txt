<table>
          <script>targetHit=0;</script>
          <tr><td>  <span class="caps">Qvintvs</span> Haud equidem adsentior. Tu tamen</td><td>3.26.22</td></tr><tr><td>ad reliqua pergas uelim. </td><td></td></tr><tr><td>  <span class="caps">Marcvs</span> Perseueras tu quidem et in tua uetere</td><td></td></tr><tr><td>sententia permanes. </td><td>25</td></tr><tr><td>  <span class="caps">Atticvs</span> Nec mehercule ego sane a Quinto</td><td></td></tr><tr><td>nostro dissentio. Sed ea quae restant, audiamus.  </td><td></td></tr><tr><td>  <span class="caps">Marcvs</span> Deinceps i&lt;dc&gt;ir&lt;co&gt; omnibus</td><td>27.1</td></tr><tr><td>magistratibus auspicia et iudicia da&lt;ta sunt&gt;; iudicia,</td><td></td></tr><tr><td>ut esset populi potestas ad quam prouocaretur, aus-</td><td></td></tr><tr><td>picia, ut multos inutiles comitiatus probabiles impe-</td><td></td></tr><tr><td>dirent morae. Saepe enim populi impetum iniustum</td><td>5</td></tr><tr><td>auspiciis di immortales represserunt. </td><td></td></tr><tr><td>  Ex iis autem qui magistratum ceperunt, quod sena-</td><td></td></tr><tr><td>tus efficitur, populare &lt;est&gt; sane neminem in summum</td><td></td></tr><tr><td>locum nisi per populum uenire, sublata cooptatione</td><td></td></tr><tr><td>censoria. Sed praesto est huius uitii temperatio, quod</td><td>10</td></tr><tr><td>senatus lege nostra confirmatur auctoritas. </td><td></td></tr><tr><td>Sequi-</td><td>28.1</td></tr><tr><td>tur enim: 'eius decreta rata sunto'. Nam ita se res</td><td></td></tr><tr><td>habet, ut si senatus dominus sit publici consilii,</td><td></td></tr><tr><td>quodque is creuerit defendant omnes, et si ordines</td><td></td></tr><tr><td>reliqui principis ordinis consilio rem publicam guber-</td><td>5</td></tr><tr><td>nari uelint, possit ex temperatione iuris, cum potestas</td><td></td></tr><tr><td>in populo, auctoritas in senatu sit, teneri ille mode-</td><td></td></tr><tr><td>ratus et concors ciuitatis status, praesertim si pro-</td><td></td></tr><tr><td>ximae legi parebitur; nam proximum est: 'is ordo</td><td></td></tr><tr><td>uitio careto, ceteris specimen esto'. </td><td>10</td></tr><tr><td>  <span class="caps">Qvintvs</span> Praeclara uero, frater, ista lex sed e&lt;t&gt;</td><td></td></tr><tr><td>late &lt;p&gt;atet ut uitio careat ordo, et censorem &lt;re&gt;qu&lt;i&gt;rit</td><td></td></tr><tr><td>interpretem. </td><td></td></tr>
        </table>