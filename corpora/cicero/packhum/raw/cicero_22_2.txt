<table>
          <script>targetHit=0;</script>
          <tr><td>  Parente P. Sestius natus est, iudices, homine, ut plerique</td><td>6.1</td></tr><tr><td>meministis, et sapiente et sancto et severo; qui cum tribunus</td><td></td></tr><tr><td>plebis primus inter homines nobilissimos temporibus optimis</td><td></td></tr><tr><td>factus esset, reliquis honoribus non tam uti voluit quam</td><td></td></tr><tr><td>dignus videri. Eo auctore duxit honestissimi et spectatis-</td><td>5</td></tr><tr><td>simi viri, C. Albini, filiam, ex qua hic est puer et nupta iam</td><td></td></tr><tr><td>filia. Duobus gravissimis &lt;ac plenissimis&gt; antiquitatis viris sic</td><td></td></tr><tr><td>probatus fuit ut utrique eorum et carus maxime et iucundus</td><td></td></tr><tr><td>esset. Ademit Albino soceri nomen mors filiae, sed cari-</td><td></td></tr><tr><td>tatem illius necessitudinis et benivolentiam non ademit:</td><td>10</td></tr><tr><td>hodie sic hunc diligit ut vos facillime potestis ex hac vel</td><td></td></tr><tr><td>adsiduitate eius vel sollicitudine et molestia iudicare. Duxit</td><td>7.1</td></tr><tr><td>uxorem patre vivo optimi et calamitosissimi viri filiam,</td><td></td></tr><tr><td>L. Scipionis. Clara in hoc P. Sesti pietas exstitit et omnibus</td><td></td></tr><tr><td>grata, quod et Massiliam statim profectus est, ut socerum</td><td></td></tr><tr><td>videre consolarique posset fluctibus rei publicae expulsum,</td><td>5</td></tr><tr><td>in alienis terris iacentem, quem in maiorum suorum vestigiis</td><td></td></tr><tr><td>stare oportebat, et ad eum filiam eius adduxit, ut ille in-</td><td></td></tr><tr><td>sperato aspectu complexuque si non omnem at aliquam</td><td></td></tr><tr><td>partem maeroris sui deponeret, et maximis &lt;pro illa necessitu- </td><td></td></tr><tr><td>dine studiis et&gt; officiis et illius aerumnam, quoad vixit, et filiae</td><td>10</td></tr><tr><td>solitudinem sustentavit. Possum multa dicere de liberalitate,</td><td></td></tr><tr><td>de domesticis officiis, de tribunatu militari, de provinciali in</td><td></td></tr><tr><td>eo magistratu abstinentia; sed mihi ante oculos obversatur</td><td></td></tr><tr><td>rei publicae dignitas, quae me ad sese rapit, haec minora</td><td></td></tr><tr><td>relinquere hortatur. Quaestor hic C. Antoni, conlegae mei,</td><td>8.1</td></tr><tr><td>iudices, fuit sorte, sed societate consiliorum meus. Impedior</td><td></td></tr><tr><td>non nullius offici, ut ego interpretor, religione quo minus</td><td></td></tr><tr><td>exponam quam multa P. Sestius, cum esset cum conlega</td><td></td></tr><tr><td>meo, senserit, ad me detulerit, quanto ante providerit. Atque</td><td>5</td></tr><tr><td>ego de Antonio nihil dico praeter unum: numquam illum</td><td></td></tr><tr><td>illo summo timore ac periculo civitatis neque communem</td><td></td></tr><tr><td>metum omnium nec propriam non nullorum de ipso suspi-</td><td></td></tr><tr><td>cionem aut infitiando tollere aut dissimulando sedare voluisse.</td><td></td></tr><tr><td>In quo conlega sustinendo atque moderando si meam in</td><td>10</td></tr><tr><td>illum indulgentiam coniunctam cum summa custodia rei</td><td></td></tr><tr><td>publicae laudare vere solebatis, par prope laus P. Sesti esse</td><td></td></tr><tr><td>debet, qui ita suum consulem observavit ut et illi quaestor</td><td></td></tr><tr><td>bonus et nobis omnibus optimus civis videretur. </td><td></td></tr>
        </table>