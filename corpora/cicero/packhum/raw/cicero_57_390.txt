<table>
          <script>targetHit=0;</script>
          <tr class="title first  date"><td>v Non<span class="snum">.</span> Mai<span class="snum">.</span> <span class="snum">44</span> in Pompeiano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>In Pompeianum veni <span class="caps">v</span> Non. Mai., cum pridie, ut antea ad te</td><td>14.17.1.1</td></tr><tr><td>scripsi, Piliam in Cumano collocavissem. ibi mihi cenanti</td><td></td></tr><tr><td>litterae tuae sunt redditae quas dederas Demetrio liberto prid.</td><td></td></tr><tr><td>Kal.; in quibus multa sapienter, sed tamen talia, quem ad</td><td></td></tr><tr><td>modum tute scribebas, ut omne consilium in fortuna positum</td><td>5</td></tr><tr><td>videretur. itaque his de rebus ex tempore et coram. de Buthrotio</td><td>2.1</td></tr><tr><td>negotio, utinam quidem Antonium conveniam! multum pro-</td><td></td></tr><tr><td>fecto proficiam. sed non arbitrantur eum a Capua declinaturum;</td><td></td></tr><tr><td>quo quidem metuo ne magno rei publicae malo venerit. quod</td><td></td></tr><tr><td>idem L. Caesari videbatur, quem pridie Neapoli adfectum</td><td>5</td></tr><tr><td>graviter videram. quam ob rem ista nobis ad Kal. Iun. tractanda</td><td></td></tr><tr><td>et perficienda sunt. sed hactenus. </td><td></td></tr><tr><td>  Quintus filius ad patrem acerbissimas litteras misit, quae sunt</td><td>3.1</td></tr><tr><td>ei redditae cum venissemus in Pompeianum; quarum tamen</td><td></td></tr><tr><td>erat caput Aquiliam novercam non esse laturum. sed hoc</td><td></td></tr><tr><td>tolerabile fortasse, illud vero, se a Caesare habuisse omnia, nihil</td><td></td></tr><tr><td>a patre, reliqua sperare ab Antonio—o perditum hominem!</td><td>5</td></tr><tr><td>sed μελήσει. </td><td></td></tr><tr><td>  Ad Brutum nostrum, ad Cassium, ad Dolabellam epistulas</td><td>4.1</td></tr><tr><td>scripsi. earum exempla tibi misi, non ut deliberarem redden-</td><td></td></tr><tr><td>daene essent; plane enim iudico esse reddendas, quod non</td><td></td></tr><tr><td>dubito quin tu idem existimaturus sis.  </td><td></td></tr><tr><td>  Ciceroni meo, mi Attice, suppeditabis quantum videbitur</td><td>5.1</td></tr><tr><td>meque hoc tibi onus imponere patiere. quae adhuc fecisti mihi</td><td></td></tr><tr><td>sunt gratissima. </td><td></td></tr><tr><td>  Librum meum illum ἀνέκδοτον nondum, ut volui, perpolivi;</td><td>6.1</td></tr><tr><td>ista vero quae tu contexi vis aliud quoddam separatum volumen</td><td></td></tr><tr><td>exspectant. ego autem, credas mihi velim, minore periculo</td><td></td></tr><tr><td>existimo contra illas nefarias partis vivo tyranno dici potuisse</td><td></td></tr><tr><td>quam mortuo. ille enim nescio quo pacto ferebat me quidem</td><td>5</td></tr><tr><td>mirabiliter; nunc, quacumque nos commovimus, ad Caesaris</td><td></td></tr><tr><td>non modo acta verum etiam cogitata revocamur. </td><td></td></tr><tr><td>  De Montano, quoniam Flamma venit, videbis. puto rem meli-</td><td></td></tr><tr><td>ore loco esse debere.</td><td></td></tr>
        </table>