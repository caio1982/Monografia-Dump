<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Dec<span class="snum">.(?)</span> <span class="snum">46</span> in Cumano</td><td></td></tr><tr class="title last  "><td>CICERO PAETO</td><td></td></tr><tr><td>Heri veni in Cumanum, cras ad te fortasse; sed cum certum</td><td>9.23.1.1</td></tr><tr><td>sciam, faciam te paulo ante certiorem. etsi M. Caeparius,</td><td></td></tr><tr><td>cum mihi in silva Gallinaria obviam venisset quaesissemque</td><td></td></tr><tr><td>quid ageres, dixit te in lecto esse quod ex pedibus laborares. </td><td></td></tr><tr><td>tuli scilicet moleste, ut debui, sed tamen constitui ad te</td><td>5</td></tr><tr><td>venire, ut et viderem te et viserem et cenarem etiam; non</td><td></td></tr><tr><td>enim arbitror cocum etiam te arthriticum habere. exspecta</td><td></td></tr><tr><td>igitur hospitem cum minime edacem tum inimicum cenis</td><td></td></tr><tr><td>sumptuosis.</td><td></td></tr>
        </table>