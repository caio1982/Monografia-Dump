<table>
          <script>targetHit=0;</script>
          <tr><td>  Sed de hoc loco plura in aliis, nunc hactenus.</td><td>2.76.1</td></tr><tr><td>Externa enim auguria, quae sunt non tam artificiosa</td><td></td></tr><tr><td>quam superstitiosa, videamus. Omnibus fere avibus</td><td></td></tr><tr><td>utuntur, nos admodum paucis; alia illis sinistra sunt,</td><td></td></tr><tr><td>alia nostris. Solebat ex me Deiotarus percontari no-</td><td>5</td></tr><tr><td>stri augurii disciplinam, ego ex illo sui. Di immor-</td><td></td></tr><tr><td>tales! quantum differebat! ut quaedam essent etiam</td><td></td></tr><tr><td>contraria. Atque ille iis semper utebatur, nos, nisi</td><td></td></tr><tr><td>dum a populo auspicia accepta habemus, quam mul-</td><td></td></tr><tr><td>tum iis utimur? Bellicam rem administrari maiores</td><td>10</td></tr><tr><td>nostri nisi auspicato noluerunt; quam multi anni sunt,</td><td></td></tr><tr><td>cum bella a proconsulibus et a propraetoribus admi-</td><td></td></tr><tr><td>nistrantur, qui auspicia non habent! Itaque nec am-</td><td>77.1</td></tr><tr><td>nis transeunt auspicato nec tripudio auspicantur. Ubi</td><td></td></tr><tr><td>ergo avium divinatio? quae, quoniam ab iis, qui au-</td><td></td></tr><tr><td>spicia nulla habent, bella administrantur, ad urbanas</td><td></td></tr><tr><td>&lt;res&gt; retenta videtur, a bellicis esse sublata. Nam ex</td><td>5</td></tr><tr><td>acuminibus quidem, quod totum auspicium militare</td><td></td></tr><tr><td>est, iam M. Marcellus ille quinquiens consul totum</td><td></td></tr><tr><td>omisit, idem imperator, idem augur optumus. Et qui-</td><td></td></tr><tr><td>dem ille dicebat, si quando rem agere vellet, ne im-</td><td></td></tr><tr><td>pediretur auspiciis, lectica operta facere iter se solere.</td><td>10</td></tr><tr><td>Huic simile est, quod nos augures praecipimus, ne</td><td></td></tr><tr><td>iuges auspicium obveniat, ut iumenta iubeant diiungere.</td><td></td></tr><tr><td>Quid est aliud nolle moneri a Iove nisi efficere, ut</td><td>78.1</td></tr><tr><td>aut ne fieri possit auspicium aut, si fiat, videri? </td><td></td></tr><tr><td>  Nam illud admodum ridiculum, quod negas Deio-</td><td></td></tr><tr><td>tarum auspiciorum, quae sibi ad Pompeium profici-</td><td></td></tr><tr><td>scenti facta sint, paenitere, quod fidem secutus ami-</td><td>5</td></tr><tr><td>citiamque populi Romani functus sit officio; antiquio-</td><td></td></tr><tr><td>rem enim sibi fuisse laudem et gloriam quam re-</td><td></td></tr><tr><td>gnum et possessiones suas. Credo equidem, sed hoc</td><td></td></tr><tr><td>nihil ad auspicia; nec enim ei cornix canere potuit</td><td></td></tr><tr><td>recte eum facere, quod populi Romani libertatem</td><td>10</td></tr><tr><td>defendere pararet; ipse hoc sentiebat, sicuti sensit.</td><td></td></tr><tr><td>Aves eventus significant aut adversos aut secundos;</td><td>79.1</td></tr><tr><td>virtutis auspiciis video esse usum Deiotarum, quae </td><td></td></tr><tr><td>vetat spectare fortunam, dum praestetur fides. Aves</td><td></td></tr><tr><td>vero &lt;si&gt; prosperos eventus ostenderunt, certe fefel-</td><td></td></tr><tr><td>lerunt. Fugit e proelio cum Pompeio; grave tempus!</td><td>5</td></tr><tr><td>Discessit ab eo; luctuosa res! Caesarem eodem tem-</td><td></td></tr><tr><td>pore hostem et hospitem vidit; quid hoc tristius?</td><td></td></tr><tr><td>Is cum ei Trocmorum tetrarchian eripuisset et ad-</td><td></td></tr><tr><td>seculae suo Pergameno nescio cui dedisset eidemque</td><td></td></tr><tr><td>detraxisset Armeniam a senatu datam, cumque ab</td><td>10</td></tr><tr><td>eo magnificentissumo hospitio acceptus esset, spolia-</td><td></td></tr><tr><td>tum reliquit et hospitem et regem. Sed labor lon-</td><td></td></tr><tr><td>gius; ad propositum revertar. Si eventa quaerimus,</td><td></td></tr><tr><td>quae exquiruntur avibus, nullo modo prospera Deio-</td><td></td></tr><tr><td>taro; sin officia, a virtute ipsius, non ab auspiciis pe-</td><td>15</td></tr><tr><td>tita sunt. Omitte igitur lituum Romuli, quem in</td><td>80.1</td></tr><tr><td>maximo incendio negas potuisse comburi; contemne</td><td></td></tr><tr><td>cotem Atti Navii. Nihil debet esse in philosophia</td><td></td></tr><tr><td>commenticiis fabellis loci; illud erat philosophi potius,</td><td></td></tr><tr><td>totius augurii primum naturam ipsam videre, deinde</td><td>5</td></tr><tr><td>inventionem, deinde constantiam. Quae est igitur na-</td><td></td></tr><tr><td>tura, quae volucris huc et illuc passim vagantis effi-</td><td></td></tr><tr><td>ciat ut significent aliquid et tum vetent agere, tum</td><td></td></tr><tr><td>iubeant aut cantu aut volatu? cur autem aliis a laeva,</td><td></td></tr><tr><td>aliis a dextra datum est avibus ut ratum auspicium</td><td>10</td></tr><tr><td>facere possint? Quo modo autem haec aut quando</td><td></td></tr><tr><td>aut a quibus inventa dicemus? Etrusci tamen habent</td><td></td></tr><tr><td>exaratum puerum auctorem disciplinae suae; nos quem?</td><td></td></tr><tr><td>Attumne Navium? At aliquot annis antiquior Romu-</td><td></td></tr><tr><td>lus et Remus, ambo augures, ut accepimus. An Pisi-</td><td>15</td></tr><tr><td>darum aut Cilicum aut Phrygum ista inventa dice-</td><td></td></tr><tr><td>mus? Placet igitur humanitatis expertis habere divi-</td><td></td></tr><tr><td>nitatis auctores? </td><td></td></tr>
        </table>