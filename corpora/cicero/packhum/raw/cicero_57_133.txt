<table>
          <script>targetHit=0;</script>
          <tr class="title first  date"><td>x Kal<span class="snum">.</span> Febr<span class="snum">.</span> <span class="snum">49</span> in Formiano<span class="snum">(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quaeso, quid est hoc? aut quid agitur? mihi enim tenebrae</td><td>7.11.1.1</td></tr><tr><td>sunt. 'Cingulum' inquit 'nos tenemus, Anconem amisimus;</td><td></td></tr><tr><td>Labienus discessit a Caesare.' utrum de imperatore populi</td><td></td></tr><tr><td>Romani an de Hannibale loquimur? o hominem amentem</td><td></td></tr><tr><td>et miserum, qui ne umbram quidem umquam τοῦ καλοῦ</td><td>5</td></tr><tr><td>viderit! atque haec ait omnia facere se dignitatis causa. ubi</td><td></td></tr><tr><td>est autem dignitas nisi ubi honestas? honestum igitur habere</td><td></td></tr><tr><td>exercitum nullo publico consilio, occupare urbis civium quo</td><td></td></tr><tr><td>facilior sit aditus ad patriam, χρεῶν ἀποκοπάς, φυγάδων </td><td></td></tr><tr><td>καθόδους, sescenta alia scelera moliri, 'τὴν θεῶν μεγίστην ὥστ’</td><td>10</td></tr><tr><td>ἔχειν τυραννίδα'? sibi habeat suam fortunam! unam mehercule</td><td></td></tr><tr><td>tecum apricationem in illo lucrativo tuo sole malim quam</td><td></td></tr><tr><td>omnia illius modi regna, vel potius mori miliens quam semel</td><td></td></tr><tr><td>illius modi quicquam cogitare. 'quid si tu velis?' inquis. age,</td><td>2.1</td></tr><tr><td>quis est cui velle non liceat? sed ego hoc ipsum velle miserius</td><td></td></tr><tr><td>esse duco quam in crucem tolli. una res est ea miserior, adipisci</td><td></td></tr><tr><td>quod ita volueris. sed haec hactenus; libenter enim in his</td><td></td></tr><tr><td>molestiis ἐνσχολάζω σοι. </td><td>5</td></tr><tr><td>  Redeamus ad nostrum. per fortunas, quale tibi consilium</td><td>3.1</td></tr><tr><td>Pompei videtur? hoc quaero, quid urbem reliquerit; ego enim</td><td></td></tr><tr><td>ἀπορῶ. tum nihil absurdius. urbem tu relinquas? ergo</td><td></td></tr><tr><td>idem, si Galli venirent. 'non est' inquit 'in parietibus res</td><td></td></tr><tr><td>publica.' at in aris et focis. 'fecit Themistocles.' fluctum</td><td>5</td></tr><tr><td>enim totius barbariae ferre urbs una non poterat. at idem</td><td></td></tr><tr><td>Pericles non fecit anno fere post quinquagesimo, cum praeter</td><td></td></tr><tr><td>moenia nihil teneret; nostri olim urbe reliqua capta arcem</td><td></td></tr><tr><td>tamen retinuerunt. 'οὕτως που τῶν πρόσθεν ἐπευθόμεθα κλέα</td><td></td></tr><tr><td>ἀνδρῶν'. rursus autem ex dolore municipali sermonibusque</td><td>4.1</td></tr><tr><td>eorum quos convenio videtur hoc consilium exitum habiturum.</td><td></td></tr><tr><td>mira hominum querela est (nescio istic, sed facies ut sciam)</td><td></td></tr><tr><td>sine magistratibus urbem esse, sine senatu. fugiens denique</td><td></td></tr><tr><td>Pompeius mirabiliter homines movet. quid quaeris? alia causa</td><td>5</td></tr><tr><td>facta est. nihil iam concedendum putant Caesari. haec tu mihi</td><td></td></tr><tr><td>explica qualia sint.  </td><td></td></tr><tr><td>  Ego negotio praesum non turbulento; vult enim me</td><td>5.1</td></tr><tr><td>Pompeius esse quem tota haec Campania et maritima ora ha-</td><td></td></tr><tr><td>beat ἐπίσκοπον, ad quem dilectus et negoti summa referatur;</td><td></td></tr><tr><td>itaque vagus esse cogitabam. te puto iam videre quae sit</td><td></td></tr><tr><td>ὁρμὴ Caesaris, qui populus, qui totius negoti status. ea velim</td><td>5</td></tr><tr><td>scribas ad me, et quidem, quoniam mutabilia sunt, quam</td><td></td></tr><tr><td>saepissime; acquiesco enim et scribens ad te et legens tua.</td><td></td></tr>
        </table>