<table>
          <script>targetHit=0;</script>
          <tr><td>  Nunc ne novo querimoniae genere uti possit Hortensius</td><td>2.1.24.1</td></tr><tr><td>et ea dicere, opprimi reum de quo nihil dicat accusator,</td><td></td></tr><tr><td>nihil esse tam periculosum fortunis innocentium quam</td><td></td></tr><tr><td>tacere adversarios; et ne aliter quam ego velim meum</td><td></td></tr><tr><td>laudet ingenium, cum dicat me, si multa dixissem, suble-</td><td>5</td></tr><tr><td>vaturum fuisse eum quem contra dicerem, quia non dixerim,</td><td></td></tr><tr><td>perdidisse: morem illi geram, utar oratione perpetua, non</td><td></td></tr><tr><td>quo iam hoc sit necesse, verum ut experiar utrum ille ferat</td><td></td></tr><tr><td>molestius me tunc tacuisse an nunc dicere. Hic tu fortasse</td><td>25.1</td></tr><tr><td>eris diligens ne quam ego horam de meis legitimis horis</td><td></td></tr><tr><td>remittam; nisi omni tempore quod mihi lege concessum</td><td></td></tr><tr><td>est abusus ero, querere, deum atque hominum fidem im-</td><td></td></tr><tr><td>plorabis, circumveniri C. Verrem quod accusator nolit tam</td><td>5</td></tr><tr><td>diu quam diu liceat dicere. Quod mihi lex mea causa</td><td></td></tr><tr><td>dedit, eo mihi non uti non licebit? Nam accusandi mihi</td><td></td></tr><tr><td>tempus mea causa datum est, ut possem oratione mea cri-</td><td></td></tr><tr><td>mina causamque explicare: hoc si non utor, non tibi</td><td></td></tr><tr><td>iniuriam facio, sed de meo iure aliquid et commodo detraho.</td><td>10</td></tr><tr><td>'Causam enim', inquit, 'cognosci oportet': ea re quidem</td><td></td></tr><tr><td>quod aliter condemnari reus, quamvis sit nocens, non</td><td></td></tr><tr><td>potest. Id igitur tu moleste tulisti, a me aliquid factum</td><td></td></tr><tr><td>esse quo minus iste condemnari posset? nam causa co-</td><td></td></tr><tr><td>gnita possunt multi absolvi, incognita quidem condemnari</td><td>15</td></tr><tr><td>nemo potest. 'Adimo enim comperendinatum': quod</td><td>26.1</td></tr><tr><td>habet lex in se molestissimum, bis ut causa dicatur,—quod</td><td></td></tr><tr><td>aut mea causa potius est constitutum quam tua, aut nihilo</td><td></td></tr><tr><td>tua potius quam mea. Nam si bis dicere est commodum, </td><td></td></tr><tr><td>certe utriusque commune est; si eum qui posterius dixit</td><td>5</td></tr><tr><td>opus est redargui, accusatoris causa, ut bis ageretur, consti-</td><td></td></tr><tr><td>tutum est. Verum, ut opinor, Glaucia primus tulit ut com-</td><td></td></tr><tr><td>perendinaretur reus; antea vel iudicari primo poterat vel</td><td></td></tr><tr><td>amplius pronuntiari. Vtram igitur putas legem molliorem?</td><td></td></tr><tr><td>Opinor, illam veterem, qua vel cito absolvi vel tarde con-</td><td>10</td></tr><tr><td>demnari licebat. Ego tibi illam Aciliam legem restituo,</td><td></td></tr><tr><td>qua lege multi semel accusati, semel dicta causa, semel</td><td></td></tr><tr><td>auditis testibus condemnati sunt, nequaquam tam manifestis</td><td></td></tr><tr><td>neque tantis criminibus quantis tu convinceris. Puta te</td><td></td></tr><tr><td>non hac tam atroci, sed illa lege mitissima causam dicere.</td><td>15</td></tr><tr><td>Accusabo; respondebis; testibus editis ita mittam in con-</td><td></td></tr><tr><td>silium ut, etiamsi lex ampliandi faciat potestatem, tamen</td><td></td></tr><tr><td>isti turpe sibi existiment non primo iudicare. </td><td></td></tr>
        </table>