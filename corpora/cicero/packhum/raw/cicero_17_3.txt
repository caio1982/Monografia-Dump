<table>
          <script>targetHit=0;</script>
          <tr><td>  Vehementem accusatorem nacti sumus, iudices, et inimi-</td><td>13.1</td></tr><tr><td>cum in omni genere odiosum ac molestum; quem spero</td><td></td></tr><tr><td>his nervis fore magno usui et amicis et rei publicae; sed</td><td></td></tr><tr><td>certe inflammatus incredibili cupiditate hanc causam accusa-</td><td></td></tr><tr><td>tionemque suscepit. Qui comitatus in inquirendo! Comi-</td><td>5</td></tr><tr><td>tatum dico; immo vero quantus exercitus! quae iactura,</td><td></td></tr><tr><td>qui sumptus, quanta largitio! Quae quamquam utilia sunt</td><td></td></tr><tr><td>causae, timide tamen dico, quod vereor ne Laelius ex his</td><td></td></tr><tr><td>rebus quas sibi suscepit gloriae causa putet aliquid oratione</td><td></td></tr><tr><td>mea sermonis in sese aut invidiae esse quaesitum. Itaque</td><td>10</td></tr><tr><td>hanc partem totam relinquam; tantum a vobis petam,</td><td></td></tr><tr><td>iudices, ut, si quid ipsi audistis communi fama atque</td><td></td></tr><tr><td>sermone de vi, de manu, de armis, de copiis, memineritis; </td><td></td></tr><tr><td>quarum rerum invidia lege hac recenti ac nova certus est</td><td></td></tr><tr><td>inquisitioni comitum numerus constitutus. Sed ut hanc vim</td><td>14.1</td></tr><tr><td>omittam, quanta illa sunt quae, quoniam accusatorio iure</td><td></td></tr><tr><td>et more sunt facta, reprehendere non possumus, queri tamen</td><td></td></tr><tr><td>cogimur! primum quod sermo est tota Asia dissipatus</td><td></td></tr><tr><td>Cn. Pompeium, quod L. Flacco esset vehementer inimicus,</td><td>5</td></tr><tr><td>contendisse a Laelio, paterno amico ac pernecessario, ut</td><td></td></tr><tr><td>hunc hoc iudicio arcesseret, omnemque ei suam auctori-</td><td></td></tr><tr><td>tatem, gratiam, copias, opes ad hoc negotium conficiendum</td><td></td></tr><tr><td>detulisse. Id hoc veri similius Graecis hominibus vide-</td><td></td></tr><tr><td>batur quod paulo ante in eadem provincia familiarem</td><td>10</td></tr><tr><td>Laelium Flacco viderant. Pompei autem auctoritas cum</td><td></td></tr><tr><td>apud omnis tanta est quanta esse debet, tum excellit in</td><td></td></tr><tr><td>ista provincia quam nuper et praedonum et regum bello</td><td></td></tr><tr><td>liberavit. Adiunxit illa ut eos qui domo exire nolebant</td><td></td></tr><tr><td>testimoni denuntiatione terreret, qui domi stare non pot-</td><td>15</td></tr><tr><td>erant, largo et liberali viatico commoveret. Sic adulescens</td><td>15.1</td></tr><tr><td>ingeni plenus locupletis metu, tenuis praemio, stultos errore</td><td></td></tr><tr><td>permovit; sic sunt expressa ista praeclara quae recitantur</td><td></td></tr><tr><td>psephismata non sententiis neque auctoritatibus declarata,</td><td></td></tr><tr><td>non iure iurando constricta, sed porrigenda manu profun-</td><td>5</td></tr><tr><td>dendoque clamore multitudinis concitatae. </td><td></td></tr>
        </table>