<table>
          <script>targetHit=0;</script>
          <tr><td>  At enim idcirco navem Mamertinis non imperasti, quod</td><td>2.5.49.1</td></tr><tr><td>sunt foederati. Di adprobent! Habemus hominem in</td><td></td></tr><tr><td>fetialium manibus educatum, unum praeter ceteros in pu-</td><td></td></tr><tr><td>blicis religionibus foederum sanctum ac diligentem; omnes</td><td></td></tr><tr><td>qui ante te fuerunt praetores dedantur Mamertinis, quod iis</td><td>5</td></tr><tr><td>navem contra pactionem foederis imperarint. Sed tamen</td><td></td></tr><tr><td>tu, sancte homo ac religiose, cur Tauromenitanis item foe-</td><td></td></tr><tr><td>deratis navem imperasti? An hoc probabis, in aequa causa</td><td></td></tr><tr><td>populorum sine pretio varium ius et disparem condicionem</td><td></td></tr><tr><td>fuisse? Quid? si eius modi esse haec duo foedera duorum</td><td>50.1</td></tr><tr><td>populorum, iudices, doceo, ut Tauromenitanis nominatim</td><td></td></tr><tr><td>cautum et exceptum sit foedere ne navem dare debeant,</td><td></td></tr><tr><td>Mamertinis in ipso foedere sanctum atque praescriptum sit</td><td></td></tr><tr><td>ut navem dare necesse sit, istum autem contra foedus et </td><td>5</td></tr><tr><td>Tauromenitanis imperasse et Mamertinis remisisse, num cui</td><td></td></tr><tr><td>dubium poterit esse quin Verre praetore plus Mamertinis</td><td></td></tr><tr><td>cybaea quam Tauromenitanis foedus opitulatum sit? Re-</td><td></td></tr><tr><td>citentur foedera. </td><td></td></tr><tr><td>  Isto igitur tuo, quem ad modum ipse praedicas, beneficio,</td><td>10</td></tr><tr><td>ut res indicat, pretio atque mercede minuisti maiestatem</td><td></td></tr><tr><td>rei publicae, minuisti auxilia populi Romani, minuisti copias</td><td></td></tr><tr><td>maiorum virtute ac sapientia comparatas, sustulisti ius im-</td><td></td></tr><tr><td>peri, condicionem sociorum, memoriam foederis: qui ex</td><td></td></tr><tr><td>foedere ipso navem vel usque ad Oceanum, si imperassemus,</td><td>15</td></tr><tr><td>sumptu periculoque suo armatam atque ornatam mittere</td><td></td></tr><tr><td>debuerunt, hi ne in freto ante sua tecta et domos navigarent,</td><td></td></tr><tr><td>ne sua moenia portusque defenderent, pretio abs te ius</td><td></td></tr><tr><td>foederis et imperi condicionem redemerunt. Quid censetis</td><td>51.1</td></tr><tr><td>in hoc foedere faciendo voluisse Mamertinos impendere</td><td></td></tr><tr><td>laboris, operae, pecuniae ne haec biremis adscriberetur, si</td><td></td></tr><tr><td>id ullo modo possent a nostris maioribus impetrare? Nam</td><td></td></tr><tr><td>cum hoc munus imponebatur tam grave civitati, inerat</td><td>5</td></tr><tr><td>nescio quo modo in illo foedere societatis quasi quaedam</td><td></td></tr><tr><td>nota servitutis. Quod tum, recentibus suis officiis, integra</td><td></td></tr><tr><td>re, nullis populi Romani difficultatibus, a maioribus nostris</td><td></td></tr><tr><td>foedere adsequi non potuerunt, id nunc, nullo novo officio</td><td></td></tr><tr><td>suo, tot annis post,—iure imperi nostri quotannis usurpatum</td><td>10</td></tr><tr><td>ac semper retentum,—summa in difficultate navium, a</td><td></td></tr><tr><td>C. Verre pretio adsecuti sunt, ac non hoc solum adsecuti,</td><td></td></tr><tr><td>ne navem darent: ecquem nautam, ecquem militem, qui aut</td><td></td></tr><tr><td>in classe aut in praesidio esset, te praetore per triennium</td><td></td></tr><tr><td>Mamertini dederunt? </td><td>15</td></tr>
        </table>