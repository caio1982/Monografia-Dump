<table>
          <script>targetHit=0;</script>
          <tr class="title first  date"><td>incerto</td><td></td></tr><tr class="title last  "><td>QUINTUS TIRONI SUO P. S. D.</td><td></td></tr><tr><td>Verberavi te cogitationis tacito dumtaxat convicio quod</td><td>16.26.1.1</td></tr><tr><td>fasciculus alter ad me iam sine tuis litteris perlatus est. non</td><td></td></tr><tr><td>potes effugere huius culpae poenam te patrono; Marcus est</td><td></td></tr><tr><td>adhibendus, isque diu et multis lucubrationibus commentata</td><td></td></tr><tr><td>oratione vide ut probare possit te non peccasse. plane te rogo,</td><td>2.1</td></tr><tr><td>sic ut olim matrem nostram facere memini, quae lagonas</td><td></td></tr><tr><td>etiam inanis obsignabat ne dicerentur inanes aliquae fuisse</td><td></td></tr><tr><td>quae furtim essent exsiccatae, sic tu, etiam si quod scribas</td><td></td></tr><tr><td>non habebis, scribito tamen, ne furtum cessationis quaesivisse</td><td>5</td></tr><tr><td>videaris. valde enim mi semper et vera et dulcia tuis epistulis</td><td></td></tr><tr><td>nuntiantur. </td><td></td></tr><tr><td>  Ama nos et vale.</td><td></td></tr>
        </table>