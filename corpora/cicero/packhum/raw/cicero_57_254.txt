<table>
          <script>targetHit=0;</script>
          <tr class="title first  date"><td>iii Non<span class="snum">.</span> Quint<span class="snum">.</span> <span class="snum">47</span> <span class="snum">(</span>§<span class="snum">3)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Facile adsentior tuis litteris quibus exponis pluribus verbis</td><td>11.25.1.1</td></tr><tr><td>nullum &lt;esse&gt; consilium quo a te possim iuvari. consolatio</td><td></td></tr><tr><td>certe nulla est quae levare possit dolorem meum. nihil est enim</td><td></td></tr><tr><td>contractum casu (nam id esset ferendum), sed omnia fecimus</td><td></td></tr><tr><td>iis erroribus et miseriis et animi et corporis quibus proximi</td><td>5</td></tr><tr><td>utinam mederi maluissent! quam ob rem, quoniam neque</td><td></td></tr><tr><td>consili tui neque consolationis cuiusquam spes ulla mihi</td><td></td></tr><tr><td>ostenditur, non quaeram haec a te posthac; tantum velim ne</td><td></td></tr><tr><td>intermittas, scribas ad me quicquid veniet tibi in mentem cum</td><td></td></tr><tr><td>habebis cui des et dum erit ad quem des; quod longum non erit. </td><td>10</td></tr><tr><td>  Illum discessisse Alexandria rumor est non firmus ortus ex</td><td>2.1</td></tr><tr><td>Sulpici litteris; quas cuncti postea nuntii confirmarunt. quod</td><td></td></tr><tr><td>verum an falsum sit, quoniam mea nihil interest, utrum malim</td><td></td></tr><tr><td>&lt;ne&gt;scio. </td><td></td></tr><tr><td>  Quod ad te iam pridem de testamento scripsi, apud †epi-</td><td>3.1</td></tr><tr><td>stolas velim ut possim adversas.† ego huius miserrimae facili-</td><td></td></tr><tr><td>tate confectus conflictor. nihil umquam &lt;si&gt;mile natum puto.</td><td></td></tr><tr><td>cui si qua re consulere aliquid possum, cupio a te admo&lt;ne&gt;ri.</td><td></td></tr><tr><td>video eandem esse difficultatem †quam in consilio date† ante.</td><td>5</td></tr><tr><td>tamen hoc me magis sollicitat quam omnia. in pensione</td><td></td></tr><tr><td>secunda caeci fuimus. aliud mallem; sed praeteriit. te oro, ut in</td><td></td></tr><tr><td>perditis rebus si quid cogi, confici potest quod sit in tuto, ex</td><td></td></tr><tr><td>argento, &lt;ves&gt;te (quae satis multa est), supellectile, des operam.</td><td></td></tr><tr><td>iam enim mihi videtur adesse extremum nec ulla fore condicio </td><td>10</td></tr><tr><td>pacis eaque quae sunt etiam sine adversario peritura. haec</td><td></td></tr><tr><td>etiam, si videbitur, cum Terentia loquere tu opportune. non</td><td></td></tr><tr><td>que&lt;o&gt; omnia scribere. vale. <span class="caps">iii</span> Non. Quint.</td><td></td></tr>
        </table>