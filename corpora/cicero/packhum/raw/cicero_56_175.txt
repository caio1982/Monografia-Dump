<table>
          <script>targetHit=0;</script>
          <tr class="title first  date"><td>inter <span class="snum">46</span> et <span class="snum">44(?)</span> incerto</td><td></td></tr><tr class="title last  "><td>CICERO PAETO</td><td></td></tr><tr><td>Amo verecundiam!—vel potius libertatem loquendi. atqui</td><td>9.22.1.1</td></tr><tr><td>hoc Zenoni placuit, homini mehercule acuto, etsi Academiae</td><td></td></tr><tr><td>nostrae cum eo magna rixa est. sed, ut dico, placet Stoicis suo</td><td></td></tr><tr><td>quamque rem nomine appellare. sic enim disserunt, nihil</td><td></td></tr><tr><td>esse obscenum, nihil turpe dictu; nam, si quod sit in obsceni-</td><td>5</td></tr><tr><td>tate flagitium, id aut in re esse aut in verbo; nihil esse</td><td></td></tr><tr><td>tertium. in re non est. itaque non modo in comoediis res ipsa</td><td></td></tr><tr><td>narratur (ut ille in 'Demiurgo'</td><td></td></tr><tr><td>    'modo forte—'</td><td></td></tr><tr><td>nosti canticum. meministi Roscium:</td><td>10</td></tr><tr><td>    'ita me destituit nudum.' </td><td></td></tr><tr><td>totus est sermo verbis tectus, re impudentior) sed etiam in</td><td></td></tr><tr><td>tragoediis. quid est enim illud</td><td></td></tr><tr><td>    'quae mulier una',</td><td></td></tr><tr><td>quid, inquam, est</td><td>15</td></tr><tr><td>    'usurpat duplex cubile'?</td><td></td></tr><tr><td>quid</td><td></td></tr><tr><td>    'huius †ferei†</td><td></td></tr><tr><td>    hic cubile inire est ausus'?</td><td></td></tr><tr><td>quid est</td><td>20</td></tr><tr><td>    'virginem me quondam invitam per vim violat Iuppiter'?</td><td></td></tr><tr><td>bene 'violat'; atqui idem significat, sed alterum nemo</td><td></td></tr><tr><td>tulisset. vides igitur, cum eadem res sit, quia verba non sint,</td><td>2.1</td></tr><tr><td>nihil videri turpe. ergo in re non est. </td><td></td></tr><tr><td>  Multo minus in verbis. si enim quod verbo significatur id</td><td></td></tr><tr><td>turpe non est, verbum, quod significat, turpe esse non potest.</td><td></td></tr><tr><td>'anum' appellas alieno nomine; cur non suo potius? si turpe</td><td>5</td></tr><tr><td>est, ne alieno quidem; si non est, suo potius. caudam antiqui</td><td></td></tr><tr><td>'penem' vocabant, ex quo est propter similitudinem</td><td></td></tr><tr><td>'penicillus'; at hodie penis est in obscenis. at vero Piso ille</td><td></td></tr><tr><td>Frugi in annalibus suis queritur adulescentis 'peni deditos'</td><td></td></tr><tr><td>esse. quod tu in epistula appellas suo nomine ille tectius</td><td>10</td></tr><tr><td>'penem'; sed quia multi, factum est tam obscenum quam id</td><td></td></tr><tr><td>verbum quo tu usus es. quid quod vulgo dicitur 'cum nos te</td><td></td></tr><tr><td>voluimus convenire'? num obscenum est? memini in senatu</td><td></td></tr><tr><td>disertum consularem ita eloqui: 'hanc culpam maiorem an</td><td></td></tr><tr><td>illam dicam?' potuit obscenius? 'non,' inquis; 'non enim ita</td><td>15</td></tr><tr><td>sensit.' non ergo in verbo est. docui autem in re non esse;</td><td></td></tr><tr><td>nusquam igitur est. </td><td></td></tr><tr><td>  'Liberis dare operam' quam honeste dicitur; etiam patres</td><td>3.1</td></tr><tr><td>rogant filios. eius operae nomen non audent dicere. Socraten</td><td></td></tr><tr><td>fidibus docuit nobilissimus fidicen; is Connus vocitatus est.</td><td></td></tr><tr><td>num id obscenum putas? cum loquimur 'terni', nihil flagiti </td><td></td></tr><tr><td>dicimus; at cum 'bini', obscenum est? 'Graecis quidem'</td><td>5</td></tr><tr><td>inquies. nihil est ergo in verbo, quoniam et ego Graece scio</td><td></td></tr><tr><td>et tamen tibi dico 'bini', idque tu facis quasi ego Graece non</td><td></td></tr><tr><td>Latine dixerim. 'ruta' et 'menta' recte utrumque. volo</td><td></td></tr><tr><td>mentam pusillam ita appellare ut 'rutulam': non licet. belle</td><td></td></tr><tr><td>'tectoriola'. dic ergo etiam 'pavimenta' isto modo: non</td><td>10</td></tr><tr><td>potes. viden igitur nihil esse nisi ineptias, turpitudinem nec</td><td></td></tr><tr><td>in verbo esse nec in re, itaque nusquam esse? </td><td></td></tr><tr><td>  Igitur in verbis honestis obscena ponimus. quid enim?</td><td>4.1</td></tr><tr><td>non honestum verbum est 'divisio'? at inest obscenum; cui</td><td></td></tr><tr><td>respondet 'intercapedo'. num haec ergo obscena sunt? nos</td><td></td></tr><tr><td>autem ridicule: si dicimus 'ille patrem strangulavit',</td><td></td></tr><tr><td>honorem non praefamur; sin de Aurelia aliquid aut Lollia,</td><td>5</td></tr><tr><td>honos praefandus est. et quidem iam etiam non obscena</td><td></td></tr><tr><td>verba pro obscenis sunt. 'battuit,' inquit: impudenter;</td><td></td></tr><tr><td>'depsit': multo impudentius. atqui neutrum est obscenum.</td><td></td></tr><tr><td>stultorum plena sunt omnia. 'testes' verbum honestissimum</td><td></td></tr><tr><td>in iudicio, alio loco non nimis. et honesti 'colei Lanuvini',</td><td>10</td></tr><tr><td>Cliternini non honesti. quid &lt;quod&gt; ipsa res modo honesta,</td><td></td></tr><tr><td>modo turpis? suppedit, flagitium est; iam erit nudus in</td><td></td></tr><tr><td>balneo, non reprehendes. </td><td></td></tr><tr><td>  Habes scholam Stoicam: ὁ σοφὸς εὐθυρρημονήσει. quam</td><td></td></tr><tr><td>multa ex uno verbo tuo! te adversus me omnia audere</td><td>15</td></tr><tr><td>gratum est; ego servo et servabo (sic enim adsuevi) Platonis</td><td></td></tr><tr><td>verecundiam. itaque tectis verbis ea ad te scripsi quae</td><td></td></tr><tr><td>apertissimis agunt Stoici. sed illi etiam crepitus aiunt aeque</td><td></td></tr><tr><td>liberos ac ructus esse oportere. honorem igitur Kalendis</td><td></td></tr><tr><td>Martiis. </td><td>20</td></tr><tr><td>  Tu me diliges et valebis. </td><td></td></tr>
        </table>