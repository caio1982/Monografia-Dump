<table>
          <script>targetHit=0;</script>
          <tr><td>  Urbana etiam dissimulatio est, cum alia dicuntur ac</td><td>2.269.1</td></tr><tr><td>sentias, non illo genere, de quo ante dixi, cum contraria</td><td></td></tr><tr><td>dicas, ut Lamiae Crassus, sed cum toto genere orationis</td><td></td></tr><tr><td>severe ludas, cum aliter sentias ac loquare; ut noster Scae-</td><td></td></tr><tr><td>vola Septumuleio illi Anagnino, cui pro C. Gracchi capite</td><td>5</td></tr><tr><td>erat aurum repensum, roganti, ut se in Asiam praefectum</td><td></td></tr><tr><td>duceret &quot;quid tibi vis,&quot; inquit &quot;insane? tanta malorum est</td><td></td></tr><tr><td>multitudo civium, ut tibi ego hoc confirmem, si Romae</td><td></td></tr><tr><td>manseris, te paucis annis ad maximas pecunias esse ven-</td><td></td></tr><tr><td>turum.&quot; In hoc genere Fannius in annalibus suis Afri-</td><td>270.1</td></tr><tr><td>canum hunc Aemilianum dicit fuisse &lt;egregium&gt; et Graeco</td><td></td></tr><tr><td>eum verbo appellat εἴρωνα; sed, uti ei ferunt, qui melius</td><td></td></tr><tr><td>haec norunt, Socratem opinor in hac ironia dissimulantiaque</td><td></td></tr><tr><td>longe lepore et humanitate omnibus praestitisse. Genus</td><td>5</td></tr><tr><td>est perelegans et cum gravitate salsum cumque oratoriis</td><td></td></tr><tr><td>dictionibus tum urbanis sermonibus accommodatum. Et</td><td>271.1</td></tr><tr><td>hercule omnia haec, quae a me de facetiis disputantur, non</td><td></td></tr><tr><td>maiora forensium actionum quam omnium sermonum con-</td><td></td></tr><tr><td>dimenta sunt. Nam sicut quod apud Catonem est—qui</td><td></td></tr><tr><td>multa rettulit, ex quibus a me exempli causa non nulla</td><td>5</td></tr><tr><td>ponuntur—per mihi scitum videtur, C. Publicium solitum</td><td></td></tr><tr><td>dicere &quot;P. Mummium cuiusvis temporis hominem esse,&quot; sic</td><td></td></tr><tr><td>profecto se res habet, nullum ut sit vitae tempus, in quo </td><td></td></tr><tr><td>non deceat leporem humanitatemque versari. Sed redeo</td><td>272.1</td></tr><tr><td>ad cetera. Est huic finitimum dissimulationi, cum honesto</td><td></td></tr><tr><td>verbo vitiosa res appellatur; ut cum Africanus censor tribu</td><td></td></tr><tr><td>movebat eum centurionem, qui in Pauli pugna non ad-</td><td></td></tr><tr><td>fuerat, cum ille se custodiae causa diceret in castris reman-</td><td>5</td></tr><tr><td>sisse quaereretque, cur ab eo notaretur, &quot;non amo&quot; inquit</td><td></td></tr><tr><td>&quot;nimium diligentis.&quot; Acutum etiam illud est, cum ex al-</td><td>273.1</td></tr><tr><td>terius oratione aliud excipias atque ille vult; ut Salinatori</td><td></td></tr><tr><td>Maximus, cum Tarento amisso arcem tamen Livius re-</td><td></td></tr><tr><td>tinuisset multaque ex ea proelia praeclara fecisset, cum</td><td></td></tr><tr><td>aliquot post annis Maximus id oppidum recepisset rogaret-</td><td>5</td></tr><tr><td>que eum Salinator, ut meminisset opera sua se Tarentum</td><td></td></tr><tr><td>recepisse, &quot;quidni&quot; inquit &quot;meminerim? Numquam enim</td><td></td></tr><tr><td>recepissem, nisi tu perdidisses.&quot; Sunt etiam illa subabsurda,</td><td>274.1</td></tr><tr><td>sed eo ipso nomine saepe ridicula, non solum mimis perap-</td><td></td></tr><tr><td>posita, sed etiam quodam modo nobis:</td><td></td></tr><tr><td>    homo fatuus,</td><td></td></tr><tr><td>    postquam rem habere coepit, est emortuus.</td><td>5</td></tr><tr><td>Et</td><td></td></tr><tr><td>    quid est tibi ista mulier? Uxor. Similis me dius fidius.</td><td></td></tr><tr><td>Et</td><td></td></tr><tr><td>    quamdiu ad aquas fuit, numquam est emortuus.</td><td></td></tr><tr><td>Genus hoc levius et, ut dixi, mimicum, sed habet non num-</td><td>10</td></tr><tr><td>quam aliquid etiam apud nos loci, ut vel non stultus quasi</td><td></td></tr><tr><td>stulte cum sale dicat aliquid: ut tibi, Antoni, Mancia, cum</td><td></td></tr><tr><td>audisset te censorem a M. Duronio de ambitu postulatum,</td><td></td></tr><tr><td>&quot;aliquando&quot; inquit &quot;tibi tuum negotium agere licebit.&quot; Valde</td><td>275.1</td></tr><tr><td>haec ridentur et hercule omnia, quae a prudentibus [quasi]</td><td></td></tr><tr><td>per simulationem [non intellegendi] subabsurde salseque</td><td></td></tr><tr><td>dicuntur. Ex quo genere est etiam non videri intellegere </td><td></td></tr><tr><td>quod intellegas, ut Pontidius &quot;qualem existimas, qui in</td><td>5</td></tr><tr><td>adulterio deprehenditur?&quot; &quot;tardum!&quot; ut ego, qui in dilectu</td><td></td></tr><tr><td>Metello, cum excusationem oculorum a me non acciperet</td><td></td></tr><tr><td>et dixisset &quot;tu igitur nihil vides?&quot; &quot;ego vero&quot; inquam</td><td>276.1</td></tr><tr><td>&quot;a porta Esquilina video villam tuam;&quot; ut illud Nasicae,</td><td></td></tr><tr><td>qui cum ad poetam Ennium venisset eique ab ostio quae-</td><td></td></tr><tr><td>renti Ennium ancilla dixisset domi non esse, Nasica sensit</td><td></td></tr><tr><td>illam domini iussu dixisse et illum intus esse; paucis post</td><td>5</td></tr><tr><td>diebus cum ad Nasicam venisset Ennius et eum ad ianuam</td><td></td></tr><tr><td>quaereret, exclamat Nasica domi non esse, tum Ennius</td><td></td></tr><tr><td>&quot;quid? ego non cognosco vocem&quot; inquit &quot;tuam?&quot; Hic</td><td></td></tr><tr><td>Nasica &quot;homo es impudens: ego cum te quaererem ancillae</td><td></td></tr><tr><td>tuae credidi te domi non esse, tu mihi non credis ipsi?&quot;</td><td>10</td></tr><tr><td>Est bellum illud quoque, ex quo is, qui dixit inridetur in eo</td><td>277.1</td></tr><tr><td>ipso genere, quo dixit; ut, cum Q. Opimius consularis,</td><td></td></tr><tr><td>qui adulescentulus male audisset, festivo homini Egilio, qui</td><td></td></tr><tr><td>videretur mollior nec esset, dixisset &quot;quid tu, Egilia mea?</td><td></td></tr><tr><td>quando ad me venis cum tua colu et lana?&quot; &quot;Non pol&quot;</td><td>5</td></tr><tr><td>inquit &quot;audeo, nam me ad famosas vetuit mater accedere.&quot;</td><td></td></tr><tr><td>Salsa sunt etiam, quae habent suspicionem ridiculi abscon-</td><td>278.1</td></tr><tr><td>ditam, quo in genere est Siculi illud, cui cum familiaris qui-</td><td></td></tr><tr><td>dam quereretur quod diceret uxorem suam suspendisse se</td><td></td></tr><tr><td>de ficu, &quot;amabo te,&quot; inquit &quot;da mihi ex ista arbore quos</td><td></td></tr><tr><td>seram surculos.&quot; In eodem genere est, quod Catulus dixit</td><td>5</td></tr><tr><td>cuidam oratori malo: qui cum in epilogo misericordiam se</td><td></td></tr><tr><td>movisse putaret, postquam adsedit, rogavit hunc videreturne</td><td></td></tr><tr><td>misericordiam movisse, &quot;ac magnam quidem,&quot; inquit &quot;nemi-</td><td></td></tr><tr><td>nem enim puto esse tam durum, cui non oratio tua miseri-</td><td></td></tr><tr><td>cordia digna visa sit.&quot; Me tamen hercule etiam illa valde</td><td>279.1</td></tr><tr><td>movent stomachosa et quasi submorosa ridicula, non cum </td><td></td></tr><tr><td>a moroso dicuntur; tum enim non sal, sed natura ridetur;</td><td></td></tr><tr><td>in quo, ut mihi videtur, persalsum illud est apud Novium:</td><td></td></tr><tr><td>    &quot;quid ploras, pater?&quot;</td><td>5</td></tr><tr><td>    &quot;Mirum ni cantem: condemnatus sum.&quot;</td><td></td></tr><tr><td>Huic generi quasi contrarium est ridiculi genus patientis ac</td><td></td></tr><tr><td>lenti, ut, cum Cato percussus esset ab eo, qui arcam ferebat,</td><td></td></tr><tr><td>cum ille diceret &quot;cave,&quot; rogavit &quot;num quid aliud ferret</td><td></td></tr><tr><td>praeter arcam.&quot; Est etiam stultitiae salsa reprehensio, ut</td><td>280.1</td></tr><tr><td>ille Siculus, cui praetor Scipio patronum causae dabat</td><td></td></tr><tr><td>hospitem suum, hominem nobilem, sed admodum stultum,</td><td></td></tr><tr><td>&quot;quaeso,&quot; inquit &quot;praetor, adversario meo da istum patronum,</td><td></td></tr><tr><td>deinde mihi neminem dederis.&quot; Movent illa etiam, quae</td><td>5</td></tr><tr><td>coniectura explanantur longe aliter atque sunt, sed acute at-</td><td></td></tr><tr><td>que concinne; ut, cum Scaurus accusaret Rutilium ambitus,</td><td></td></tr><tr><td>cum ipse consul esset factus, ille repulsam tulisset, et in eius</td><td></td></tr><tr><td>tabulis ostenderet litteras A. F. P. R. idque diceret esse,</td><td></td></tr><tr><td>actum fide P. Rutili; Rutilius autem, ante factum, post</td><td>10</td></tr><tr><td>relatum; C. Canius, eques Romanus, cum Rufo adesset,</td><td></td></tr><tr><td>exclamat, neutrum illis litteris declarari: &quot;quid ergo?&quot;</td><td></td></tr><tr><td>inquit Scaurus; &quot;Aemilius fecit, plectitur Rutilius.&quot; </td><td></td></tr>
        </table>