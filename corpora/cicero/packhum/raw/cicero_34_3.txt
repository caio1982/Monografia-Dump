<table>
          <script>targetHit=0;</script>
          <tr><td>  Reliqua pars accusationis duplex fuit: una regem in</td><td>22.5</td></tr><tr><td>speculis semper fuisse, cum a te animo esset alieno, altera</td><td></td></tr><tr><td>exercitum eum contra te magnum comparasse. De exercitu</td><td></td></tr><tr><td>dicam breviter, ut cetera. Numquam eas copias rex</td><td></td></tr><tr><td>Deiotarus habuit quibus inferre bellum populo Romano</td><td></td></tr><tr><td>posset, sed quibus finis suos ab excursionibus et latrociniis</td><td>10</td></tr><tr><td>tueretur et imperatoribus nostris auxilia mitteret. Atque</td><td></td></tr><tr><td>antea quidem maiores copias alere poterat; nunc exiguas</td><td></td></tr><tr><td>vix tueri potest. At misit ad nescio quem Caecilium: sed</td><td>23.1</td></tr><tr><td>eos quos misit, quod ire noluerunt, in vincla coniecit.</td><td></td></tr><tr><td>Non quaero quam veri simile sit aut non habuisse regem</td><td></td></tr><tr><td>quos mitteret aut eos qui missi essent non paruisse, aut,</td><td></td></tr><tr><td>qui dicto audientes in tanta re non fuissent, eos vinctos</td><td>5</td></tr><tr><td>potius quam necatos. Sed tamen cum ad Caecilium mitte-</td><td></td></tr><tr><td>bat, utrum causam illam victam esse nesciebat an Caecilium</td><td></td></tr><tr><td>istum magnum hominem putabat? quem profecto is qui</td><td></td></tr><tr><td>optime nostros homines novit vel quia non nosset vel si</td><td></td></tr><tr><td>nosset, contemneret. Addit etiam illud, equites non</td><td>24.1</td></tr><tr><td>optimos misisse. Credo, Caesar, nihil ad tuum equitatum,</td><td></td></tr><tr><td>sed misit ex eis quos habuit electos. Ait nescio quem ex</td><td></td></tr><tr><td>eo numero servum iudicatum. Non arbitror, non audivi:</td><td></td></tr><tr><td>sed in eo, etiam si accidisset, culpam regis nullam fuisse</td><td>5</td></tr><tr><td>arbitrarer. </td><td></td></tr><tr><td>  Alieno autem a te animo quo modo? Speravit, credo, </td><td></td></tr><tr><td>difficilis tibi Alexandreae fore exitus propter regionum</td><td></td></tr><tr><td>naturam et fluminis. At eo tempore ipso pecuniam dedit,</td><td></td></tr><tr><td>exercitum aluit, ei quem Asiae praefeceras nulla in re</td><td>10</td></tr><tr><td>defuit; tibi victori non solum ad hospitium sed ad peri-</td><td></td></tr><tr><td>culum etiam atque ad aciem praesto fuit. Secutum bellum</td><td>25.1</td></tr><tr><td>est Africanum. Graves de te rumores, qui etiam furiosum</td><td></td></tr><tr><td>illum Caecilium excitaverunt. Quo tum rex animo, qui</td><td></td></tr><tr><td>auctionatus sit seseque spoliare maluerit quam tibi pecuniam</td><td></td></tr><tr><td>non subministrare. 'At eo' inquit 'tempore ipso Nicaeam</td><td>5</td></tr><tr><td>Ephesumque mittebat qui rumores Africanos exciperent et</td><td></td></tr><tr><td>celeriter ad se referrent. Itaque cum esset ei nuntiatum</td><td></td></tr><tr><td>Domitium naufragio perisse, te in castello circumsederi, de</td><td></td></tr><tr><td>Domitio dixit versum Graecum eadem sententia qua etiam</td><td></td></tr><tr><td>nos habemus Latinum:</td><td>10</td></tr><tr><td>    Pereant amici, dum inimici una intercidant.'</td><td></td></tr><tr><td>Quod ille, si tibi esset inimicissimus, numquam tamen</td><td></td></tr><tr><td>dixisset: ipse enim mansuetus, versus immanis. Qui</td><td></td></tr><tr><td>autem Domitio poterat esse amicus, qui tibi esset inimicus?</td><td></td></tr><tr><td>Tibi porro inimicus cur esset a quo, cum vel interfici belli</td><td>15</td></tr><tr><td>lege potuisset, regem et se et filium suum constitutos esse</td><td></td></tr><tr><td>meminisset? Quid deinde? furcifer quo progreditur? Ait</td><td>26.1</td></tr><tr><td>hac laetitia Deiotarum elatum vino se obruisse in con-</td><td></td></tr><tr><td>vivioque nudum saltavisse. Quae crux huic fugitivo potest</td><td></td></tr><tr><td>satis supplici adferre? Deiotarum saltantem quisquam</td><td></td></tr><tr><td>aut ebrium vidit umquam? Omnes sunt in illo rege</td><td>5</td></tr><tr><td>virtutes, quod te, Caesar, ignorare non arbitror, sed prae-</td><td></td></tr><tr><td>cipue singularis et admiranda frugalitas: etsi hoc verbo scio</td><td></td></tr><tr><td>laudari reges non solere. Frugi hominem dici non multum</td><td></td></tr><tr><td>habet laudis in rege: fortem, iustum, severum, gravem,</td><td></td></tr><tr><td>magni animi, largum, beneficum, liberalem: hae sunt regiae </td><td>10</td></tr><tr><td>laudes, illa privata est. Vt volet quisque, accipiat: ego</td><td></td></tr><tr><td>tamen frugalitatem, id est modestiam et temperantiam,</td><td></td></tr><tr><td>virtutem maximam iudico. Haec in illo est ab ineunte</td><td></td></tr><tr><td>aetate cum a cuncta Asia, cum a magistratibus legatisque</td><td></td></tr><tr><td>nostris, tum ab equitibus Romanis qui in Asia negotiati</td><td>15</td></tr><tr><td>sunt perspecta et cognita. Multis ille quidem gradibus</td><td>27.1</td></tr><tr><td>officiorum erga rem publicam nostram ad hoc regium nomen</td><td></td></tr><tr><td>ascendit; sed tamen quicquid a bellis populi Romani vaca-</td><td></td></tr><tr><td>bat, cum hominibus nostris consuetudines, amicitias, res</td><td></td></tr><tr><td>rationesque iungebat, ut non solum tetrarches nobilis sed</td><td>5</td></tr><tr><td>etiam optimus pater familias et diligentissimus agricola et</td><td></td></tr><tr><td>pecuarius haberetur. Qui igitur adulescens nondum tanta</td><td></td></tr><tr><td>gloria praeditus nihil umquam nisi severissime et gravissime</td><td></td></tr><tr><td>fecerit, is ea existimatione eaque aetate saltavit? Imitari,</td><td>28.1</td></tr><tr><td>Castor, potius avi mores disciplinamque debebas quam</td><td></td></tr><tr><td>optimo et clarissimo viro fugitivi ore male dicere. Quod si</td><td></td></tr><tr><td>saltatorem avum habuisses neque eum virum unde pudoris</td><td></td></tr><tr><td>pudicitiaeque exempla peterentur, tamen hoc maledictum</td><td>5</td></tr><tr><td>minime in illam aetatem conveniret. Quibus ille studiis</td><td></td></tr><tr><td>ab ineunte aetate se imbuerat, non saltandi, sed bene ut</td><td></td></tr><tr><td>armis, optime ut equis uteretur, ea tamen illum cuncta iam</td><td></td></tr><tr><td>aetate defecerant. Itaque Deiotarum cum plures in equum</td><td></td></tr><tr><td>sustulissent, quod haerere in eo senex posset, admirari</td><td>10</td></tr><tr><td>solebamus: hic vero adulescens qui meus in Cilicia miles,</td><td></td></tr><tr><td>in Graecia commilito fuit, cum in illo nostro exercitu</td><td></td></tr><tr><td>equitaret cum suis delectis equitibus quos una cum eo ad</td><td></td></tr><tr><td>Pompeium pater miserat, quos concursus facere solebat,</td><td></td></tr><tr><td>quam se iactare, quam ostentare, quam nemini in illa causa</td><td>15</td></tr><tr><td>studio et cupiditate concedere! Tum vero exercitu amisso</td><td>29.1</td></tr><tr><td>ego, qui pacis semper auctor, post Pharsalicum autem proe- </td><td></td></tr><tr><td>lium suasor fuissem armorum non ponendorum, sed abicien-</td><td></td></tr><tr><td>dorum, hunc ad meam auctoritatem non potui adducere,</td><td></td></tr><tr><td>quod et ipse ardebat studio illius belli et patri satis faciendum</td><td>5</td></tr><tr><td>arbitrabatur. Felix ista domus quae non impunitatem solum</td><td></td></tr><tr><td>adepta sit sed etiam accusandi licentiam: calamitosus</td><td></td></tr><tr><td>Deiotarus qui et ab eo qui in isdem castris fuerit, et non</td><td></td></tr><tr><td>modo apud te sed etiam a suis accusetur! Vos vestra</td><td></td></tr><tr><td>secunda fortuna, Castor, non potestis sine propinquorum</td><td>10</td></tr><tr><td>calamitate esse contenti? </td><td></td></tr>
        </table>