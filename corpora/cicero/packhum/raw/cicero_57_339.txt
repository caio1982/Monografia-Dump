<table>
          <script>targetHit=0;</script>
          <tr class="title first  date"><td>iv Non<span class="snum">.</span> Quint<span class="snum">.(?)</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Varrone non sine causa quid tibi placeat tam diligenter</td><td>13.22.1.1</td></tr><tr><td>exquiro. occurrunt mihi quaedam. sed ea coram. te autem</td><td></td></tr><tr><td>ἀσμεναίτατα intexo, faciamque id crebrius. proximis enim</td><td></td></tr><tr><td>tuis litteris primum te id non nolle cognovi. </td><td></td></tr><tr><td>  De Marcello scripserat ad me Cassius antea, τὰ κατὰ μέρος</td><td>2.1</td></tr><tr><td>Servius. o rem acerbam! </td><td></td></tr><tr><td>  Ad prima redeo. scripta nostra nusquam malo esse quam</td><td>3.1</td></tr><tr><td>apud te, sed ea tum foras dari cum utrique nostrum videbitur.</td><td></td></tr><tr><td>ego et librarios tuos culpa libero neque te accuso, et tamen</td><td></td></tr><tr><td>aliud quiddam ad te scripseram, Caerelliam quaedam habere</td><td></td></tr><tr><td>&lt;quae a meis habere&gt; non potuerit. Balbo quidem intellegebam</td><td>5</td></tr><tr><td>sat faciendum fuisse; tantum nolebam aut obsoletum Bruto aut</td><td></td></tr><tr><td>Balbo incohatum dari. Varroni, simul ac te videro, si tibi</td><td></td></tr><tr><td>videbitur, mittam. quid autem dubitarim, cum videro te, scies. </td><td></td></tr><tr><td>  Attributos quod appellas, valde probe. te de praedio Oviae</td><td>4.1</td></tr><tr><td>exerceri moleste fero. de Bruto nostro perodiosum, sed vita</td><td></td></tr><tr><td>fert. mulieres autem vix satis humane quae inimico animo</td><td></td></tr><tr><td>s&lt;e g&gt;erant, cum &lt;in&gt; utraque officio pareat. Tullium scribam</td><td></td></tr><tr><td>nihil fuit quod appellares; nam tibi mandassem si fuisset. nihil</td><td>5</td></tr><tr><td>enim est apud eum positum nomine voti, sed est quiddam apud</td><td></td></tr><tr><td>illum meum. id ego in hanc rem statui conferre. itaque et ego</td><td></td></tr><tr><td>recte tibi dixi ubi esset et tibi ille recte negavit. sed hoc quoque </td><td></td></tr><tr><td>ipsum continuo adoriamur. lucum &lt;in&gt; hominibus non sane</td><td></td></tr><tr><td>probo quod est desertior, sed habet εὐλογίαν. verum hoc</td><td>10</td></tr><tr><td>quoque ut censueris, quippe qui omnia. ego ut constitui adero,</td><td></td></tr><tr><td>atque utinam tu quoque eodem die! sin quid (multa enim),</td><td></td></tr><tr><td>utique postridie. etenim coheredes, a quis sine te opprimi</td><td></td></tr><tr><td>†militia† est. </td><td></td></tr><tr><td>  Alteris iam litteris nihil ad me &lt;de&gt; Attica. sed id quidem</td><td>5.1</td></tr><tr><td>in optima spe pono; illud accuso, non te sed illam, ne salutem</td><td></td></tr><tr><td>quidem. at tu et illi et Piliae plurimam, nec me tamen irasci</td><td></td></tr><tr><td>indicaris. epistulam Caesaris misi, si minus legisses.</td><td></td></tr>
        </table>