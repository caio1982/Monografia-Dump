<table>
          <script>targetHit=0;</script>
          <tr class="title first  date"><td>paulo post v Id<span class="snum">.</span> Febr<span class="snum">.</span> <span class="snum">56</span></td><td></td></tr><tr class="title last  "><td>&lt;M. CICERO S. D. P. LENTULO PRO COS.&gt;</td><td></td></tr><tr><td>Hic quae agantur quaeque acta sint [ea] te et litteris</td><td>1.5b.1.1</td></tr><tr><td>multorum et nuntiis cognosse arbitror; quae autem posita </td><td></td></tr><tr><td>sunt in coniectura quaeque videntur fore, ea puto tibi a me</td><td></td></tr><tr><td>scribi oportere. </td><td></td></tr><tr><td>  Postea quam Pompeius et apud populum a. d. VII Id.</td><td>5</td></tr><tr><td>Febr., cum pro Milone diceret, clamore convicioque</td><td></td></tr><tr><td>iact&lt;at&gt;us est in senatuque a Catone aspere et acerbe</td><td></td></tr><tr><td>inim&lt;icor&gt;um magno silentio est accusatus, visus est mihi</td><td></td></tr><tr><td>vehementer esse perturbatus. itaque Alexandrina causa,</td><td></td></tr><tr><td>quae nobis adhuc integra est (nihil enim tibi detraxit senatus</td><td>10</td></tr><tr><td>nisi id quod per eandem religionem dari alteri non potest),</td><td></td></tr><tr><td>videtur ab illo plane esse deposita. </td><td></td></tr><tr><td>  Nunc id speramus idque molimur ut rex, cum intellegat</td><td>2.1</td></tr><tr><td>sese quod cogitabat, ut a Pompeio reducatur, adsequi non</td><td></td></tr><tr><td>posse et, nisi per te sit restitutus, desertum se atque abiectum</td><td></td></tr><tr><td>fore, proficiscatur ad te; quod sine ulla dubitatione, si</td><td></td></tr><tr><td>Pompeius paulum modo ostenderit sibi placere, faciet. sed</td><td>5</td></tr><tr><td>nosti hominis tarditatem et taciturnitatem. nos tamen nihil</td><td></td></tr><tr><td>quod ad eam rem pertineat praetermittimus. ceteris iniuriis</td><td></td></tr><tr><td>quae propositae sunt a Catone facile, ut spero, resistemus.</td><td></td></tr><tr><td>amicum ex consularibus neminem tibi esse video praeter</td><td></td></tr><tr><td>Hortensium et Lucullum; ceteri sunt partim obscurius iniqui,</td><td>10</td></tr><tr><td>partim non dissimulanter irati. tu fac animo forti magnoque</td><td></td></tr><tr><td>sis speresque fore ut fracto impetu levissimi hominis tuam</td><td></td></tr><tr><td>pristinam dignitatem et gloriam consequare. </td><td></td></tr>
        </table>