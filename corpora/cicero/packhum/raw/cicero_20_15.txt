<table>
          <script>targetHit=0;</script>
          <tr><td>  Hic tu me etiam gloriari vetas; negas esse ferenda quae</td><td>92.5</td></tr><tr><td>soleam de me praedicare, et homo facetus inducis etiam ser-</td><td></td></tr><tr><td>monem urbanum ac venustum, me dicere solere esse me</td><td></td></tr><tr><td>Iovem, eundemque dictitare Minervam esse sororem meam.</td><td></td></tr><tr><td>Non tam insolens sum, quod Iovem esse me dico, quam </td><td></td></tr><tr><td>ineruditus, quod Minervam sororem Iovis esse existimo; sed</td><td>10</td></tr><tr><td>tamen ego mihi sororem virginem adscisco, tu sororem tuam</td><td></td></tr><tr><td>virginem esse non sisti. Sed vide ne tu te soleas Iovem</td><td></td></tr><tr><td>dicere, quod tu iure eandem sororem et uxorem appellare</td><td></td></tr><tr><td>possis. Et quoniam hoc reprehendis, quod solere me dicas</td><td>93.1</td></tr><tr><td>de me ipso gloriosius praedicare, quis umquam audivit cum</td><td></td></tr><tr><td>ego de me nisi coactus ac necessario dicerem? Nam si,</td><td></td></tr><tr><td>cum mihi furta largitiones libidines obiciuntur, ego respon-</td><td></td></tr><tr><td>dere soleo meis consiliis periculis laboribus patriam esse</td><td>5</td></tr><tr><td>servatam, non tam sum existimandus de gestis rebus gloriari</td><td></td></tr><tr><td>quam de obiectis confiteri. Sed si mihi ante haec durissima</td><td></td></tr><tr><td>rei publicae tempora nihil umquam aliud obiectum est nisi</td><td></td></tr><tr><td>crudelitas eius unius temporis, cum a patria perniciem depuli,</td><td></td></tr><tr><td>quid? me huic maledicto utrum non respondere an demisse</td><td>10</td></tr><tr><td>respondere decuit? Ego vero etiam rei publicae semper</td><td>94.1</td></tr><tr><td>interesse putavi me illius pulcherrimi facti, quod ex auctori-</td><td></td></tr><tr><td>tate senatus consensu bonorum omnium pro salute patriae</td><td></td></tr><tr><td>gessissem, splendorem verbis dignitatemque retinere, prae-</td><td></td></tr><tr><td>sertim cum mihi uni in hac re publica audiente populo</td><td>5</td></tr><tr><td>Romano opera mea hanc urbem et hanc rem publicam esse</td><td></td></tr><tr><td>salvam iurato dicere fas fuisset. Exstinctum est iam illud</td><td></td></tr><tr><td>maledictum crudelitatis, quod me non ut crudelem tyrannum,</td><td></td></tr><tr><td>sed ut mitissimum parentem omnium civium studiis deside-</td><td></td></tr><tr><td>ratum, repetitum, arcessitum vident. Aliud exortum est:</td><td>95.1</td></tr><tr><td>obicitur mihi meus ille discessus: cui ego crimini respondere</td><td></td></tr><tr><td>sine mea maxima laude non possum. Quid enim, pontifices,</td><td></td></tr><tr><td>debeo dicere? Peccatine conscientia me profugisse? at id</td><td></td></tr><tr><td>quod mihi crimini dabatur non modo peccatum non erat,</td><td>5</td></tr><tr><td>sed erat res post natos homines pulcherrima. Iudicium</td><td></td></tr><tr><td>populi pertimuisse? at id nec propositum ullum fuit, et, si</td><td></td></tr><tr><td>fuisset, duplicata gloria discessissem. Bonorum mihi prae- </td><td></td></tr><tr><td>sidium defuisse? falsum est. Me mortem timuisse? turpe</td><td></td></tr><tr><td>est. Dicendum igitur est id, quod non dicerem nisi coactus,</td><td>96.1</td></tr><tr><td>—nihil enim umquam de me dixi sublatius adsciscendae</td><td></td></tr><tr><td>laudis causa potius quam criminis depellendi,—dico igitur,</td><td></td></tr><tr><td>et quam possum maxima voce dico: cum omnium perdi-</td><td></td></tr><tr><td>torum et coniuratorum incitata vis, duce tribuno plebis,</td><td>5</td></tr><tr><td>consulibus auctoribus, adflicto senatu, perterritis equitibus</td><td></td></tr><tr><td>Romanis, suspensa ac sollicita tota civitate, non tam in me</td><td></td></tr><tr><td>impetum faceret quam per me in omnis bonos, me vidisse, si</td><td></td></tr><tr><td>vicissem, tenuis rei publicae reliquias, si victus essem, nullas</td><td></td></tr><tr><td>futuras. Quod cum iudicassem, deflevi coniugis miserae</td><td>10</td></tr><tr><td>discidium, liberorum carissimorum solitudinem, fratris ab-</td><td></td></tr><tr><td>sentis amantissimi atque optimi casum, subitas fundatissimae</td><td></td></tr><tr><td>familiae ruinas; sed his omnibus rebus vitam anteposui</td><td></td></tr><tr><td>meorum civium, remque publicam concidere unius discessu</td><td></td></tr><tr><td>quam omnium interitu occidere malui. Speravi, id quod</td><td>15</td></tr><tr><td>accidit, me iacentem posse vivis viris fortibus excitari; si</td><td></td></tr><tr><td>una cum bonis interissem, nullo modo posse &lt;rem publicam&gt;</td><td></td></tr><tr><td>recreari. Accepi, pontifices, magnum atque incredibilem</td><td>97.1</td></tr><tr><td>dolorem: non nego, neque istam mihi adscisco sapientiam</td><td></td></tr><tr><td>quam non nulli in me requirebant, qui me animo nimis fracto</td><td></td></tr><tr><td>esse atque adflicto loquebantur. An ego poteram, cum a tot</td><td></td></tr><tr><td>rerum tanta varietate divellerer, quas idcirco praetereo quod</td><td>5</td></tr><tr><td>ne nunc quidem sine fletu commemorare possum, infitiari me</td><td></td></tr><tr><td>esse hominem et communem naturae sensum repudiare?</td><td></td></tr><tr><td>Tum vero neque illud meum factum laudabile nec beneficium</td><td></td></tr><tr><td>ullum a me in rem publicam profectum dicerem, si quidem ea</td><td></td></tr><tr><td>rei publicae causa reliquissem quibus aequo animo carerem,</td><td>10</td></tr><tr><td>eamque animi duritiam, sicut corporis, quod cum uritur non</td><td></td></tr><tr><td>sentit, stuporem potius quam virtutem putarem. Suscipere</td><td>98.1</td></tr><tr><td>tantos animi dolores, atque ea quae capta urbe accidunt victis </td><td></td></tr><tr><td>stante urbe unum perpeti, et iam se videre distrahi a complexu</td><td></td></tr><tr><td>suorum, disturbari tecta, diripi fortunas, patriae denique</td><td></td></tr><tr><td>causa patriam ipsam amittere, spoliari populi Romani bene-</td><td>5</td></tr><tr><td>ficiis amplissimis, praecipitari ex altissimo dignitatis gradu,</td><td></td></tr><tr><td>videre praetextatos inimicos nondum morte complorata</td><td></td></tr><tr><td>arbitria petentis funeris: haec omnia subire conservandorum</td><td></td></tr><tr><td>civium causa, atque id cum dolenter adsis non tam sapiens</td><td></td></tr><tr><td>quam ii qui nihil curant, sed tam amans tuorum ac tui quam</td><td>10</td></tr><tr><td>communis humanitas postulat, ea laus praeclara atque divina</td><td></td></tr><tr><td>est. Nam qui ea quae numquam cara ac iucunda duxit</td><td></td></tr><tr><td>animo aequo rei publicae causa deserit, nullam benivolentiam</td><td></td></tr><tr><td>insignem in rem publicam declarat; qui autem ea relinquit</td><td></td></tr><tr><td>rei publicae causa a quibus cum summo dolore divellitur, ei</td><td>15</td></tr><tr><td>cara patria est, cuius salutem caritati anteponit suorum.</td><td></td></tr><tr><td>Qua re dirumpatur licet ista furia atque &lt;pestis&gt;, audiet haec</td><td>99.1</td></tr><tr><td>ex me, quoniam lacessivit: bis servavi &lt;rem publicam&gt;, qui</td><td></td></tr><tr><td>consul togatus armatos vicerim, privatus consulibus armatis</td><td></td></tr><tr><td>cesserim. Vtriusque temporis fructum tuli maximum:</td><td></td></tr><tr><td>superioris, quod ex senatus auctoritate et senatum et omnis</td><td>5</td></tr><tr><td>bonos meae salutis causa mutata veste vidi, posterioris, quod</td><td></td></tr><tr><td>et senatus et populus Romanus et omnes mortales et privatim</td><td></td></tr><tr><td>et publice iudicarunt sine meo reditu rem publicam salvam</td><td></td></tr><tr><td>esse non posse. </td><td></td></tr>
        </table>