<table>
          <script>targetHit=0;</script>
          <tr><td>  Sed quid est quod in hac causa maxime homines admiren-</td><td>26.1</td></tr><tr><td>tur et reprehendant meum consilium, cum ego idem antea</td><td></td></tr><tr><td>multa decrerim quae magis ad hominis dignitatem quam ad</td><td></td></tr><tr><td>rei publicae necessitatem pertinerent? Supplicationem quin-</td><td></td></tr><tr><td>decim dierum decrevi sententia mea. Rei publicae satis</td><td>5</td></tr><tr><td>erat tot dierum quot C. Mario; dis immortalibus non erat</td><td></td></tr><tr><td>exigua eadem gratulatio quae ex maximis bellis; ergo ille</td><td></td></tr><tr><td>cumulus dierum hominis est dignitati tributus. In quo ego,</td><td>27.1</td></tr><tr><td>quo consule referente primum decem dierum est supplicatio</td><td></td></tr><tr><td>decreta Cn. Pompeio Mithridate interfecto et confecto</td><td></td></tr><tr><td>Mithridatico bello, et cuius sententia primum duplicata est</td><td></td></tr><tr><td>supplicatio consularis,—mihi enim estis adsensi cum, eiusdem</td><td>5</td></tr><tr><td>Pompei litteris recitatis, confectis omnibus maritimis terre-</td><td></td></tr><tr><td>stribusque bellis, supplicationem dierum decem decrevistis,— </td><td></td></tr><tr><td>sum Cn. Pompei virtutem et animi magnitudinem admiratus,</td><td></td></tr><tr><td>quod, cum ipse ceteris omnibus esset omni honore antelatus,</td><td></td></tr><tr><td>ampliorem honorem alteri tribuebat quam ipse erat consecu-</td><td>10</td></tr><tr><td>tus. Ergo in illa supplicatione quam ego decrevi, res ipsa</td><td></td></tr><tr><td>tributa est dis immortalibus et maiorum institutis et utilitati</td><td></td></tr><tr><td>rei publicae, sed dignitas verborum, honos et novitas et nu-</td><td></td></tr><tr><td>merus dierum Caesaris ipsius laudi gloriaeque concessus est.</td><td></td></tr><tr><td>Relatum est ad nos nuper de stipendio exercitus: non de-</td><td>28.1</td></tr><tr><td>crevi solum sed etiam ut vos decerneretis laboravi, multa</td><td></td></tr><tr><td>dissentientibus respondi, scribendo adfui. Tum quoque</td><td></td></tr><tr><td>homini plus tribui quam nescio cui necessitati. Illum enim</td><td></td></tr><tr><td>arbitrabar etiam sine hoc subsidio pecuniae retinere exercitum</td><td>5</td></tr><tr><td>praeda ante parta et bellum conficere posse; sed decus illud</td><td></td></tr><tr><td>et ornamentum triumphi minuendum nostra parsimonia non</td><td></td></tr><tr><td>putavi. Actum est de decem legatis, quos alii omnino non</td><td></td></tr><tr><td>dabant, alii exempla quaerebant, alii tempus differebant, alii</td><td></td></tr><tr><td>sine ullis verborum ornamentis dabant: in ea quoque re sic</td><td>10</td></tr><tr><td>sum locutus ut omnes intellegerent me id quod rei publicae</td><td></td></tr><tr><td>causa sentirem facere uberius propter ipsius Caesaris digni-</td><td></td></tr><tr><td>tatem. </td><td></td></tr>
        </table>