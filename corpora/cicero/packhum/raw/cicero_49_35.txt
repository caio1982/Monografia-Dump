<table>
          <script>targetHit=0;</script>
          <tr><td>  Quam ob rem hortor omnis, qui facere id possunt,</td><td>2.5.1</td></tr><tr><td>ut huius quoque generis laudem iam languenti Grae-</td><td></td></tr><tr><td>ciae eripiant et transferant in hanc urbem, sicut reli-</td><td></td></tr><tr><td>quas omnis, quae quidem erant expetendae, studio</td><td></td></tr><tr><td>atque industria sua maiores nostri transtulerunt. at-</td><td>5</td></tr><tr><td>que oratorum quidem laus ita ducta ab humili venit</td><td></td></tr><tr><td>ad summum, ut iam, quod natura fert in omnibus</td><td></td></tr><tr><td>fere rebus, senescat brevique tempore ad nihilum ven-</td><td></td></tr><tr><td>tura videatur, philosophia nascatur Latinis quidem lit-</td><td></td></tr><tr><td>teris ex his temporibus, eamque nos adiuvemus nos-</td><td>10</td></tr><tr><td>que ipsos redargui refellique patiamur. quod i ferunt</td><td></td></tr><tr><td>animo iniquo, qui certis quibusdam destinatisque sen-</td><td></td></tr><tr><td>tentiis quasi addicti et consecrati sunt eaque necessi-</td><td></td></tr><tr><td>tate constricti, ut etiam, quae non probare soleant,</td><td></td></tr><tr><td>ea cogantur constantiae causa defendere: nos, qui</td><td>15</td></tr><tr><td>sequimur probabilia nec ultra [quam] id quod veri</td><td></td></tr><tr><td>simile occurrit progredi possumus, et refellere sine</td><td></td></tr><tr><td>pertinacia et refelli sine iracundia parati sumus.  </td><td></td></tr><tr><td>  Quodsi haec studia traducta erunt ad nostros, ne</td><td>6.1</td></tr><tr><td>bibliothecis quidem Graecis egebimus, in quibus mul-</td><td></td></tr><tr><td>titudo infinita librorum propter eorum est multitudi-</td><td></td></tr><tr><td>nem, qui scripserunt. eadem enim dicuntur a multis,</td><td></td></tr><tr><td>ex quo libris omnia referserunt. quod accidet etiam</td><td>5</td></tr><tr><td>nostris, si ad haec studia plures confluxerint. sed</td><td></td></tr><tr><td>eos, si possumus, excitemus, qui liberaliter eruditi</td><td></td></tr><tr><td>adhibita etiam disserendi elegantia ratione et via phi-</td><td></td></tr><tr><td>losophantur. est enim quoddam genus eorum qui se</td><td>7.1</td></tr><tr><td>philosophos appellari volunt, quorum dicuntur esse</td><td></td></tr><tr><td>Latini sane multi libri; quos non contemno equidem,</td><td></td></tr><tr><td>quippe quos numquam legerim; sed quia profitentur</td><td></td></tr><tr><td>ipsi illi, qui eos scribunt, se neque distincte neque</td><td>5</td></tr><tr><td>distribute neque eleganter neque ornate scribere, lecti-</td><td></td></tr><tr><td>onem sine ulla delectatione neglego. quid enim dicant</td><td></td></tr><tr><td>et quid sentiant i qui sunt ab ea disciplina, nemo</td><td></td></tr><tr><td>&lt;ne&gt; mediocriter quidem doctus ignorat. quam ob</td><td></td></tr><tr><td>rem, quoniam quem ad modum dicant ipsi non la-</td><td>10</td></tr><tr><td>borant, cur legendi sint nisi ipsi inter se qui idem sen-</td><td></td></tr><tr><td>tiunt, non intellego. nam, ut Platonem reliquosque</td><td>8.1</td></tr><tr><td>Socraticos et deinceps eos, qui ab his profecti sunt,</td><td></td></tr><tr><td>legunt omnes, etiam qui illa aut non adprobant aut</td><td></td></tr><tr><td>non studiosissime consectantur, Epicurum autem et</td><td></td></tr><tr><td>Metrodorum non fere praeter suos quisquam in manus</td><td>5</td></tr><tr><td>sumit, sic hos Latinos i soli legunt, qui illa recte</td><td></td></tr><tr><td>dici putant. nobis autem videtur, quicquid litteris</td><td></td></tr><tr><td>mandetur, id commendari omnium eruditorum lectioni</td><td></td></tr><tr><td>decere; nec, si id ipsi minus consequi possumus, id- </td><td></td></tr><tr><td>circo minus id ita faciendum esse sentimus. Itaque</td><td>9.1</td></tr><tr><td>mihi semper Peripateticorum Academiaeque consue-</td><td></td></tr><tr><td>tudo de omnibus rebus in contrarias partis disserendi</td><td></td></tr><tr><td>non ob eam causam solum placuit, quod aliter non</td><td></td></tr><tr><td>posset, quid in quaque re veri simile esset, inveniri,</td><td>5</td></tr><tr><td>sed etiam quod esset ea maxuma dicendi exercitatio.</td><td></td></tr><tr><td>qua princeps usus est Aristoteles, deinde eum qui</td><td></td></tr><tr><td>secuti sunt. nostra autem memoria Philo, quem nos</td><td></td></tr><tr><td>frequenter audivimus, instituit alio tempore rhetorum</td><td></td></tr><tr><td>praecepta tradere, alio philosophorum: ad quam nos</td><td>10</td></tr><tr><td>consuetudinem a familiaribus nostris adducti in Tus-</td><td></td></tr><tr><td>culano, quod datum est temporis nobis, in eo con-</td><td></td></tr><tr><td>sumpsimus. itaque cum ante meridiem dictioni ope-</td><td></td></tr><tr><td>ram dedissemus, sicut pridie feceramus, post meridiem</td><td></td></tr><tr><td>in Academiam descendimus. in qua disputationem</td><td>15</td></tr><tr><td>habitam non quasi narrantes exponimus, sed eisdem</td><td></td></tr><tr><td>fere verbis, ut actum disputatumque est. </td><td></td></tr>
        </table>