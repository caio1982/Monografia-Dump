<table>
          <script>targetHit=0;</script>
          <tr class="title first  date"><td>c<span class="snum">.</span> viii Kal<span class="snum">.</span> Iun<span class="snum">.</span> <span class="snum">43</span> Romae</td><td></td></tr><tr class="title last  "><td>CICERO PLANCO</td><td></td></tr><tr><td>Nihil post hominum memoriam gloriosius, nihil gratius, ne</td><td>10.16.1.1</td></tr><tr><td>tempore quidem ipso opportunius accidere vidi quam tuas,</td><td></td></tr><tr><td>Plance, litteras. redditae sunt enim frequenti senatu Cornuto,</td><td></td></tr><tr><td>cum is frigidas sane et inconstantis recitasset litteras Lepidi.</td><td></td></tr><tr><td>sub eas statim recitatae sunt tuae non sine magnis quidem</td><td>5</td></tr><tr><td>clamoribus. cum rebus enim ipsis essent et studiis bene-</td><td></td></tr><tr><td>ficiisque in re&lt;m&gt; publicam gratissimae, tum erant gravissimis</td><td></td></tr><tr><td>verbis ac sententiis. flagitare senatus institit Cornutum ut</td><td></td></tr><tr><td>referret statim de tuis litteris. ille se considerare velle. cum</td><td></td></tr><tr><td>ei magnum convicium fieret cuncto a senatu, quinque</td><td>10</td></tr><tr><td>tribuni pl. rettulerunt. Servilius rogatus rem distulit. ego</td><td></td></tr><tr><td>eam sententiam dixi cui sunt adsensi ad unum. ea quae</td><td></td></tr><tr><td>fuerit ex senatus consulto cognosces. </td><td></td></tr><tr><td>  Tu, quamquam consilio non eges, vel abundas potius,</td><td>2.1</td></tr><tr><td>tamen hoc animo esse debes ut nihil huc reicias neve in rebus</td><td></td></tr><tr><td>tam subitis tamque angustis a senatu consilium petendum</td><td></td></tr><tr><td>putes, ipse tibi sis senatus; quocumque te ratio rei publicae</td><td></td></tr><tr><td>ducet, sequare; cures ut ante factum aliquid a te egregium </td><td>5</td></tr><tr><td>audiamus quam futurum putarimus. illud tibi promitto,</td><td></td></tr><tr><td>quicquid erit a te factum, id senatum non modo ut fideliter</td><td></td></tr><tr><td>sed etiam ut sapienter factum comprobaturum.</td><td></td></tr>
        </table>