<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Quint<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Egi gratias Vettieno; nihil enim potuit humanius. Dolabellae</td><td>15.20.1.1</td></tr><tr><td>mandata sint quaelibet, modo aliquid, vel quod Niciae nuntiem.</td><td></td></tr><tr><td>quis enim haec, ut scribis, †anteno†? nunc dubitare quemquam</td><td></td></tr><tr><td>prudentem quin meus discessus desperationis sit, non legationis! </td><td></td></tr><tr><td>  Quod ais extrema quaedam iam homines de re publica loqui</td><td>2.1</td></tr><tr><td>et eos quidem viros bonos, ego quo die audivi illum tyrannum</td><td></td></tr><tr><td>in contione clarissimum virum appellari subdiffidere coepi.</td><td></td></tr><tr><td>postea vero quam tecum Lanuvi vidi nostros tantum spei</td><td></td></tr><tr><td>habere ad vivendum quantum accepissent ab Antonio, despe-</td><td>5</td></tr><tr><td>ravi. itaque, mi Attice (fortiter hoc velim accipias, ut ego</td><td></td></tr><tr><td>scribo), genus illud interitus †quo causurus est† foedum ducens</td><td></td></tr><tr><td>et quasi denuntiatum nobis ab Antonio ex hac nassa exire</td><td></td></tr><tr><td>constitui, non ad fugam sed ad spem mortis melioris. haec</td><td></td></tr><tr><td>omnis culpa Bruti. </td><td>10</td></tr><tr><td>  Pompeium Carteia receptum scribis; iam igitur contra hunc</td><td>3.1</td></tr><tr><td>exercitum. utra ergo castra? media enim tollit Antonius. illa</td><td></td></tr><tr><td>infirma, haec nefaria. properemus igitur. sed iuva me consilio,</td><td></td></tr><tr><td>Brundisione an Puteolis. Brutus quidem subito, sed sapienter.</td><td></td></tr><tr><td>πάσχω τι. quando enim illum? sed humana ferenda. tu ipse eum</td><td>5</td></tr><tr><td>videre non potes. di illi mortuo qui umquam Buthrotum! sed</td><td></td></tr><tr><td>acta missa; videamus quae agenda sint. </td><td></td></tr><tr><td>  Rationes Erotis, etsi ipsum nondum vidi, tamen et ex </td><td>4.1</td></tr><tr><td>litteris eius et ex eo quod Tiro cognovit prope modum cognitas</td><td></td></tr><tr><td>habeo. versuram scribis esse faciendam mensum quinque, id est</td><td></td></tr><tr><td>ad Kal. Nov., HS <span class="caps"><span class="ovl">cc</span></span><span class="ovl"></span>; in eam diem cadere nummos qui a Quinto</td><td></td></tr><tr><td>debentur. velim igitur, quoniam Tiro negat tibi placere me eius</td><td>5</td></tr><tr><td>rei causa Romam venire, si ea te res nihil offendet, videas unde</td><td></td></tr><tr><td>nummi sint, mihi feras expensum. hoc video in praesentia opus</td><td></td></tr><tr><td>esse. reliqua diligentius ex hoc ipso exquiram, in his de mercedi-</td><td></td></tr><tr><td>bus dotalium praediorum; quae si fideliter Ciceroni curabuntur,</td><td></td></tr><tr><td>quamquam volo laxius, tamen ei prope modum nihil deerit.</td><td>10</td></tr><tr><td>equidem video mihi quoque opus esse viaticum; sed id ex</td><td></td></tr><tr><td>praediis ut cadet ita solvetur, mihi autem opus est universo.</td><td></td></tr><tr><td>&lt;e&gt;quidem, etsi mihi videtur iste qui umbras timet ad caedem</td><td></td></tr><tr><td>spectare, tamen nisi explicata solutione non sum discessurus.</td><td></td></tr><tr><td>sitne autem explicata necne tecum cognoscam. haec putavi mea</td><td>15</td></tr><tr><td>manu scribenda, itaque feci. de Fadio, ut scribis; utique alii</td><td></td></tr><tr><td>nemini. rescribas velim hodie.</td><td></td></tr>
        </table>