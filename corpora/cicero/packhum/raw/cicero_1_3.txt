<table>
          <script>targetHit=0;</script>
          <tr><td>  Cum annos iam compluris societas esset, et cum saepe</td><td>14.1</td></tr><tr><td>suspectus Quinctio Naevius fuisset neque ita commode</td><td></td></tr><tr><td>posset rationem reddere earum rerum quas libidine, non</td><td></td></tr><tr><td>ratione gesserat, moritur in Gallia Quinctius, cum adesset</td><td></td></tr><tr><td>Naevius, et moritur repentino. Heredem testamento reli-</td><td>5</td></tr><tr><td>quit hunc P. Quinctium ut, ad quem summus maeror morte</td><td></td></tr><tr><td>sua veniebat, ad eundem summus honos quoque perveniret.</td><td></td></tr><tr><td>Quo mortuo, nec ita multo post, in Galliam proficiscitur</td><td>15.1</td></tr><tr><td>Quinctius, ibi cum isto Naevio familiariter vivit. Annum</td><td></td></tr><tr><td>fere una sunt, cum et de societate multa inter se communi-</td><td></td></tr><tr><td>carent et de tota illa ratione atque re Gallicana; neque</td><td></td></tr><tr><td>interea verbum ullum interposuit Naevius aut societatem</td><td>5</td></tr><tr><td>sibi quippiam debere aut privatim Quinctium debuisse.</td><td></td></tr><tr><td>Cum aeris alieni aliquantum esset relictum, quibus nomini-</td><td></td></tr><tr><td>bus pecuniam Romae curari oporteret, auctionem in Gallia</td><td></td></tr><tr><td>P. hic Quinctius Narbone se facturum esse proscribit earum</td><td></td></tr><tr><td>rerum quae ipsius erant privatae. Ibi tum vir optimus Sex.</td><td>16.1</td></tr><tr><td>Naevius hominem multis verbis deterret ne auctionetur;</td><td></td></tr><tr><td>eum non ita commode posse eo tempore quo proscripsisset</td><td></td></tr><tr><td>vendere; Romae sibi nummorum facultatem esse, quam, si</td><td></td></tr><tr><td>saperet, communem existimaret pro fraterna illa necessitu-</td><td>5</td></tr><tr><td>dine et pro ipsius adfinitate; nam P. Quincti consobrinam</td><td></td></tr><tr><td>habet in matrimonio Naevius et ex ea liberos. Quia, quod </td><td></td></tr><tr><td>virum bonum facere oportebat, id loquebatur Naevius,</td><td></td></tr><tr><td>credidit Quinctius eum qui orationem bonorum imitaretur</td><td></td></tr><tr><td>facta quoque imitaturum; auctionem velle facere desistit,</td><td>10</td></tr><tr><td>Romam proficiscitur; decedit ex Gallia Romam simul</td><td></td></tr><tr><td>Naevius. Cum pecuniam C. Quinctius P. Scapulae de-</td><td>17.1</td></tr><tr><td>buisset, per te, C. Aquili, decidit P. Quinctius quid liberis</td><td></td></tr><tr><td>eius dissolveret. Hoc eo per te agebatur quod propter</td><td></td></tr><tr><td>aerariam rationem non satis erat in tabulis inspexisse</td><td></td></tr><tr><td>quantum deberetur, nisi ad Castoris quaesisses quantum</td><td>5</td></tr><tr><td>solveretur. Decidis statuisque tu propter necessitudinem</td><td></td></tr><tr><td>quae tibi cum Scapulis est quid eis ad denarium solveretur. </td><td></td></tr>
        </table>