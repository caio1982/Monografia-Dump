<table>
          <script>targetHit=0;</script>
          <tr><td>  Quaestor ex senatus consulto provinciam sortitus es:</td><td>2.1.34.8</td></tr><tr><td>obtigit tibi consularis, ut cum consule Cn. Carbone esses</td><td></td></tr><tr><td>eamque provinciam obtineres. Erat tum dissensio civium,</td><td>10</td></tr><tr><td>de qua nihil sum dicturus quid sentire debueris: unum hoc</td><td></td></tr><tr><td>dico, in eius modi tempore ac sorte statuere te debuisse</td><td></td></tr><tr><td>utrum malles sentire atque defendere. Carbo graviter fere-</td><td></td></tr><tr><td>bat sibi quaestorem obtigisse hominem singulari luxuria</td><td></td></tr><tr><td>atque inertia; verum tamen ornabat eum beneficiis officiisque</td><td>15</td></tr><tr><td>omnibus. Ne diutius teneam, pecunia attributa, numerata</td><td></td></tr><tr><td>est: profectus est quaestor in provinciam: venit exspe-</td><td></td></tr><tr><td>ctatus in Galliam ad exercitum consularem cum pecunia.</td><td></td></tr><tr><td>Simul ac primum ei occasio visa est,—cognoscite hominis</td><td></td></tr><tr><td>principium magistratuum gerendorum et rei publicae ad- </td><td>20</td></tr><tr><td>ministrandae,—aversa pecunia publica quaestor consulem,</td><td></td></tr><tr><td>exercitum, sortem, provinciamque deseruit. Video quid</td><td>35.1</td></tr><tr><td>egerim: erigit se, sperat sibi auram posse aliquam adflari</td><td></td></tr><tr><td>in hoc crimine voluntatis defensionisque eorum quibus Cn.</td><td></td></tr><tr><td>Carbonis mortui nomen odio sit, quibus illam relictionem</td><td></td></tr><tr><td>proditionemque consulis sui gratam sperat fore. Quasi vero</td><td>5</td></tr><tr><td>id cupiditate defendendae nobilitatis aut studio partium</td><td></td></tr><tr><td>fecerit, ac non apertissime consulem, exercitum, provin-</td><td></td></tr><tr><td>ciamque compilarit et propter impudentissimum furtum</td><td></td></tr><tr><td>aufugerit! est enim obscurum et eius modi factum eius ut</td><td></td></tr><tr><td>possit aliquis suspicari C. Verrem, quod ferre novos homines</td><td>10</td></tr><tr><td>non potuerit, ad nobilitatem, hoc est ad suos, transisse, nihil</td><td></td></tr><tr><td>fecisse propter pecuniam! Videamus rationes quem ad</td><td>36.1</td></tr><tr><td>modum rettulerit: iam ipse ostendet quam ob rem Cn.</td><td></td></tr><tr><td>Carbonem reliquerit, iam se ipse indicabit. Primum brevi-</td><td></td></tr><tr><td>tatem cognoscite: <span class="caps">accepi</span>, inquit, <span class="caps">viciens dvcenta triginta</span></td><td></td></tr><tr><td><span class="caps">qvinqve milia qvadringentos decem et septem nvmmos.</span></td><td>5</td></tr><tr><td><span class="caps">dedi stipendio, frvmento, legatis, pro qvaestore, co-</span></td><td></td></tr><tr><td><span class="caps">horti praetoriae hs mille sescenta triginta qvinqve</span></td><td></td></tr><tr><td><span class="caps">milia qvadringentos decem et septem nvmmos. reliqvi</span></td><td></td></tr><tr><td><span class="caps">arimini hs sescenta milia.</span> Hoc est rationes referre? hoc</td><td></td></tr><tr><td>modo aut ego aut tu, Hortensi, aut quisquam omnium rettu-</td><td>10</td></tr><tr><td>lit? Quid hoc est? quae impudentia, quae audacia? quod</td><td></td></tr><tr><td>exemplum ex tot hominum rationibus relatis huiusce modi</td><td></td></tr><tr><td>est? Illa tamen HS sescenta milia, quae ne falso quidem po-</td><td></td></tr><tr><td>tuit quibus data essent describere, quae se Arimini scribit re-</td><td></td></tr><tr><td>liquisse, quae ipsa HS sescenta milia reliqua facta sunt, neque </td><td>15</td></tr><tr><td>Carbo attigit neque Sulla vidit neque in aerarium relata</td><td></td></tr><tr><td>sunt. Oppidum sibi elegit Ariminum, quod tum, cum iste</td><td></td></tr><tr><td>rationes referebat, oppressum direptumque erat: non suspi-</td><td></td></tr><tr><td>cabatur, id quod nunc sentiet, satis multos ex illa calami-</td><td></td></tr><tr><td>tate Ariminensium testis nobis in hanc rem reliquos esse.</td><td>20</td></tr><tr><td>Recita denuo. <span class="caps">P. Lentvlo L. Triario qvaestoribvs</span></td><td>37.1</td></tr><tr><td><span class="caps">vrbanis res rationvm relatarvm.</span> Recita. <span class="caps">Ex Senatvs</span></td><td></td></tr><tr><td><span class="caps">consvlto.</span> Vt hoc pacto rationem referre liceret, eo Sulla-</td><td></td></tr><tr><td>nus repente factus est, non ut honos et dignitas nobilitati</td><td></td></tr><tr><td>restitueretur. </td><td>5</td></tr>
        </table>