<table>
          <script>targetHit=0;</script>
          <tr class="title first  date"><td>De tempore vide comm<span class="snum">.</span> De loco vide comm<span class="snum">.</span></td><td></td></tr><tr class="title last  "><td>CICERO CRASSIPEDI S.</td><td></td></tr><tr><td>Quamquam tibi praesens commendavi ut potui diligentissime</td><td>13.9.1.1</td></tr><tr><td>socios Bithyniae teque cum mea commendatione tum etiam</td><td></td></tr><tr><td>tua sponte intellexi cupere ei societati quibuscumque rebus</td><td></td></tr><tr><td>posse&lt;s&gt; commodare, tamen, cum ii quorum res agitur magni</td><td></td></tr><tr><td>sua interesse arbitrarentur me etiam per litteras declarare</td><td>5</td></tr><tr><td>tibi qua essem erga ipsos voluntate, non dubitavi haec ad te</td><td></td></tr><tr><td>scribere.  </td><td></td></tr><tr><td>  Volo enim te existimare me, cum universo ordini publi-</td><td>2.1</td></tr><tr><td>canorum semper libentissime tribuerim idque magnis eius</td><td></td></tr><tr><td>ordinis erga me meritis facere debuerim, tum in primis</td><td></td></tr><tr><td>amicum esse huic Bithynicae societati, quae societas [ordine]</td><td></td></tr><tr><td>ipso hominum genere pars est maxima civitatis (constat enim</td><td>5</td></tr><tr><td>ex ceteris societatibus); et casu permulti sunt in ea societate</td><td></td></tr><tr><td>valde mihi familiares in primisque is cuius praecipuum</td><td></td></tr><tr><td>officium agitur hoc tempore, P. Rupilius P. f. Men., qui est</td><td></td></tr><tr><td>magister in ea societate. </td><td></td></tr><tr><td>  Quae cum ita sint, in maiorem modum a te peto Cn.</td><td>3.1</td></tr><tr><td>Pupium, qui est in operis eius societatis, omnibus tuis</td><td></td></tr><tr><td>officiis atque omni liberalitate tueare, curesque ut eius</td><td></td></tr><tr><td>operae, quod tibi facile factu est, quam gratissimae sint</td><td></td></tr><tr><td>sociis, remque et utilitatem sociorum, cuius rei quantam</td><td>5</td></tr><tr><td>potestatem quaestor habeat non sum ignarus, per te quam</td><td></td></tr><tr><td>maxime defensam et auctam velis. id cum mihi gratissimum</td><td></td></tr><tr><td>feceris tum illud tibi expertus promitto et spondeo, te</td><td></td></tr><tr><td>socios Bithyniae, si iis commodaris, memores esse et gratos</td><td></td></tr><tr><td>cogniturum.</td><td>10</td></tr>
        </table>