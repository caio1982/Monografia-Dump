<table>
          <script>targetHit=0;</script>
          <tr><td>  Ego vero, inquam, si potuero, faciam vobis satis. </td><td>21.1</td></tr><tr><td>  Poteris, inquit: relaxa modo paulum animum aut sane,</td><td></td></tr><tr><td>si potes, libera. </td><td></td></tr><tr><td>  Nempe igitur hinc tum, Pomponi, ductus est sermo,</td><td></td></tr><tr><td>quod erat a me mentio facta causam Deiotari fidelissimi</td><td>5</td></tr><tr><td>atque optumi regis ornatissume et copiosissume a Bruto</td><td></td></tr><tr><td>me audisse defensam. </td><td></td></tr><tr><td>  Scio, inquit, ab isto initio tractum esse sermonem</td><td></td></tr><tr><td>teque Bruti dolentem vicem quasi deflevisse iudiciorum</td><td></td></tr><tr><td>vastitatem et fori. </td><td>10</td></tr><tr><td>  Feci, inquam, istuc quidem et saepe facio. nam mihi,</td><td>22.1</td></tr><tr><td>Brute, in te intuenti crebro in mentem venit vereri, </td><td></td></tr><tr><td>ecquodnam curriculum aliquando sit habitura tua et</td><td></td></tr><tr><td>natura admirabilis et exquisita doctrina et singularis</td><td></td></tr><tr><td>industria. cum enim in maxumis causis versatus esses et</td><td>5</td></tr><tr><td>cum tibi aetas nostra iam cederet fascisque submitteret,</td><td></td></tr><tr><td>subito in civitate cum alia ceciderunt tum etiam ea ipsa,</td><td></td></tr><tr><td>de qua disputare ordimur, eloquentia obmutuit. </td><td></td></tr><tr><td>  Tum ille: ceterarum rerum causa, inquit, istuc et do-</td><td>23.1</td></tr><tr><td>leo et dolendum puto; dicendi autem me non tam fructus</td><td></td></tr><tr><td>et gloria quam studium ipsum exercitatioque delectat:</td><td></td></tr><tr><td>quod mihi nulla res eripiet te praesertim tam studiosum</td><td></td></tr><tr><td>et * * * . dicere enim bene nemo potest nisi qui pruden-</td><td>5</td></tr><tr><td>ter intellegit; quare qui eloquentiae verae dat operam,</td><td></td></tr><tr><td>dat prudentiae, qua ne maxumis quidem in bellis aequo</td><td></td></tr><tr><td>animo carere quisquam potest. </td><td></td></tr><tr><td>  Praeclare, inquam, Brute, dicis eoque magis ista di-</td><td>24.1</td></tr><tr><td>cendi laude delector, quod cetera, quae sunt quondam</td><td></td></tr><tr><td>habita in civitate pulcherrima, nemo est tam humilis qui</td><td></td></tr><tr><td>se non aut posse adipisci aut adeptum putet; eloquentem</td><td></td></tr><tr><td>neminem video factum esse victoria. sed quo facilius</td><td>5</td></tr><tr><td>sermo explicetur, sedentes, si videtur, agamus. </td><td></td></tr>
        </table>