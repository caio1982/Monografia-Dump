<table>
          <script>targetHit=0;</script>
          <tr class="title first  date"><td>viii Id<span class="snum">.</span> Mart<span class="snum">.</span> <span class="snum">47</span> <span class="snum">(</span>§<span class="snum">4)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Cephalio mihi a te litteras reddidit a. d. <span class="caps">viii</span> Id. Mart. vespere.</td><td>11.12.1.1</td></tr><tr><td>eo autem die mane tabellarios miseram, quibus ad te dederam</td><td></td></tr><tr><td>litteras. tuis tamen lectis litteris putavi aliquid rescribendum</td><td></td></tr><tr><td>esse, ea re maxime quod ostendis te pendere animi quamnam</td><td></td></tr><tr><td>rationem sim Caesari adlaturus profectionis meae tum cum ex</td><td>5</td></tr><tr><td>Italia discesserim. nihil opus est mihi nova ratione. saepe enim</td><td></td></tr><tr><td>ad eum scripsi multisque mandavi me non potuisse, cum cupis-</td><td></td></tr><tr><td>sem, sermones hominum sustinere, multaque in eam sententiam.</td><td></td></tr><tr><td>nihil enim erat quod minus eum vellem existimare quam me</td><td></td></tr><tr><td>tanta de re non meo consilio usum esse. posteaque, cum mihi</td><td>10</td></tr><tr><td>litterae a Balbo Cornelio minore missae essent, illum existimare</td><td></td></tr><tr><td>Quintum fratrem lituum meae profectionis fuisse (ita enim</td><td></td></tr><tr><td>scripsit), qui nondum cognossem quae de me Quintus scripsisset</td><td></td></tr><tr><td>ad multos, etsi multa praesens in praesentem acerbe dixerat et</td><td></td></tr><tr><td>fecerat, tamen nilo minus his verbis ad Caesarem scripsi: </td><td>15</td></tr><tr><td>  'De Quinto fratre meo non minus laboro quam de me ipso,</td><td>2.1</td></tr><tr><td>sed eum tibi commendare hoc meo tempore non audeo. illud</td><td></td></tr><tr><td>dumtaxat tamen audebo petere abs te, quod te oro, ne quid</td><td></td></tr><tr><td>existimes ab illo factum esse quo minus mea in te officia con-</td><td></td></tr><tr><td>starent minusve te diligerem, potiusque semper illum auctorem</td><td>5</td></tr><tr><td>nostrae coniunctionis fuisse meique itineris comitem, non</td><td></td></tr><tr><td>ducem. qua re ceteris in rebus tantum ei tribues quantum</td><td></td></tr><tr><td>humanitas tua amicitiaque vestra postulat. ego ei ne quid apud</td><td></td></tr><tr><td>te obsim, id te vehementer etiam atque etiam rogo.'  </td><td></td></tr><tr><td>  Qua re si quis congressus fuerit mihi cum Caesare, etsi non</td><td>3.1</td></tr><tr><td>dubito quin is lenis in illum futurus sit idque iam declaraverit,</td><td></td></tr><tr><td>ego tamen is ero qui semper fui. sed, ut video, multo magis est</td><td></td></tr><tr><td>nobis laborandum de Africa; quam quidem tu scribis con-</td><td></td></tr><tr><td>firmari cottidie magis ad condicionis spem quam victoriae.</td><td>5</td></tr><tr><td>quod utinam ita esset! sed longe aliter esse intellego teque</td><td></td></tr><tr><td>ipsum ita existimare arbitror, aliter autem scribere non fallendi</td><td></td></tr><tr><td>sed confirmandi mei causa, praesertim cum adiungatur ad</td><td></td></tr><tr><td>Africam etiam Hispania. </td><td></td></tr><tr><td>  Quod me admones ut scribam ad Antonium et ad ceteros, si</td><td>4.1</td></tr><tr><td>quid videbitur tibi opus esse, velim facias id quod saepe fecisti.</td><td></td></tr><tr><td>nihil enim mihi venit in mentem quod scribendum putem.</td><td></td></tr><tr><td>quod me audis fractiorem esse animo, quid putas cum videas</td><td></td></tr><tr><td>accessisse ad superiores aegritudines praeclaras generi actiones?</td><td>5</td></tr><tr><td>tu tamen velim ne intermittas, quod eius facere poteris,</td><td></td></tr><tr><td>scribere ad me, etiam si rem de qua scribas non habebis.</td><td></td></tr><tr><td>semper enim adferunt aliquid mihi tuae litterae. </td><td></td></tr><tr><td>  Galeonis hereditatem crevi. puto enim cretionem simplicem</td><td></td></tr><tr><td>fuisse, quoniam ad me nulla missa est. <span class="caps">viii</span> Id. Mart.</td><td>10</td></tr>
        </table>