<table>
          <script>targetHit=0;</script>
          <tr><td>  At enim Androni Sextilio gravis iniuria facta est et non</td><td>84.1</td></tr><tr><td>ferenda, quod, cum esset eius uxor Valeria intestato mortua,</td><td></td></tr><tr><td>sic egit eam rem Flaccus quasi ad ipsum hereditas</td><td></td></tr><tr><td>pertineret. In quo quid reprehendas scire cupio. Quod</td><td></td></tr><tr><td>falsum intenderit? Qui doces? 'Ingenua,' inquit, 'fuit.'</td><td>5</td></tr><tr><td>O peritum iuris hominem! Quid? ab ingenuis mulieribus</td><td></td></tr><tr><td>hereditates lege non veniunt? 'In manum,' inquit, 'con-</td><td></td></tr><tr><td>venerat.' Nunc audio; sed quaero, usu an coemptione?</td><td></td></tr><tr><td>Vsu non potuit; nihil enim potest de tutela legitima</td><td></td></tr><tr><td>nisi omnium tutorum auctoritate deminui. Coemptione?</td><td>10</td></tr><tr><td>Omnibus ergo auctoribus; in quibus certe Flaccum fuisse</td><td></td></tr><tr><td>non dices. Relinquitur illud quod vociferari non destitit,</td><td>85.1</td></tr><tr><td>non debuisse, cum praetor esset, suum negotium agere</td><td></td></tr><tr><td>aut mentionem facere hereditatis. Maximas audio tibi,</td><td></td></tr><tr><td>L. Luculle, qui de L. Flacco sententiam laturus es, pro tua</td><td></td></tr><tr><td>eximia liberalitate maximisque beneficiis in tuos venisse</td><td>5</td></tr><tr><td>hereditates, cum Asiam provinciam consulari imperio</td><td></td></tr><tr><td>obtineres. Si quis eas suas esse dixisset, concessisses?</td><td></td></tr><tr><td>Tu, T. Vetti, si quae tibi in Africa venerit hereditas, usu </td><td></td></tr><tr><td>amittes, an tuum nulla avaritia salva dignitate retinebis?</td><td></td></tr><tr><td>At istius hereditatis iam Globulo praetore Flacci nomine</td><td>10</td></tr><tr><td>petita possessio est. Non igitur impressio, non vis, non</td><td></td></tr><tr><td>occasio, non tempus, non imperium, non secures ad</td><td></td></tr><tr><td>iniuriam faciendam Flacci animum impulerunt. Atque</td><td>86.1</td></tr><tr><td>eodem etiam M. Lurco, vir optimus, meus familiaris, con-</td><td></td></tr><tr><td>vertit aculeum testimoni sui; negavit a privato pecuniam</td><td></td></tr><tr><td>in provincia praetorem petere oportere. Cur tandem,</td><td></td></tr><tr><td>M. Lurco, non oportet? Extorquere, accipere contra leges</td><td>5</td></tr><tr><td>non oportet, petere non oportere numquam ostendes, nisi</td><td></td></tr><tr><td>docueris non licere. An legationes sumere liberas exigendi</td><td></td></tr><tr><td>causa, sicut et tu ipse nuper et multi viri boni saepe</td><td></td></tr><tr><td>fecerunt, rectum est, quod ego non reprehendo, socios</td><td></td></tr><tr><td>video queri; praetorem, si hereditatem in provincia non</td><td>10</td></tr><tr><td>reliquerit, non solum reprehendendum verum etiam con-</td><td></td></tr><tr><td>demnandum putas? 'Doti,' inquit, 'Valeria pecuniam</td><td></td></tr><tr><td>omnem suam dixerat.' Nihil istorum explicari potest,</td><td></td></tr><tr><td>nisi ostenderis illam in tutela Flacci non fuisse. Si fuit,</td><td></td></tr><tr><td>quaecumque sine hoc auctore est dicta dos, nulla est. Sed</td><td>87.1</td></tr><tr><td>tamen Lurconem, quamquam pro sua dignitate moderatus</td><td></td></tr><tr><td>est in testimonio dicendo orationi suae, tamen iratum Flacco</td><td></td></tr><tr><td>esse vidistis. Neque enim occultavit causam iracundiae</td><td></td></tr><tr><td>suae neque reticendam putavit; questus est libertum suum</td><td>5</td></tr><tr><td>Flacco praetore esse damnatum. O condiciones miseras</td><td></td></tr><tr><td>administrandarum provinciarum, in quibus diligentia plena</td><td></td></tr><tr><td>simultatum est, neglegentia vituperationum, ubi severitas</td><td></td></tr><tr><td>periculosa est, liberalitas ingrata, sermo insidiosus, adsen-</td><td></td></tr><tr><td>tatio perniciosa, frons omnium familiaris, multorum animus </td><td>10</td></tr><tr><td>iratus, iracundiae occultae, blanditiae apertae, venientis</td><td></td></tr><tr><td>praetores exspectant, praesentibus inserviunt, abeuntis</td><td></td></tr><tr><td>deserunt! Sed omittamus querelas, ne nostrum consilium</td><td></td></tr><tr><td>in praetermittendis provinciis laudare videamur. Litteras</td><td>88.1</td></tr><tr><td>misit de vilico P. Septimi, hominis ornati, qui vilicus</td><td></td></tr><tr><td>caedem fecerat; Septimium ardentem iracundia videre</td><td></td></tr><tr><td>potuistis. In Lurconis libertum iudicium ex edicto dedit;</td><td></td></tr><tr><td>hostis est Lurco. Quid igitur? hominum gratiosorum</td><td>5</td></tr><tr><td>splendidorumque libertis fuit Asia tradenda? an simultates</td><td></td></tr><tr><td>nescio quas cum libertis vestris Flaccus exercet? an vobis</td><td></td></tr><tr><td>in vestris vestrorumque causis severitas odio est, eandem</td><td></td></tr><tr><td>laudatis, cum de nobis iudicatis? At iste Andro spoliatus</td><td></td></tr><tr><td>bonis, ut dicitis, ad dicendum testimonium non venit.</td><td>10</td></tr><tr><td>Quid si veniat? Decisionis arbiter C. Caecilius fuit,</td><td>89.1</td></tr><tr><td>quo splendore vir, qua fide, qua religione! obsignator</td><td></td></tr><tr><td>C. Sextilius, Lurconis sororis filius, homo et pudens et</td><td></td></tr><tr><td>constans et gravis. Si vis erat, si fraus, si metus, si circum-</td><td></td></tr><tr><td>scriptio, quis pactionem fieri, quis adesse istos coegit?</td><td>5</td></tr><tr><td>Quid? si ista omnis pecunia huic adulescentulo L. Flacco</td><td></td></tr><tr><td>reddita est, si petita, si redacta per hunc Antiochum,</td><td></td></tr><tr><td>paternum huius adulescentis libertum seni illi Flacco pro-</td><td></td></tr><tr><td>batissimum, videmurne non solum avaritiae crimen effugere</td><td></td></tr><tr><td>sed etiam liberalitatis laudem adsequi singularem? Com-</td><td>10</td></tr><tr><td>munem enim hereditatem, quae aequaliter ad utrumque</td><td></td></tr><tr><td>lege venisset, concessit adulescenti propinquo suo, nihil</td><td></td></tr><tr><td>ipse attigit de Valerianis bonis. Quod statuerat facere</td><td></td></tr><tr><td>adductus huius pudore et non amplissimis patrimoni copiis,</td><td></td></tr><tr><td>id non solum fecit sed etiam prolixe cumulateque fecit. Ex</td><td>15</td></tr><tr><td>quo intellegi debet eum contra leges pecunias non cepisse</td><td></td></tr><tr><td>qui tam fuerit in hereditate concedenda liberalis.  </td><td></td></tr>
        </table>