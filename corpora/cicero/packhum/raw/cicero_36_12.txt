<table>
          <script>targetHit=0;</script>
          <tr><td>  Nunc insinuationes quemadmodum tractari con-</td><td>1.23.14</td></tr><tr><td>veniat, deinceps dicendum videtur. insinuatione igitur</td><td>15</td></tr><tr><td>utendum est, cum admirabile genus causae est, hoc</td><td></td></tr><tr><td>est, ut ante diximus, cum animus auditoris infestus</td><td></td></tr><tr><td>est. id autem tribus ex causis fit maxime: si aut</td><td></td></tr><tr><td>inest in ipsa causa quaedam turpitudo aut ab iis,</td><td></td></tr><tr><td>qui ante dixerunt, iam quiddam auditori persuasum</td><td>20</td></tr><tr><td>videtur aut eo tempore locus dicendi datur, cum iam</td><td></td></tr><tr><td>illi, quos audire oportet, defessi sunt audiendo. nam</td><td></td></tr><tr><td>ex hac quoque re non minus quam ex primis duabus</td><td></td></tr><tr><td>in oratore nonnumquam animus auditoris offenditur.</td><td></td></tr><tr><td>Si causae turpitudo contrahit offensionem, aut pro eo</td><td>24.1</td></tr><tr><td>homine, in quo offenditur, alium hominem, qui dili-</td><td></td></tr><tr><td>gitur, interponi oportet; aut pro re, in qua offen- </td><td></td></tr><tr><td>ditur, aliam rem, quae probatur; aut pro re hominem</td><td></td></tr><tr><td>aut pro homine rem, ut ab eo, quod odit, ad id, quod</td><td>5</td></tr><tr><td>diligit, auditoris animus traducatur; et dissimulare te</td><td></td></tr><tr><td>id defensurum, quod existimeris; deinde, cum iam mi-</td><td></td></tr><tr><td>tior factus erit auditor, ingredi pedetemptim in defen-</td><td></td></tr><tr><td>sionem et dicere ea, quae indignentur adversarii, tibi</td><td></td></tr><tr><td>quoque indigna videri; deinde, cum lenieris eum, qui</td><td>10</td></tr><tr><td>audiet, demonstrare, nihil eorum ad te pertinere et ne-</td><td></td></tr><tr><td>gare quicquam de adversariis esse dicturum, neque hoc</td><td></td></tr><tr><td>neque illud, ut neque aperte laedas eos, qui diliguntur,</td><td></td></tr><tr><td>et tamen id obscure faciens, quoad possis, alienes ab eis</td><td></td></tr><tr><td>auditorum voluntatem; et aliquorum iudicium simili de</td><td>15</td></tr><tr><td>re aut auctoritatem proferre imitatione dignam; deinde</td><td></td></tr><tr><td>eandem aut consimilem aut maiorem aut minorem agi</td><td></td></tr><tr><td>rem in praesenti demonstrare. Sin oratio adversariorum</td><td>25.1</td></tr><tr><td>fidem videbitur auditoribus fecisse—id quod ei, qui</td><td></td></tr><tr><td>intellegit, quibus rebus fides fiat, facile erit cognitu—</td><td></td></tr><tr><td>oportet aut de eo, quod adversarii firmissimum sibi pu-</td><td></td></tr><tr><td>tarint et maxime ii, qui audient, probarint, primum te</td><td>5</td></tr><tr><td>dicturum polliceri, aut ab adversarii dicto exordiri et</td><td></td></tr><tr><td>ab eo potissimum, quod ille nuperrime dixerit, aut du-</td><td></td></tr><tr><td>bitatione uti, quid primum dicas aut cui potissimum</td><td></td></tr><tr><td>loco respondeas, cum admiratione. nam auditor cum</td><td></td></tr><tr><td>eum, quem adversarii perturbatum putat oratione, vi-</td><td>10</td></tr><tr><td>det animo firmissimo contra dicere paratum, plerum-</td><td></td></tr><tr><td>que se potius temere assensisse quam illum sine causa</td><td></td></tr><tr><td>confidere arbitratur. Sin auditoris studium defatigatio</td><td></td></tr><tr><td>abalienavit a causa, te brevius, quam paratus fueris,</td><td></td></tr><tr><td>esse dicturum commodum est polliceri; non imitaturum</td><td>15</td></tr><tr><td>adversarium. sin res dabit, non inutile est ab aliqua</td><td></td></tr><tr><td>re nova aut ridicula incipere aut ex tempore quae nata </td><td></td></tr><tr><td>sit, quod genus strepitu, acclamatione; aut iam parata,</td><td></td></tr><tr><td>quae vel apologum vel fabulam vel aliquam contineat</td><td></td></tr><tr><td>inrisionem; aut si rei dignitas adimet iocandi facul-</td><td>20</td></tr><tr><td>tatem, aliquid triste, novum, horribile statim non in-</td><td></td></tr><tr><td>commodum est inicere. nam, ut cibi satietas et fasti-</td><td></td></tr><tr><td>dium aut subamara aliqua re relevatur aut dulci miti-</td><td></td></tr><tr><td>gatur, sic animus defessus audiendo aut admiratione</td><td></td></tr><tr><td>integratur aut risu novatur. </td><td>25</td></tr>
        </table>