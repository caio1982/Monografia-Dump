<table>
          <script>targetHit=0;</script>
          <tr class="title first  date"><td>ex<span class="snum">.</span> Iun<span class="snum">.</span> <span class="snum">43(?)</span></td><td></td></tr><tr class="title last  "><td>M. CICERO S. D. C. FURNIO</td><td></td></tr><tr><td>Lectis tuis litteris, quibus declarabas aut omittendos</td><td>10.26.1.1</td></tr><tr><td>Narbonensis aut cum periculo dimicandum, illud magis</td><td></td></tr><tr><td>timui; quod vitatum non moleste fero. quod de Planci et</td><td></td></tr><tr><td>Bruti concordia scribis, in eo vel maximam spem pono</td><td></td></tr><tr><td>victoriae. de Gallorum studio, nos aliquando cognoscemus,</td><td>5</td></tr><tr><td>ut scribis, cuius id opera maxime excitatum sit; sed iam,</td><td></td></tr><tr><td>mihi crede, cognovimus. itaque iucundissimis tuis litteris</td><td></td></tr><tr><td>stomachatus sum in extremo. scribis enim, si in Sextilem</td><td></td></tr><tr><td>comitia, cito te, sin iam confecta, citius, ne diutius cum</td><td></td></tr><tr><td>periculo fatuus sis. </td><td>10</td></tr><tr><td>  O mi Furni, quam tu tuam causam non nosti, qui alienas</td><td>2.1</td></tr><tr><td>tam facile discas! tu nunc candidatum te putas et id cogitas</td><td></td></tr><tr><td>ut aut ad comitia curras aut, si iam confecta, domi tuae sis,</td><td></td></tr><tr><td>ne cum maximo periculo, ut scribis, stultissimus sis? non</td><td></td></tr><tr><td>arbitror te ita sentire; omnis enim tuos ad laudem impetus</td><td>5</td></tr><tr><td>novi. quod si ut scribis ita sentis, non magis te quam de te</td><td></td></tr><tr><td>iudicium reprehendo meum. te adipiscendi magistratus</td><td></td></tr><tr><td>levissimi et divulgatissimi, si ita adipiscare ut plerique,</td><td></td></tr><tr><td>praepropera festinatio abducet a tantis laudibus, quibus te</td><td></td></tr><tr><td>omnes in caelum iure et vere ferunt? scilicet id agitur, utrum</td><td>10</td></tr><tr><td>hac petitione an proxima praetor fias, non ut ita de re</td><td></td></tr><tr><td>publica mereare omni honore ut dignissimus iudicere. utrum</td><td>3.1</td></tr><tr><td>nescis quam alte ascenderis an pro nihilo id putas? si nescis,</td><td></td></tr><tr><td>tibi ignosco, nos in culpa sumus; sin intellegis, ulla tibi est</td><td></td></tr><tr><td>praetura vel officio, quod pauci, vel gloria, quam omnes</td><td></td></tr><tr><td>sequuntur, dulcior? hac de re et ego et Calvisius, homo magni</td><td>5</td></tr><tr><td>iudici tuique amantissimus, te accusamus cottidie. comitia</td><td></td></tr><tr><td>tamen, quoniam ex iis pendes, quantum facere possumus, </td><td></td></tr><tr><td>quod multis de causis rei publicae arbitramur conducere, in</td><td></td></tr><tr><td>Ianuarium mensem protrudimus. </td><td></td></tr><tr><td>  Vince igitur et vale.</td><td>10</td></tr>
        </table>