<table>
          <script>targetHit=0;</script>
          <tr><td>  Mihi vero ipsi coram genero meo, propinquo tuo quae</td><td>12.1</td></tr><tr><td>dicere ausus es? Egere sordidissime Gabinium, sine pro-</td><td></td></tr><tr><td>vincia stare non posse, spem habere a tribuno pl., si sua</td><td></td></tr><tr><td>consilia cum illo coniunxisset, a senatu quidem desperasse;</td><td></td></tr><tr><td>huius te cupiditati obsequi, sicuti ego fecissem in conlega</td><td>5</td></tr><tr><td>meo; nihil esse quod praesidium consulum implorarem;</td><td></td></tr><tr><td>sibi quemque consulere oportere. Atque haec dicere vix</td><td></td></tr><tr><td>audeo; vereor ne qui sit qui istius insignem nequitiam</td><td></td></tr><tr><td>frontis involutam integumentis nondum cernat; dicam</td><td></td></tr><tr><td>tamen. Ipse certe agnoscet et cum aliquo dolore flagitio-</td><td>10</td></tr><tr><td>rum suorum recordabitur. Meministine, caenum, cum ad</td><td>13.1</td></tr><tr><td>te quinta fere hora cum C. Pisone venissem, nescio quo</td><td></td></tr><tr><td>e gurgustio te prodire involuto capite soleatum, et, cum isto</td><td></td></tr><tr><td>ore foetido taeterrimam nobis popinam inhalasses, excusa-</td><td></td></tr><tr><td>tione te uti valetudinis, quod diceres vinulentis te quibusdam</td><td>5</td></tr><tr><td>medicaminibus solere curari? Quam nos causam cum</td><td></td></tr><tr><td>accepissemus—quid enim facere poteramus?—paulisper steti-</td><td></td></tr><tr><td>mus in illo ganearum tuarum nidore atque fumo; unde tu</td><td></td></tr><tr><td>nos cum improbissime respondendo, tum turpissime ru-</td><td></td></tr><tr><td>ctando eiecisti. Idem illo fere biduo productus in contionem</td><td>14.1</td></tr><tr><td>ab eo cui sicam quandam praebebas consulatum tuum, cum</td><td></td></tr><tr><td>esses interrogatus quid sentires de consulatu meo, gravis</td><td></td></tr><tr><td>auctor, Calatinus credo aliquis aut Africanus aut Maximus </td><td></td></tr><tr><td>et non Caesoninus Semiplacentinus Calventius, respondes</td><td>5</td></tr><tr><td>altero ad frontem sublato, altero ad mentum depresso</td><td></td></tr><tr><td>supercilio crudelitatem tibi non placere. Hic te ille homo</td><td></td></tr><tr><td>dignissimus tuis laudibus conlaudavit. Crudelitatis tu,</td><td></td></tr><tr><td>furcifer, senatum consul in contione condemnas? non</td><td></td></tr><tr><td>enim me qui senatui parui; nam relatio illa salutaris et</td><td>10</td></tr><tr><td>diligens fuerat consulis, animadversio quidem et iudicium</td><td></td></tr><tr><td>senatus. Quae cum reprehendis, ostendis qualis tu, si ita</td><td></td></tr><tr><td>forte accidisset, fueris illo tempore consul futurus. Stipendio</td><td></td></tr><tr><td>me hercule et frumento Catilinam esse putasses iuvandum.</td><td></td></tr><tr><td>Quid enim interfuit inter Catilinam et eum cui tu senatus</td><td>15</td></tr><tr><td>auctoritatem, salutem civitatis, totam rem publicam pro-</td><td></td></tr><tr><td>vinciae praemio vendidisti? Quae enim L. Catilinam</td><td>15.1</td></tr><tr><td>conantem consul prohibui, ea P. Clodium facientem con-</td><td></td></tr><tr><td>sules adiuverunt. Voluit ille senatum interficere, vos</td><td></td></tr><tr><td>sustulistis; leges incendere, vos abrogastis; interimere</td><td></td></tr><tr><td>patriam, vos adflixistis. Quid est vobis consulibus gestum</td><td>5</td></tr><tr><td>sine armis? Incendere illa coniuratorum manus voluit</td><td></td></tr><tr><td>urbem, vos eius domum quem propter urbs incensa non</td><td></td></tr><tr><td>est. Ac ne illi quidem, si habuissent vestri similem con-</td><td></td></tr><tr><td>sulem, de urbis incendio cogitassent; non enim se tectis</td><td></td></tr><tr><td>privare voluerunt, sed his stantibus nullum domicilium</td><td>10</td></tr><tr><td>sceleri suo fore putaverunt. Caedem illi civium, vos servi-</td><td></td></tr><tr><td>tutem expetistis. Hic vos etiam crudeliores; huic enim</td><td></td></tr><tr><td>populo ita fuerat ante vos consules libertas insita ut ei</td><td></td></tr><tr><td>mori potius quam servire praestaret. Illud vero geminum</td><td>16.1</td></tr><tr><td>consiliis Catilinae et Lentuli, quod me domo mea expulistis,</td><td></td></tr><tr><td>Cn. Pompeium domum suam compulistis. Neque enim</td><td></td></tr><tr><td>me stante et manente in urbis vigilia neque resistente Cn. </td><td></td></tr><tr><td>Pompeio, omnium gentium victore, umquam se illi rem</td><td>5</td></tr><tr><td>publicam delere posse duxerunt. A me quidem etiam</td><td></td></tr><tr><td>poenas expetistis quibus coniuratorum manis mortuorum</td><td></td></tr><tr><td>expiaretis; omne odium inclusum nefariis sensibus impiorum</td><td></td></tr><tr><td>in me profudistis. Quorum ego furori nisi cessissem, in</td><td></td></tr><tr><td>Catilinae busto vobis ducibus mactatus essem. Quod autem</td><td>10</td></tr><tr><td>maius indicium exspectatis nihil inter vos et Catilinam</td><td></td></tr><tr><td>interfuisse quam quod eandem illam manum ex intermortuis</td><td></td></tr><tr><td>Catilinae reliquiis concitastis, quod omnis undique perditos</td><td></td></tr><tr><td>conlegistis, quod in me carcerem effudistis, quod coniuratos</td><td></td></tr><tr><td>armastis, quod eorum ferro ac furori meum corpus atque</td><td>15</td></tr><tr><td>omnium bonorum vitam obicere voluistis? Sed iam redeo</td><td>17.1</td></tr><tr><td>ad praeclaram illam contionem tuam. Tu es ille, cui crude-</td><td></td></tr><tr><td>litas displicet? qui, cum senatus luctum ac dolorem suum</td><td></td></tr><tr><td>vestis mutatione declarandum censuisset, cum videres</td><td></td></tr><tr><td>maerere rem publicam amplissimi ordinis luctu, o noster</td><td>5</td></tr><tr><td>misericors! quid facis? Quod nulla in barbaria quisquam</td><td></td></tr><tr><td>tyrannus. Omitto enim illud, consulem edicere ut senatus</td><td></td></tr><tr><td>consulto ne obtemperetur, quo foedius nec fieri nec cogitari</td><td></td></tr><tr><td>quicquam potest; ad misericordiam redeo eius cui nimis</td><td></td></tr><tr><td>videtur senatus in conservanda patria fuisse crudelis. Edi-</td><td>18.1</td></tr><tr><td>cere est ausus cum illo suo pari, quem tamen omnibus</td><td></td></tr><tr><td>vitiis superare cupiebat, ut senatus contra quam ipse</td><td></td></tr><tr><td>censuisset ad vestitum rediret. Quis hoc fecit ulla in</td><td></td></tr><tr><td>Scythia tyrannus ut eos quos luctu adficeret lugere non</td><td>5</td></tr><tr><td>sineret? Maerorem relinquis, maeroris aufers insignia;</td><td></td></tr><tr><td>eripis lacrimas non consolando sed minando. Quod si</td><td></td></tr><tr><td>vestem non publico consilio patres conscripti, sed privato</td><td></td></tr><tr><td>officio aut misericordia mutavissent, tamen id his non licere </td><td></td></tr><tr><td>per interdicta potestatis tuae crudelitatis erat non ferendae;</td><td>10</td></tr><tr><td>cum vero id senatus frequens censuisset et omnes ordines</td><td></td></tr><tr><td>reliqui iam ante fecissent, tu ex tenebricosa popina consul</td><td></td></tr><tr><td>extractus cum illa saltatrice tonsa senatum populi Romani</td><td></td></tr><tr><td>occasum atque interitum rei publicae lugere vetuisti. At</td><td></td></tr><tr><td>quaerebat etiam paulo ante de me quid suo mihi opus</td><td>15</td></tr><tr><td>fuisset auxilio; cur non meis inimicis meis copiis resti-</td><td></td></tr><tr><td>tissem. Quasi vero non modo ego, qui multis saepe auxilio</td><td></td></tr><tr><td>fuerim, sed quisquam tam inops fuerit umquam qui isto</td><td></td></tr><tr><td>non modo propugnatore tutiorem se sed advocato aut</td><td></td></tr><tr><td>adstipulatore paratiorem fore putaret. Ego istius pecudis</td><td>19.1</td></tr><tr><td>ac putidae carnis consilio scilicet aut praesidio niti volebam,</td><td></td></tr><tr><td>ab hoc eiecto cadavere quicquam mihi aut opis aut orna-</td><td></td></tr><tr><td>menti expetebam. Consulem ego tum quaerebam, consulem</td><td></td></tr><tr><td>inquam, non illum quidem quem in hoc maiali invenire non</td><td>5</td></tr><tr><td>possem, qui tantam rei publicae causam gravitate et consilio</td><td></td></tr><tr><td>suo tueretur, sed qui tamquam truncus atque stipes, si</td><td></td></tr><tr><td>stetisset modo, posset sustinere tamen titulum consulatus.</td><td></td></tr><tr><td>Cum enim esset omnis causa illa mea consularis et senatoria,</td><td></td></tr><tr><td>auxilio mihi opus fuerat et consulis et senatus; quorum</td><td>10</td></tr><tr><td>alterum etiam ad perniciem meam erat a vobis consulibus</td><td></td></tr><tr><td>conversum, alterum rei publicae penitus ereptum. Ac tamen,</td><td></td></tr><tr><td>si consilium exquiris meum, neque ego cessissem et me</td><td></td></tr><tr><td>ipsa suo complexu patria tenuisset, si mihi cum illo bustu-</td><td></td></tr><tr><td>ario gladiatore et tecum et cum conlega tuo decertandum</td><td>15</td></tr><tr><td>fuisset. Alia enim causa praestantissimi viri, Q. Metelli,</td><td>20.1</td></tr><tr><td>fuit, quem ego civem meo iudicio cum deorum immortalium</td><td></td></tr><tr><td>laude coniungo; qui C. illi Mario, fortissimo viro et consuli </td><td></td></tr><tr><td>et sextum consuli et eius invictis legionibus, ne armis con-</td><td></td></tr><tr><td>fligeret, cedendum esse duxit. Quod mihi igitur certamen</td><td>5</td></tr><tr><td>esset huius modi? cum C. Mario scilicet aut cum aliquo</td><td></td></tr><tr><td>pari, an cum altero barbato Epicuro, cum altero Catilinae</td><td></td></tr><tr><td>lanternario consule? Neque hercule ego supercilium tuum</td><td></td></tr><tr><td>neque conlegae tui cymbala fugi neque tam fui timidus ut,</td><td></td></tr><tr><td>qui in maximis turbinibus ac fluctibus rei publicae navem</td><td>10</td></tr><tr><td>gubernassem salvamque in portu conlocassem, frontis tuae</td><td></td></tr><tr><td>nubeculam aut conlegae tui contaminatum spiritum per-</td><td></td></tr><tr><td>timescerem. Alios ego vidi ventos, alias prospexi animo</td><td>21.1</td></tr><tr><td>procellas, aliis impendentibus tempestatibus non cessi sed</td><td></td></tr><tr><td>bis unum me pro omnium salute obtuli. Itaque discessu</td><td></td></tr><tr><td>tum meo omnes illi nefarii gladii de manibus crudelissimis</td><td></td></tr><tr><td>exciderunt, cum quidem tu, o vaecors et amens! cum omnes</td><td>5</td></tr><tr><td>boni abditi inclusique maererent, templa gemerent, tecta</td><td></td></tr><tr><td>ipsa urbis lugerent, complexus es funestum illud animal ex</td><td></td></tr><tr><td>nefariis stupris, ex civili cruore, ex omni scelerum impor-</td><td></td></tr><tr><td>tunitate conceptum atque eodem in templo, eodem loci</td><td></td></tr><tr><td>vestigio et temporis arbitria non mei solum sed patriae</td><td>10</td></tr><tr><td>funeris abstulisti. </td><td></td></tr>
        </table>