<table>
          <script>targetHit=0;</script>
          <tr class="title first  "><td>EPISTVLA AD OCTAVIANVM</td><td></td></tr><tr class="title last  "><td>CICERO OCTAVIANO SALVTEM.</td><td></td></tr><tr><td>Si per tuas legiones mihi licitum fuisset, quae nomini meo</td><td>1.1</td></tr><tr><td>populoque Romano sunt inimicissimae, venire in senatum</td><td></td></tr><tr><td>coramque de re publica disputare, fecissem, neque tam liben-</td><td></td></tr><tr><td>ter quam necessario; nulla enim remedia quae vulneribus</td><td></td></tr><tr><td>adhibentur tam faciunt dolorem quam quae sunt salutaria.</td><td>5</td></tr><tr><td>Sed quoniam cohortibus armatis circumsaeptus senatus nihil</td><td></td></tr><tr><td>aliud vere potest decernere nisi timere (in Capitolio signa</td><td></td></tr><tr><td>sunt, in urbe milites vagantur, in Campo castra ponuntur,</td><td></td></tr><tr><td>Italia tota legionibus ad libertatem nostram conscriptis ad</td><td></td></tr><tr><td>servitutem adductis equitatuque exterarum nationum dis-</td><td>10</td></tr><tr><td>tinetur), cedam tibi in praesentia foro curia et sanctissimis</td><td></td></tr><tr><td>deorum immortalium templis, in quibus reviviscente iam</td><td></td></tr><tr><td>libertate deinde rursus oppressa senatus nihil consulitur,</td><td></td></tr><tr><td>timet multa, assentatur omnia. Post etiam paulo temporibus</td><td>2.1</td></tr><tr><td>ita postulantibus cedam urbe, quam per me conservatam ut</td><td></td></tr><tr><td>esset libera in servitute videre non potero; cedam vita, quae,</td><td></td></tr><tr><td>quamquam sollicita est, tamen, si profutura est rei publicae, </td><td></td></tr><tr><td>bona spe posteritatis me consolatur, qua sublata non dubitan-</td><td>5</td></tr><tr><td>ter occidam; atque ita cedam ut fortuna iudicio meo, non</td><td></td></tr><tr><td>animus mihi defuisse videatur. Illud vero, quod et praesentis</td><td></td></tr><tr><td>doloris habet indicium et praeteritae iniuriae testimonium</td><td></td></tr><tr><td>et absentium sensus significationem, non praetermittam,</td><td></td></tr><tr><td>quin, quoniam coram id facere prohibeor, absens pro me</td><td>10</td></tr><tr><td>reque p. expostulem tecum. Atque ita dico 'pro me', si</td><td></td></tr><tr><td>quidem mea salus aut utilis rei publicae est aut coniuncta</td><td></td></tr><tr><td>certe publicae saluti. Nam, per deum immortalium fidem,</td><td></td></tr><tr><td>nisi forte frustra eos appello quorum aures atque animus a</td><td></td></tr><tr><td>nobis abhorret, perque Fortunam populi Romani, quae,</td><td>15</td></tr><tr><td>quamquam nobis infesta est, fuit aliquando propitia et, ut</td><td></td></tr><tr><td>spero, futura est, quis tam expers humanitatis, quis huius</td><td></td></tr><tr><td>urbis nomini ac sedibus usque adeo est inimicus ut ista aut</td><td></td></tr><tr><td>dissimulare possit aut non dolere aut, si nulla ratione publicis</td><td></td></tr><tr><td>incommodis mederi queat, non morte proprium periculum</td><td>20</td></tr><tr><td>vitet? </td><td></td></tr>
        </table>