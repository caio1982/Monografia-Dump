<table>
          <script>targetHit=0;</script>
          <tr class="title first last  "><td>CICERO ATTICO SAL.</td><td></td></tr><tr><td>Ain tu? an me existimas ab ullo malle mea legi probarique</td><td>4.5.1.1</td></tr><tr><td>quam &lt;a&gt; te? cur igitur cuiquam misi prius? urgebar ab eo ad</td><td></td></tr><tr><td>quem misi et non habebam exempla duo. quin etiam (&lt;iam&gt;</td><td></td></tr><tr><td>dudum enim circumrodo quod devorandum est) subturpicula</td><td></td></tr><tr><td>mihi videbatur esse παλινῳδία. sed valeant recta, vera, honesta</td><td>5</td></tr><tr><td>consilia. non est credibile quae sit perfidia in istis principibus,</td><td></td></tr><tr><td>ut volunt esse et ut essent si quicquam haberent fidei. senseram,</td><td></td></tr><tr><td>noram inductus, relictus, proiectus ab iis. tamen hoc eram</td><td></td></tr><tr><td>animo ut cum iis in re publica consentirem. iidem erant qui</td><td></td></tr><tr><td>fuerant. vix aliquando te auctore resipivi. </td><td>10</td></tr><tr><td>  Dices ea te[nuisse] suasisse quae facerem, non etiam ut</td><td>2.1</td></tr><tr><td>scriberem. ego mehercule mihi necessitatem volui imponere</td><td></td></tr><tr><td>huius novae coniunctionis ne qua mihi lice&lt;re&gt;t &lt;re&gt;labi ad illos</td><td></td></tr><tr><td>qui etiam tum cum misereri mei debent non desinunt invidere.</td><td></td></tr><tr><td>sed tamen modici fuimus ἀποθεώσει, ut scrips&lt;eram&gt;. erimus</td><td>5</td></tr><tr><td>uberiores, si et ille libenter accipiet et hi subringentur qui villam</td><td></td></tr><tr><td>me moleste ferunt habere quae Catuli fuerat, a Vettio me</td><td></td></tr><tr><td>emisse non cogitant, qui domum negant oportuisse me </td><td></td></tr><tr><td>aedificare, vendere aiunt oportere. sed quid ad hoc si, quibus sen-</td><td></td></tr><tr><td>tentiis dixi quod et&lt;iam&gt; ipsi probarent, laetati sunt tamen me</td><td>10</td></tr><tr><td>contra Pompei voluntatem dixisse? finis sit. quoniam qui</td><td></td></tr><tr><td>nihil possunt ii me nolunt amare, demus operam ut ab iis qui</td><td></td></tr><tr><td>possunt diligamur. dices 'vellem iam pridem'. scio te voluisse</td><td>3.1</td></tr><tr><td>et me asinum germanum fuisse. sed iam tempus est me ipsum</td><td></td></tr><tr><td>a me amari, quando ab illis nullo modo possum. </td><td></td></tr><tr><td>  Domum meam quod crebro invisis est mihi valde gratum.</td><td>4.1</td></tr><tr><td>viaticam Crassipes praeripit. tu 'de via recta in hortos?'</td><td></td></tr><tr><td>videtur commodius. ad te postridie scilicet; quid enim tua?</td><td></td></tr><tr><td>sed viderimus. </td><td></td></tr><tr><td>  Bibliothecam mihi tui pinxerunt cum structione et sittybis.</td><td>5</td></tr><tr><td>eos velim laudes.</td><td></td></tr>
        </table>