<table>
          <script>targetHit=0;</script>
          <tr><td>  At contra oratorem celeriter complexi sumus, nec</td><td>1.5.5</td></tr><tr><td>eum primo eruditum, aptum tamen ad dicendum, post</td><td></td></tr><tr><td>autem eruditum. nam Galbam Africanum Laelium</td><td></td></tr><tr><td>doctos fuisse traditum est, studiosum autem eum, qui</td><td></td></tr><tr><td>is aetate anteibat, Catonem, post vero Lepidum Car-</td><td></td></tr><tr><td>bonem Gracchos, inde ita magnos nostram ad aetatem,</td><td>10</td></tr><tr><td>ut non multum aut nihil omnino Graecis cederetur.</td><td></td></tr><tr><td>Philosophia iacuit usque ad hanc aetatem nec ullum</td><td></td></tr><tr><td>habuit lumen litterarum Latinarum; quae inlustranda</td><td></td></tr><tr><td>et excitanda nobis est, ut, si occupati profuimus ali-</td><td></td></tr><tr><td>quid civibus nostris, prosimus etiam, si possumus,</td><td>15</td></tr><tr><td>otiosi. in quo eo magis nobis est elaborandum, quod</td><td>6.1</td></tr><tr><td>multi iam esse libri Latini dicuntur scripti inconside-</td><td></td></tr><tr><td>rate ab optimis illis quidem viris, sed non satis eru-</td><td></td></tr><tr><td>ditis. fieri autem potest, ut recte quis sentiat et id </td><td></td></tr><tr><td>quod sentit polite eloqui non possit; sed mandare</td><td>5</td></tr><tr><td>quemquam litteris cogitationes suas, qui eas nec dis-</td><td></td></tr><tr><td>ponere nec inlustrare possit nec delectatione aliqua</td><td></td></tr><tr><td>allicere lectorem, hominis est intemperanter abutentis</td><td></td></tr><tr><td>et otio et litteris. itaque suos libros ipsi legunt cum</td><td></td></tr><tr><td>suis, nec quisquam attingit praeter eos, qui eandem</td><td>10</td></tr><tr><td>licentiam scribendi sibi permitti volunt. quare si ali-</td><td></td></tr><tr><td>quid oratoriae laudis nostra attulimus industria, multo</td><td></td></tr><tr><td>studiosius philosophiae fontis aperiemus, e quibus</td><td></td></tr><tr><td>etiam illa manabant. </td><td></td></tr><tr><td>  Sed ut Aristoteles, vir summo ingenio, scientia,</td><td>7.1</td></tr><tr><td>copia, cum motus esset Isocratis rhetoris gloria, dicere</td><td></td></tr><tr><td>docere etiam coepit adulescentes et prudentiam cum</td><td></td></tr><tr><td>eloquentia iungere, sic nobis placet nec pristinum di-</td><td></td></tr><tr><td>cendi studium deponere et in hac maiore et uberiore</td><td>5</td></tr><tr><td>arte versari. hanc enim perfectam philosophiam sem-</td><td></td></tr><tr><td>per iudicavi, quae de maximis quaestionibus copiose</td><td></td></tr><tr><td>posset ornateque dicere; in quam exercitationem ita</td><td></td></tr><tr><td>nos studiose [operam] dedimus, ut iam etiam scholas</td><td></td></tr><tr><td>Graecorum more habere auderemus. ut nuper tuum</td><td>10</td></tr><tr><td>post discessum in Tusculano cum essent complures</td><td></td></tr><tr><td>mecum familiares, temptavi, quid in eo genere possem.</td><td></td></tr><tr><td>ut enim antea declamitabam causas, quod nemo me</td><td></td></tr><tr><td>diutius fecit, sic haec mihi nunc senilis est declama-</td><td></td></tr><tr><td>tio. ponere iubebam, de quo quis audire vellet; ad</td><td>15</td></tr><tr><td>id aut sedens aut ambulans disputabam. itaque dierum</td><td>8.1</td></tr><tr><td>quinque scholas, ut Graeci appellant, in totidem</td><td></td></tr><tr><td>libros contuli. fiebat autem ita ut, cum is qui au- </td><td></td></tr><tr><td>dire vellet dixisset, quid sibi videretur, tum ego contra</td><td></td></tr><tr><td>dicerem. haec est enim, ut scis, vetus et Socratica ratio</td><td>5</td></tr><tr><td>contra alterius opinionem disserendi. nam ita facil-</td><td></td></tr><tr><td>lime, quid veri simillimum esset, inveniri posse So-</td><td></td></tr><tr><td>crates arbitrabatur. Sed quo commodius disputatio-</td><td></td></tr><tr><td>nes nostrae explicentur, sic eas exponam, quasi agatur</td><td></td></tr><tr><td>res, non quasi narretur. ergo ita nascetur exordium: </td><td>10</td></tr>
        </table>