<table>
          <script>targetHit=0;</script>
          <tr><td>  Nunc huius generis praecepta videamus. utrisque</td><td>2.65.1</td></tr><tr><td>aut etiam omnibus, si plures ambigent, ius ex quibus</td><td></td></tr><tr><td>rebus constet, considerandum est. initium ergo eius</td><td></td></tr><tr><td>ab natura ductum videtur; quaedam autem ex utili-</td><td></td></tr><tr><td>tatis ratione aut perspicua nobis aut obscura in con-</td><td>5</td></tr><tr><td>suetudinem venisse; post autem adprobata quaedam</td><td></td></tr><tr><td>a consuetudine aut vero utilia visa legibus esse fir-</td><td></td></tr><tr><td>mata; ac naturae quidem ius esse, quod nobis non</td><td></td></tr><tr><td>opinio, sed quaedam innata vis adferat, ut religionem,</td><td></td></tr><tr><td>pietatem, gratiam, vindicationem, observantiam, veri-</td><td>10</td></tr><tr><td>tatem. religionem eam, quae in metu et caerimonia</td><td>66.1</td></tr><tr><td>deorum sit, appellant; pietatem, quae erga patriam</td><td></td></tr><tr><td>aut parentes aut alios sanguine coniunctos officium</td><td></td></tr><tr><td>conservare moneat; gratiam, quae in memoria et re-</td><td></td></tr><tr><td>muneratione officiorum et honoris et amicitiarum ob-</td><td>5</td></tr><tr><td>servantiam teneat; vindicationem, per quam vim et</td><td></td></tr><tr><td>contumeliam defendendo aut ulciscendo propulsamus</td><td></td></tr><tr><td>a nobis et nostris, qui nobis cari esse debent, et per</td><td></td></tr><tr><td>quam peccata punimur; observantiam, per quam aetate</td><td></td></tr><tr><td>aut sapientia aut honore aut aliqua dignitate antece- </td><td>10</td></tr><tr><td>dentes veremur et colimus; veritatem, per quam damus</td><td></td></tr><tr><td>operam, ne quid aliter, quam confirmaverimus, fiat aut</td><td></td></tr><tr><td>factum aut futurum sit. ac naturae quidem iura minus</td><td>67.1</td></tr><tr><td>ipsa quaeruntur ad hanc controversiam, quod neque</td><td></td></tr><tr><td>in hoc civili iure versantur et a vulgari intellegentia</td><td></td></tr><tr><td>remotiora sunt; ad similitudinem vero aliquam aut ad</td><td></td></tr><tr><td>rem amplificandam saepe sunt inferenda. consuetu-</td><td>5</td></tr><tr><td>dine autem ius esse putatur id, quod voluntate omnium</td><td></td></tr><tr><td>sine lege vetustas comprobarit. In ea autem quaedam</td><td></td></tr><tr><td>sunt iura ipsa iam certa propter vetustatem. quo in</td><td></td></tr><tr><td>genere et alia sunt multa et eorum multo maxima pars,</td><td></td></tr><tr><td>quae praetores edicere consuerunt. quaedam autem</td><td>10</td></tr><tr><td>genera iuris iam certa consuetudine facta sunt; quod</td><td></td></tr><tr><td>genus pactum, par, iudicatum. pactum est, quod inter</td><td>68.1</td></tr><tr><td>quos convenit ita iustum putatur, ut iure praestare</td><td></td></tr><tr><td>dicatur; par, quod in omnes aequabile est; iudicatum,</td><td></td></tr><tr><td>de quo iam ante sententia alicuius aut aliquorum con-</td><td></td></tr><tr><td>stitutum est. iam iura legitima ex legibus cognosci</td><td>5</td></tr><tr><td>oportebit. his ergo ex partibus iuris, quod cuique aut</td><td></td></tr><tr><td>ex ipsa re aut ex simili aut maiore minoreve nasci</td><td></td></tr><tr><td>videbitur, attendere atque elicere pertemptando unam</td><td></td></tr><tr><td>quamque iuris partem oportebit. </td><td></td></tr>
        </table>