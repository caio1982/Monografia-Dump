<table>
          <script>targetHit=0;</script>
          <tr class="title first  date"><td>postridie quam ep<span class="snum">.</span> <span class="snum">8.11</span></td><td></td></tr><tr class="title last  "><td>CAELIUS CICERONI S.</td><td></td></tr><tr><td>Quam cito tu istinc decedere cupias nescio; ego quidem eo</td><td>8.7.1.1</td></tr><tr><td>magis quo adhuc felicius res gessisti. dum istic eris, de belli </td><td></td></tr><tr><td>Parthici periculo cruciabor ne hunc risum meum metus</td><td></td></tr><tr><td>aliqui perturbet. breviores has litteras properanti publica-</td><td></td></tr><tr><td>norum tabellario subito dedi. tuo liberto pluribus verbis</td><td>5</td></tr><tr><td>scriptas pridie dederam. </td><td></td></tr><tr><td>  Res autem novae nullae sane acciderunt, nisi haec vis tibi</td><td>2.1</td></tr><tr><td>scribi—quae certe vis: Cornificius adulescens Orestillae</td><td></td></tr><tr><td>filiam sibi despondit; Paula Valeria, soror Triari, divortium</td><td></td></tr><tr><td>sine causa, quo die vir e provincia venturus erat, fecit;</td><td></td></tr><tr><td>nuptura est D. Bruto. &lt;quae&gt; nondum rettuleram multa in</td><td>5</td></tr><tr><td>hoc genere incredibilia te absente acciderunt. Se&lt;r&gt;vius</td><td></td></tr><tr><td>Ocella nemini persuasisset se moechum esse nisi triduo bis</td><td></td></tr><tr><td>deprehensus esset. quaeres ubi. &lt;ubi&gt; hercules ego minime</td><td></td></tr><tr><td>vellem. relinquo tibi quod ab aliis quaeras; neque enim</td><td></td></tr><tr><td>displicet mihi imperatorem singulos percontari cum qua sit</td><td>10</td></tr><tr><td>aliqui deprehensus.</td><td></td></tr>
        </table>