<table>
          <script>targetHit=0;</script>
          <tr class="title first  date"><td>xvii Kal<span class="snum">.</span> Quint<span class="snum">.</span> <span class="snum">47</span> <span class="snum">(</span>§<span class="snum">3)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ego cum Sallustio Ciceronem ad Caesarem mittere cogitabam;</td><td>11.17a.1.1</td></tr><tr><td>Tulliam autem non videbam esse causam cur diutius mecum</td><td></td></tr><tr><td>tanto in communi maerore retinerem. itaque matri eam, cum</td><td></td></tr><tr><td>primum per ipsam liceret, e&lt;r&gt;am remissurus. †pro ea quem</td><td></td></tr><tr><td>ad modum consolandis scripsisti† putato ea me scripsisse quae</td><td>5</td></tr><tr><td>tu ipse intellegis responderi potuisse. </td><td></td></tr><tr><td>  Quod Oppium tecum scribis locutum, non abhorret a mea</td><td>2.1</td></tr><tr><td>suspicione eius oratio. sed non dubito quin istis persuaderi</td><td></td></tr><tr><td>nullo modo possit ea quae faciant mihi probari posse, quoquo</td><td></td></tr><tr><td>modo loquar. ego tamen utar moderatione qua potero; quam-</td><td></td></tr><tr><td>quam quid mea intersit ut eorum odium subeam non intellego. </td><td>5</td></tr><tr><td>  Te iusta causa impediri quo minus ad nos venias video, idque</td><td>3.1</td></tr><tr><td>mihi valde molestum est. illum ab Alexandria discessisse nemo</td><td></td></tr><tr><td>nuntiat constatque ne profectum quidem illim quemquam post</td><td></td></tr><tr><td>Id. Mart. nec post Id. Dec. ab illo datas ullas litteras. ex quo</td><td></td></tr><tr><td>intellegis illud de litteris a. d. <span class="caps">v</span> Id. Febr. datis, quod inane esset </td><td>5</td></tr><tr><td>etiam si verum esset, non verum esse. L. Terentium discessisse</td><td></td></tr><tr><td>ex Africa scimus Paestumque venisse. quid is adferat aut quo</td><td></td></tr><tr><td>modo exierit aut quid in Africa fiat scire velim. dicitur enim</td><td></td></tr><tr><td>per Nasidium emissus esse. id quale sit velim, si inveneris, ad</td><td></td></tr><tr><td>me scribas. de HS <span class="caps"><span class="ovl">x</span></span><span class="ovl"></span>, ut scribis, faciam. vale. <span class="caps">xvii</span>[<span class="caps">i</span>] Kal.</td><td>10</td></tr><tr><td>Quint.</td><td></td></tr>
        </table>