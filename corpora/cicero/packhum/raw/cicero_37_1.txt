<table>
          <script>targetHit=0;</script>
          <tr><td>  Ac mihi quidem saepe numero in summos homines ac</td><td>1.6.1</td></tr><tr><td>summis ingeniis praeditos intuenti quaerendum esse visum</td><td></td></tr><tr><td>est quid esset cur plures in omnibus rebus quam in dicendo</td><td></td></tr><tr><td>admirabiles exstitissent; nam quocumque te animo et cogi-</td><td></td></tr><tr><td>tatione converteris, permultos excellentis in quoque genere</td><td>5</td></tr><tr><td>videbis non mediocrium artium, sed prope maximarum.</td><td></td></tr><tr><td>Quis enim est qui, si clarorum hominum scientiam rerum</td><td>7.1</td></tr><tr><td>gestarum vel utilitate vel magnitudine metiri velit, non</td><td></td></tr><tr><td>anteponat oratori imperatorem? Quis autem dubitet quin </td><td></td></tr><tr><td>belli duces ex hac una civitate praestantissimos paene in-</td><td></td></tr><tr><td>numerabilis, in dicendo autem excellentis vix paucos proferre</td><td>5</td></tr><tr><td>possimus? Iam vero consilio ac sapientia qui regere ac</td><td>8.1</td></tr><tr><td>gubernare rem publicam possint, multi nostra, plures patrum</td><td></td></tr><tr><td>memoria atque etiam maiorum exstiterunt, cum boni perdiu</td><td></td></tr><tr><td>nulli, vix autem singulis aetatibus singuli tolerabiles oratores</td><td></td></tr><tr><td>invenirentur. Ac ne qui forte cum aliis studiis, quae recon-</td><td>5</td></tr><tr><td>ditis in artibus atque in quadam varietate litterarum ver-</td><td></td></tr><tr><td>sentur, magis hanc dicendi rationem, quam cum imperatoris</td><td></td></tr><tr><td>laude aut cum boni senatoris prudentia comparandam putet,</td><td></td></tr><tr><td>convertat animum ad ea ipsa artium genera circumspiciat-</td><td></td></tr><tr><td>que, qui in eis floruerint quamque multi sint; sic facillime,</td><td>10</td></tr><tr><td>quanta oratorum sit et semper fuerit paucitas, iudicabit.</td><td></td></tr><tr><td>Neque enim te fugit omnium laudatarum artium procrea-</td><td>9.1</td></tr><tr><td>tricem quandam et quasi parentem eam, quam φιλοσοφίαν</td><td></td></tr><tr><td>Graeci vocant, ab hominibus doctissimis iudicari; in qua</td><td></td></tr><tr><td>difficile est enumerare quot viri quanta scientia quantaque</td><td></td></tr><tr><td>in suis studiis varietate et copia fuerint, qui non una aliqua</td><td>5</td></tr><tr><td>in re separatim elaborarint, sed omnia, quaecumque possent,</td><td></td></tr><tr><td>vel scientiae pervestigatione vel disserendi ratione compre-</td><td></td></tr><tr><td>henderint. Quis ignorat, ei, qui mathematici vocantur,</td><td>10.1</td></tr><tr><td>quanta in obscuritate rerum et quam recondita in arte et</td><td></td></tr><tr><td>multiplici subtilique versentur? Quo tamen in genere ita</td><td></td></tr><tr><td>multi perfecti homines exstiterunt, ut nemo fere studuisse</td><td></td></tr><tr><td>ei scientiae vehementius videatur, quin quod voluerit con-</td><td>5</td></tr><tr><td>secutus sit. Quis musicis, quis huic studio litterarum, quod</td><td></td></tr><tr><td>profitentur ei, qui grammatici vocantur, penitus se dedit,</td><td></td></tr><tr><td>quin omnem illarum artium paene infinitam vim et materiem</td><td></td></tr><tr><td>scientia et cognitione comprehenderit? Vere mihi hoc</td><td>11.1</td></tr><tr><td>videor esse dicturus, ex omnibus eis, qui in harum artium</td><td></td></tr><tr><td>liberalissimis studiis sint doctrinisque versati, minimam</td><td></td></tr><tr><td>copiam poetarum &lt;et oratorum&gt; egregiorum exstitisse: atque </td><td></td></tr><tr><td>in hoc ipso numero, in quo perraro exoritur aliquis ex-</td><td>5</td></tr><tr><td>cellens, si diligenter et ex nostrorum et ex Graecorum copia</td><td></td></tr><tr><td>comparare voles, multo tamen pauciores oratores quam</td><td></td></tr><tr><td>poetae boni reperientur. Quod hoc etiam mirabilius debet</td><td>12.1</td></tr><tr><td>videri, quia ceterarum artium studia fere reconditis atque</td><td></td></tr><tr><td>abditis e fontibus hauriuntur, dicendi autem omnis ratio in</td><td></td></tr><tr><td>medio posita communi quodam in usu atque in hominum</td><td></td></tr><tr><td>ore et sermone versatur, ut in ceteris id maxime excellat,</td><td>5</td></tr><tr><td>quod longissime sit ab imperitorum intellegentia sensuque</td><td></td></tr><tr><td>disiunctum, in dicendo autem vitium vel maximum sit</td><td></td></tr><tr><td>a vulgari genere orationis atque a consuetudine communis</td><td></td></tr><tr><td>sensus abhorrere. Ac ne illud quidem vere dici potest</td><td>13.1</td></tr><tr><td>aut pluris ceteris inservire aut maiore delectatione aut spe</td><td></td></tr><tr><td>uberiore aut praemiis ad perdiscendum amplioribus com-</td><td></td></tr><tr><td>moveri. Atque ut omittam Graeciam, quae semper elo-</td><td></td></tr><tr><td>quentiae princeps esse voluit, atque illas omnium doctrinarum</td><td>5</td></tr><tr><td>inventrices Athenas, in quibus summa dicendi vis et inventa</td><td></td></tr><tr><td>est et perfecta, in hac ipsa civitate profecto nulla umquam</td><td></td></tr><tr><td>vehementius quam eloquentiae studia viguerunt. Nam</td><td>14.1</td></tr><tr><td>postea quam imperio omnium gentium constituto diuturnitas</td><td></td></tr><tr><td>pacis otium confirmavit, nemo fere laudis cupidus adulescens</td><td></td></tr><tr><td>non sibi ad dicendum studio omni enitendum putavit; ac</td><td></td></tr><tr><td>primo quidem totius rationis ignari, qui neque exercitationis</td><td>5</td></tr><tr><td>ullam vim neque aliquod praeceptum artis esse arbitrarentur,</td><td></td></tr><tr><td>tantum, quantum ingenio et cogitatione poterant, conseque-</td><td></td></tr><tr><td>bantur; post autem auditis oratoribus Graecis cognitisque</td><td></td></tr><tr><td>eorum litteris adhibitisque doctoribus incredibili quodam</td><td></td></tr><tr><td>nostri homines di&lt;s&gt;cendi studio flagraverunt. Excitabat eos</td><td>15.1</td></tr><tr><td>magnitudo, varietas multitudoque in omni genere causarum,</td><td></td></tr><tr><td>ut ad eam doctrinam, quam suo quisque studio consecutus</td><td></td></tr><tr><td>esset, adiungeretur usus frequens, qui omnium magistrorum </td><td></td></tr><tr><td>praecepta superaret; erant autem huic studio maxima, quae</td><td>5</td></tr><tr><td>nunc quoque sunt, exposita praemia vel ad gratiam vel ad</td><td></td></tr><tr><td>opes vel ad dignitatem; ingenia vero, ut multis rebus</td><td></td></tr><tr><td>possumus iudicare, nostrorum hominum multum ceteris</td><td></td></tr><tr><td>hominibus omnium gentium praestiterunt. Quibus de causis</td><td>16.1</td></tr><tr><td>quis non iure miretur ex omni memoria aetatum, temporum,</td><td></td></tr><tr><td>civitatum tam exiguum oratorum numerum inveniri? </td><td></td></tr>
        </table>