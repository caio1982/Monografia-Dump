<table>
          <script>targetHit=0;</script>
          <tr class="title first  date"><td>xv Kal<span class="snum">.</span> Dec<span class="snum">.</span> <span class="snum">50</span> Corcyrae</td><td></td></tr><tr class="title last  "><td>TULLIUS ET CICERO S. D. TIRONI SUO</td><td></td></tr><tr><td>Septimum iam diem Corcyrae tenebamur, Quintus autem</td><td>16.7.1.1</td></tr><tr><td>pater et filius Buthroti. solliciti eramus de tua valetudine</td><td></td></tr><tr><td>mirum in modum nec mirabamur nihil a te litterarum. iis</td><td></td></tr><tr><td>enim ventis istim navigatur qui si essent nos Corcyrae non</td><td></td></tr><tr><td>sederemus. cura igitur te et confirma et, cum commode et per</td><td>5</td></tr><tr><td>valetudinem et per anni tempus navigare poteris, ad nos</td><td></td></tr><tr><td>amantissimos tui veni. nemo nos amat qui te non diligat.</td><td></td></tr><tr><td>carus omnibus exspectatusque venies. cura ut valeas. </td><td></td></tr><tr><td>  Etiam atque etiam, Tiro noster, vale.</td><td></td></tr><tr><td> XV Kal. Dec. Corcyra. </td><td>10</td></tr>
        </table>