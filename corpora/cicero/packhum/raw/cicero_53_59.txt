<table>
          <script>targetHit=0;</script>
          <tr><td>  Quid vero habet auctoritatis furor iste, quem divi-</td><td>2.110.1</td></tr><tr><td>num vocatis, ut, quae sapiens non videat, ea videat</td><td></td></tr><tr><td>insanus, et is, qui humanos sensus amiserit, divinos</td><td></td></tr><tr><td>adsecutus sit? Sibyllae versus observamus, quos illa</td><td></td></tr><tr><td>furens fudisse dicitur. Quorum interpres nuper falsa</td><td>5</td></tr><tr><td>quadam hominum fama dicturus in senatu putabatur</td><td></td></tr><tr><td>eum, quem re vera regem habebamus, appellandum</td><td></td></tr><tr><td>quoque esse regem, si salvi esse vellemus. Hoc si</td><td></td></tr><tr><td>est in libris, in quem hominem et in quod tempus</td><td></td></tr><tr><td>est? callide enim, qui illa composuit, perfecit, ut,</td><td>10</td></tr><tr><td>quodcumque accidisset, praedictum videretur hominum</td><td></td></tr><tr><td>et temporum definitione sublata. Adhibuit etiam la-</td><td>111.1</td></tr><tr><td>tebram obscuritatis, ut iidem versus alias in aliam</td><td></td></tr><tr><td>rem posse accommodari viderentur. Non esse autem</td><td></td></tr><tr><td>illud carmen furentis cum ipsum poëma declarat (est</td><td></td></tr><tr><td>enim magis artis et diligentiae quam incitationis et</td><td>5</td></tr><tr><td>motus), tum vero ea, quae ἀκροστιχίς dicitur, cum</td><td></td></tr><tr><td>deinceps ex primis &lt;primi cuiusque&gt; versus litteris ali-</td><td></td></tr><tr><td>quid conectitur, ut in quibusdam Ennianis: Q. <span class="caps">Ennius</span> </td><td></td></tr><tr><td><span class="caps">fecit</span>. Id certe magis est attenti animi quam furentis.</td><td></td></tr><tr><td>Atque in Sibyllinis ex primo versu cuiusque senten-</td><td>112.1</td></tr><tr><td>tiae primis litteris illius sententiae carmen omne prae-</td><td></td></tr><tr><td>texitur. Hoc scriptoris est, non furentis, adhibentis</td><td></td></tr><tr><td>diligentiam, non insani. Quam ob rem Sibyllam qui-</td><td></td></tr><tr><td>dem sepositam et conditam habeamus, ut, id quod</td><td>5</td></tr><tr><td>proditum est a maioribus, iniussu senatus ne legantur</td><td></td></tr><tr><td>quidem libri valeantque ad deponendas potius quam</td><td></td></tr><tr><td>ad suscipiendas religiones; cum antistitibus agamus, ut</td><td></td></tr><tr><td>quidvis potius ex illis libris quam regem proferant,</td><td></td></tr><tr><td>quem Romae posthac nec di nec homines esse pa-</td><td>10</td></tr><tr><td>tientur.</td><td></td></tr><tr><td>    At multi saepe vera vaticinati, ut Cassandra:</td><td></td></tr><tr><td>    Iamque mari magno . . .</td><td></td></tr><tr><td>eademque paulo post:</td><td></td></tr><tr><td>    Eheu videte . . .</td><td>15</td></tr><tr><td>Num igitur me cogis etiam fabulis credere? quae de-</td><td>113.1</td></tr><tr><td>lectationis habeant, quantum voles, verbis sententiis,</td><td></td></tr><tr><td>numeris cantibus adiuventur; auctoritatem quidem nul-</td><td></td></tr><tr><td>lam debemus nec fidem commenticiis rebus adiungere.</td><td></td></tr><tr><td>Eodemque modo nec ego Publicio nescio cui nec Mar-</td><td>5</td></tr><tr><td>ciis vatibus nec Apollinis opertis credendum existimo;</td><td></td></tr><tr><td>quorum partim ficta aperte, partim effutita temere</td><td></td></tr><tr><td>numquam ne mediocri quidem cuiquam, non modo</td><td></td></tr><tr><td>prudenti probata sunt. Quid? inquies, remex ille de</td><td>114.1</td></tr><tr><td>classe Coponii nonne ea praedixit, quae facta sunt?</td><td></td></tr><tr><td>Ille vero, et ea quidem, quae omnes eo tempore ne</td><td></td></tr><tr><td>acciderent timebamus. Castra enim in Thessalia ca-</td><td></td></tr><tr><td>stris conlata audiebamus, videbaturque nobis exercitus</td><td>5</td></tr><tr><td>Caesaris et audaciae plus habere, quippe qui patriae</td><td></td></tr><tr><td>bellum intulisset, et roboris propter vetustatem; ca-</td><td></td></tr><tr><td>sum autem proelii nemo nostrum erat quin timeret,</td><td></td></tr><tr><td>sed, ita ut constantibus hominibus par erat, non aperte.</td><td></td></tr><tr><td>Ille autem Graecus, quid mirum, si magnitudine ti-</td><td>10</td></tr><tr><td>moris, ut plerumque fit, a constantia atque a mente</td><td></td></tr><tr><td>atque a se ipse discessit? qua perturbatione animi,</td><td></td></tr><tr><td>quae, sanus cum esset, timebat ne evenirent, ea de- </td><td></td></tr><tr><td>mens eventura esse dicebat. Utrum tandem, per deos</td><td></td></tr><tr><td>atque homines! magis veri simile est vesanum remi-</td><td>15</td></tr><tr><td>gem an aliquem nostrum, qui ibi tum eramus, me,</td><td></td></tr><tr><td>Catonem, Varronem, Coponium ipsum, consilia deo-</td><td></td></tr><tr><td>rum inmortalium perspicere potuisse? </td><td></td></tr>
        </table>