<table>
          <script>targetHit=0;</script>
          <tr><td>  Quoniam igitur causam quoque ostendimus, natu-</td><td>179.1</td></tr><tr><td>ram nunc—id enim erat tertium—si placet ex-</td><td></td></tr><tr><td>plicemus; quae disputatio non huius instituti sermonis</td><td></td></tr><tr><td>est sed artis intumae. quaeri enim potest, qui sit</td><td></td></tr><tr><td>orationis numerus et ubi sit positus et natus ex quo</td><td>5</td></tr><tr><td>et is unusne sit an duo an plures quaque ratione com-</td><td></td></tr><tr><td>ponatur et ad quam rem et quando et quo loco et</td><td></td></tr><tr><td>quemadmodum adhibitus aliquid voluptatis afferat.</td><td></td></tr><tr><td>sed ut in plerisque rebus sic in hac duplex est consi-</td><td>180.1</td></tr><tr><td>derandi via, quarum altera est longior, brevior altera,</td><td></td></tr><tr><td>eadem etiam planior. est autem longioris prima illa</td><td></td></tr><tr><td>quaestio sitne omnino ulla numerosa oratio; quibus-</td><td></td></tr><tr><td>dam enim non videtur, quia nihil insit in ea certi ut</td><td>5</td></tr><tr><td>in versibus, et quod ipsi qui affirment esse eos nu-</td><td></td></tr><tr><td>meros, rationem cur sint non queant reddere. deinde,</td><td></td></tr><tr><td>si sit numerus in oratione, qualis sit aut quales et</td><td></td></tr><tr><td>e poeticisne numeris an ex alio genere quodam et, si</td><td></td></tr><tr><td>e poeticis, quis eorum sit aut qui; namque aliis unus</td><td>10</td></tr><tr><td>modo aliis plures aliis omnes idem videntur. deinde,</td><td></td></tr><tr><td>quicumque sunt sive unus sive plures, communesne</td><td></td></tr><tr><td>sint omni generi orationis—quoniam aliud genus</td><td></td></tr><tr><td>est narrandi aliud persuadendi aliud docendi—an</td><td></td></tr><tr><td>dispares numeri cuique orationis generi accommoden- </td><td>15</td></tr><tr><td>tur; si communes, qui sint; si dispares, quid intersit</td><td></td></tr><tr><td>et cur non aeque in oratione atque in versu numerus</td><td></td></tr><tr><td>appareat. deinde, quod dicitur in oratione numerosum,</td><td>181.1</td></tr><tr><td>id utrum numero solum efficiatur an etiam vel com-</td><td></td></tr><tr><td>positione quadam vel genere verborum; an sit suum</td><td></td></tr><tr><td>cuiusque, ut numerus intervallis, compositio vocibus,</td><td></td></tr><tr><td>genus ipsum verborum quasi quaedam forma et lumen</td><td>5</td></tr><tr><td>orationis appareat, sitque omnium fons compositio ex</td><td></td></tr><tr><td>eaque et numerus efficiatur et ea quae dicuntur ora-</td><td></td></tr><tr><td>tionis quasi formae et lumina, quae, ut dixi, Graeci</td><td></td></tr><tr><td>vocant σχήματα. at non est unum nec idem, quod voce</td><td>182.1</td></tr><tr><td>iucundum est et quod moderatione absolutum et quod</td><td></td></tr><tr><td>inluminatum genere verborum; quanquam id quidem</td><td></td></tr><tr><td>finitimum est numero, quia per se plerumque per-</td><td></td></tr><tr><td>fectum est; compositio autem ab utroque differt, quae</td><td>5</td></tr><tr><td>tota servit gravitati vocum aut suavitati. haec igitur</td><td></td></tr><tr><td>fere sunt in quibus rei natura quaerenda sit. </td><td></td></tr>
        </table>