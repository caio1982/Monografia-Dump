<table>
          <script>targetHit=0;</script>
          <tr class="title first  date"><td>paulo post iii Id<span class="snum">.</span> Febr<span class="snum">.</span> <span class="snum">55</span></td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Placiturum tibi esse librum <span class="caps">ii</span> suspicabar, tam valde placuisse</td><td>2.8.1.1</td></tr><tr><td>quam scribis valde gaudeo. quod me admones de †non</td><td></td></tr><tr><td>curantia† suadesque ut meminerim Iovis orationem quae est </td><td></td></tr><tr><td>in extremo illo libro, ego vero memini et illa omnia mihi</td><td></td></tr><tr><td>magis scripsi quam ceteris. </td><td>5</td></tr><tr><td>  Sed tamen postridie quam tu es profectus multa nocte cum</td><td>2.1</td></tr><tr><td>Vibullio veni ad Pompeium; cumque ego egissem de istis</td><td></td></tr><tr><td>operibus atque inscriptionibus, per mihi benigne respondit,</td><td></td></tr><tr><td>magnam spem attulit, cum Crasso se dixit loqui velle mihique</td><td></td></tr><tr><td>ut idem facerem suasit. Crassum consulem ex senatu domum</td><td>5</td></tr><tr><td>reduxi. suscepit rem dixitque esse quod Clodius hoc tempore</td><td></td></tr><tr><td>cuperet per se et per Pompeium consequi; putare se, si ego</td><td></td></tr><tr><td>eum non impedirem, posse me adipisci sine contentione quod</td><td></td></tr><tr><td>vellem. totum ei negotium permisi meque in eius potestate</td><td></td></tr><tr><td>dixi fore. interfuit huic sermoni P. Crassus adulescens, nostri,</td><td>10</td></tr><tr><td>ut scis, studiosissimus. illud autem quod cupit Clodius est</td><td></td></tr><tr><td>legatio aliqua (si minus per senatum, per populum) libera</td><td></td></tr><tr><td>aut Byzantium aut &lt;ad&gt; Brogitarum aut utrumque, plena</td><td></td></tr><tr><td>res nummorum. quod ego non nimium laboro, etiam si</td><td></td></tr><tr><td>minus adsequor quod volo. Pompeius tamen cum Crasso</td><td>15</td></tr><tr><td>locutus est. videntur negotium suscepisse. si perficiunt,</td><td></td></tr><tr><td>optime; si minus, ad nostrum Iovem revertamur. </td><td></td></tr><tr><td>  A. d. <span class="caps">iii</span> Id. Febr. senatus consultum est factum de ambitu</td><td>3.1</td></tr><tr><td>in Afrani sententiam, quam ego dixeram cum tu adesses. sed</td><td></td></tr><tr><td>magno cum gemitu senatus consules non sunt persecuti eorum</td><td></td></tr><tr><td>sententias qui, Afranio cum essent adsensi, addiderunt ut</td><td></td></tr><tr><td>praetores ita crearentur ut dies sexaginta privati essent. eo die</td><td>5</td></tr><tr><td>Catonem plane repudiarunt. quid multa? tenent omnia</td><td></td></tr><tr><td>idque ita omnis intellegere volunt. </td><td></td></tr>
        </table>