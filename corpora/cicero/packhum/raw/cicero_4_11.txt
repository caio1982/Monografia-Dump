<table>
          <script>targetHit=0;</script>
          <tr><td>  Quodsi ne iniuriae quidem, quae tibi ab illo facta sit,</td><td>59.1</td></tr><tr><td>causa remanet, quid habes quod possis dicere quam ob</td><td></td></tr><tr><td>rem non modo mihi, sed cuiquam anteponare? nisi forte </td><td></td></tr><tr><td>illud, quod dicturum te esse audio, quaestorem illius fuisse.</td><td></td></tr><tr><td>Quae causa gravis esset, si certares mecum uter nostrum</td><td>5</td></tr><tr><td>illi amicior esse deberet: in contentione suscipiendarum</td><td></td></tr><tr><td>inimicitiarum ridiculum est putare causam necessitudinis</td><td></td></tr><tr><td>ad inferendum periculum iustam videri oportere. Etenim</td><td>60.1</td></tr><tr><td>si plurimas a tuo praetore iniurias accepisses, tamen eas</td><td></td></tr><tr><td>ferendo maiorem laudem quam ulciscendo mererere; cum</td><td></td></tr><tr><td>vero nullum illius in vita rectius factum sit quam id quod</td><td></td></tr><tr><td>tu iniuriam appellas, hi statuent hanc causam, quam ne in</td><td>5</td></tr><tr><td>alio quidem probarent, in te iustam ad necessitudinem</td><td></td></tr><tr><td>violandam videri? Qui si summam iniuriam ab illo acce-</td><td></td></tr><tr><td>pisti, tamen, quoniam quaestor eius fuisti, non potes eum</td><td></td></tr><tr><td>sine ulla vituperatione accusare; si vero non ulla tibi facta</td><td></td></tr><tr><td>est iniuria, sine scelere eum accusare non potes. Quare</td><td>10</td></tr><tr><td>cum incertum sit de iniuria, quemquam horum esse putas</td><td></td></tr><tr><td>qui non malit te sine vituperatione quam cum scelere</td><td></td></tr><tr><td>discedere? </td><td></td></tr><tr><td>  Ac vide quid differat inter meam opinionem ac tuam.</td><td>61.1</td></tr><tr><td>Tu cum omnibus rebus inferior sis, hac una in re te</td><td></td></tr><tr><td>mihi anteferri putas oportere, quod quaestor illius fueris:</td><td></td></tr><tr><td>ego, si superior omnibus rebus esses, hanc unam ob causam</td><td></td></tr><tr><td>te accusatorem repudiari putarem oportere. Sic enim a</td><td>5</td></tr><tr><td>maioribus nostris accepimus, praetorem quaestori suo</td><td></td></tr><tr><td>parentis loco esse oportere; nullam neque iustiorem neque</td><td></td></tr><tr><td>graviorem causam necessitudinis posse reperiri quam con-</td><td></td></tr><tr><td>iunctionem sortis, quam provinciae, quam offici, quam</td><td></td></tr><tr><td>publici muneris societatem. Quam ob rem si iure posses</td><td>62.1</td></tr><tr><td>eum accusare, tamen, cum is tibi parentis numero fuisset, </td><td></td></tr><tr><td>id pie facere non posses; cum vero neque iniuriam acce-</td><td></td></tr><tr><td>peris et praetori tuo periculum crees, fatearis necesse est</td><td></td></tr><tr><td>te illi iniustum impiumque bellum inferre conari. Etenim</td><td>5</td></tr><tr><td>ista quaestura ad eam rem valet, ut elaborandum tibi in</td><td></td></tr><tr><td>ratione reddenda sit quam ob rem qui quaestor eius fueris</td><td></td></tr><tr><td>accuses, non ut ob eam ipsam causam postulandum sit ut</td><td></td></tr><tr><td>tibi potissimum accusatio detur. Neque fere umquam</td><td></td></tr><tr><td>venit in contentionem de accusando qui quaestor fuisset,</td><td>10</td></tr><tr><td>quin repudiaretur. Itaque neque L. Philoni in C. Servilium</td><td>63.1</td></tr><tr><td>nominis deferendi potestas est data, neque M. Aurelio</td><td></td></tr><tr><td>Scauro in L. Flaccum, neque Cn. Pompeio in T. Albucium;</td><td></td></tr><tr><td>quorum nemo propter indignitatem repudiatus est, sed ne</td><td></td></tr><tr><td>libido violandae necessitudinis auctoritate iudicum com-</td><td>5</td></tr><tr><td>probaretur. Atque ille Cn. Pompeius ita cum C. Iulio</td><td></td></tr><tr><td>contendit, ut tu mecum; quaestor enim Albuci fuerat, ut</td><td></td></tr><tr><td>tu Verris; Iulius hoc secum auctoritatis ad accusandum</td><td></td></tr><tr><td>adferebat quod, ut hoc tempore nos ab Siculis, sic tum ille</td><td></td></tr><tr><td>ab Sardis rogatus ad causam accesserat. </td><td>10</td></tr>
        </table>