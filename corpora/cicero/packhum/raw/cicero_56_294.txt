<table>
          <script>targetHit=0;</script>
          <tr class="title first last  "><td>CICERO BRUTO S.</td><td></td></tr><tr><td>Alia epistula communiter commendavi tibi legatos Arpina-</td><td>13.12.1.1</td></tr><tr><td>tium ut potui diligentissime; hac separatim Q. Fufidium,</td><td></td></tr><tr><td>quocum mihi omnes necessitudines sunt, diligentius com-</td><td></td></tr><tr><td>mendo, non ut aliquid de illa commendatione deminuam sed</td><td></td></tr><tr><td>ut hanc addam. nam et privignus est M. Caesi, mei maxime</td><td>5</td></tr><tr><td>et familiaris et necessari, et fuit in Cilicia mecum tribunus</td><td></td></tr><tr><td>militum; quo in munere ita se tractavit ut accepisse ab eo</td><td></td></tr><tr><td>beneficium viderer, non dedisse. est praeterea, quod apud te </td><td>2.1</td></tr><tr><td>valet plurimum, a nostris studiis non abhorrens. qua re</td><td></td></tr><tr><td>velim eum quam liberalissime complectare operamque des</td><td></td></tr><tr><td>ut in ea legatione quam suscepit contra suum commodum</td><td></td></tr><tr><td>secutus auctoritatem meam quam maxime eius excellat</td><td>5</td></tr><tr><td>industria. vult enim, id quod optimo cuique natura tributum</td><td></td></tr><tr><td>est, quam maximam laudem cum a nobis, qui eum impulimus,</td><td></td></tr><tr><td>tum a municipio consequi. quod ei continget si hac mea</td><td></td></tr><tr><td>commendatione tuum erga se studium erit consecutus.</td><td></td></tr>
        </table>