<table>
          <script>targetHit=0;</script>
          <tr><td>  Facit igitur Lucius noster prudenter, qui audire de</td><td>5.15.1</td></tr><tr><td>summo bono potissimum velit; hoc enim constituto</td><td></td></tr><tr><td>in philosophia constituta sunt omnia. nam ceteris in</td><td></td></tr><tr><td>rebus sive praetermissum sive ignoratum est quippiam,</td><td></td></tr><tr><td>non plus incommodi est, quam quanti quaeque earum</td><td>5</td></tr><tr><td>rerum est, in quibus neglectum est aliquid. summum</td><td></td></tr><tr><td>autem bonum si ignoretur, vivendi rationem ignorari</td><td></td></tr><tr><td>necesse est, ex quo tantus error consequitur, ut quem</td><td></td></tr><tr><td>in portum se recipiant scire non possint. cognitis</td><td></td></tr><tr><td>autem rerum finibus, cum intellegitur, quid sit et bo-</td><td>10</td></tr><tr><td>norum extremum et malorum, inventa vitae via est</td><td></td></tr><tr><td>conformatioque omnium officiorum, cum quaeritur, </td><td></td></tr><tr><td>quo quodque referatur; ex quo, id quod omnes ex-</td><td>16.1</td></tr><tr><td>petunt, beate vivendi ratio inveniri et comparari pot-</td><td></td></tr><tr><td>est. quod quoniam in quo sit magna dissensio est,</td><td></td></tr><tr><td>Carneadea nobis adhibenda divisio est, qua noster An-</td><td></td></tr><tr><td>tiochus libenter uti solet. ille igitur vidit, non modo</td><td>5</td></tr><tr><td>quot fuissent adhuc philosophorum de summo bono,</td><td></td></tr><tr><td>sed quot omnino esse possent sententiae. negabat igi-</td><td></td></tr><tr><td>tur ullam esse artem, quae ipsa a se proficisceretur;</td><td></td></tr><tr><td>etenim semper illud extra est, quod arte comprehen-</td><td></td></tr><tr><td>ditur. nihil opus est exemplis hoc facere longius. est</td><td>10</td></tr><tr><td>enim perspicuum nullam artem ipsam in se versari,</td><td></td></tr><tr><td>sed esse aliud artem ipsam, aliud quod propositum</td><td></td></tr><tr><td>sit arti. quoniam igitur, ut medicina valitudinis, navi-</td><td></td></tr><tr><td>gationis gubernatio, sic vivendi ars est prudentia, ne-</td><td></td></tr><tr><td>cesse est eam quoque ab aliqua re esse constitutam</td><td>15</td></tr><tr><td>et profectam. constitit autem fere inter omnes id, in</td><td>17.1</td></tr><tr><td>quo prudentia versaretur et quod assequi vellet, aptum</td><td></td></tr><tr><td>et accommodatum naturae esse oportere et tale, ut</td><td></td></tr><tr><td>ipsum per se invitaret et alliceret appetitum animi,</td><td></td></tr><tr><td>quem ὁρμὴν Graeci vocant. quid autem sit, quod ita</td><td>5</td></tr><tr><td>moveat itaque a natura in primo ortu appetatur, non</td><td></td></tr><tr><td>constat, deque eo est inter philosophos, cum summum</td><td></td></tr><tr><td>bonum exquiritur, omnis dissensio. totius enim quae-</td><td></td></tr><tr><td>stionis eius, quae habetur de finibus bonorum et ma-</td><td></td></tr><tr><td>lorum, cum quaeritur, in his quid sit extremum et</td><td>10</td></tr><tr><td>ultimum, fons reperiendus est, in quo sint prima in-</td><td></td></tr><tr><td>vitamenta naturae; quo invento omnis ab eo quasi</td><td></td></tr><tr><td>capite de summo bono et malo disputatio ducitur. </td><td></td></tr>
        </table>