<table>
          <script>targetHit=0;</script>
          <tr><td>  Nunc ut ad te revertar, Sallusti, patrem tuum prae-</td><td>13.1</td></tr><tr><td>teream, qui si numquam in vita sua peccavit, tamen</td><td></td></tr><tr><td>maiorem iniuriam rei publicae facere non potuit quam</td><td></td></tr><tr><td>quod te talem filium genuit; neque tu si qua in pueritia</td><td></td></tr><tr><td>peccasti, exsequar, ne parentem tuum videar accusare,</td><td>5</td></tr><tr><td>qui eo tempore summam tui potestatem habuit, sed qua- </td><td></td></tr><tr><td>lem adolescentiam egeris: hac enim demonstrata facile</td><td></td></tr><tr><td>intellegetur, quam petulanti pueritia tam impudicus et</td><td></td></tr><tr><td>procax adoleveris. postea quam immensae gulae im-</td><td></td></tr><tr><td>pudicissimi corporis quaestus sufficere non potuit et</td><td>10</td></tr><tr><td>aetas tua iam ad ea patienda, quae alteri facere colli-</td><td></td></tr><tr><td>buisset, exoleverat, cupiditatibus infinitis efferebaris,</td><td></td></tr><tr><td>ut, quae ipse corpori tuo turpia non duxisses, in aliis</td><td></td></tr><tr><td>experireris. ita non est facile exputare, patres con-</td><td>14.1</td></tr><tr><td>scripti, utrum inhonestioribus corporis partibus rem</td><td></td></tr><tr><td>quaesierit an amiserit. domum paternam vivo patre</td><td></td></tr><tr><td>turpissime venalem habuit [vendidit]. et cuiquam du-</td><td></td></tr><tr><td>bium potest esse, quin mori coegerit eum, quo hic non-</td><td>5</td></tr><tr><td>dum mortuo pro herede gesserit omnia? neque pudet</td><td></td></tr><tr><td>eum a me quaerere, quis in P. Crassi domo habitet, cum</td><td></td></tr><tr><td>ipse respondere non queat, quis in ipsius habitet pater-</td><td></td></tr><tr><td>na domo. 'at hercules lapsus aetatis tirocinio postea</td><td></td></tr><tr><td>se correxit.' non ita est, sed abiit in sodalicium sacri- </td><td>10</td></tr><tr><td>legi Nigidiani; bis iudicis ad subsellia attractus extre-</td><td></td></tr><tr><td>ma fortuna stetit et ita discessit, ut non hic innocens</td><td></td></tr><tr><td>esse sed iudices peierasse existimarentur. primum hono-</td><td>15.1</td></tr><tr><td>rem in quaestura adeptus hunc locum et hunc ordinem</td><td></td></tr><tr><td>despectui &lt;habuit&gt;, cuius aditus sibi quoque sordidis-</td><td></td></tr><tr><td>simo homini patuisset. itaque timens, ne facinora eius</td><td></td></tr><tr><td>clam vos essent, cum omnibus matrum familiarum viris</td><td>5</td></tr><tr><td>opprobrio esset, confessus est vobis audientibus adul-</td><td></td></tr><tr><td>terium neque erubuit ora vestra. vixeris, ut libet, Sal-</td><td></td></tr><tr><td>lusti, egeris, quae volueris: satis sit unum te tuorum</td><td></td></tr><tr><td>scelerum esse conscium. noli nobis languorem et sopo-</td><td></td></tr><tr><td>rem nimium exprobrare. sumus diligentes in tuenda</td><td>10</td></tr><tr><td>pudicitia uxorum nostrarum, sed ita experrecti non</td><td></td></tr><tr><td>sumus, ut a te cavere possimus. audacia tua vincit stu-</td><td></td></tr><tr><td>dia nostra. ecquod hunc movere possit, patres con-</td><td>16.1</td></tr><tr><td>scripti, factum aut dictum turpe, quem non puduerit</td><td></td></tr><tr><td>palam vobis audientibus adulterium confiteri? quod si</td><td></td></tr><tr><td>tibi per me nihil respondere voluissem, sed illud cen-</td><td></td></tr><tr><td>sorium eloquium Appii Claudii et L. Pisonis, integerri- </td><td>5</td></tr><tr><td>morum virorum, quo usus est quisque eorum, pro lege</td><td></td></tr><tr><td>palam universis recitarem, nonne tibi viderer aeternas</td><td></td></tr><tr><td>inurere maculas, quas reliqua vita tua eluere non pos-</td><td></td></tr><tr><td>set? neque post illum dilectum senatus umquam te vi-</td><td></td></tr><tr><td>dimus, nisi forte in ea te castra coniecisti, quo omnis</td><td>10</td></tr><tr><td>sentina rei publicae confluxerat. at idem Sallustius,</td><td>17.1</td></tr><tr><td>qui in pace ne senator quidem manserat, postea quam</td><td></td></tr><tr><td>res publica armis oppressa est, [et] idem a victore, qui</td><td></td></tr><tr><td>exsules reduxit, in senatum per quaesturam est reductus.</td><td></td></tr><tr><td>quem honorem ita gessit, ut nihil in eo non venale ha-</td><td>5</td></tr><tr><td>buerit, cuius aliquis emptor fuerit, &lt;et&gt; ita egit, ut nihil</td><td></td></tr><tr><td>non aequum ac verum duxerit, quod ipsi facere colli-</td><td></td></tr><tr><td>buisset, neque aliter vexavit ac debuit, si quis praedae</td><td></td></tr><tr><td>loco magistratum accepisset. peracta quaestura postea</td><td>18.1</td></tr><tr><td>quam magna pignora eis dederat, cum quibus similitu-</td><td></td></tr><tr><td>dine vitae se coniunxerat, unus iam ex illo grege vide-</td><td></td></tr><tr><td>batur. eius enim partis erat Sallustius, quo tamquam </td><td></td></tr><tr><td>in unam voraginem coetus omnium vitiorum excesse-</td><td>5</td></tr><tr><td>rat: quidquid impudicorum, cilonum, parricidarum,</td><td></td></tr><tr><td>sacrilegorum, deditorum fuit in urbe, municipiis, colo-</td><td></td></tr><tr><td>niis, Italia tota, sicut in fretis subsederant, nominis</td><td></td></tr><tr><td>perditi ac notissimi, nulla in parte castris apti nisi</td><td></td></tr><tr><td>licentia vitiorum et cupiditate rerum novarum. 'at</td><td>19.1</td></tr><tr><td>postea quam praetor est factus, modeste se gessit et</td><td></td></tr><tr><td>abstinenter.' non ita; provinciam vastavit, ut nihil</td><td></td></tr><tr><td>neque passi sint neque exspectaverint gravius in bello</td><td></td></tr><tr><td>socii nostri, quam experti sunt in pace hoc Africam</td><td>5</td></tr><tr><td>inferiorem obtinente. unde tantum hic exhausit, quan-</td><td></td></tr><tr><td>tum potuit aut fide nominum traici aut in naves con-</td><td></td></tr><tr><td>trudi: tantum, inquam, exhausit, patres conscripti,</td><td></td></tr><tr><td>quantum voluit. ne causam diceret, sestertio duode-</td><td></td></tr><tr><td>ciens cum Caesare paciscitur. quod si quippiam eorum</td><td>10</td></tr><tr><td>falsum est, his palam refelle, unde, qui modo ne pater-</td><td></td></tr><tr><td>nam quidem domum reluere potueris, repente tamquam </td><td></td></tr><tr><td>somno beatus hortos pretiosissimos, villam Tiburti</td><td></td></tr><tr><td>C. Caesaris, reliquas possessiones paraveris. neque</td><td>20.1</td></tr><tr><td>piguit quaerere, cur ego P. Crassi domum emissem,</td><td></td></tr><tr><td>cum tu vetus villae dominus sis—cuius paulo ante</td><td></td></tr><tr><td>fuerat Caesar. modo, inquam, patrimonio non comesto</td><td></td></tr><tr><td>sed devorato quibus rationibus repente factus es tam</td><td>5</td></tr><tr><td>adfluens et tam beatus? nam quis te faceret heredem,</td><td></td></tr><tr><td>quem ne amicum quidem suum satis honestum quis-</td><td></td></tr><tr><td>quam sibi ducit nisi similis ac par tui? at hercules</td><td></td></tr><tr><td>egregia facta maiorum tuorum te extollunt: quorum</td><td></td></tr><tr><td>sive tu similis es sive illi tui, nihil ad omnium scelus</td><td>10</td></tr><tr><td>ac nequitiam addi potest. verum, ut opinor, honores tui</td><td>21.1</td></tr><tr><td>te faciunt insolentem. tu, C. Sallusti, totidem putas esse</td><td></td></tr><tr><td>bis senatorem et bis quaestorem fieri quot bis consu-</td><td></td></tr><tr><td>larem et bis triumphalem? carere decet omni vitio, qui </td><td></td></tr><tr><td>in alterum dicere parat. is demum male dicit, qui non</td><td>5</td></tr><tr><td>potest verum ab altero audire. sed tu, omnium mensa-</td><td></td></tr><tr><td>rum assecula, omnium cubiculorum in aetate paelex et</td><td></td></tr><tr><td>idem postea adulter, omnis ordinis turpitudo es et</td><td></td></tr><tr><td>civilis belli memoria. quid enim hoc gravius pati potui-</td><td></td></tr><tr><td>mus, quam quod te incolumem in hoc ordine videmus?</td><td>10</td></tr><tr><td>desine bonos petulantissime consectari, desine morbo</td><td>22.1</td></tr><tr><td>procacitatis isto uti, desine unumquemque moribus tuis</td><td></td></tr><tr><td>aestimare. his moribus amicum tibi efficere non potes:</td><td></td></tr><tr><td>videris velle inimicum habere. finem dicendi faciam,</td><td></td></tr><tr><td>patres conscripti. saepe enim vidi gravius offendere</td><td>5</td></tr><tr><td>animos auditorum eos, qui aliena flagitia aperte dixe-</td><td></td></tr><tr><td>runt, quam eos, qui commiserunt. mihi quidem ratio</td><td></td></tr><tr><td>habenda est, non quae Sallustius merito debeat audire,</td><td></td></tr><tr><td>sed ut ea dicam, si qua ego honeste effari possim. </td><td></td></tr>
        </table>