<table>
          <script>targetHit=0;</script>
          <tr><td>  Verum haec emisse te dicis. Quid? illa Attalica tota</td><td>2.4.27.1</td></tr><tr><td>Sicilia nominata ab eodem Heio [peripetasmata] emere</td><td></td></tr><tr><td>oblitus es? Licuit eodem modo ut signa. Quid enim actum</td><td></td></tr><tr><td>est? an litteris pepercisti? Verum hominem amentem hoc </td><td></td></tr><tr><td>fugit: minus clarum putavit fore quod de armario quam</td><td>5</td></tr><tr><td>quod de sacrario esset ablatum. At quo modo abstulit?</td><td></td></tr><tr><td>Non possum dicere planius quam ipse apud vos dixit Heius.</td><td></td></tr><tr><td>Cum quaesissem num quid aliud de bonis eius pervenisset</td><td></td></tr><tr><td>ad Verrem, respondit istum ad se misisse ut sibi mitteret</td><td></td></tr><tr><td>Agrigentum peripetasmata. Quaesivi misisset&lt;ne&gt;; respondit,</td><td>10</td></tr><tr><td>id quod necesse erat, se dicto audientem fuisse praetori,</td><td></td></tr><tr><td>misisse. Rogavi pervenissentne Agrigentum; dixit perve-</td><td></td></tr><tr><td>nisse. Quaesivi quem ad modum revertissent; negavit</td><td></td></tr><tr><td>adhuc revertisse. Risus populi atque admiratio omnium</td><td></td></tr><tr><td>vestrum facta est. Hic tibi in mentem non venit iubere ut</td><td>28.1</td></tr><tr><td>haec quoque referret HS <span class="caps">vi</span> milibus <span class="caps">d</span> se tibi vendidisse?</td><td></td></tr><tr><td>Metuisti ne aes alienum tibi cresceret, si HS <span class="caps">vi</span> milibus <span class="caps">d</span></td><td></td></tr><tr><td>tibi constarent ea quae tu facile posses vendere HS ducentis</td><td></td></tr><tr><td>milibus? Fuit tanti, mihi crede; haberes quod defenderes;</td><td>5</td></tr><tr><td>nemo quaereret quanti illa res esset; si modo te posses</td><td></td></tr><tr><td>dicere emisse, facile cui velles tuam causam et factum pro-</td><td></td></tr><tr><td>bares; nunc de peripetasmatis quem ad modum te expedias</td><td></td></tr><tr><td>non habes. </td><td></td></tr><tr><td>  Quid? a Phylarcho Centuripino, homine locupleti ac</td><td>29.1</td></tr><tr><td>nobili, phaleras pulcherrime factas, quae regis Hieronis</td><td></td></tr><tr><td>fuisse dicuntur, utrum tandem abstulisti an emisti? In</td><td></td></tr><tr><td>Sicilia quidem cum essem, sic a Centuripinis, sic a ceteris</td><td></td></tr><tr><td>audiebam,—non enim parum res erat clara: tam te has</td><td>5</td></tr><tr><td>phaleras a Phylarcho Centuripino abstulisse dicebant quam</td><td></td></tr><tr><td>alias item nobilis ab Aristo Panhormitano, quam tertias a</td><td></td></tr><tr><td>Cratippo Tyndaritano. Etenim si Phylarchus vendidisset,</td><td></td></tr><tr><td>non ei, posteaquam reus factus es, redditurum te pro-</td><td></td></tr><tr><td>misisses. Quod quia vidisti pluris scire, cogitasti, si ei</td><td>10</td></tr><tr><td>reddidisses, te minus habiturum, rem nihilo minus testatam </td><td></td></tr><tr><td>futuram: non reddidisti. Dixit Phylarchus pro testimonio</td><td></td></tr><tr><td>se, quod nosset tuum istum morbum, ut amici tui appellant,</td><td></td></tr><tr><td>cupisse te celare de phaleris; cum abs te appellatus esset,</td><td></td></tr><tr><td>negasse habere sese; apud alium quoque eas habuisse depo-</td><td>15</td></tr><tr><td>sitas, ne qua invenirentur; tuam tantam fuisse sagacitatem</td><td></td></tr><tr><td>ut eas per illum ipsum inspiceres, ubi erant depositae; tum</td><td></td></tr><tr><td>se deprensum negare non potuisse; ita ab se invito phaleras</td><td></td></tr><tr><td>sublatas gratiis. </td><td></td></tr>
        </table>