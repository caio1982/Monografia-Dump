<table>
          <script>targetHit=0;</script>
          <tr><td>  Nascitur, iudices, causa Corneli ex ea lege quam L. Gellius</td><td>19.9</td></tr><tr><td>Cn. Cornelius ex senatus sententia tulerunt; qua lege vide-</td><td>10</td></tr><tr><td>mus &lt;rite&gt; esse sanctum ut cives Romani sint ii quos Cn. Pom- </td><td></td></tr><tr><td>peius de consili sententia singillatim civitate donaverit.</td><td></td></tr><tr><td>Donatum esse L. Cornelium praesens Pompeius dicit, indi-</td><td></td></tr><tr><td>cant publicae tabulae. Accusator fatetur, sed negat ex</td><td></td></tr><tr><td>foederato populo quemquam potuisse, nisi is populus fundus</td><td>15</td></tr><tr><td>factus esset, in hanc civitatem venire. O praeclarum inter-</td><td>20.1</td></tr><tr><td>pretem iuris, auctorem antiquitatis, correctorem atque emen-</td><td></td></tr><tr><td>datorem nostrae civitatis, qui hanc poenam foederibus ad-</td><td></td></tr><tr><td>scribat, ut omnium praemiorum beneficiorumque nostro-</td><td></td></tr><tr><td>rum expertis faciat foederatos! Quid enim potuit dici</td><td>5</td></tr><tr><td>imperitius quam foederatos populos fieri fundos oportere?</td><td></td></tr><tr><td>nam id non magis est proprium foederatorum quam omnium</td><td></td></tr><tr><td>liberorum. Sed totum hoc, iudices, in ea fuit positum</td><td></td></tr><tr><td>semper ratione atque sententia ut, cum iussisset populus</td><td></td></tr><tr><td>Romanus aliquid, si id adscivissent socii populi ac Latini,</td><td>10</td></tr><tr><td>et si ea lex, quam nos haberemus, eadem in populo aliquo</td><td></td></tr><tr><td>tamquam in fundo resedisset, ut tum lege eadem is populus</td><td></td></tr><tr><td>teneretur, non ut de nostro iure aliquid deminueretur, sed</td><td></td></tr><tr><td>ut illi populi aut iure eo quod a nobis esset constitutum</td><td></td></tr><tr><td>aut aliquo commodo aut beneficio uterentur. Tulit apud</td><td>21.1</td></tr><tr><td>maiores nostros legem C. Furius de testamentis, tulit Q. Vo-</td><td></td></tr><tr><td>conius de mulierum hereditatibus; innumerabiles aliae leges</td><td></td></tr><tr><td>de civili iure sunt latae; quas Latini voluerunt, adsciverunt;</td><td></td></tr><tr><td>ipsa denique Iulia, qua lege civitas est sociis et Latinis data,</td><td>5</td></tr><tr><td>qui fundi populi facti non essent civitatem non haberent.</td><td></td></tr><tr><td>In quo magna contentio Heracliensium et Neapolitanorum</td><td></td></tr><tr><td>fuit, cum magna pars in iis civitatibus foederis sui libertatem</td><td></td></tr><tr><td>civitati anteferret. Postremo haec vis est istius et iuris et</td><td></td></tr><tr><td>verbi, ut fundi populi beneficio nostro, non suo iure fiant.</td><td>10</td></tr><tr><td>Cum aliquid populus Romanus iussit, id si est eius modi ut</td><td>22.1</td></tr><tr><td>quibusdam populis, sive foederatis sive liberis, permittendum</td><td></td></tr><tr><td>esse videatur ut statuant ipsi non de nostris sed de suis </td><td></td></tr><tr><td>rebus, quo iure uti velint, tum utrum fundi facti sint an non</td><td></td></tr><tr><td>quaerendum esse videatur; de nostra vero re publica, de</td><td>5</td></tr><tr><td>nostro imperio, de nostris bellis, de victoria, de salute fundos</td><td></td></tr><tr><td>populos fieri noluerunt. Atqui si imperatoribus nostris, si</td><td></td></tr><tr><td>senatui, si populo Romano non licebit propositis praemiis</td><td></td></tr><tr><td>elicere ex civitatibus sociorum atque amicorum fortissimum</td><td></td></tr><tr><td>atque optimum quemque ad subeunda pro salute nostra</td><td>10</td></tr><tr><td>pericula, summa utilitate ac maximo saepe praesidio pericu-</td><td></td></tr><tr><td>losis atque asperis temporibus carendum nobis erit. Sed,</td><td>23.1</td></tr><tr><td>per deos immortalis, quae est ista societas, quae amicitia,</td><td></td></tr><tr><td>quod foedus, ut aut nostra civitas careat in suis periculis</td><td></td></tr><tr><td>Massiliensi propugnatore, careat Gaditano, careat Saguntino,</td><td></td></tr><tr><td>aut, si quis ex his populis sit exortus qui nostros duces</td><td>5</td></tr><tr><td>auxilio laboris, commeatus periculo suo iuverit, qui cum</td><td></td></tr><tr><td>hoste nostro comminus in acie saepe pugnarit, qui se saepe</td><td></td></tr><tr><td>telis hostium, qui dimicationi capitis, qui morti obiecerit,</td><td></td></tr><tr><td>nulla condicione huius civitatis praemiis adfici possit?</td><td></td></tr><tr><td>Etenim in populum Romanum grave est non posse uti</td><td>24.1</td></tr><tr><td>sociis excellenti virtute praeditis, qui velint cum periculis</td><td></td></tr><tr><td>nostris sua communicare; in socios vero ipsos, et in eos de</td><td></td></tr><tr><td>quibus agimus foederatos, iniuriosum et contumeliosum est</td><td></td></tr><tr><td>iis praemiis et iis honoribus exclusos esse fidelissimos et</td><td>5</td></tr><tr><td>coniunctissimos socios quae pateant stipendiariis, pateant</td><td></td></tr><tr><td>hostibus, pateant saepe servis. Nam stipendiarios ex Africa,</td><td></td></tr><tr><td>Sicilia, Sardinia, ceteris provinciis multos civitate donatos</td><td></td></tr><tr><td>videmus, et, qui hostes ad nostros imperatores perfugissent</td><td></td></tr><tr><td>et magno usui rei publicae nostrae fuissent, scimus civitate</td><td>10</td></tr><tr><td>esse donatos; servos denique, quorum ius, fortuna, condicio</td><td></td></tr><tr><td>infima est, bene de re publica meritos persaepe libertate, id</td><td></td></tr><tr><td>est civitate, publice donari videmus.  </td><td></td></tr>
        </table>