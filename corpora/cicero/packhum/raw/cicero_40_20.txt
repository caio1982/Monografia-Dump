<table>
          <script>targetHit=0;</script>
          <tr><td>  Tenemus igitur, Brute, quem quaerimus, sed animo;</td><td>100.1</td></tr><tr><td>nam manu si prendissem, ne ipse quidem sua tanta</td><td></td></tr><tr><td>eloquentia mihi persuasisset ut se dimitterem. sed</td><td></td></tr><tr><td>inventus profecto est ille eloquens quem nunquam</td><td></td></tr><tr><td>vidit Antonius. quis est igitur is? complectar brevi,</td><td>5</td></tr><tr><td>disseram pluribus. is est enim eloquens qui et humilia</td><td></td></tr><tr><td>subtiliter et alta graviter et mediocria temperate pot-</td><td></td></tr><tr><td>est dicere. nemo is, inquies, unquam fuit. ne fuerit.</td><td>101.1</td></tr><tr><td>ego enim quid desiderem, non quid viderim disputo</td><td></td></tr><tr><td>redeoque ad illam Platonis de qua dixeram rei formam</td><td></td></tr><tr><td>et speciem, quam etsi non cernimus tamen animo</td><td></td></tr><tr><td>tenere possumus. non enim eloquentem quaero neque</td><td>5</td></tr><tr><td>quicquam mortale et caducum sed illud ipsum, cuius</td><td></td></tr><tr><td>qui sit compos, sit eloquens; quod nihil est aliud nisi</td><td></td></tr><tr><td>eloquentia ipsa quam nullis nisi mentis oculis videre</td><td></td></tr><tr><td>possumus. is erit igitur eloquens, ut idem illud</td><td></td></tr><tr><td>iteremus, qui poterit parva summisse, modica tem-</td><td>10</td></tr><tr><td>perate, magna graviter dicere. tota mihi causa pro</td><td>102.1</td></tr><tr><td>Caecina de verbis interdicti fuit: res involutas de-</td><td></td></tr><tr><td>finiundo explicavimus, ius civile laudavimus, verba</td><td></td></tr><tr><td>ambigua distinximus. fuit ornandus in Manilia lege</td><td></td></tr><tr><td>Pompeius: temperata oratione ornandi copiam per-</td><td>5</td></tr><tr><td>secuti sumus. ius omne retinendae maiestatis Rabirii</td><td></td></tr><tr><td>causa continebatur: ergo in ea omni genere amplifi-</td><td></td></tr><tr><td>cationis exarsimus. at haec interdum temperanda et</td><td>103.1</td></tr><tr><td>varianda sunt. quod igitur in Accusationis septem libris </td><td></td></tr><tr><td>non reperitur genus, quod in Habiti, quod in Cor-</td><td></td></tr><tr><td>nelii, quod in plurimis nostris defensionibus? quae</td><td></td></tr><tr><td>exempla selegissem, nisi vel nota esse arbitrarer vel</td><td>5</td></tr><tr><td>ipsos posse eligere qui quaererent. nulla est enim ullo</td><td></td></tr><tr><td>in genere laus oratoris, cuius in nostris orationibus</td><td></td></tr><tr><td>non sit aliqua si non perfectio at conatus tamen at-</td><td></td></tr><tr><td>que adumbratio. non assequimur; at quid sequi de-</td><td>104.1</td></tr><tr><td>ceat videmus. nec enim nunc de nobis sed de re</td><td></td></tr><tr><td>dicimus. in quo tantum abest ut nostra miremur,</td><td></td></tr><tr><td>ut usque eo difficiles ac morosi simus ut nobis non</td><td></td></tr><tr><td>satis faciat ipse Demosthenes. qui quanquam unus</td><td>5</td></tr><tr><td>eminet inter omnis in omni genere dicendi tamen</td><td></td></tr><tr><td>non semper implet auris meas; ita sunt avidae et</td><td></td></tr><tr><td>capaces et saepe aliquid immensum infinitumque desi-</td><td></td></tr><tr><td>derant. sed tamen, quoniam et hunc tu oratorem</td><td>105.1</td></tr><tr><td>cum eius studiosissimo Pammene, cum esses Athenis,</td><td></td></tr><tr><td>totum diligentissime cognovisti nec eum dimittis e</td><td></td></tr><tr><td>manibus et tamen nostra etiam lectitas, vides profecto</td><td></td></tr><tr><td>illum multa perficere nos multa conari, illum posse</td><td>5</td></tr><tr><td>nos velle quocumque modo causa postulet dicere. sed</td><td></td></tr><tr><td>ille magnus; nam et successit ipse magnis et maxumos</td><td></td></tr><tr><td>oratores habuit aequalis. nos magnum fecissemus,</td><td></td></tr><tr><td>si quidem potuissemus quo contendimus pervenire in</td><td></td></tr><tr><td>ea urbe in qua, ut ait Antonius, auditus eloquens </td><td>10</td></tr><tr><td>nemo erat. atqui si Antonio Crassus eloquens visus</td><td>106.1</td></tr><tr><td>non est aut sibi ipse, nunquam Cotta visus esset</td><td></td></tr><tr><td>nunquam Sulpicius nunquam Hortensius; nihil enim</td><td></td></tr><tr><td>ample Cotta, nihil leniter Sulpicius, non multa gra-</td><td></td></tr><tr><td>viter Hortensius; superiores magis ad omne genus</td><td>5</td></tr><tr><td>apti, Crassum dico et Antonium. Ieiunas igitur huius</td><td></td></tr><tr><td>multiplicis et aequabiliter in omnia genera fusae ora-</td><td></td></tr><tr><td>tionis auris civitatis accepimus easque nos primi, qui-</td><td></td></tr><tr><td>cumque eramus et quantulumcumque dicebamus, ad</td><td></td></tr><tr><td>huius generis audiundi incredibilia studia convertimus.</td><td>10</td></tr><tr><td>quantis illa clamoribus adulescentuli diximus de sup-</td><td>107.1</td></tr><tr><td>plicio parricidarum quae nequaquam satis defervisse</td><td></td></tr><tr><td>post aliquanto sentire coepimus: 'quid enim tam com-</td><td></td></tr><tr><td>mune quam spiritus vivis, terra mortuis, mare fluc-</td><td></td></tr><tr><td>tuantibus, litus eiectis? ita vivunt, dum possunt, ut</td><td>5</td></tr><tr><td>ducere animam de caelo non queant; ita moriuntur</td><td></td></tr><tr><td>ut eorum ossa terra non tangat; ita iactantur fluctibus</td><td></td></tr><tr><td>ut nunquam adluantur; ita postremo eiciuntur ut ne</td><td></td></tr><tr><td>ad saxa quidem mortui conquiescant' et quae secuntur;</td><td></td></tr><tr><td>sunt enim omnia sicut adulescentis non tam re et</td><td>10</td></tr><tr><td>maturitate quam spe et exspectatione laudati. ab hac</td><td></td></tr><tr><td>indole iam illa matura: 'uxor generi, noverca filii,</td><td></td></tr><tr><td>filiae paelex'. nec vero hic erat unus ardor in nobis </td><td>108.1</td></tr><tr><td>ut hoc modo omnia diceremus. ipsa enim illa pro</td><td></td></tr><tr><td>Roscio iuvenilis redundantia multa habet attenuata,</td><td></td></tr><tr><td>quaedam etiam paulo hilariora, at * pro Habito, pro</td><td></td></tr><tr><td>Cornelio compluresque aliae. nemo enim orator tam</td><td>5</td></tr><tr><td>multa ne in Graeco quidem otio scripsit quam multa</td><td></td></tr><tr><td>sunt nostra, eaque hanc ipsam habent quam probo</td><td></td></tr><tr><td>varietatem. An ego Homero Ennio reliquis poetis</td><td>109.1</td></tr><tr><td>et maxume tragicis concederem ut ne omnibus locis</td><td></td></tr><tr><td>eadem contentione uterentur crebroque mutarent, non-</td><td></td></tr><tr><td>nunquam etiam ad cotidianum genus sermonis acce-</td><td></td></tr><tr><td>derent: ipse nunquam ab illa acerrima contentione</td><td>5</td></tr><tr><td>discederem? sed quid poetas divino ingenio profero?</td><td></td></tr><tr><td>histriones eos vidimus quibus nihil posset in suo</td><td></td></tr><tr><td>genere esse praestantius, qui non solum in dissimilli-</td><td></td></tr><tr><td>mis personis satis faciebant, cum tamen in suis versa-</td><td></td></tr><tr><td>rentur, sed et comoedum in tragoediis et tragoedum</td><td>10</td></tr><tr><td>in comoediis admodum placere vidimus: ego non ela-</td><td></td></tr><tr><td>borem? cum dico me, te, Brute, dico; nam in me</td><td>110.1</td></tr><tr><td>quidem iam pridem effectum est quod futurum fuit;</td><td></td></tr><tr><td>tu autem eodem modo omnis causas ages? aut ali-</td><td></td></tr><tr><td>quod causarum genus repudiabis? aut in isdem causis</td><td></td></tr><tr><td>perpetuum et eundem spiritum sine ulla commutatione</td><td>5</td></tr><tr><td>obtinebis? Demosthenes quidem cuius nuper inter</td><td></td></tr><tr><td>imagines tuas ac tuorum, quod eum credo amares,</td><td></td></tr><tr><td>cum ad te in Tusculanum venissem, imaginem ex aere</td><td></td></tr><tr><td>vidi, nil Lysiae subtilitate cedit, nil argutiis et acumine</td><td></td></tr><tr><td>Hyperidi, nil levitate Aeschini et splendore verborum. </td><td>10</td></tr><tr><td>multae sunt eius totae orationes subtiles ut contra</td><td>111.1</td></tr><tr><td>Leptinen, multae totae graves ut quaedam Philippicae,</td><td></td></tr><tr><td>multae variae ut contra Aeschinen falsae legationis,</td><td></td></tr><tr><td>ut contra eundem pro causa Ctesiphontis. iam illud</td><td></td></tr><tr><td>medium quotiens volt arripit et a gravissimo discedens</td><td>5</td></tr><tr><td>eo potissimum delabitur. clamores tamen tum movet</td><td></td></tr><tr><td>et tum in dicendo plurimum efficit cum gravitatis</td><td></td></tr><tr><td>locis utitur. sed ab hoc parumper abeamus, quando-</td><td>112.1</td></tr><tr><td>quidem de genere non de homine quaerimus: rei po-</td><td></td></tr><tr><td>tius, id est eloquentiae, vim et naturam explicemus.</td><td></td></tr><tr><td>illud tamen quod iam ante diximus meminerimus,</td><td></td></tr><tr><td>nihil nos praecipiundi causa esse dicturos atque ita</td><td>5</td></tr><tr><td>potius acturos ut existimatores videamur loqui, non</td><td></td></tr><tr><td>magistri. in quo tamen longius saepe progredimur,</td><td></td></tr><tr><td>quod videmus non te haec solum esse lecturum, qui</td><td></td></tr><tr><td>ea multo quam nos qui quasi docere videmur habeas</td><td></td></tr><tr><td>notiora, sed hunc librum etiamsi minus nostra com-</td><td>10</td></tr><tr><td>mendatione tuo tamen nomine divolgari necesse est. </td><td></td></tr>
        </table>