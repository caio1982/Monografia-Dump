<table>
          <script>targetHit=0;</script>
          <tr><td>  Hoc loco tenere se Triarius non potuit. Obsecro, in-</td><td>2.21.8</td></tr><tr><td>quit, Torquate, haec dicit Epicurus? quod mihi quidem</td><td></td></tr><tr><td>visus est, cum sciret, velle tamen confitentem audire</td><td>10</td></tr><tr><td>Torquatum. </td><td></td></tr><tr><td>  At ille non pertimuit saneque fidenter: Istis quidem</td><td></td></tr><tr><td>ipsis verbis, inquit; sed quid sentiat, non videtis. </td><td></td></tr><tr><td>  Si alia sentit, inquam, alia loquitur, numquam intel-</td><td></td></tr><tr><td>legam quid sentiat; sed plane dicit quod intellegit. id-</td><td>15</td></tr><tr><td>que si ita dicit, non esse reprehendendos luxuriosos,</td><td></td></tr><tr><td>si sapientes sint, dicit absurde, similiter et si dicat non</td><td></td></tr><tr><td>reprehendendos parricidas, si nec cupidi sint nec deos</td><td></td></tr><tr><td>metuant nec mortem nec dolorem. et tamen quid at-</td><td></td></tr><tr><td>tinet luxuriosis ullam exceptionem dari aut fingere ali-</td><td>20</td></tr><tr><td>quos, qui, cum luxuriose viverent, a summo philosopho</td><td></td></tr><tr><td>non reprehenderentur eo nomine dumtaxat, cetera ca-</td><td></td></tr><tr><td>verent? sed tamen nonne reprehenderes, Epicure, luxu-</td><td>22.1</td></tr><tr><td>riosos ob eam ipsam causam, quod ita viverent, ut</td><td></td></tr><tr><td>persequerentur cuiusque modi voluptates, cum esset</td><td></td></tr><tr><td>praesertim, ut ais tu, summa voluptas nihil dolere?</td><td></td></tr><tr><td>atqui reperiemus asotos primum ita non religiosos, ut</td><td>5</td></tr><tr><td>edint de patella, deinde ita mortem non timentes, ut</td><td></td></tr><tr><td>illud in ore habeant ex Hymnide: 'Mihi sex menses</td><td></td></tr><tr><td>sátis sunt vitae, séptimum Orco spóndeo'. iam doloris</td><td></td></tr><tr><td>medicamenta illa Epicurea tamquam de narthecio pro-</td><td></td></tr><tr><td>ment: 'Si gravis, brevis; si longus, levis.' Unum nescio,</td><td>10</td></tr><tr><td>quo modo possit, si luxuriosus sit, finitas cupiditates</td><td></td></tr><tr><td>habere. quid ergo attinet dicere: 'Nihil haberem, quod</td><td>23.1</td></tr><tr><td>reprehenderem, si finitas cupiditates haberent'? hoc est </td><td></td></tr><tr><td>dicere: 'Non reprehenderem asotos, si non essent asoti.'</td><td></td></tr><tr><td>isto modo ne improbos quidem, si essent boni viri.</td><td></td></tr><tr><td>hic homo severus luxuriam ipsam per se reprehenden-</td><td>5</td></tr><tr><td>dam non putat, et hercule, Torquate, ut verum loqua-</td><td></td></tr><tr><td>mur, si summum bonum voluptas est, rectissime non</td><td></td></tr><tr><td>putat. </td><td></td></tr>
        </table>