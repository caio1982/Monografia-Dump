<table>
          <script>targetHit=0;</script>
          <tr><td>  Sed de amicitia alio libro dictum est, qui inscribitur</td><td>2.31.5</td></tr><tr><td>Laelius; nunc dicamus de gloria, quamquam ea quo-</td><td></td></tr><tr><td>que de re duo sunt nostri libri, sed attingamus, quan-</td><td></td></tr><tr><td>doquidem ea in rebus maioribus administrandis ad-</td><td></td></tr><tr><td>iuvat plurimum. Summa igitur et perfecta gloria con-</td><td></td></tr><tr><td>stat ex tribus his: si diligit multitudo, si fidem habet,</td><td>10</td></tr><tr><td>si cum admiratione quadam honore dignos putat. Haec</td><td></td></tr><tr><td>autem, si est simpliciter breviterque dicendum, quibus</td><td></td></tr><tr><td>rebus pariuntur a singulis, eisdem fere a multitudine.</td><td></td></tr><tr><td>Sed est alius quoque quidam aditus ad multitudinem,</td><td></td></tr><tr><td>ut in universorum animos tamquam influere possi-</td><td>15</td></tr><tr><td>mus. Ac primum de illis tribus, quae ante dixi, bene-</td><td>32.1</td></tr><tr><td>volentiae praecepta videamus; quae quidem capitur</td><td></td></tr><tr><td>beneficiis maxime, secundo autem loco voluntate be-</td><td></td></tr><tr><td>nefica benivolentia movetur, etiamsi res forte non sup-</td><td></td></tr><tr><td>petit; vehementer autem amor multitudinis commove- </td><td>5</td></tr><tr><td>tur ipsa fama et opinione liberalitatis, beneficentiae,</td><td></td></tr><tr><td>iustitiae, fidei omniumque earum virtutum, quae per-</td><td></td></tr><tr><td>tinent ad mansuetudinem morum ac facilitatem. Ete-</td><td></td></tr><tr><td>nim illud ipsum, quod honestum decorumque dicimus,</td><td></td></tr><tr><td>quia per se nobis placet animosque omnium natura et</td><td>10</td></tr><tr><td>specie sua commovet maximeque quasi perlucet ex</td><td></td></tr><tr><td>iis, quas commemoravi, virtutibus, idcirco illos, in</td><td></td></tr><tr><td>quibus eas virtutes esse remur, a natura ipsa diligere</td><td></td></tr><tr><td>cogimur. Atque hae quidem causae diligendi gravis-</td><td></td></tr><tr><td>simae; possunt enim praeterea nonnullae esse levi-</td><td>15</td></tr><tr><td>ores. Fides autem ut habeatur duabus rebus effici po-</td><td>33.1</td></tr><tr><td>test, si existimabimur adepti coniunctam cum iustitia</td><td></td></tr><tr><td>prudentiam. Nam et iis fidem habemus, quos plus</td><td></td></tr><tr><td>intellegere quam nos arbitramur quosque et futura</td><td></td></tr><tr><td>prospicere credimus et cum res agatur in discrimen-</td><td>5</td></tr><tr><td>que ventum sit, expedire rem et consilium ex tempore</td><td></td></tr><tr><td>capere posse; hanc enim utilem homines existimant</td><td></td></tr><tr><td>veramque prudentiam. Iustis autem et fidis homini-</td><td></td></tr><tr><td>bus, id est bonis viris, ita fides habetur, ut nulla sit</td><td></td></tr><tr><td>in iis fraudis iniuriaeque suspicio. Itaque his salutem</td><td>10</td></tr><tr><td>nostram, his fortunas, his liberos rectissime committi</td><td></td></tr><tr><td>arbitramur. Harum igitur duarum ad fidem facien-</td><td>34.1</td></tr><tr><td>dam iustitia plus pollet, quippe cum ea sine prudentia</td><td></td></tr><tr><td>satis habeat auctoritatis; prudentia sine iustitia nihil</td><td></td></tr><tr><td>valet ad faciendam fidem. Quo enim quis versutior</td><td></td></tr><tr><td>et callidior, hoc invisior et suspectior detracta opi-</td><td>5</td></tr><tr><td>nione probitatis. Quam ob rem intellegentiae iustitia</td><td></td></tr><tr><td>coniuncta quantum volet habebit ad faciendam fidem</td><td></td></tr><tr><td>virium, iustitia sine prudentia multum poterit, sine iustitia</td><td></td></tr><tr><td>nihil valebit prudentia.  </td><td></td></tr>
        </table>