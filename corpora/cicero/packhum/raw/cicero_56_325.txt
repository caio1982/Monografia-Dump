<table>
          <script>targetHit=0;</script>
          <tr class="title first last  "><td>M. CICERO S. D. L. CULLEOLO PRO COS.</td><td></td></tr><tr><td>L. Lucceius, meus familiaris, homo omnium gratissimus,</td><td>13.42.1.1</td></tr><tr><td>mirificas tibi apud me gratias egit, cum diceret omnia te</td><td></td></tr><tr><td>cumulatissime et liberalissime procuratoribus suis pollicitum</td><td></td></tr><tr><td>esse. cum oratio tua tam ei grata fuerit, quam gratam rem</td><td></td></tr><tr><td>ipsam existimas fore, cum, ut spero, quae pollicitus es feceris?</td><td>5</td></tr><tr><td>omnino ostenderunt Bulliones sese Lucceio Pompei arbitratu</td><td></td></tr><tr><td>satis facturos, sed vehementer opus est nobis et voluntatem</td><td>2.1</td></tr><tr><td>et auctoritatem et imperium tuum accedere; quod ut facias</td><td></td></tr><tr><td>te etiam atque etiam rogo. illudque mihi gratissimum est</td><td></td></tr><tr><td>quod ita sciunt Luccei procuratores et ita Lucceius ipse ex</td><td></td></tr><tr><td>litteris tuis quas ad eum misisti intellexit, hominis nullius</td><td>5</td></tr><tr><td>apud te auctoritatem aut gratiam valere plus quam meam.</td><td></td></tr><tr><td>id ut re experiatur iterum et saepius te rogo. </td><td></td></tr>
        </table>