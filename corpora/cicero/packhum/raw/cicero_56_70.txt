<table>
          <script>targetHit=0;</script>
          <tr class="title first  date"><td>parte priore Dec<span class="snum">.(?)</span> <span class="snum">45</span> Romae</td><td></td></tr><tr class="title last  "><td>M. CICERO VATINIO IMP. S.</td><td></td></tr><tr><td>Grata tibi mea esse officia non miror; cognovi enim te</td><td>5.11.1.1</td></tr><tr><td>gratissimum omnium idque numquam destiti praedicare.</td><td></td></tr><tr><td>nec enim tu mihi habuisti modo gratiam verum etiam</td><td></td></tr><tr><td>cumulatissime rettulisti. quam ob rem &lt;in&gt; reliquis tuis</td><td></td></tr><tr><td>rebus omnibus pari me studio erga te et eadem voluntate</td><td>5</td></tr><tr><td>cognosces. </td><td></td></tr><tr><td>  Quod mihi feminam primariam, Pompeiam, uxorem tuam,</td><td>2.1</td></tr><tr><td>commendas, cum Sura nostro statim tuis litteris lectis locutus</td><td></td></tr><tr><td>sum ut ei meis verbis diceret ut, quicquid opus esset, mihi</td><td></td></tr><tr><td>denuntiaret; me omnia quae ea vellet summo studio curaque</td><td></td></tr><tr><td>facturum. itaque faciam eamque, si opus esse videbitur,</td><td>5</td></tr><tr><td>ipse conveniam. tu tamen ei velim scribas ut nullam rem</td><td></td></tr><tr><td>neque tam magnam neque tam parvam putet quae</td><td></td></tr><tr><td>mihi aut difficilis aut parum me digna videatur. omnia</td><td></td></tr><tr><td>quae in tuis rebus agam et non laboriosa mihi et honesta</td><td></td></tr><tr><td>videbuntur. </td><td>10</td></tr><tr><td>  De Dionysio, si me amas, confice. quamcumque ei fidem</td><td>3.1</td></tr><tr><td>dederis, praestabo; si vero improbus fuerit, ut est, duces eum</td><td></td></tr><tr><td>captivum in triumpho. Dalmatis di male faciant qui tibi</td><td></td></tr><tr><td>molesti sunt! sed, ut scribis, brevi capientur et illustrabunt</td><td></td></tr><tr><td>res tuas gestas; semper enim habiti sunt bellicosi. </td><td>5</td></tr>
        </table>