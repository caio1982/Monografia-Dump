<table>
          <script>targetHit=0;</script>
          <tr><td>  Atque ut inde oratio mea proficiscatur unde haec omnis</td><td>4.1</td></tr><tr><td>causa ducitur, bellum grave et periculosum vestris vecti-</td><td></td></tr><tr><td>galibus atque sociis a duobus potentissimis adfertur regibus,</td><td></td></tr><tr><td>Mithridate et Tigrane, quorum alter relictus, alter lacessitus</td><td></td></tr><tr><td>occasionem sibi ad occupandam Asiam oblatam esse arbi-</td><td>5</td></tr><tr><td>tratur. Equitibus Romanis, honestissimis viris, adferuntur</td><td></td></tr><tr><td>ex Asia cotidie litterae, quorum magnae res aguntur in</td><td></td></tr><tr><td>vestris vectigalibus exercendis occupatae; qui ad me pro</td><td></td></tr><tr><td>necessitudine quae mihi est cum illo ordine causam rei</td><td></td></tr><tr><td>publicae periculaque rerum suarum detulerunt, Bithyniae</td><td>5.1</td></tr><tr><td>quae nunc vestra provincia est vicos exustos esse compluris,</td><td></td></tr><tr><td>regnum Ariobarzanis quod finitimum est vestris vectigalibus</td><td></td></tr><tr><td>totum esse in hostium potestate; L. Lucullum magnis rebus</td><td></td></tr><tr><td>gestis ab eo bello discedere; huic qui successerit, non satis</td><td>5</td></tr><tr><td>esse paratum ad tantum bellum administrandum; unum ab</td><td></td></tr><tr><td>omnibus sociis et civibus ad id bellum imperatorem deposci</td><td></td></tr><tr><td>atque expeti, eundem hunc unum ab hostibus metui, prae-</td><td></td></tr><tr><td>terea neminem. </td><td></td></tr><tr><td>  Causa quae sit videtis; nunc quid agendum sit ipsi </td><td>6.1</td></tr><tr><td>considerate. Primum mihi videtur de genere belli, deinde</td><td></td></tr><tr><td>de magnitudine, tum de imperatore deligendo esse dicen-</td><td></td></tr><tr><td>dum. Genus est eius belli quod maxime vestros animos</td><td></td></tr><tr><td>excitare atque inflammare ad persequendi studium debeat.</td><td>5</td></tr><tr><td>In quo agitur populi Romani gloria quae vobis a maioribus</td><td></td></tr><tr><td>cum magna in omnibus rebus tum summa in re militari</td><td></td></tr><tr><td>tradita est; agitur salus sociorum atque amicorum pro qua</td><td></td></tr><tr><td>multa maiores vestri magna et gravia bella gesserunt; agun-</td><td></td></tr><tr><td>tur certissima populi Romani vectigalia et maxima quibus</td><td>10</td></tr><tr><td>amissis et pacis ornamenta et subsidia belli requiretis;</td><td></td></tr><tr><td>aguntur bona multorum civium quibus est a vobis et ipsorum</td><td></td></tr><tr><td>causa et rei publicae consulendum. Et quoniam semper</td><td>7.1</td></tr><tr><td>appetentes gloriae praeter ceteras gentis atque avidi laudis</td><td></td></tr><tr><td>fuistis, delenda vobis est illa macula Mithridatico bello</td><td></td></tr><tr><td>superiore concepta quae penitus iam insedit ac nimis inve-</td><td></td></tr><tr><td>teravit in populi Romani nomine, quod is qui uno die tota</td><td>5</td></tr><tr><td>in Asia tot in civitatibus uno nuntio atque una significatione</td><td></td></tr><tr><td>&lt;omnis&gt; civis Romanos necandos trucidandosque curavit, non</td><td></td></tr><tr><td>modo adhuc poenam nullam suo dignam scelere suscepit</td><td></td></tr><tr><td>sed ab illo tempore annum iam tertium et vicesimum regnat,</td><td></td></tr><tr><td>et ita regnat ut se non Ponti neque Cappadociae latebris oc-</td><td>10</td></tr><tr><td>cultare velit sed emergere ex patrio regno atque in vestris</td><td></td></tr><tr><td>vectigalibus, hoc est in Asiae luce, versari. Etenim adhuc</td><td>8.1</td></tr><tr><td>ita nostri cum illo rege contenderunt imperatores ut ab illo</td><td></td></tr><tr><td>insignia victoriae, non victoriam reportarent. Triumphavit</td><td></td></tr><tr><td>L. Sulla, triumphavit L. Murena de Mithridate, duo for- </td><td></td></tr><tr><td>tissimi viri et summi imperatores, sed ita triumpharunt ut</td><td>5</td></tr><tr><td>ille pulsus superatusque regnaret. Verum tamen illis im-</td><td></td></tr><tr><td>peratoribus laus est tribuenda quod egerunt, venia danda</td><td></td></tr><tr><td>quod reliquerunt, propterea quod ab eo bello Sullam in</td><td></td></tr><tr><td>Italiam res publica, Murenam Sulla revocavit. </td><td></td></tr>
        </table>