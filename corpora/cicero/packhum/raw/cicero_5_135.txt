<table>
          <script>targetHit=0;</script>
          <tr><td>  Ac primum hoc ex te quaero: tu, cui publicani ex Carpi-</td><td>2.3.165.8</td></tr><tr><td>nati litteris gratias egerunt, pecunia publica ex aerario</td><td></td></tr><tr><td>erogata, ex vectigalibus populi Romani ad emendum fru-</td><td>10</td></tr><tr><td>mentum attributa, fueritne tibi quaestui, pensitaritne tibi</td><td></td></tr><tr><td>binas centesimas? Credo te negaturum; turpis enim est</td><td></td></tr><tr><td>et periculosa confessio. Mihi autem hoc perarduum est</td><td>166.1</td></tr><tr><td>demonstrare. Quibus enim testibus? publicanis? Tra-</td><td></td></tr><tr><td>ctati honorifice sunt: tacebunt. Litteris eorum? Decreto</td><td></td></tr><tr><td>decumanorum remotae sunt. Quo me igitur vertam? rem</td><td></td></tr><tr><td>tam improbam, crimen tantae audaciae tantaeque impuden-</td><td>5</td></tr><tr><td>tiae propter inopiam testium ac litterarum praetermittam?</td><td></td></tr><tr><td>Non faciam, iudices, utar teste—quo? P. Vettio Chilone,</td><td></td></tr><tr><td>homine equestris ordinis honestissimo atque ornatissimo,</td><td></td></tr><tr><td>qui isti ita et amicus et necessarius est ut, etiamsi vir bonus</td><td></td></tr><tr><td>non esset, tamen quod contra istum diceret grave videretur,</td><td>10</td></tr><tr><td>ita vir bonus est ut, etiamsi inimicissimus isti esset, tamen</td><td></td></tr><tr><td>eius testimonio credi oporteret.  </td><td></td></tr><tr><td>  Admiratur et exspectat quidnam Vettius dicturus sit.</td><td>167.1</td></tr><tr><td>Nihil dicet ex tempore, nihil ex sua voluntate, nihil, cum</td><td></td></tr><tr><td>utrumvis licuisse videatur. Misit in Siciliam litteras ad</td><td></td></tr><tr><td>Carpinatium, cum esset magister scripturae et sex publi-</td><td></td></tr><tr><td>corum, quas ego Syracusis apud Carpinatium in litterarum</td><td>5</td></tr><tr><td>adlatarum libris, Romae in litterarum missarum apud</td><td></td></tr><tr><td>magistrum L. Tullium, familiarem tuum, inveni; quibus</td><td></td></tr><tr><td>ex litteris impudentiam faeneratoris, quaeso, cognoscite.</td><td></td></tr><tr><td><span class="caps">Litterae missae P. Vetti, P. Servili, C. Antisti magi-</span></td><td></td></tr><tr><td><span class="caps">strorvm.</span> Praesto se tibi ait futurum Vettius et observa-</td><td>10</td></tr><tr><td>turum quem ad modum rationes ad aerarium referas, ut, si</td><td></td></tr><tr><td>hanc ex faenore pecuniam populo non rettuleris, reddas</td><td></td></tr><tr><td>societati. Possumus hoc teste, possumus P. Servili et C.</td><td>168.1</td></tr><tr><td>Antisti magistrorum litteris, primorum hominum atque</td><td></td></tr><tr><td>honestissimorum, possumus auctoritate societatis, cuius lit-</td><td></td></tr><tr><td>teris utimur, quod dicimus obtinere, an aliqua firmiora aut</td><td></td></tr><tr><td>graviora quaerenda sunt? Vettius, tuus familiarissimus, Vet-</td><td>5</td></tr><tr><td>tius, tuus adfinis, cuius sororem habes in matrimonio, tuae</td><td></td></tr><tr><td>frater uxoris, Vettius, frater tui quaestoris, testatur litteris</td><td></td></tr><tr><td>impudentissimum tuum furtum certissimumque peculatum;</td><td></td></tr><tr><td>nam quo alio nomine pecuniae publicae faeneratio est</td><td></td></tr><tr><td>appellanda? <span class="caps">Recita reliqva.</span> Scribam tuum dicit, Verres,</td><td>10</td></tr><tr><td>huius perscriptorem faenerationis fuisse: ei quoque magistri</td><td></td></tr><tr><td>minantur in litteris, et casu scribae tum duo magistri fuerunt</td><td></td></tr><tr><td>cum Vettio. Binas centesimas ab sese ablatas ferendum</td><td></td></tr><tr><td>non putant, et recte non putant. Quis enim hoc fecit um-</td><td></td></tr><tr><td>quam, quis denique conatus est facere aut posse fieri cogi- </td><td>15</td></tr><tr><td>tavit, ut, cum senatus usura publicanos saepe iuvisset,</td><td></td></tr><tr><td>magistratus a publicanis pecuniam pro usura auderet auferre?</td><td></td></tr><tr><td>Certe huic homini spes nulla salutis esset, si publicani, hoc</td><td></td></tr><tr><td>est si equites Romani iudicarent: minor esse nunc, iudices,</td><td>169.1</td></tr><tr><td>vobis disceptantibus debet, et tanto minor quanto est ho-</td><td></td></tr><tr><td>nestius alienis iniuriis quam re sua commoveri. </td><td></td></tr>
        </table>