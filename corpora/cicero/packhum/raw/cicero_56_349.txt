<table>
          <script>targetHit=0;</script>
          <tr class="title first  date"><td>Dec<span class="snum">.</span> <span class="snum">46(?)</span> Romae</td><td></td></tr><tr class="title last  "><td>M. CICERO P. SERVILIO S.</td><td></td></tr><tr><td>A. Caecinam, maxime proprium clientem familiae vestrae,</td><td>13.66.1.1</td></tr><tr><td>non commendarem tibi, cum scirem qua fide in tuos, qua</td><td></td></tr><tr><td>clementia in calamitosos soleres esse, nisi me et patris eius,</td><td></td></tr><tr><td>quo sum familiarissime usus, memoria et huius fortuna ita</td><td></td></tr><tr><td>moveret ut hominis omnibus mecum studiis officiisque</td><td>5</td></tr><tr><td>coniunctissimi movere debebat. a te hoc omni contentione</td><td></td></tr><tr><td>peto, sic ut maiore cura, maiore animi labore petere non</td><td></td></tr><tr><td>possim, ut ad ea quae tua sponte sine cuiusquam com-</td><td></td></tr><tr><td>mendatione faceres in hominem tantum et talem calamitosum</td><td></td></tr><tr><td>aliquem adferant cumulum meae litterae, quo studiosius eum</td><td>10</td></tr><tr><td>quibuscumque rebus possis iuves. </td><td></td></tr><tr><td>  Quod si Romae fuisses, etiam salutem A. Caecinae essemus,</td><td>2.1</td></tr><tr><td>ut opinio mea fert, per te consecuti; de qua tamen magnam</td><td></td></tr><tr><td>spem habemus freti clementia collegae tui. nunc, quoniam</td><td></td></tr><tr><td>tuam iustitiam secutus tutissimum sibi portum provinciam</td><td></td></tr><tr><td>istam duxit esse, etiam atque etiam te rogo atque oro ut eum</td><td>5</td></tr><tr><td>et in reliqui&lt;i&gt;s veteris negotiationis colligendis iuves et</td><td></td></tr><tr><td>ceteris rebus tegas atque tueare. hoc mihi gratius facere</td><td></td></tr><tr><td>nihil potes. </td><td></td></tr>
        </table>