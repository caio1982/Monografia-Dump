<table>
          <script>targetHit=0;</script>
          <tr><td>  Maxime vero virtutum cognitio confirmat percipi </td><td>23.1</td></tr><tr><td>et conprendi multa posse. in quibus solis inesse</td><td></td></tr><tr><td>etiam scientiam dicimus, quam nos non conpre-</td><td></td></tr><tr><td>hensionem modo rerum sed eam stabilem quoque</td><td></td></tr><tr><td>et immutabilem esse censemus, itemque sapientiam</td><td>5</td></tr><tr><td>artem vivendi, quae ipsa ex sese habeat constantiam;</td><td></td></tr><tr><td>ea autem constantia si nihil habeat percepti et cogniti,</td><td></td></tr><tr><td>quaero unde nata sit aut quo modo. quaero etiam,</td><td></td></tr><tr><td>ille vir bonus, qui statuit omnem cruciatum perferre,</td><td></td></tr><tr><td>intolerabili dolore lacerari potius quam aut officium</td><td>10</td></tr><tr><td>prodat aut fidem, cur has sibi tam graves leges</td><td></td></tr><tr><td>inposuerit, cum quam ob rem ita oporteret nihil</td><td></td></tr><tr><td>haberet conprehensi percepti cogniti constituti. nullo</td><td></td></tr><tr><td>igitur modo fieri potest ut quisquam tanti aestimet</td><td></td></tr><tr><td>aequitatem et fidem ut eius conservandae causa nul-</td><td>15</td></tr><tr><td>lum supplicium recuset, nisi is rebus adsensus sit</td><td></td></tr><tr><td>quae falsae esse non possint. Ipsa vero sapientia si</td><td>24.1</td></tr><tr><td>se ignorabit sapientia sit necne, quo modo primum</td><td></td></tr><tr><td>obtinebit nomen sapientiae? deinde quo modo susci-</td><td></td></tr><tr><td>pere aliquam rem aut agere fidenter audebit, cum</td><td></td></tr><tr><td>certi nihil erit quod sequatur? cum vero dubitabit</td><td>5</td></tr><tr><td>quid sit extremum et ultimum bonorum, ignorans quo</td><td></td></tr><tr><td>omnia referantur, qui poterit esse sapientia? Atque</td><td></td></tr><tr><td>etiam illud perspicuum est, constitui necesse esse initium</td><td></td></tr><tr><td>quod sapientia cum quid agere incipiat sequatur, idque</td><td></td></tr><tr><td>initium esse naturae accommodatum. nam aliter ad-</td><td>10</td></tr><tr><td>petitio (eam enim volumus esse ὁρμὴν qua ad agen-</td><td></td></tr><tr><td>dum impellimur et id adpetimus quod est visum)</td><td></td></tr><tr><td>moveri non potest. illud autem quod movet prius</td><td>25.1</td></tr><tr><td>oportet videri eique credi; quod fieri non potest, si</td><td></td></tr><tr><td>id quod visum erit discerni non poterit a falso. quo</td><td></td></tr><tr><td>modo autem moveri animus ad adpetendum potest,</td><td></td></tr><tr><td>si id quod videtur non percipitur adcommodatumne</td><td>5</td></tr><tr><td>naturae sit an alienum? itemque, si quid officii sui</td><td></td></tr><tr><td>sit non occurrit animo, nihil umquam omnino aget, </td><td></td></tr><tr><td>ad nullam rem umquam inpelletur, numquam movebi-</td><td></td></tr><tr><td>tur. quod si aliquid aliquando acturus est, necesse est</td><td></td></tr><tr><td>id ei verum quod occurrit videri. </td><td>10</td></tr>
        </table>