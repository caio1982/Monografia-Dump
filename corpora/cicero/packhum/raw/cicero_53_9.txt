<table>
          <script>targetHit=0;</script>
          <tr><td>  Sed propiora videamus. Cuiusnam modi est Su-</td><td>1.43.6</td></tr><tr><td>perbi Tarquinii somnium, de quo in Bruto Accii loqui-</td><td></td></tr><tr><td>tur ipse?</td><td></td></tr><tr><td>    Quoniám quieti córpus nocturno ínpetu</td><td>44.1</td></tr><tr><td>    Dedí sopore plácans artus lánguidos,</td><td></td></tr><tr><td>    Visúst in somnis pástor ad me appéllere </td><td></td></tr><tr><td>    Pecús lanigerum exímia puchritúdine;</td><td></td></tr><tr><td>    Duós consanguineos árietes inde éligi</td><td>5</td></tr><tr><td>    Praeclárioremque álterum immoláre me;</td><td></td></tr><tr><td>    Deinde eíus germanum córnibus conítier,</td><td></td></tr><tr><td>    In me árietare, eoque íctu me ad casúm dari;</td><td></td></tr><tr><td>    Exín prostratum térra, graviter saúcium,</td><td></td></tr><tr><td>    Resupínum in caelo cóntueri máximum ac</td><td>10</td></tr><tr><td>    Mirifícum facinus: déxtrorsum orbem flámmeum</td><td></td></tr><tr><td>    Radiátum solis líquier cursú novo.</td><td></td></tr><tr><td>Eius igitur somnii a coniectoribus quae sit interpre-</td><td>45.1</td></tr><tr><td>tatio facta, videamus:</td><td></td></tr><tr><td>    Réx, quae in vita usúrpant homines, cógitant, curánt, vident,</td><td></td></tr><tr><td>    Quaéque agunt vigilántes agitantque, éa, cui in somno áccidunt,</td><td></td></tr><tr><td>    Mínus mirandum est; dí rem tantam haud témere inproviso ófferunt.</td><td>5</td></tr><tr><td>    Próin vide ne, quém tu esse hebetem députes aeque ác pecus,</td><td></td></tr><tr><td>    Ís sapientiá munitum péctus egregié gerat</td><td></td></tr><tr><td>    Téque regno expéllat; nam id, quod dé sole ostentúmst tibi,</td><td></td></tr><tr><td>    Pópulo commutátionem rérum portendít fore</td><td></td></tr><tr><td>    Pérpropinquam. Haec béne verruncent pópulo. Nam quod ad déxteram</td><td>10</td></tr><tr><td>    Cépit cursum ab laéva signum praépotens, pulchérrume</td><td></td></tr><tr><td>    Aúguratum est rém Romanam públicam summám fore.</td><td></td></tr><tr><td>Age nunc ad externa redeamus. Matrem Phalaridis</td><td>46.1</td></tr><tr><td>scribit Ponticus Heraclides, doctus vir, auditor et dis-</td><td></td></tr><tr><td>cipulus Platonis, visam esse videre in somnis simu-</td><td></td></tr><tr><td>lacra deorum, quae ipsa domi consecravisset; ex iis</td><td></td></tr><tr><td>Mercurium e patera, quam dextera manu teneret, san-</td><td>5</td></tr><tr><td>guinem visum esse fundere; qui cum terram attigis-</td><td></td></tr><tr><td>set, refervescere videretur sic, ut tota domus sanguine </td><td></td></tr><tr><td>redundaret. Quod matris somnium inmanis filii cru-</td><td></td></tr><tr><td>delitas conprobavit. Quid ego, quae magi Cyro illi</td><td></td></tr><tr><td>principi interpretati sint, ex Dinonis Persicis profe-</td><td>10</td></tr><tr><td>ram? Nam cum dormienti ei sol ad pedes visus esset,</td><td></td></tr><tr><td>ter eum scribit frustra adpetivisse manibus, cum se</td><td></td></tr><tr><td>convolvens sol elaberetur et abiret; ei magos dixisse,</td><td></td></tr><tr><td>quod genus sapientium et doctorum habebatur in Per-</td><td></td></tr><tr><td>sis, ex triplici adpetitione solis triginta annos Cyrum</td><td>15</td></tr><tr><td>regnaturum esse portendi. Quod ita contigit; nam</td><td></td></tr><tr><td>ad septuagesimum pervenit, cum quadraginta natus</td><td></td></tr><tr><td>annos regnare coepisset. Est profecto quiddam etiam</td><td>47.1</td></tr><tr><td>in barbaris gentibus praesentiens atque divinans, si-</td><td></td></tr><tr><td>quidem ad mortem proficiscens Callanus Indus, cum</td><td></td></tr><tr><td>inscenderet in rogum ardentem, 'O praeclarum dis-</td><td></td></tr><tr><td>cessum', inquit, 'e vita, cum, ut Herculi conti-</td><td>5</td></tr><tr><td>git, mortali corpore cremato in lucem animus</td><td></td></tr><tr><td>excesserit!' Cumque Alexander eum rogaret, si quid</td><td></td></tr><tr><td>vellet, ut diceret, 'Optime', inquit; 'propediem te</td><td></td></tr><tr><td>videbo'. Quod ita contigit; nam Babylone paucis</td><td></td></tr><tr><td>post diebus Alexander est mortuus. Discedo parumper</td><td>10</td></tr><tr><td>a somniis, ad quae mox revertar. Qua nocte templum</td><td></td></tr><tr><td>Ephesiae Dianae deflagravit, eadem constat ex Olym-</td><td></td></tr><tr><td>piade natum esse Alexandrum, atque, ubi lucere coe-</td><td></td></tr><tr><td>pisset, clamitasse magos pestem ac perniciem Asiae</td><td></td></tr><tr><td>proxuma nocte natam. Haec de Indis et magis. Re-</td><td>48.1</td></tr><tr><td>deamus ad somnia. Hannibalem Coelius scribit, cum</td><td></td></tr><tr><td>columnam auream, quae esset in fano Iunonis Laci-</td><td></td></tr><tr><td>niae, auferre vellet dubitaretque, utrum ea solida esset</td><td></td></tr><tr><td>an extrinsecus inaurata, perterebravisse, cumque so-</td><td>5</td></tr><tr><td>lidam invenisset, statuisse tollere; ei secundum quietem</td><td></td></tr><tr><td>visam esse Iunonem praedicere, ne id faceret, minari-</td><td></td></tr><tr><td>que, si fecisset, se curaturam, ut eum quoque ocu-</td><td></td></tr><tr><td>lum, quo bene videret, amitteret, idque ab homine</td><td></td></tr><tr><td>acuto non esse neglectum; itaque ex eo auro, quod</td><td>10</td></tr><tr><td>exterebratum esset, buculam curasse faciendam et eam</td><td></td></tr><tr><td>in summa columna conlocavisse. Hoc item in Sileni,</td><td>49.1</td></tr><tr><td>quem Coelius sequitur, Graeca historia est (is autem </td><td></td></tr><tr><td>diligentissume res Hannibalis persecutus est): Hanni-</td><td></td></tr><tr><td>balem, cum cepisset Saguntum, visum esse in somnis</td><td></td></tr><tr><td>a Iove in deorum concilium vocari; quo cum venisset,</td><td>5</td></tr><tr><td>Iovem imperavisse, ut Italiae bellum inferret, ducemque</td><td></td></tr><tr><td>ei unum e concilio datum, quo illum utentem cum</td><td></td></tr><tr><td>exercitu progredi coepisse; tum ei ducem illum prae-</td><td></td></tr><tr><td>cepisse, ne respiceret; illum autem id diutius facere</td><td></td></tr><tr><td>non potuisse elatumque cupiditate respexisse; tum</td><td>10</td></tr><tr><td>visam beluam vastam et immanem circumplicatam</td><td></td></tr><tr><td>serpentibus, quacumque incederet, omnia arbusta, vir-</td><td></td></tr><tr><td>gulta, tecta pervertere, et eum admiratum quaesisse</td><td></td></tr><tr><td>de deo, quodnam illud esset tale monstrum; et deum</td><td></td></tr><tr><td>respondisse vastitatem esse Italiae praecepisseque, ut</td><td>15</td></tr><tr><td>pergeret protinus, quid retro atque a tergo fieret, ne</td><td></td></tr><tr><td>laboraret. Apud Agathoclem scriptum in historia est</td><td>50.1</td></tr><tr><td>Hamilcarem Karthaginiensem, cum oppugnaret Syra-</td><td></td></tr><tr><td>cusas, visum esse audire vocem, se postridie cenatu-</td><td></td></tr><tr><td>rum Syracusis; cum autem is dies inluxisset, magnam</td><td></td></tr><tr><td>seditionem in castris eius inter Poenos et Siculos mi-</td><td>5</td></tr><tr><td>lites esse factam; quod cum sensissent Syracusani,</td><td></td></tr><tr><td>inproviso eos in castra inrupisse, Hamilcaremque ab</td><td></td></tr><tr><td>iis vivum esse sublatum. Ita res somnium conpro-</td><td></td></tr><tr><td>bavit. Plena exemplorum est historia, tum referta</td><td></td></tr><tr><td>vita communis. At vero P. Decius ille Q. F., qui pri-</td><td>51.1</td></tr><tr><td>mus e Deciis consul fuit, cum esset tribunus militum</td><td></td></tr><tr><td>M. Valerio A. Cornelio consulibus a Samnitibusque</td><td></td></tr><tr><td>premeretur noster exercitus, cum pericula proeliorum</td><td></td></tr><tr><td>iniret audacius monereturque, ut cautior esset, dixit,</td><td>5</td></tr><tr><td>quod extat in annalibus, &lt;se&gt; sibi in somnis visum esse,</td><td></td></tr><tr><td>cum in mediis hostibus versaretur, occidere cum ma-</td><td></td></tr><tr><td>xuma gloria. Et tum quidem incolumis exercitum</td><td></td></tr><tr><td>obsidione liberavit; post triennium autem, cum consul</td><td></td></tr><tr><td>esset, devovit se et in aciem Latinorum inrupit ar-</td><td>10</td></tr><tr><td>matus. Quo eius facto superati sunt et deleti Latini.</td><td></td></tr><tr><td>Cuius mors ita gloriosa fuit, ut eandem concupisceret</td><td></td></tr><tr><td>filius. Sed veniamus nunc, si placet, ad somnia phi-</td><td>52.1</td></tr><tr><td>losophorum.  </td><td></td></tr>
        </table>