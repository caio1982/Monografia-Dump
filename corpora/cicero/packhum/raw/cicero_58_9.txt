<table>
          <script>targetHit=0;</script>
          <tr class="title first  date"><td>v Id<span class="snum">.</span> Apr<span class="snum">.</span> <span class="snum">56</span> Romae vel in itin<span class="snum">.</span> in Anagninum</td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Dederam ad te litteras antea quibus erat scriptum Tulliam</td><td>2.6.1.1</td></tr><tr><td>nostram Crassipedi prid. &lt;Non.&gt; Apr. esse desponsam,</td><td></td></tr><tr><td>ceteraque de re publica privataque perscripseram. postea</td><td></td></tr><tr><td>sunt haec acta: Non. Apr. senatus consulto Pompeio pecunia</td><td></td></tr><tr><td>decreta in rem frumentariam ad HS &lt;³⁰<span class="caps">cccc</span>&gt;³⁰. sed eodem die</td><td>5</td></tr><tr><td>vehementer actum de agro Campano clamore senatus prope</td><td></td></tr><tr><td>contionali. acriorem causam inopia pecuniae faciebat et </td><td></td></tr><tr><td>annonae caritas. non praetermittam ne illud quidem: M.</td><td>2.1</td></tr><tr><td>Furium Flaccum, equitem Romanum, hominem nequam,</td><td></td></tr><tr><td>Capitolini et Mercuriales de collegio eiecerunt praesentem</td><td></td></tr><tr><td>ad pedes unius cuiusque iacentem. </td><td></td></tr><tr><td>  A. d. <span class="caps">viii</span> Id. Apr. sponsalia Crassipedi praebui. huic</td><td>5</td></tr><tr><td>convivio puer optimus, Quintus tuus meusque, quod</td><td></td></tr><tr><td>perleviter commotus fuerat, defuit. a. d. <span class="caps">vi</span> Id. Apr. veni ad</td><td></td></tr><tr><td>Quintum eumque vidi plane integrum, multumque is mecum</td><td></td></tr><tr><td>sermonem habuit et perhumanum de discordiis mulierum</td><td></td></tr><tr><td>nostrarum. quid quaeris? nihil festivius. Pomponia autem</td><td>10</td></tr><tr><td>etiam de te questa est. sed haec coram agemus. </td><td></td></tr><tr><td>  A puero ut discessi, in aream tuam veni. res agebatur</td><td>3.1</td></tr><tr><td>multis structoribus. Longilium redemptorem cohortatus</td><td></td></tr><tr><td>sum; &lt;f&gt;idem mihi faciebat se velle nobis placere. domus</td><td></td></tr><tr><td>erit egregia (magis enim cerni iam poterat quam quantum</td><td></td></tr><tr><td>ex forma iudicabamus); itemque nostra celeriter aedifica-</td><td>5</td></tr><tr><td>batur. </td><td></td></tr><tr><td>  Eo die cenavi apud Crassipedem. cenatus in hortos ad</td><td></td></tr><tr><td>Pompeium lectica latus sum. luci eum convenire non</td><td></td></tr><tr><td>potueram quod afuerat; videre autem volebam quod eram</td><td></td></tr><tr><td>postridie Roma exiturus et quod ille in Sardiniam iter</td><td>10</td></tr><tr><td>habebat. hominem conveni et ab eo petivi ut quam primum</td><td></td></tr><tr><td>te nobis redderet; statim dixit. erat autem iturus, ut aiebat,</td><td></td></tr><tr><td>a. d. <span class="caps">iii</span> Id. Apr. ut aut †labrone† aut Pisis conscenderet. tu,</td><td></td></tr><tr><td>mi frater, simul et ille venerit, primam navigationem, dum</td><td></td></tr><tr><td>modo idonea tempestas sit, ne omiseris. </td><td>15</td></tr><tr><td>  A. d. <span class="caps">v</span> Id. Apr. ante lucem hanc epistulam dictaveram</td><td>4.1</td></tr><tr><td>conscripseramque in itinere, ut eo die apud T. Titium in</td><td></td></tr><tr><td>Anagnino manerem. postridie autem in Laterio cogitabam,</td><td></td></tr><tr><td>inde, cum in Arpinati quinque dies fuissem, ire in Pompe- </td><td></td></tr><tr><td>ianum, rediens aspicere Cumanum, ut, quoniam in Non.</td><td>5</td></tr><tr><td>Mai. Miloni dies prodic&lt;t&gt;a est, prid. Non. Romae essem</td><td></td></tr><tr><td>teque, mi carissime et suavissime frater, ad eam diem, ut</td><td></td></tr><tr><td>sperabam, viderem. aedificationem Arcani ad tuum</td><td></td></tr><tr><td>adventum sustentari placebat. </td><td></td></tr><tr><td>  Fac, mi frater, ut valeas quam primumque venias.</td><td>10</td></tr>
        </table>