<table>
          <script>targetHit=0;</script>
          <tr><td>  An vero in Syria diutius est Semiramis illa retinenda?</td><td>9.1</td></tr><tr><td>cuius iter in provinciam fuit eius modi ut rex Ariobarzanes</td><td></td></tr><tr><td>consulem vestrum ad caedem faciendam tamquam aliquem</td><td></td></tr><tr><td>Thraecem conduceret; deinde adventus in Syriam primus</td><td></td></tr><tr><td>equitatus habuit interitum, post concisae sunt optimae</td><td>5</td></tr><tr><td>cohortes. Igitur in Syria imperatore illo nihil aliud &lt;um-</td><td></td></tr><tr><td>quam&gt; actum est nisi pactiones pecuniarum cum tyrannis,</td><td></td></tr><tr><td>decisiones, direptiones, latrocinia, caedes, cum palam populi</td><td></td></tr><tr><td>Romani imperator, instructo exercitu, dexteram tendens, non</td><td></td></tr><tr><td>ad laudem milites hortaretur, sed omnia sibi et empta et</td><td>10</td></tr><tr><td>emenda esse clamaret. </td><td></td></tr><tr><td>  Iam vero publicanos miseros—me etiam miserum illorum</td><td>10.1</td></tr><tr><td>ita de me meritorum miseriis ac dolore!—tradidit in servitu-</td><td></td></tr><tr><td>tem Iudaeis et Syris, nationibus natis servituti. Statuit ab</td><td></td></tr><tr><td>initio, et in eo perseveravit, ius publicano non dicere; pa-</td><td></td></tr><tr><td>ctiones sine ulla iniuria factas rescidit; custodias sustulit;</td><td>5</td></tr><tr><td>vectigalis multos ac stipendiarios liberavit; quo in oppido</td><td></td></tr><tr><td>ipse esset aut quo veniret, ibi publicanum aut publicani ser-</td><td></td></tr><tr><td>vum esse vetuit. Quid multa? crudelis haberetur si in</td><td></td></tr><tr><td>hostis animo fuisset eo quo fuit in civis Romanos, eius</td><td></td></tr><tr><td>ordinis praesertim qui est semper &lt;pro&gt; dignitate sua benigni-</td><td>10</td></tr><tr><td>tate magistratuum sustentatus. Itaque, patres conscripti,</td><td>11.1</td></tr><tr><td>videtis non temeritate redemptionis aut negoti gerendi in-</td><td></td></tr><tr><td>scitia, sed avaritia, superbia, crudelitate Gabini paene adflictos</td><td></td></tr><tr><td>iam atque eversos publicanos: quibus quidem vos in his</td><td></td></tr><tr><td>angustiis aerari tamen subveniatis necesse est, etsi iam multis</td><td>5</td></tr><tr><td>non potestis, qui propter illum hostem senatus, inimicissimum </td><td></td></tr><tr><td>ordinis equestris bonorumque omnium, non solum bona sed</td><td></td></tr><tr><td>etiam honestatem miseri deperdiderunt, quos non parsimonia,</td><td></td></tr><tr><td>non continentia, non virtus, non labor, non splendor tueri</td><td></td></tr><tr><td>potuit contra illius helluonis et praedonis audaciam. Quid?</td><td>12.1</td></tr><tr><td>qui se etiam nunc subsidiis patrimoni aut amicorum liberali-</td><td></td></tr><tr><td>tate sustentant, hos perire patiemur? An si qui frui publico</td><td></td></tr><tr><td>non potuit per hostem, hic tegitur ipsa lege censoria: quem</td><td></td></tr><tr><td>is frui non sinit qui est, etiam si non appellatur, hostis, huic</td><td>5</td></tr><tr><td>ferri auxilium non oportet? Retinete igitur in provincia</td><td></td></tr><tr><td>diutius eum qui de sociis cum hostibus, de civibus cum</td><td></td></tr><tr><td>sociis faciat pactiones, qui hoc etiam se pluris esse quam</td><td></td></tr><tr><td>conlegam putet, quod ille vos tristitia vultuque deceperit,</td><td></td></tr><tr><td>ipse numquam se minus quam erat nequam esse simularit.</td><td>10</td></tr><tr><td>Piso autem alio quodam modo gloriatur se brevi tempore</td><td></td></tr><tr><td>perfecisse ne C. Gabinius unus omnium nequissimus existi-</td><td></td></tr><tr><td>maretur. </td><td></td></tr>
        </table>