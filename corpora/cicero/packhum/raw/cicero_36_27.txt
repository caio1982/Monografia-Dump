<table>
          <script>targetHit=0;</script>
          <tr><td>  Qui autem tripertitam putant esse, ii non aliter</td><td>1.60.1</td></tr><tr><td>tractari putant oportere argumentationem, sed parti-</td><td></td></tr><tr><td>tionem horum reprehendunt. negant enim neque a pro-</td><td></td></tr><tr><td>positione neque ab adsumptione adprobationes earum</td><td></td></tr><tr><td>separari oportere, neque propositionem absolutam ne-</td><td>5</td></tr><tr><td>que adsumptionem sibi perfectam videri, quae appro-</td><td></td></tr><tr><td>batione confirmata non sit. quare quas illi duas partes</td><td></td></tr><tr><td>numerent, propositionem et adprobationem, sibi unam</td><td></td></tr><tr><td>partem videri, propositionem; quae si adprobata non</td><td></td></tr><tr><td>sit, propositio non sit argumentationis. item, quae ab</td><td>10</td></tr><tr><td>illis adsumptio et adsumptionis adprobatio dicatur,</td><td></td></tr><tr><td>eandem sibi adsumptionem solam videri. ita fit,</td><td></td></tr><tr><td>ut eadem ratione argumentatio tractata aliis tripertita,</td><td></td></tr><tr><td>aliis quinquepertita videatur. quare evenit, ut res non </td><td></td></tr><tr><td>tam ad usum dicendi pertineat quam ad rationem</td><td>15</td></tr><tr><td>praeceptionis. </td><td></td></tr><tr><td>  Nobis autem commodior illa partitio videatur esse,</td><td>61.1</td></tr><tr><td>quae in quinque partes tributa est, quam omnes ab</td><td></td></tr><tr><td>Aristotele et Theophrasto profecti maxime secuti sunt.</td><td></td></tr><tr><td>nam quemadmodum illud superius genus argumen-</td><td></td></tr><tr><td>tandi, quod per inductionem sumitur, maxime Socrates</td><td>5</td></tr><tr><td>et Socratici tractarunt, sic hoc, quod per ratiocina-</td><td></td></tr><tr><td>tionem expolitur, summe est ab Aristotele [atque a Peri-</td><td></td></tr><tr><td>pateticis] et Theophrasto frequentatum, deinde a</td><td></td></tr><tr><td>rhetoribus iis, qui elegantissimi atque artificiosis-</td><td></td></tr><tr><td>simi putati sunt. quare autem nobis illa magis partitio</td><td>10</td></tr><tr><td>probetur, dicendum videtur, ne temere secuti putemur;</td><td></td></tr><tr><td>et breviter dicendum, ne in huiusmodi rebus diutius,</td><td></td></tr><tr><td>quam ratio praecipiendi postulat, commoremur. </td><td></td></tr><tr><td>  Si quadam in argumentatione satis est uti pro-</td><td>62.1</td></tr><tr><td>positione et non oportet adiungere adprobationem pro-</td><td></td></tr><tr><td>positionis, quadam autem in argumentatione infirma</td><td></td></tr><tr><td>est propositio, nisi adiuncta sit adprobatio, separatum</td><td></td></tr><tr><td>est quiddam a propositione adprobatio. quod enim</td><td>5</td></tr><tr><td>et adiungi et separari ab aliquo potest, id non potest</td><td></td></tr><tr><td>idem esse, quod est id, ad quod adiungitur et a quo</td><td></td></tr><tr><td>separatur; est autem quaedam argumentatio, in qua</td><td></td></tr><tr><td>propositio non indiget approbationis, et quaedam, in</td><td></td></tr><tr><td>qua nihil valet sine approbatione, ut ostendemus. sepa-</td><td>10</td></tr><tr><td>rata igitur est a propositione approbatio. Ostendetur </td><td></td></tr><tr><td>autem id, quod polliciti sumus, hoc modo: quae propo-</td><td></td></tr><tr><td>sitio in se quiddam continet perspicuum et quod stare</td><td></td></tr><tr><td>inter omnes necesse est, hanc velle approbare et firmare</td><td></td></tr><tr><td>nihil attinet. ea est huiusmodi: 'si, quo die ista caedes</td><td>63.1</td></tr><tr><td>Romae facta est, ego Athenis eo die fui, in caede in-</td><td></td></tr><tr><td>teresse non potui.' hoc quia perspicue verum est, nihil</td><td></td></tr><tr><td>attinet approbari. quare assumi statim oportet, hoc</td><td></td></tr><tr><td>modo: 'fui autem Athenis eo die.' hoc si non constat,</td><td>5</td></tr><tr><td>indiget approbationis; qua inducta complexio conse-</td><td></td></tr><tr><td>quitur. est igitur quaedam propositio, quae non indiget</td><td></td></tr><tr><td>approbatione. nam esse quidem quandam, quae indi-</td><td></td></tr><tr><td>geat, quid attinet ostendere, quod cuivis facile perspi-</td><td></td></tr><tr><td>cuum est? quodsi ita est, ex hoc et ex eo, quod propo-</td><td>10</td></tr><tr><td>sueramus, hoc conficitur, separatum esse quiddam a</td><td></td></tr><tr><td>propositione approbationem. sin autem ita est, falsum</td><td></td></tr><tr><td>est non esse plus quam tripertitam argumentationem. </td><td></td></tr>
        </table>