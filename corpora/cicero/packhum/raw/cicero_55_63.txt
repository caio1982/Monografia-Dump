<table>
          <script>targetHit=0;</script>
          <tr><td>  Maxime autem perturbantur officia in amicitiis, qui-</td><td>3.43.1</td></tr><tr><td>bus et non tribuere, quod recte possis et tribuere quod</td><td></td></tr><tr><td>non sit aequum, contra officium est. Sed huius generis</td><td></td></tr><tr><td>totius breve et non difficile praeceptum est. Quae</td><td></td></tr><tr><td>enim videntur utilia, honores, divitiae, voluptates, ce-</td><td>5</td></tr><tr><td>tera generis eiusdem, haec amicitiae numquam ante-</td><td></td></tr><tr><td>ponenda sunt. At neque contra rem publicam neque</td><td></td></tr><tr><td>contra ius iurandum ac fidem amici causa vir bonus</td><td></td></tr><tr><td>faciet, ne si iudex quidem erit de ipso amico; ponit</td><td></td></tr><tr><td>enim personam amici, cum induit iudicis. Tantum da-</td><td>10</td></tr><tr><td>bit amicitiae, ut veram amici causam esse malit, ut</td><td></td></tr><tr><td>orandae litis tempus, quoad per leges liceat, acco-</td><td></td></tr><tr><td>modet. Cum vero iurato sententia dicendast, memine-</td><td>44.1</td></tr><tr><td>rit deum se adhibere testem, id est, ut ego arbitror,</td><td></td></tr><tr><td>mentem suam, qua nihil homini dedit deus ipse di-</td><td></td></tr><tr><td>vinius. Itaque praeclarum a maioribus accepimus mo-</td><td></td></tr><tr><td>rem rogandi iudicis, si eum teneremus, <span class="caps">qvae salva</span></td><td>5</td></tr><tr><td><span class="caps">fide facere possit</span>. Haec rogatio ad ea pertinet, quae</td><td></td></tr><tr><td>paulo ante dixi honeste amico a iudice posse concedi.</td><td></td></tr><tr><td>Nam si omnia facienda sint, quae amici velint, non</td><td></td></tr><tr><td>amicitiae tales, sed coniurationes putandae sint. Lo-</td><td>45.1</td></tr><tr><td>quor autem de communibus amicitiis; nam in sapienti-</td><td></td></tr><tr><td>bus viris perfectisque nihil potest esse tale. Damo-</td><td></td></tr><tr><td>nem et Phintiam Pythagoreos ferunt hoc animo inter</td><td></td></tr><tr><td>se fuisse, ut, cum eorum alteri Dionysius tyrannus diem</td><td>5</td></tr><tr><td>necis destinavisset et is, qui morti addictus esset, pau-</td><td></td></tr><tr><td>cos sibi dies commendandorum suorum causa postula- </td><td></td></tr><tr><td>visset, vas factus est alter eius sistendi, ut si ille non re-</td><td></td></tr><tr><td>vertisset, moriendum esset ipsi. Qui cum ad diem se re-</td><td></td></tr><tr><td>cepisset, admiratus eorum fidem tyrannus petivit, ut</td><td>10</td></tr><tr><td>se ad amicitiam tertium adscriberent. Cum igitur id,</td><td>46.1</td></tr><tr><td>quod utile videtur in amicitia, cum eo, quod ho-</td><td></td></tr><tr><td>nestum est, comparatur, iaceat utilitatis species, va-</td><td></td></tr><tr><td>leat honestas. Cum autem in amicitia, quae honesta</td><td></td></tr><tr><td>non sunt, postulabuntur, religio et fides anteponatur</td><td>5</td></tr><tr><td>amicitiae; sic habebitur is, quem exquirimus dilectus</td><td></td></tr><tr><td>officii. </td><td></td></tr>
        </table>