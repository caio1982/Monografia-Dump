<table>
          <script>targetHit=0;</script>
          <tr><td>  Itaque, ut sine ullo errore diiudicare possimus, si</td><td>3.19.11</td></tr><tr><td>quando cum illo, quod honestum intellegimus, pu-</td><td></td></tr><tr><td>gnare id videbitur, quod appellamus utile, formula</td><td></td></tr><tr><td>quaedam constituenda est; quam si sequemur in com-</td><td></td></tr><tr><td>paratione rerum, ab officio numquam recedemus. Erit</td><td>20.1</td></tr><tr><td>autem haec formula Stoicorum rationi disciplinaeque</td><td></td></tr><tr><td>maxime consentanea; quam quidem his libris propte-</td><td></td></tr><tr><td>rea sequimur, quod, quamquam et a veteribus Aca-</td><td></td></tr><tr><td>demicis et a Peripateticis vestris, qui quondam idem</td><td>5</td></tr><tr><td>erant, qui Academici, quae honesta sunt, anteponun-</td><td></td></tr><tr><td>tur iis, quae videntur utilia, tamen splendidius haec</td><td></td></tr><tr><td>ab eis disserentur, quibus, quicquid honestum est idem</td><td></td></tr><tr><td>utile videtur nec utile quicquam, quod non honestum,</td><td></td></tr><tr><td>quam ab iis, quibus et honestum aliquid non utile aut</td><td>10</td></tr><tr><td>utile non honestum. Nobis autem nostra Academia</td><td></td></tr><tr><td>magnam licentiam dat, ut, quodcumque maxime pro-</td><td></td></tr><tr><td>babile occurrat, id nostro iure liceat defendere. Sed</td><td></td></tr><tr><td>redeo ad formulam.—Detrahere igitur alteri aliquid</td><td>21.1</td></tr><tr><td>et hominem hominis incommodo suum commodum</td><td></td></tr><tr><td>augere magis est contra naturam quam mors, quam</td><td></td></tr><tr><td>paupertas, quam dolor, quam cetera, quae possunt</td><td></td></tr><tr><td>aut corpori accidere aut rebus externis. Nam principio</td><td>5</td></tr><tr><td>tollit convictum humanum et societatem. Si enim sic</td><td></td></tr><tr><td>erimus adfecti, ut propter suum quisque emolumen-</td><td></td></tr><tr><td>tum spoliet aut violet alterum, disrumpi necesse est</td><td></td></tr><tr><td>eam, quae maxime est secundum naturam, humani</td><td></td></tr><tr><td>generis societatem. Ut, si unum quodque membrum </td><td>22.1</td></tr><tr><td>sensum hunc haberet, ut posse putaret se valere, si</td><td></td></tr><tr><td>proximi membri valitudinem ad se traduxisset, de-</td><td></td></tr><tr><td>bilitari et interire totum corpus necesse esset, sic, si</td><td></td></tr><tr><td>unus quisque nostrum ad se rapiat commoda aliorum</td><td>5</td></tr><tr><td>detrahatque quod cuique possit, emolumenti sui gra-</td><td></td></tr><tr><td>tia, societas hominum et communitas evertatur ne-</td><td></td></tr><tr><td>cesse est. Nam sibi ut quisque malit, quod ad usum</td><td></td></tr><tr><td>vitae pertineat, quam alteri adquirere, concessum est</td><td></td></tr><tr><td>non repugnante natura, illud natura non patitur, ut</td><td>10</td></tr><tr><td>aliorum spoliis nostras facultates, copias, opes augea-</td><td></td></tr><tr><td>mus. Neque vero hoc solum natura, id est iure gen-</td><td>23.1</td></tr><tr><td>tium, sed etiam legibus populorum, quibus in sin-</td><td></td></tr><tr><td>gulis civitatibus res publica continetur, eodem modo</td><td></td></tr><tr><td>constitutum est, ut non liceat sui commodi causa no-</td><td></td></tr><tr><td>cere alteri. Hoc enim spectant leges, hoc volunt, in-</td><td>5</td></tr><tr><td>columem esse civium coniunctionem; quam qui diri-</td><td></td></tr><tr><td>munt, eos morte, exsilio, vinclis, damno coercent. At-</td><td></td></tr><tr><td>que hoc multo magis efficit ipsa naturae ratio, quae</td><td></td></tr><tr><td>est lex divina et humana; cui parere qui velit,—om-</td><td></td></tr><tr><td>nes autem parebunt, qui secundum naturam volent</td><td>10</td></tr><tr><td>vivere—numquam committet, ut alienum appetat,</td><td></td></tr><tr><td>et id, quod alteri detraxerit, sibi adsumat. Etenim</td><td>24.1</td></tr><tr><td>multo magis est secundum naturam excelsitas animi</td><td></td></tr><tr><td>et magnitudo itemque comitas, iustitia, liberalitas</td><td></td></tr><tr><td>quam voluptas, quam vita, quam divitiae; quae qui-</td><td></td></tr><tr><td>dem contemnere et pro nihilo ducere comparantem</td><td>5</td></tr><tr><td>cum utilitate communi magni animi et excelsi est.</td><td></td></tr><tr><td>[¹⁷Detrahere autem de altero sui commodi causa magis</td><td></td></tr><tr><td>est contra naturam quam mors, quam dolor, quam</td><td></td></tr><tr><td>cetera generis eiusdem.]¹⁷ Itemque magis est secundum </td><td>25.1</td></tr><tr><td>naturam, pro omnibus gentibus, si fieri possit, conser-</td><td></td></tr><tr><td>vandis aut iuvandis, maximos labores molestiasque</td><td></td></tr><tr><td>suscipere imitantem Herculem illum, quem hominum</td><td></td></tr><tr><td>fama beneficiorum memor in concilio caelestium con-</td><td>5</td></tr><tr><td>locavit quam vivere in solitudine non modo sine ullis</td><td></td></tr><tr><td>molestiis sed etiam in maximis voluptatibus, abun-</td><td></td></tr><tr><td>dantem omnibus copiis, ut excellas etiam pulchritu-</td><td></td></tr><tr><td>dine et viribus. Quocirca optimo quisque et splendi-</td><td></td></tr><tr><td>dissimo ingenio longe illam vitam huic anteponit. Ex</td><td>10</td></tr><tr><td>quo efficitur, hominem naturae oboedientem homini</td><td></td></tr><tr><td>nocere non posse. Deinde qui alterum violat, ut ipse</td><td>26.1</td></tr><tr><td>aliquid commodi consequatur, aut nihil existimat se</td><td></td></tr><tr><td>facere contra naturam aut magis fugienda censet mor-</td><td></td></tr><tr><td>tem, paupertatem, dolorem, amissionem etiam libero-</td><td></td></tr><tr><td>rum, propinquorum, amicorum, quam facere cuiquam</td><td>5</td></tr><tr><td>iniuriam. Si nihil existimat contra naturam fieri ho-</td><td></td></tr><tr><td>minibus violandis, quid cum eo disseras, qui omnino</td><td></td></tr><tr><td>hominem ex homine tollat? Sin fugiendum id quidem</td><td></td></tr><tr><td>censet, sed multo illa peiora, mortem, paupertatem,</td><td></td></tr><tr><td>dolorem, errat in eo, quod ullum aut corporis aut for-</td><td>10</td></tr><tr><td>tunae vitium vitiis animi gravius existimat. Ergo</td><td></td></tr><tr><td>unum debet esse omnibus propositum, ut eadem sit</td><td></td></tr><tr><td>utilitas uniuscuiusque et universorum; quam si ad se</td><td></td></tr><tr><td>quisque rapiet, dissolvetur omnis humana consortio. </td><td></td></tr>
        </table>