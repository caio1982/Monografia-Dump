<table>
          <script>targetHit=0;</script>
          <tr><td>  Ac sunt alia quoque praecepta partitionum, quae ad</td><td>1.33.15</td></tr><tr><td>hunc usum oratorium non tanto opere pertineant, quae</td><td></td></tr><tr><td>versantur in philosophia, ex quibus haec ipsa trans-</td><td></td></tr><tr><td>tulimus, quae convenire viderentur, quorum nihil in</td><td></td></tr><tr><td>ceteris artibus inveniebamus. </td><td></td></tr><tr><td>  Atque his de partitione praeceptis in omni dictione</td><td>20</td></tr><tr><td>meminisse oportebit, ut et prima quaeque pars, ut expo-</td><td></td></tr><tr><td>sita est in partitione, sic ordine transigatur et omnibus</td><td></td></tr><tr><td>explicatis peroratum sit [hoc modo], ut ne quid po-</td><td></td></tr><tr><td>sterius praeter conclusionem inferatur. partitur apud </td><td></td></tr><tr><td>Terentium breviter et commode senex in Andria, quae</td><td>25</td></tr><tr><td>cognoscere libertum velit:</td><td></td></tr><tr><td>    'Eo pacto et gnati vitam et consilium meum</td><td></td></tr><tr><td>    Cognosces et quid facere in hac re te velim'.</td><td></td></tr><tr><td>itaque quemadmodum in partitione proposuit, ita</td><td></td></tr><tr><td>narrat, primum nati vitam: 'Nam is postquam excessit</td><td>30</td></tr><tr><td>ex ephebis . . . '; deinde suum consilium: 'Et nunc id</td><td></td></tr><tr><td>operam do . . . '. deinde quid Sosiam velit facere, id</td><td></td></tr><tr><td>quod postremum posuit in partitione, postremum di-</td><td></td></tr><tr><td>cit: 'Nunc tuum est officium . . . '. quemadmodum igitur</td><td></td></tr><tr><td>hic et ad primam quamque partem primum accessit</td><td>35</td></tr><tr><td>et omnibus absolutis finem dicendi fecit, sic nobis pla-</td><td></td></tr><tr><td>cet et ad singulas partes accedere et omnibus abso-</td><td></td></tr><tr><td>lutis perorare. </td><td></td></tr><tr><td>  Nunc de confirmatione deinceps, ita ut ordo ipse</td><td></td></tr><tr><td>postulat, praecipiendum videtur. </td><td>40</td></tr><tr><td>  Confirmatio est, per quam argumentando nostrae</td><td>34.1</td></tr><tr><td>causae fidem et auctoritatem et firmamentum adiungit</td><td></td></tr><tr><td>oratio. huius partis certa sunt praecepta, quae in</td><td></td></tr><tr><td>singula causarum genera dividentur. verumtamen non</td><td></td></tr><tr><td>incommodum videtur quandam silvam atque materiam</td><td>5</td></tr><tr><td>universam ante permixtim et confuse exponere omnium</td><td></td></tr><tr><td>argumentationum, post autem tradere, quemadmodum</td><td></td></tr><tr><td>unum quodque causae genus hinc omnibus argumen-</td><td></td></tr><tr><td>tandi rationibus tractis confirmari oporteat. </td><td></td></tr>
        </table>