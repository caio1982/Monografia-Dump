<table>
          <script>targetHit=0;</script>
          <tr><td>  Quodsi in scaena, id est in contione, in qua rebus</td><td>97.1</td></tr><tr><td>fictis et adumbratis loci plurimum est, tamen verum</td><td></td></tr><tr><td>valet, si modo id patefactum et inlustratum est, quid</td><td></td></tr><tr><td>in amicitia fieri oportet, quae tota veritate perpendi-</td><td></td></tr><tr><td>tur? in qua nisi, ut dicitur, apertum pectus videas</td><td>5</td></tr><tr><td>tuumque ostendas, nihil fidum, nihil exploratum ha-</td><td></td></tr><tr><td>beas, ne amare quidem aut amari, cum, id quam vere</td><td></td></tr><tr><td>fiat, ignores. Quamquam ista adsentatio, quamvis per-</td><td></td></tr><tr><td>niciosa sit, nocere tamen nemini potest nisi ei, qui</td><td></td></tr><tr><td>eam recipit atque ea delectatur. Ita fit, ut is adsen-</td><td>10</td></tr><tr><td>tatoribus patefaciat aures suas maxime, qui ipse sibi</td><td></td></tr><tr><td>adsentetur et se maxime ipse delectet. Omnino est</td><td>98.1</td></tr><tr><td>amans sui virtus; optume enim se ipsa novit, quam-</td><td></td></tr><tr><td>que amabilis sit, intellegit. Ego autem non de vir-</td><td></td></tr><tr><td>tute nunc loquor, sed de virtutis opinione. Virtute</td><td></td></tr><tr><td>enim ipsa non tam multi praediti esse quam videri</td><td>5</td></tr><tr><td>volunt. Hos delectat adsentatio, his fictus ad ipsorum</td><td></td></tr><tr><td>voluntatem sermo cum adhibetur, orationem illam va-</td><td></td></tr><tr><td>nam testimonium esse laudum suarum putant. Nulla </td><td></td></tr><tr><td>est igitur haec amicitia, cum alter verum audire non</td><td></td></tr><tr><td>vult, alter ad mentiendum paratus est. Nec parasi-</td><td>10</td></tr><tr><td>torum in comoediis adsentatio faceta nobis videretur,</td><td></td></tr><tr><td>nisi essent milites gloriosi.</td><td></td></tr><tr><td>    Magnás vero agere grátias Thaís mihi?</td><td></td></tr><tr><td>Satis erat respondere: 'magnas'; 'ingentes', inquit.</td><td></td></tr><tr><td>Semper auget adsentator id, quod is, cuius ad volun-</td><td>15</td></tr><tr><td>tatem dicitur, vult esse magnum. Quam ob rem,</td><td>99.1</td></tr><tr><td>quamquam blanda ista vanitas apud eos valet, qui</td><td></td></tr><tr><td>ipsi illam adlectant et invitant, tamen etiam graviores</td><td></td></tr><tr><td>constantioresque admonendi sunt, ut animadvertant,</td><td></td></tr><tr><td>ne callida adsentatione capiantur. Aperte enim adu-</td><td>5</td></tr><tr><td>lantem nemo non videt, nisi qui admodum est excors;</td><td></td></tr><tr><td>callidus ille et occultus ne se insinuet, studiose ca-</td><td></td></tr><tr><td>vendum est; nec enim facillime adgnoscitur, quippe</td><td></td></tr><tr><td>qui etiam adversando saepe adsentetur et litigare se</td><td></td></tr><tr><td>simulans blandiatur atque ad extremum det manus</td><td>10</td></tr><tr><td>vincique se patiatur, ut is, qui inlusus sit, plus vidisse</td><td></td></tr><tr><td>videatur. Quid autem turpius quam inludi? Quod ut</td><td></td></tr><tr><td>ne accidat, magis cavendum est.</td><td></td></tr><tr><td>    Ut me hódie ante omnes cómicos stultós senes</td><td></td></tr><tr><td>    Versáris atque inlússeris lautíssume.</td><td>15</td></tr><tr><td>Haec enim etiam in fabulis stultissima persona est</td><td>100.1</td></tr><tr><td>inprovidorum et credulorum senum. Sed nescio quo</td><td></td></tr><tr><td>pacto ab amicitiis perfectorum hominum, id est sa-</td><td></td></tr><tr><td>pientium (de hac dico sapientia, quae videtur in ho-</td><td></td></tr><tr><td>minem cadere posse), ad leves amicitias defluxit oratio.</td><td>5</td></tr><tr><td>Quam ob rem ad illa prima redeamus eaque ipsa</td><td></td></tr><tr><td>concludamus aliquando. </td><td></td></tr>
        </table>