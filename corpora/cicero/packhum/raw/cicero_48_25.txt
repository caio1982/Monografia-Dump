<table>
          <script>targetHit=0;</script>
          <tr><td>  Quid est igitur, inquit, quod requiras? </td><td>2.8.5</td></tr><tr><td>  Dicam, inquam, et quidem discendi causa magis,</td><td></td></tr><tr><td>quam quo te aut Epicurum reprehensum velim. </td><td></td></tr><tr><td>  Ego quoque, inquit, didicerim libentius si quid attu-</td><td></td></tr><tr><td>leris, quam te reprehenderim. </td><td></td></tr><tr><td>  Tenesne igitur, inquam, Hieronymus Rhodius quid</td><td>10</td></tr><tr><td>dicat esse summum bonum, quo putet omnia referri</td><td></td></tr><tr><td>oportere? </td><td></td></tr><tr><td>  Teneo, inquit, finem illi videri nihil dolere. </td><td></td></tr><tr><td>  Quid? idem iste, inquam, de voluptate quid sentit? </td><td></td></tr><tr><td>  Negat esse eam, inquit, propter se expetendam. </td><td>9.1</td></tr><tr><td>  Aliud igitur esse censet gaudere, aliud non dolere. </td><td></td></tr><tr><td>  Et quidem, inquit, vehementer errat; nam, ut paulo</td><td></td></tr><tr><td>ante docui, augendae voluptatis finis est doloris omnis</td><td></td></tr><tr><td>amotio.  </td><td>5</td></tr><tr><td>  Non dolere, inquam, istud quam vim habeat postea</td><td></td></tr><tr><td>videro; aliam vero vim voluptatis esse, aliam nihil do-</td><td></td></tr><tr><td>lendi, nisi valde pertinax fueris, concedas necesse est. </td><td></td></tr><tr><td>  Atqui reperies, inquit, in hoc quidem pertinacem;</td><td></td></tr><tr><td>dici enim nihil potest verius. </td><td>10</td></tr><tr><td>  Estne, quaeso, inquam, sitienti in bibendo voluptas? </td><td></td></tr><tr><td>  Quis istud possit, inquit, negare? </td><td></td></tr><tr><td>  Eademne, quae restincta siti? </td><td></td></tr><tr><td>  Immo alio genere; restincta enim sitis stabilitatem</td><td></td></tr><tr><td>voluptatis habet, inquit, illa autem voluptas ipsius</td><td>15</td></tr><tr><td>restinctionis in motu est. </td><td></td></tr><tr><td>  Cur igitur, inquam, res tam dissimiles eodem nomine</td><td></td></tr><tr><td>appellas? </td><td></td></tr><tr><td>  Quid paulo ante, inquit, dixerim nonne meministi,</td><td>10.1</td></tr><tr><td>cum omnis dolor detractus esset, variari, non augeri</td><td></td></tr><tr><td>voluptatem? </td><td></td></tr>
        </table>