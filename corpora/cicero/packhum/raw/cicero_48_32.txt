<table>
          <script>targetHit=0;</script>
          <tr><td>  Hoc vero non videre, maximo argumento esse vo-</td><td>2.29.1</td></tr><tr><td>luptatem illam, qua sublata neget se intellegere om-</td><td></td></tr><tr><td>nino quid sit bonum—eam autem ita persequitur:</td><td></td></tr><tr><td>quae palato percipiatur, quae auribus; cetera addit,</td><td></td></tr><tr><td>quae si appelles, honos praefandus sit—hoc igitur, </td><td>5</td></tr><tr><td>quod solum bonum severus et gravis philosophus no-</td><td></td></tr><tr><td>vit, idem non videt ne expetendum quidem esse, quod</td><td></td></tr><tr><td>eam voluptatem hoc eodem auctore non desideremus,</td><td></td></tr><tr><td>cum dolore careamus. quam haec sunt contraria! hic</td><td>30.1</td></tr><tr><td>si definire, si dividere didicisset, si loquendi vim, si</td><td></td></tr><tr><td>denique consuetudinem verborum teneret, numquam</td><td></td></tr><tr><td>in tantas salebras incidisset. nunc vides, quid faciat.</td><td></td></tr><tr><td>quam nemo umquam voluptatem appellavit, appellat;</td><td>5</td></tr><tr><td>quae duo sunt, unum facit. hanc in motu voluptatem</td><td></td></tr><tr><td>—sic enim has suaves et quasi dulces voluptates ap-</td><td></td></tr><tr><td>pellat—interdum ita extenuat, ut M'. Curium putes</td><td></td></tr><tr><td>loqui, interdum ita laudat, ut quid praeterea sit bonum</td><td></td></tr><tr><td>neget se posse ne suspicari quidem. quae iam oratio</td><td>10</td></tr><tr><td>non a philosopho aliquo, sed a censore opprimenda</td><td></td></tr><tr><td>est. non est enim vitium in oratione solum, sed etiam</td><td></td></tr><tr><td>in moribus. luxuriam non reprehendit, modo sit vacua</td><td></td></tr><tr><td>infinita cupiditate et timore. hoc loco discipulos quae-</td><td></td></tr><tr><td>rere videtur, ut, qui asoti esse velint, philosophi ante</td><td>15</td></tr><tr><td>fiant. </td><td></td></tr><tr><td>  A primo, ut opinor, animantium ortu petitur origo</td><td>31.1</td></tr><tr><td>summi boni. 'Simul atque natum animal est, gaudet</td><td></td></tr><tr><td>voluptate et eam appetit ut bonum, aspernatur dolorem</td><td></td></tr><tr><td>ut malum.' De malis autem et bonis ab iis animalibus,</td><td></td></tr><tr><td>quae nondum depravata sint, ait optime iudicari. haec</td><td>5</td></tr><tr><td>et tu ita posuisti, et verba vestra sunt. quam multa</td><td></td></tr><tr><td>vitiosa! summum enim bonum et malum vagiens puer</td><td></td></tr><tr><td>utra voluptate diiudicabit, stante an movente? quoniam, </td><td></td></tr><tr><td>si dis placet, ab Epicuro loqui discimus. si stante, hoc</td><td></td></tr><tr><td>natura videlicet vult, salvam esse se, quod concedimus;</td><td>10</td></tr><tr><td>si movente, quod tamen dicitis, nulla turpis voluptas</td><td></td></tr><tr><td>erit, quae praetermittenda sit, et simul non proficiscitur</td><td></td></tr><tr><td>animal illud modo natum a summa voluptate, quae</td><td></td></tr><tr><td>est a te posita in non dolendo. </td><td></td></tr>
        </table>