<table>
          <script>targetHit=0;</script>
          <tr><td>  Atque haec quidem vatium ratio est, nec dissimilis</td><td>1.115.5</td></tr><tr><td>sane somniorum. Nam quae vigilantibus accidunt va-</td><td></td></tr><tr><td>tibus, eadem nobis dormientibus. Viget enim animus</td><td></td></tr><tr><td>in somnis liber ab sensibus omnique inpeditione cu-</td><td></td></tr><tr><td>rarum iacente et mortuo paene corpore. Qui quia</td><td></td></tr><tr><td>vixit ab omni aeternitate versatusque est cum innu-</td><td>10</td></tr><tr><td>merabilibus animis, omnia, quae in natura rerum sunt,</td><td></td></tr><tr><td>videt, si modo temperatis escis modicisque potionibus</td><td></td></tr><tr><td>ita est adfectus, ut sopito corpore ipse vigilet. Haec</td><td></td></tr><tr><td>somniantis est divinatio. Hic magna quaedam exori-</td><td>116.1</td></tr><tr><td>tur, neque ea naturalis, sed artificiosa somniorum [Anti-</td><td></td></tr><tr><td>phontis] interpretatio eodemque modo et oraculorum et</td><td></td></tr><tr><td>vaticinationum [sunt enim explanatores, ut gramma-</td><td></td></tr><tr><td>tici poëtarum]. Nam ut aurum et argentum, aes, fer-</td><td>5</td></tr><tr><td>rum frustra natura divina genuisset, nisi eadem do-</td><td></td></tr><tr><td>cuisset, quem ad modum ad eorum venas perveniretur,</td><td></td></tr><tr><td>nec fruges terrae bacasve arborum cum utilitate ulla</td><td></td></tr><tr><td>generi humano dedisset, nisi earum cultus et condi-</td><td></td></tr><tr><td>tiones tradidisset, materiave quicquam iuvaret, nisi</td><td>10</td></tr><tr><td>consectionis eius fabricam haberemus, sic cum omni</td><td></td></tr><tr><td>utilitate, quam di hominibus dederunt, ars aliqua con-</td><td></td></tr><tr><td>iuncta est, per quam illa utilitas percipi possit. Item</td><td></td></tr><tr><td>igitur somniis, vaticinationibus, oraclis, quod erant</td><td></td></tr><tr><td>multa obscura, multa ambigua, explanationes adhibi-</td><td>15</td></tr><tr><td>tae sunt interpretum. </td><td></td></tr><tr><td>  Quo modo autem aut vates aut somniantes ea vi-</td><td>117.1</td></tr><tr><td>deant, quae nusquam etiam tunc sint, magna quaestio</td><td></td></tr><tr><td>est. Sed explorata si sint ea, quae ante quaeri de-</td><td></td></tr><tr><td>beant, sint haec, quae quaerimus, faciliora. Continet</td><td></td></tr><tr><td>enim totam hanc quaestionem ea ratio, quae est de</td><td>5</td></tr><tr><td>natura deorum, quae a te secundo libro est explicata</td><td></td></tr><tr><td>dilucide. Quam si obtinemus, stabit illud, quod hunc</td><td></td></tr><tr><td>locum continet, de quo agimus, esse deos, et eorum</td><td></td></tr><tr><td>providentia mundum administrari, eosdemque consu-</td><td></td></tr><tr><td>lere rebus humanis, nec solum universis, verum etiam </td><td>10</td></tr><tr><td>singulis. Haec si tenemus, quae mihi quidem non</td><td></td></tr><tr><td>videntur posse convelli, profecto hominibus a dis fu-</td><td></td></tr><tr><td>tura significari necesse est. Sed distinguendum vide-</td><td>118.1</td></tr><tr><td>tur, quonam modo. Nam non placet Stoicis singulis</td><td></td></tr><tr><td>iecorum fissis aut avium cantibus interesse deum;</td><td></td></tr><tr><td>neque enim decorum est nec dis dignum nec fieri</td><td></td></tr><tr><td>ullo pacto potest; sed ita a principio inchoatum esse</td><td>5</td></tr><tr><td>mundum, ut certis rebus certa signa praecurrerent,</td><td></td></tr><tr><td>alia in extis, alia in avibus, alia in fulgoribus,</td><td></td></tr><tr><td>alia in ostentis, alia in stellis, alia in somnian-</td><td></td></tr><tr><td>tium visis, alia in furentium vocibus. Ea quibus</td><td></td></tr><tr><td>bene percepta sunt, ii non saepe falluntur; male con-</td><td>10</td></tr><tr><td>iecta maleque interpretata falsa sunt non rerum vitio,</td><td></td></tr><tr><td>sed interpretum inscientia. Hoc autem posito atque</td><td></td></tr><tr><td>concesso, esse quandam vim divinam hominum vitam</td><td></td></tr><tr><td>continentem, non difficile est, quae fieri certe videmus,</td><td></td></tr><tr><td>ea qua ratione fiant, suspicari. Nam et ad hostiam</td><td>15</td></tr><tr><td>deligendam potest dux esse vis quaedam sentiens, quae</td><td></td></tr><tr><td>est toto confusa mundo, et tum ipsum, cum immolare</td><td></td></tr><tr><td>velis, extorum fieri mutatio potest, ut aut absit ali-</td><td></td></tr><tr><td>quid aut supersit; parvis enim momentis multa natura</td><td></td></tr><tr><td>aut adfingit aut mutat aut detrahit. Quod ne dubi-</td><td>119.1</td></tr><tr><td>tare possimus, maximo est argumento, quod paulo</td><td></td></tr><tr><td>ante interitum Caesaris contigit. Qui cum immolaret</td><td></td></tr><tr><td>illo die, quo primum in sella aurea sedit et cum pur-</td><td></td></tr><tr><td>purea veste processit, in extis bovis opimi cor non</td><td>5</td></tr><tr><td>fuit. Num igitur censes ullum animal, quod sangui-</td><td></td></tr><tr><td>nem habeat, sine corde esse posse? †Qua ille rei no-</td><td></td></tr><tr><td>vitate perculsus, cum Spurinna diceret timendum esse,</td><td></td></tr><tr><td>ne et consilium et vita deficeret; earum enim rerum</td><td></td></tr><tr><td>utramque a corde proficisci. Postero die caput in</td><td>10</td></tr><tr><td>iecore non fuit. Quae quidem illi portendebantur a</td><td></td></tr><tr><td>dis immortalibus, ut videret interitum, non ut caveret.</td><td></td></tr><tr><td>Cum igitur eae partes in extis non reperiuntur, sine</td><td></td></tr><tr><td>quibus victuma illa vivere nequisset, intellegendum</td><td></td></tr><tr><td>est in ipso immolationis tempore eas partes, quae ab-</td><td>15</td></tr><tr><td>sint, interisse. Eademque efficit in avibus divina mens, </td><td>120.1</td></tr><tr><td>ut tum huc, tum illuc volent alites, tum in hac, tum in</td><td></td></tr><tr><td>illa parte se occultent, tum a dextra, tum a sinistra</td><td></td></tr><tr><td>parte canant oscines. Nam si animal omne, ut vult,</td><td></td></tr><tr><td>ita utitur motu sui corporis, prono, obliquo, supino,</td><td>5</td></tr><tr><td>membraque, quocumque vult, flectit, contorquet, por-</td><td></td></tr><tr><td>rigit, contrahit eaque ante efficit paene, quam cogitat,</td><td></td></tr><tr><td>quanto id deo est facilius, cuius numini parent om-</td><td></td></tr><tr><td>nia! Idemque mittit et signa nobis eius generis, qualia</td><td>121.1</td></tr><tr><td>permulta historia tradidit, quale scriptum illud vide-</td><td></td></tr><tr><td>mus: si luna paulo ante solis ortum defecisset in signo</td><td></td></tr><tr><td>Leonis, fore ut [armis] Dareus et Persae ab Alexandro</td><td></td></tr><tr><td>et Macedonibus proelio vincerentur Dareusque more-</td><td>5</td></tr><tr><td>retur, et, si puella nata biceps esset, seditionem in</td><td></td></tr><tr><td>populo fore, corruptelam et adulterium domi, et, si</td><td></td></tr><tr><td>mulier leonem peperisse visa esset, fore ut ab exteris</td><td></td></tr><tr><td>gentibus vinceretur ea res publica, in qua id conti-</td><td></td></tr><tr><td>gisset. Eiusdem generis etiam illud est, quod scribit</td><td>10</td></tr><tr><td>Herodotus, Croesi filium, cum esset infans, locutum;</td><td></td></tr><tr><td>quo ostento regnum patris et domum funditus con-</td><td></td></tr><tr><td>cidisse. Caput arsisse Servio Tullio dormienti quae</td><td></td></tr><tr><td>historia non prodidit? Ut igitur, qui se tradidit quieti</td><td></td></tr><tr><td>praeparato animo cum bonis cogitationibus, tum re-</td><td>15</td></tr><tr><td>bus ad tranquillitatem adcommodatis, certa et vera</td><td></td></tr><tr><td>cernit in somnis, sic castus animus purusque vigilan-</td><td></td></tr><tr><td>tis et ad astrorum et ad avium reliquorumque signo-</td><td></td></tr><tr><td>rum et ad extorum veritatem est paratior. </td><td></td></tr>
        </table>