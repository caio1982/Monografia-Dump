<table>
          <script>targetHit=0;</script>
          <tr><td>  Quid igitur? nulline motus in Sicilia servorum Verre</td><td>2.5.9.1</td></tr><tr><td>praetore, nullaene consensiones factae esse dicuntur? Nihil</td><td></td></tr><tr><td>sane quod ad senatum populumque Romanum pervenerit,</td><td></td></tr><tr><td>nihil quod iste publice Romam scripserit; et tamen coeptum</td><td></td></tr><tr><td>esse in Sicilia moveri aliquot locis servitium suspicor. Id</td><td>5</td></tr><tr><td>adeo non tam ex re quam ex istius factis decretisque co-</td><td></td></tr><tr><td>gnosco. Ac videte quam non inimico animo sim acturus:</td><td></td></tr><tr><td>ego ipse haec quae ille quaerit, quae adhuc numquam</td><td></td></tr><tr><td>audistis, commemorabo et proferam. </td><td></td></tr><tr><td>  In Triocalino, quem locum fugitivi iam ante tenuerunt, </td><td>10.1</td></tr><tr><td>Leonidae cuiusdam Siculi familia in suspicionem est vocata</td><td></td></tr><tr><td>coniurationis. Res delata ad istum. Statim, ut par fuit,</td><td></td></tr><tr><td>iussu eius homines qui fuerant nominati comprehensi sunt</td><td></td></tr><tr><td>adductique Lilybaeum; domino denuntiatum est, causa</td><td>5</td></tr><tr><td>dicta, damnati. Quid deinde? quid censetis? furtum</td><td></td></tr><tr><td>fortasse aut praedam exspectatis aliquam. Nolite usque</td><td></td></tr><tr><td>quaque idem quaerere. In metu belli furandi locus qui</td><td></td></tr><tr><td>potest esse? etiam si qua fuit in hac re occasio praetermissa</td><td></td></tr><tr><td>est. Tum potuit a Leonida nummorum aliquid auferre,</td><td>10</td></tr><tr><td>cum denuntiavit ut adesset; fuit nundinatio aliqua, et isti</td><td></td></tr><tr><td>non nova, ne causam dicerent; etiam alter locus, ut ab-</td><td></td></tr><tr><td>solverentur: damnatis quidem servis quae praedandi potest</td><td></td></tr><tr><td>esse ratio? produci ad supplicium necesse est. Testes</td><td></td></tr><tr><td>enim sunt qui in consilio fuerunt, testes publicae tabulae,</td><td>15</td></tr><tr><td>testis splendidissima civitas Lilybitana, testis honestissimus</td><td></td></tr><tr><td>maximusque conventus civium Romanorum: fieri nihil</td><td></td></tr><tr><td>potest, producendi sunt. Itaque producuntur et ad palum</td><td></td></tr><tr><td>alligantur. Etiam nunc mihi exspectare videmini, iudices,</td><td>11.1</td></tr><tr><td>quid deinde factum sit, quod iste nihil umquam fecit sine</td><td></td></tr><tr><td>aliquo quaestu atque praeda. Quid in eius modi re fieri</td><td></td></tr><tr><td>potuit? Quod commodum est, exspectate facinus quam</td><td></td></tr><tr><td>vultis improbum; vincam tamen exspectationem omnium.</td><td>5</td></tr><tr><td>Homines sceleris coniurationisque damnati, ad supplicium</td><td></td></tr><tr><td>traditi, ad palum alligati, repente multis milibus hominum</td><td></td></tr><tr><td>inspectantibus soluti sunt et Triocalino illi domino redditi. </td><td></td></tr>
        </table>