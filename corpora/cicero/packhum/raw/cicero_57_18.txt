<table>
          <script>targetHit=0;</script>
          <tr class="title first  date"><td>Id<span class="snum">.</span> Mart<span class="snum">.</span> <span class="snum">60</span> <span class="snum">(</span>§<span class="snum">11)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Non modo si mihi tantum esset oti quantum est tibi, verum</td><td>1.19.1.1</td></tr><tr><td>etiam si tam brevis epistulas vellem mittere quam tu soles,</td><td></td></tr><tr><td>facile te superarem et in scribendo multo essem crebrior quam </td><td></td></tr><tr><td>tu. sed ad summas atque incredibilis occupationes meas</td><td></td></tr><tr><td>accedit quod nullam a me volo epistulam ad te sine aliquo</td><td>5</td></tr><tr><td>argumento ac sententia pervenire. et primum tibi, ut aequum</td><td></td></tr><tr><td>est civi amanti patriam, quae sint in re publica exponam;</td><td></td></tr><tr><td>deinde, quoniam nos amore tibi proximi sumus, scribemus</td><td></td></tr><tr><td>etiam de nobis ea quae scire te non nolle arbitramur. </td><td></td></tr><tr><td>  Atque in re publica nunc quidem maxime Gallici belli ver-</td><td>2.1</td></tr><tr><td>satur metus. nam Haedui, fratres nostri, pugnam nuper malam</td><td></td></tr><tr><td>pugnarunt, et &lt;Helvetii&gt; sine dubio sunt in armis excursiones-</td><td></td></tr><tr><td>que in provinciam faciunt. senatus decrevit ut consules duas</td><td></td></tr><tr><td>Gallias sortirentur, dilectus haberetur, vacationes ne valerent,</td><td>5</td></tr><tr><td>legati cum auctoritate mitterentur qui adirent Galliae civitates</td><td></td></tr><tr><td>darentque operam ne eae se cum Helvetiis coniungerent. legati</td><td></td></tr><tr><td>sunt Q. Metellus Creticus et L. Flaccus et, τὸ ἐπὶ τῇ φακῇ μύρον,</td><td></td></tr><tr><td>Lentulus, Clodiani filius. atque hoc loco illud non queo</td><td>3.1</td></tr><tr><td>praeterire, quod, cum de consularibus mea prima sors exisset,</td><td></td></tr><tr><td>una voce senatus frequens retinendum me in urbe censuit. hoc</td><td></td></tr><tr><td>idem post me Pompeio accidit, ut nos duo quasi pignora rei</td><td></td></tr><tr><td>publicae retineri videremur. quid enim ego aliorum in me</td><td>5</td></tr><tr><td>ἐπιφωνήματα exspectem cum haec domi nascantur? </td><td></td></tr><tr><td>  Vrbanae autem res se sic habent. agraria lex a Flavio tribuno</td><td>4.1</td></tr><tr><td>pl. vehementer agitabatur auctore Pompeio, quae nihil populare</td><td></td></tr><tr><td>habebat praeter actorem. ex hac ego lege secunda contionis</td><td></td></tr><tr><td>voluntate omnia illa tollebam quae ad privatorum incommodum </td><td></td></tr><tr><td>pertinebant; liberabam agrum eum qui P. Mucio L. Calpurnio</td><td>5</td></tr><tr><td>consulibus publicus fuisset; Sullanorum hominum posses-</td><td></td></tr><tr><td>siones confirmabam; Volaterranos et Arretinos, quorum</td><td></td></tr><tr><td>agrum Sulla publicarat neque diviserat, in sua possessione</td><td></td></tr><tr><td>retinebam; unam rationem non reiciebam, ut ager hac</td><td></td></tr><tr><td>adventicia pecunia emeretur quae ex novis vectigalibus per</td><td>10</td></tr><tr><td>quinquennium reciperetur. huic toti rationi agrariae senatus</td><td></td></tr><tr><td>adversabatur, suspicans Pompeio novam quandam potentiam</td><td></td></tr><tr><td>quaeri; Pompeius vero ad voluntatem perferendae legis incu-</td><td></td></tr><tr><td>buerat. ego autem magna cum agrariorum gratia confirmabam</td><td></td></tr><tr><td>omnium privatorum possessiones; is enim est noster exercitus,</td><td>15</td></tr><tr><td>hominum, ut tute scis, locupletium. populo autem Pompeioque</td><td></td></tr><tr><td>(nam id quoque volebam) satis faciebam emptione, qua con-</td><td></td></tr><tr><td>stituta diligenter et sentinam urbis exhauriri et Italiae solitudi-</td><td></td></tr><tr><td>nem frequentari posse arbitrabar. sed haec tota res interpellata</td><td></td></tr><tr><td>bello refrixerat. Metellus est consul sane bonus et nos admo-</td><td>20</td></tr><tr><td>dum diligit. ille alter nihil ita est ut plane quid emerit nesciat. </td><td></td></tr><tr><td>  Haec sunt in re publica, nisi etiam illud ad rem publicam putas</td><td>5.1</td></tr><tr><td>pertinere, Herennium quendam, tribunum pl., tribulem tuum,</td><td></td></tr><tr><td>sane hominem nequam atque egentem, saepe iam de P. Clodio</td><td></td></tr><tr><td>ad plebem traducendo agere coepisse. huic frequenter inter-</td><td></td></tr><tr><td>ceditur. haec sunt, ut opinor, in re publica. </td><td>5</td></tr><tr><td>  Ego autem, ut semel Nonarum illarum Decembrium iunc-</td><td>6.1</td></tr><tr><td>tam invidia ac multorum inimicitiis eximiam quandam atque</td><td></td></tr><tr><td>immortalem gloriam consecutus sum, non destiti eadem animi</td><td></td></tr><tr><td>magnitudine in re publica versari et illam institutam ac suscep-</td><td></td></tr><tr><td>tam dignitatem tueri; sed postea quam primum Clodi absolu-</td><td>5</td></tr><tr><td>tione levitatem infirmitatemque iudiciorum perspexi, deinde</td><td></td></tr><tr><td>vidi nostros publicanos facile a senatu disiungi, quamquam a </td><td></td></tr><tr><td>me ipso non divellerentur, tum autem beatos homines, hos</td><td></td></tr><tr><td>piscinarios dico, amicos tuos, non obscure nobis invidere, putavi</td><td></td></tr><tr><td>mihi maiores quasdam opes et firmiora praesidia esse quaerenda.</td><td>10</td></tr><tr><td>itaque primum eum qui nimium diu de rebus nostris tacuerat,</td><td>7.1</td></tr><tr><td>Pompeium, adduxi in eam voluntatem ut in senatu non semel</td><td></td></tr><tr><td>sed saepe multisque verbis huius mihi salutem imperi atque orbis</td><td></td></tr><tr><td>terrarum adiudicarit. quod non tam interfuit mea (neque enim</td><td></td></tr><tr><td>illae res aut ita sunt obscurae ut testimonium aut ita dubiae ut</td><td>5</td></tr><tr><td>laudationem desiderent) quam rei publicae, quod erant quidam</td><td></td></tr><tr><td>improbi qui contentionem fore aliquam mihi cum Pompeio ex</td><td></td></tr><tr><td>rerum illarum dissensione arbitrarentur. cum hoc ego me tanta</td><td></td></tr><tr><td>familiaritate coniunxi ut uterque nostrum in sua ratione munitior</td><td></td></tr><tr><td>et in re publica firmior hac coniunctione esse possit. odia autem</td><td>8.1</td></tr><tr><td>illa libidinosae ac delicatae iuventutis quae erant in me incitata,</td><td></td></tr><tr><td>sic mitigata sunt comitate quadam mea me unum ut omnes illi</td><td></td></tr><tr><td>colant. nihil iam denique a me asperum in quemquam fit, nec</td><td></td></tr><tr><td>tamen quicquam populare ac dissolutum, sed ita temperata</td><td>5</td></tr><tr><td>tota ratio est ut rei publicae constantiam praestem, privatis</td><td></td></tr><tr><td>meis rebus propter infirmitatem bonorum, iniquitatem male-</td><td></td></tr><tr><td>volorum, odium in me improborum adhibeam quandam</td><td></td></tr><tr><td>cautionem et diligentiam; atque ita tamen [si] his novis amicitiis</td><td></td></tr><tr><td>implicati sumus ut crebro mihi vafer ille Siculus insusurret</td><td>10</td></tr><tr><td>Epicharmus cantilenam illam suam, 'νᾶφε καὶ μέμνασ’ ἀπιστεῖν.</td><td></td></tr><tr><td>ἄρθρα ταῦτα τᾶν φρενῶν.' ac nostrae quidem rationis ac vitae</td><td></td></tr><tr><td>quasi quandam formam, ut opinor, vides. </td><td></td></tr><tr><td>  De tuo autem negotio saepe ad me scribis; cui mederi nunc</td><td>9.1</td></tr><tr><td>non possumus. est enim illud senatus consultum summa </td><td></td></tr><tr><td>pedariorum voluntate, nullius nostrum auctoritate factum.</td><td></td></tr><tr><td>nam quod me esse ad scribendum vides, ex ipso senatus consulto</td><td></td></tr><tr><td>intellegere potes aliam rem tum relatam, hoc autem de populis</td><td>5</td></tr><tr><td>liberis sine causa additum. et ita factum est a P. Servilio filio,</td><td></td></tr><tr><td>qui in postremis sententiam dixit; sed immutari hoc tempore</td><td></td></tr><tr><td>non potest. itaque conventus, qui initio celebrabantur, iam diu</td><td></td></tr><tr><td>fieri desierunt. tu si tuis blanditiis tamen a Sicyoniis nummu-</td><td></td></tr><tr><td>lorum aliquid expresseris, velim me facias certiorem. </td><td>10</td></tr><tr><td>  Commentarium consulatus mei Graece compositum misi ad</td><td>10.1</td></tr><tr><td>te. in quo si quid erit quod homini Attico minus Graecum</td><td></td></tr><tr><td>eruditumque videatur, non dicam quod tibi, ut opinor, Pan-</td><td></td></tr><tr><td>hormi Lucullus de suis historiis dixerat, se, quo facilius illas</td><td></td></tr><tr><td>probaret Romani hominis esse, idcirco barbara quaedam et</td><td>5</td></tr><tr><td>soloeca dispersisse; apud me si quid erit eius modi, me impru-</td><td></td></tr><tr><td>dente erit et invito. Latinum si perfecero, ad te mittam. tertium</td><td></td></tr><tr><td>poëma exspectato, ne quod genus a me ipso laudis meae praeter-</td><td></td></tr><tr><td>mittatur. hic tu cave dicas, 'τίς πατέρ’ αἰνήσει;'; si est enim apud</td><td></td></tr><tr><td>homines quicquam quod potius [si] laudetur, nos vituperemur</td><td>10</td></tr><tr><td>qui non potius alia laudemus; quamquam non ἐγκωμιαστικὰ</td><td></td></tr><tr><td>sunt haec sed ἱστορικὰ quae scribimus. </td><td></td></tr><tr><td>  Quintus frater purgat se mihi per litteras et adfirmat nihil a</td><td>11.1</td></tr><tr><td>se cuiquam de te secus esse dictum. verum haec nobis coram</td><td></td></tr><tr><td>summa cura et diligentia sunt agenda. tu modo nos revise</td><td></td></tr><tr><td>aliquando. Cossinius hic, cui dedi litteras, valde mihi bonus</td><td></td></tr><tr><td>homo et non levis et amans tui visus est et talis qualem esse</td><td>5</td></tr><tr><td>eum tuae mihi litterae nuntiarant. Id. Mart. </td><td></td></tr>
        </table>