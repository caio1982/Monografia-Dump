<table>
          <script>targetHit=0;</script>
          <tr><td>  Sed perge porro. Nam si illud meum turbulentissimum</td><td>33.11</td></tr><tr><td>tempus tuo tranquillissimo praestat, quid conferam reliqua</td><td></td></tr><tr><td>quae in te dedecoris plena fuerunt, in me dignitatis? Me</td><td>34.1</td></tr><tr><td>Kalendis Ianuariis, qui dies post obitum occasumque</td><td></td></tr><tr><td>nostrum rei publicae primus inluxit, frequentissimus senatus,</td><td></td></tr><tr><td>concursu Italiae, referente clarissimo ac fortissimo viro,</td><td></td></tr><tr><td>P. Lentulo, consentiente atque una voce revocavit. Me</td><td>5</td></tr><tr><td>idem senatus exteris nationibus, me legatis magistratibusque </td><td></td></tr><tr><td>nostris auctoritate sua consularibusque litteris non, ut tu</td><td></td></tr><tr><td>Insuber dicere ausus es, orbatum patria sed, ut senatus illo</td><td></td></tr><tr><td>ipso tempore appellavit, civem servatoremque rei publicae</td><td></td></tr><tr><td>commendavit. Ad meam unius hominis salutem senatus</td><td>10</td></tr><tr><td>auxilium omnium civium cuncta ex Italia qui rem publicam</td><td></td></tr><tr><td>salvam esse vellent consulis voce et litteris implorandum</td><td></td></tr><tr><td>putavit. Mei capitis conservandi causa Romam uno tem-</td><td></td></tr><tr><td>pore quasi signo dato Italia tota convenit. De mea salute</td><td></td></tr><tr><td>P. Lentuli, praestantissimi viri atque optimi consulis,</td><td>15</td></tr><tr><td>Cn. Pompei, clarissimi atque invictissimi civis, cetero-</td><td></td></tr><tr><td>rumque principum civitatis celeberrimae et gratissimae</td><td></td></tr><tr><td>contiones fuerunt. De me senatus ita decrevit Cn. Pompeio</td><td>35.1</td></tr><tr><td>auctore et eius sententiae principe ut, si quis impedisset</td><td></td></tr><tr><td>reditum meum, in hostium numero putaretur, eisque verbis</td><td></td></tr><tr><td>ea de me senatus auctoritas declarata est ut nemini sit</td><td></td></tr><tr><td>triumphus honorificentius quam mihi salus restitutioque</td><td>5</td></tr><tr><td>perscripta. De me cum omnes magistratus promulgassent</td><td></td></tr><tr><td>praeter unum praetorem, a quo non fuit postulandum,</td><td></td></tr><tr><td>fratrem inimici mei, praeterque duos de lapide emptos</td><td></td></tr><tr><td>tribunos, legem comitiis centuriatis tulit P. Lentulus consul</td><td></td></tr><tr><td>de conlegae Q. Metelli sententia, quem mecum eadem res</td><td>10</td></tr><tr><td>publica quae in tribunatu eius diiunxerat in consulatu</td><td></td></tr><tr><td>virtute optimi ac iustissimi viri sapientiaque coniunxit.</td><td></td></tr><tr><td>Quae lex quem ad modum accepta sit quid me attinet</td><td>36.1</td></tr><tr><td>dicere? Ex vobis audio nemini civi ullam quo minus</td><td></td></tr><tr><td>adesset satis iustam excusationem esse visam; nullis</td><td></td></tr><tr><td>comitiis umquam neque multitudinem hominum tantam </td><td></td></tr><tr><td>neque splendidiorem fuisse; hoc certe video, quod indicant</td><td>5</td></tr><tr><td>tabulae publicae, vos rogatores, vos diribitores, vos custodes</td><td></td></tr><tr><td>fuisse tabellarum, et, quod in honoribus vestrorum propin-</td><td></td></tr><tr><td>quorum non facitis vel aetatis excusatione vel honoris, id in</td><td></td></tr><tr><td>salute mea nullo rogante vos vestra sponte fecistis. </td><td></td></tr>
        </table>