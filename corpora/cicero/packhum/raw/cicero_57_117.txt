<table>
          <script>targetHit=0;</script>
          <tr class="title first  date"><td>med<span class="snum">.(?)</span> Iun<span class="snum">.</span> <span class="snum">50</span> in itinere</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Tarsum veni Non. Iun. ibi me multa moverunt: magnum in</td><td>6.4.1.1</td></tr><tr><td>Syria bellum, magna in Cilicia latrocinia, mihi difficilis ratio</td><td></td></tr><tr><td>administrandi, quod paucos dies habebam reliquos annui</td><td></td></tr><tr><td>muneris, illud autem difficillimum, relinquendus erat ex senatus</td><td></td></tr><tr><td>consulto qui praeesset. nihil minus probari poterat quam</td><td>5</td></tr><tr><td>quaestor Mescinius. nam de Coelio nihil audiebamus. rectissi-</td><td></td></tr><tr><td>mum videbatur Quintum fratrem cum imperio relinquere; in</td><td></td></tr><tr><td>quo multa molesta, discessus noster, belli periculum, militum</td><td></td></tr><tr><td>improbitas, sescenta praeterea. o rem totam odiosam! sed haec</td><td></td></tr><tr><td>fortuna viderit, quoniam consilio non multum uti licet. </td><td>10</td></tr><tr><td>  Tu quando Romam salvus (ut spero) venisti, videbis, ut</td><td>2.1</td></tr><tr><td>soles, omnia quae intelleges nostra interesse, in primis de Tullia</td><td></td></tr><tr><td>mea, cuius de condicione quid mihi placeret scripsi ad Teren-</td><td></td></tr><tr><td>tiam cum tu in Graecia esses; deinde de honore nostro. quod</td><td></td></tr><tr><td>enim tu afuisti, vereor ut satis diligenter actum in senatu sit de</td><td>5</td></tr><tr><td>litteris meis. </td><td></td></tr><tr><td>  Illud praeterea μυστικώτερον ad te scribam, tu sagacius</td><td>3.1</td></tr><tr><td>odorabere. τῆς δάμαρτός μου ὁ ἀπελεύθερος (οἶσθα ὃν λέγω) ἔδοξέ</td><td></td></tr><tr><td>μοι πρώην, ἐξ ὧν ἀλογευόμενος παρεφθέγγετο, πεφυρακέναι τὰς</td><td></td></tr><tr><td>ψήφους ἐκ τῆς ὠνῆς τῶν ὑπαρχόντων &lt;τῶν&gt; τοῦ Κροτωνιάτου</td><td></td></tr><tr><td>τυραννοκτόνου. δέδοικα δὴ μή τι—νοήσεις δήπου. τοῦτο δὴ</td><td>5</td></tr><tr><td>περισκεψάμενος τὰ λοιπὰ ἐξασφάλισαι. non queo tantum quantum</td><td></td></tr><tr><td>vereor scribere; tu autem fac ut mihi tuae litterae volent</td><td></td></tr><tr><td>obviae. </td><td></td></tr><tr><td>  Haec festinans scripsi in itinere atque agmine. Piliae et</td><td></td></tr><tr><td>puellae Caeciliae bellissimae salutem dices.</td><td>10</td></tr>
        </table>