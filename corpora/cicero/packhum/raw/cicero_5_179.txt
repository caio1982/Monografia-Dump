<table>
          <script>targetHit=0;</script>
          <tr><td>  Videte quanta religio fuerit apud Segestanos. Repertum </td><td>2.4.77.1</td></tr><tr><td>esse, iudices, scitote neminem, neque liberum neque servum,</td><td></td></tr><tr><td>neque civem neque peregrinum, qui illud signum auderet</td><td></td></tr><tr><td>attingere; barbaros quosdam Lilybaeo scitote adductos esse</td><td></td></tr><tr><td>operarios; ii denique illud ignari totius negoti ac religionis</td><td>5</td></tr><tr><td>mercede accepta sustulerunt. Quod cum ex oppido ex-</td><td></td></tr><tr><td>portabatur, quem conventum mulierum factum esse arbitra-</td><td></td></tr><tr><td>mini, quem fletum maiorum natu? quorum non nulli etiam</td><td></td></tr><tr><td>illum diem memoria tenebant cum illa eadem Diana</td><td></td></tr><tr><td>Segestam Carthagine revecta victoriam populi Romani</td><td>10</td></tr><tr><td>reditu suo nuntiasset. Quam dissimilis hic dies illi tempori</td><td></td></tr><tr><td>videbatur! Tum imperator populi Romani, vir clarissimus,</td><td></td></tr><tr><td>deos patrios reportabat Segestanis ex urbe hostium recupe-</td><td></td></tr><tr><td>ratos: nunc ex urbe sociorum praetor eiusdem populi</td><td></td></tr><tr><td>turpissimus atque impurissimus eosdem illos deos nefario</td><td>15</td></tr><tr><td>scelere auferebat. Quid hoc tota Sicilia est clarius, quam</td><td></td></tr><tr><td>omnis Segestae matronas et virgines convenisse cum Diana</td><td></td></tr><tr><td>exportaretur ex oppido, unxisse unguentis, complesse coronis</td><td></td></tr><tr><td>et floribus, ture, odoribus incensis usque ad agri finis prose-</td><td></td></tr><tr><td>cutas esse? Hanc tu tantam religionem si tum in imperio</td><td>78.1</td></tr><tr><td>propter cupiditatem atque audaciam non pertimescebas, ne</td><td></td></tr><tr><td>nunc quidem in tanto tuo liberorumque tuorum periculo</td><td></td></tr><tr><td>perhorrescis? Quem tibi aut hominem invitis dis immorta-</td><td></td></tr><tr><td>libus aut vero deum tantis eorum religionibus violatis</td><td>5</td></tr><tr><td>auxilio futurum putas? Tibi illa Diana in pace atque in</td><td></td></tr><tr><td>otio religionem nullam attulit? quae cum duas urbis in</td><td></td></tr><tr><td>quibus locata fuerat captas incensasque vidisset, bis ex</td><td></td></tr><tr><td>duorum bellorum flamma ferroque servata est; quae Car-</td><td></td></tr><tr><td>thaginiensium victoria loco mutato religionem tamen non</td><td>10</td></tr><tr><td>amisit, P. Africani virtute religionem simul cum loco recu-</td><td></td></tr><tr><td>peravit. Quo quidem scelere suscepto cum inanis esset</td><td></td></tr><tr><td>basis et in ea P. Africani nomen incisum, res indigna atque</td><td></td></tr><tr><td>intoleranda videbatur omnibus non solum religiones esse</td><td></td></tr><tr><td>violatas, verum etiam P. Africani, viri fortissimi, rerum</td><td>15</td></tr><tr><td>gestarum gloriam, memoriam virtutis, monumenta victoriae </td><td></td></tr><tr><td>C. Verrem sustulisse. Quod cum isti renuntiaretur de basi</td><td>79.1</td></tr><tr><td>ac litteris, existimavit homines in oblivionem totius negoti</td><td></td></tr><tr><td>esse venturos si etiam basim tamquam indicem sui sceleris</td><td></td></tr><tr><td>sustulisset. Itaque tollendam istius imperio locaverunt;</td><td></td></tr><tr><td>quae vobis locatio ex publicis litteris Segestanorum priore</td><td>5</td></tr><tr><td>actione recitata est. </td><td></td></tr>
        </table>