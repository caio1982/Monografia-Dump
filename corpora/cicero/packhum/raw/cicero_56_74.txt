<table>
          <script>targetHit=0;</script>
          <tr class="title first  date"><td>Asturae</td><td></td></tr><tr class="title last  "><td>M. CICERO S. D. L. LUCCEIO Q. F.</td><td></td></tr><tr><td>Omnis amor tuus ex omnibus partibus se ostendit in iis</td><td>5.15.1.1</td></tr><tr><td>litteris quas a te proxime accepi, non ille quidem mihi ignotus</td><td></td></tr><tr><td>sed tamen gratus et optatus; dicerem 'iucundus' nisi id</td><td></td></tr><tr><td>verbum in omne tempus perdidissem, neque ob eam unam</td><td></td></tr><tr><td>causam quam tu suspicaris et in qua me lenissimis et</td><td>5</td></tr><tr><td>amantissimis verbis utens re graviter accusas, sed quod illius</td><td></td></tr><tr><td>tanti vulneris quae remedia esse debebant ea nulla sunt. quid</td><td>2.1</td></tr><tr><td>enim? ad amicosne confugiam? quam multi sunt? habuimus</td><td></td></tr><tr><td>enim fere communis; quorum alii occiderunt, alii nescio quo</td><td></td></tr><tr><td>pacto obduruerunt. tecum vivere possem equidem et maxime</td><td></td></tr><tr><td>vellem. vetustas, amor, consuetudo, studia paria—quod</td><td>5</td></tr><tr><td>vinclum, quaeso, deest nostrae coniunctioni? possumusne</td><td></td></tr><tr><td>igitur esse una? nec mehercule intellego quid impediat; sed</td><td></td></tr><tr><td>certe adhuc non fuimus, cum essemus vicini in Tusculano, in</td><td></td></tr><tr><td>Puteolano. nam quid dicam in urbe, in qua, cum forum</td><td></td></tr><tr><td>commune sit, vicinitas non requiritur? </td><td>10</td></tr><tr><td>  Sed casu nescio quo in ea tempora nostra aetas incidit ut,</td><td>3.1</td></tr><tr><td>cum maxime florere nos oporteret, tum vivere etiam puderet.</td><td></td></tr><tr><td>quod enim esse poterat mihi perfugium spoliato et domesticis </td><td></td></tr><tr><td>et forensibus ornamentis atque solaciis? litterae, credo.</td><td></td></tr><tr><td>quibus utor adsidue; quid enim aliud facere possum? sed</td><td>5</td></tr><tr><td>nescio quo modo ipsae illae excludere me a portu et perfugio</td><td></td></tr><tr><td>videntur et quasi exprobrare quod in ea vita maneam in qua</td><td></td></tr><tr><td>nihil insit nisi propagatio miserrimi temporis. </td><td></td></tr><tr><td>  Hic tu me abesse urbe miraris, in qua domus nihil delec-</td><td>4.1</td></tr><tr><td>tare possit, summum sit odium temporum, hominum, fori,</td><td></td></tr><tr><td>curiae? itaque sic litteris utor, in quibus consumo omne tem-</td><td></td></tr><tr><td>pus, non ut ab iis medicinam perpetuam sed ut exiguam obli-</td><td></td></tr><tr><td>vionem doloris petam. quod si id egissemus ego atque tu quod</td><td>5.1</td></tr><tr><td>ne in mentem quidem nobis veniebat propter cottidianos</td><td></td></tr><tr><td>metus &lt;et&gt; omne tempus una fuissemus, neque me valetudo</td><td></td></tr><tr><td>tua offenderet neque te maeror meus. quod, quantum fieri</td><td></td></tr><tr><td>poterit, consequamur. quid enim est utrique nostrum aptius?</td><td>5</td></tr><tr><td>propediem te igitur videbo.</td><td></td></tr>
        </table>