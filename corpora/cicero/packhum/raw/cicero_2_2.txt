<table>
          <script>targetHit=0;</script>
          <tr><td>  His de rebus tantis tamque atrocibus neque satis me com-</td><td>9.1</td></tr><tr><td>mode dicere neque satis graviter conqueri neque satis libere</td><td></td></tr><tr><td>vociferari posse intellego. Nam commoditati ingenium, gra-</td><td></td></tr><tr><td>vitati aetas, libertati tempora sunt impedimento. Huc</td><td></td></tr><tr><td>accedit summus timor quem mihi natura pudorque meus</td><td>5</td></tr><tr><td>attribuit et vestra dignitas et vis adversariorum et Sex.</td><td></td></tr><tr><td>Rosci pericula. Quapropter vos oro atque obsecro, iudices,</td><td></td></tr><tr><td>ut attente bonaque cum venia verba mea audiatis. Fide</td><td>10.1</td></tr><tr><td>sapientiaque vestra fretus plus oneris sustuli quam ferre me</td><td></td></tr><tr><td>posse intellego. Hoc onus si vos aliqua ex parte adleva-</td><td></td></tr><tr><td>bitis, feram ut potero studio et industria, iudices; sin a</td><td></td></tr><tr><td>vobis, id quod non spero, deserar, tamen animo non de-</td><td>5</td></tr><tr><td>ficiam et id quod suscepi quoad potero perferam. Quod</td><td></td></tr><tr><td>si perferre non potero, opprimi me onere offici malo quam</td><td></td></tr><tr><td>id quod mihi cum fide semel impositum est aut propter</td><td></td></tr><tr><td>perfidiam abicere aut propter infirmitatem animi deponere. </td><td></td></tr><tr><td>  Te quoque magno opere, M. Fanni, quaeso ut, qualem te</td><td>11.1</td></tr><tr><td>iam antea populo Romano praebuisti, cum huic eidem</td><td></td></tr><tr><td>quaestioni iudex praeesses, talem te et nobis et rei pu-</td><td></td></tr><tr><td>blicae hoc tempore impertias. Quanta multitudo hominum</td><td></td></tr><tr><td>convenerit ad hoc iudicium vides; quae sit omnium mor-</td><td>5</td></tr><tr><td>talium exspectatio, quae cupiditas ut acria ac severa iudicia</td><td></td></tr><tr><td>fiant intellegis. Longo intervallo iudicium inter sicarios</td><td></td></tr><tr><td>hoc primum committitur, cum interea caedes indignissimae</td><td></td></tr><tr><td>maximaeque factae sunt; omnes hanc quaestionem te prae- </td><td></td></tr><tr><td>tore manifestis maleficiis cotidianoque sanguine dignissimam</td><td>10</td></tr><tr><td>sperant futuram. </td><td></td></tr><tr><td>  Qua vociferatione in ceteris iudiciis accusatores uti con-</td><td>12.1</td></tr><tr><td>suerunt, ea nos hoc tempore utimur qui causam dicimus.</td><td></td></tr><tr><td>Petimus abs te, M. Fanni, a vobisque, iudices, ut quam</td><td></td></tr><tr><td>acerrime maleficia vindicetis, ut quam fortissime hominibus</td><td></td></tr><tr><td>audacissimis resistatis, ut hoc cogitetis, nisi in hac causa</td><td>5</td></tr><tr><td>qui vester animus sit ostendetis, eo prorumpere hominum</td><td></td></tr><tr><td>cupiditatem et scelus et audaciam ut non modo clam</td><td></td></tr><tr><td>verum etiam hic in foro ante tribunal tuum, M. Fanni,</td><td></td></tr><tr><td>ante pedes vestros, iudices, inter ipsa subsellia caedes fu-</td><td></td></tr><tr><td>turae sint. Etenim quid aliud hoc iudicio temptatur nisi</td><td>13.1</td></tr><tr><td>ut id fieri liceat? Accusant ei qui in fortunas huius inva-</td><td></td></tr><tr><td>serunt, causam dicit is cui praeter calamitatem nihil reli-</td><td></td></tr><tr><td>querunt; accusant ei quibus occidi patrem Sex. Rosci bono</td><td></td></tr><tr><td>fuit, causam dicit is cui non modo luctum mors patris attulit</td><td>5</td></tr><tr><td>verum etiam egestatem; accusant ei qui hunc ipsum iugu-</td><td></td></tr><tr><td>lare summe cupierunt, causam dicit is qui etiam ad hoc</td><td></td></tr><tr><td>ipsum iudicium cum praesidio venit ne hic ibidem ante</td><td></td></tr><tr><td>oculos vestros trucidetur; denique accusant ei quos populus</td><td></td></tr><tr><td>poscit, causam dicit is qui unus relictus ex illorum nefaria</td><td>10</td></tr><tr><td>caede restat. Atque ut facilius intellegere possitis, iudices,</td><td>14.1</td></tr><tr><td>ea quae facta sunt indigniora esse quam haec sunt quae</td><td></td></tr><tr><td>dicimus, ab initio res quem ad modum gesta sit vobis</td><td></td></tr><tr><td>exponemus, quo facilius et huius hominis innocentissimi</td><td></td></tr><tr><td>miserias et illorum audacias cognoscere possitis et rei</td><td>5</td></tr><tr><td>publicae calamitatem. </td><td></td></tr>
        </table>