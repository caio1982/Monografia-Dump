<table>
          <script>targetHit=0;</script>
          <tr class="title first  date"><td>Sext<span class="snum">.</span> <span class="snum">50</span> Rhodi<span class="snum">(?)</span></td><td></td></tr><tr class="title last  "><td>CICERO APPIO PULCHRO S.</td><td></td></tr><tr><td>Quasi divinarem tali in officio fore mihi aliquando expeten-</td><td>3.13.1.1</td></tr><tr><td>dum studium tuum, sic, cum de tuis rebus gestis agebatur,</td><td></td></tr><tr><td>inserviebam honori tuo. dicam tamen vere, plus quam</td><td></td></tr><tr><td>acceperas reddidisti. quis enim ad me non perscripsit te</td><td></td></tr><tr><td>non solum auctoritate, oratione, sententia tua, quibus ego</td><td>5</td></tr><tr><td>a tali viro contentus eram, sed etiam opera, consilio, domum</td><td></td></tr><tr><td>veniendo, conveniendis meis nullum onus offici cuiquam </td><td></td></tr><tr><td>reliquum fecisse? haec mihi ampliora multo sunt quam illa</td><td></td></tr><tr><td>ipsa propter quae haec laborantur. insignia enim virtutis</td><td></td></tr><tr><td>multi etiam sine virtute adsecuti sunt, talium virorum tanta</td><td>10</td></tr><tr><td>studia adsequi sola virtus potest. </td><td></td></tr><tr><td>  Itaque mihi propono fructum amicitiae nostrae ipsam</td><td>2.1</td></tr><tr><td>amicitiam, qua nihil est uberius, praesertim in iis studiis qui-</td><td></td></tr><tr><td>bus uterque nostrum devinctus est. nam tibi me profiteor et</td><td></td></tr><tr><td>in re publica socium, de qua idem sentimus, et in cottidiana</td><td></td></tr><tr><td>vita coniunctum, quam his artibus studiisque colimus. vellem</td><td>5</td></tr><tr><td>ita fortuna tulisset ut, quanti ego omnis tuos facio, &lt;ta&gt;nti</td><td></td></tr><tr><td>tu meos facere posses; quod tamen ipsum nescio qua permotus</td><td></td></tr><tr><td>animi divinatione non &lt;de&gt;spero. sed hoc nihil ad te;</td><td></td></tr><tr><td>nostrum est onus. illud velim sic habeas, quod intelleges, hac</td><td></td></tr><tr><td>re novata additum potius aliquid ad meum erga te studium,</td><td>10</td></tr><tr><td>quo nihil videbatur addi posse, quam quicquam esse</td><td></td></tr><tr><td>detractum. </td><td></td></tr><tr><td>  Cum haec scribebam, censorem iam te esse sperabam. eo</td><td></td></tr><tr><td>brevior est epistula et ut adversus magistrum morum</td><td></td></tr><tr><td>modestior.</td><td>15</td></tr>
        </table>