<table>
          <script>targetHit=0;</script>
          <tr><td>  Quam ob rem de iudicio Panaetii dubitari non po-</td><td>3.11.1</td></tr><tr><td>test; rectene autem hanc tertiam partem ad exquiren-</td><td></td></tr><tr><td>dum officium adiunxerit an secus, de eo fortasse dis-</td><td></td></tr><tr><td>putari potest. Nam, sive honestum solum bonum est,</td><td></td></tr><tr><td>ut Stoicis placet, sive, quod honestum est, id ita sum-</td><td>5</td></tr><tr><td>mum bonum est, quemadmodum Peripateticis vestris</td><td></td></tr><tr><td>videtur, ut omnia ex altera parte collocata vix minimi</td><td></td></tr><tr><td>momenti instar habeant, dubitandum non est quin</td><td></td></tr><tr><td>numquam possit utilitas cum honestate contendere.</td><td></td></tr><tr><td>Itaque accepimus Socratem exsecrari solitum eos, qui</td><td>10</td></tr><tr><td>primum haec natura cohaerentia opinione distraxis-</td><td></td></tr><tr><td>sent. Cui quidem ita sunt Stoici assensi, ut et, quic-</td><td></td></tr><tr><td>quid honestum esset, id utile esse censerent, nec utile</td><td></td></tr><tr><td>quicquam, quod non honestum. Quodsi is esset Pa-</td><td>12.1</td></tr><tr><td>naetius, qui virtutem propterea colendam diceret, quod</td><td></td></tr><tr><td>ea efficiens utilitatis esset, ut ii, qui res expetendas</td><td></td></tr><tr><td>vel voluptate vel indolentia metiuntur, liceret ei di-</td><td></td></tr><tr><td>cere utilitatem aliquando cum honestate pugnare. Sed</td><td>5</td></tr><tr><td>cum sit is, qui id solum bonum iudicet, quod honestum </td><td></td></tr><tr><td>sit, quae autem huic repugnent specie quadam utili-</td><td></td></tr><tr><td>tatis, eorum neque accessione meliorem vitam fieri</td><td></td></tr><tr><td>nec decessione peiorem, non videtur debuisse eius-</td><td></td></tr><tr><td>modi deliberationem introducere, in qua quod utile</td><td>10</td></tr><tr><td>videretur cum eo, quod honestum est, compararetur.</td><td></td></tr><tr><td>Etenim quod summum bonum a Stoicis dicitur, con-</td><td>13.1</td></tr><tr><td>venienter naturae vivere, id habet hanc, ut opinor,</td><td></td></tr><tr><td>sententiam, cum virtute congruere semper, cetera au-</td><td></td></tr><tr><td>tem, quae secundum naturam essent, ita legere, si ea</td><td></td></tr><tr><td>virtuti non repugnarent. Quod cum ita sit, putant qui-</td><td>5</td></tr><tr><td>dam hanc comparationem non recte introductam nec</td><td></td></tr><tr><td>omnino de eo genere quicquam praecipiendum fuisse.</td><td></td></tr><tr><td>Atque illud quidem honestum, quod proprie vereque</td><td></td></tr><tr><td>dicitur id in sapientibus est solis neque a virtute di-</td><td></td></tr><tr><td>velli umquam potest. In iis autem, in quibus sapientia</td><td>10</td></tr><tr><td>perfecta non est, ipsum illud quidem perfectum ho-</td><td></td></tr><tr><td>nestum nullo modo, similitudines honesti esse pos-</td><td></td></tr><tr><td>sunt. Haec enim officia, de quibus his libris disputa-</td><td>14.1</td></tr><tr><td>mus, media Stoici appellant; ea communia sunt et</td><td></td></tr><tr><td>late patent, quae et ingenii bonitate multi assequun-</td><td></td></tr><tr><td>tur et progressione discendi. Illud autem officium,</td><td></td></tr><tr><td>quod rectum idem appellant, perfectum atque abso-</td><td>5</td></tr><tr><td>lutum est et, ut idem dicunt, omnes numeros habet nec</td><td></td></tr><tr><td>praeter sapientem cadere in quemquam potest. Cum</td><td>15.1</td></tr><tr><td>autem aliquid actum est, in quo media officia com-</td><td></td></tr><tr><td>pareant, id cumulate videtur esse perfectum propterea,</td><td></td></tr><tr><td>quod vulgus, quid absit a perfecto, non fere intellegit;</td><td></td></tr><tr><td>quatenus autem intellegit, nihil putat praetermissum, </td><td>5</td></tr><tr><td>quod idem in poematis, in picturis usu venit in aliis-</td><td></td></tr><tr><td>que compluribus, ut delectentur imperiti laudentque</td><td></td></tr><tr><td>ea, quae laudanda non sint, ob eam, credo, causam,</td><td></td></tr><tr><td>quod insit in his aliquid probi, quod capiat ignaros,</td><td></td></tr><tr><td>qui idem, quid in unaquaque re vitii sit, nequeant iu-</td><td>10</td></tr><tr><td>dicare. Itaque cum sunt docti a peritis, desistunt fa-</td><td></td></tr><tr><td>cile sententia. Haec igitur officia, de quibus his libris</td><td></td></tr><tr><td>disserimus, quasi secunda quaedam honesta esse di-</td><td></td></tr><tr><td>cunt, non sapientium modo propria, sed cum omni</td><td></td></tr><tr><td>hominum genere communia. Itaque iis omnes, in qui-</td><td>16.1</td></tr><tr><td>bus est virtutis indoles, commoventur. Nec vero, cum</td><td></td></tr><tr><td>duo Decii aut duo Scipiones fortes viri commemoran-</td><td></td></tr><tr><td>tur, aut cum Fabricius, aut Aristides iustus nomina-</td><td></td></tr><tr><td>tur, aut ab illis fortitudinis aut ab his iustitiae tam-</td><td>5</td></tr><tr><td>quam a sapiente petitur exemplum; nemo enim horum</td><td></td></tr><tr><td>sic sapiens, ut sapientem volumus intellegi, nec ii, qui</td><td></td></tr><tr><td>sapientes habiti et nominati, M. Cato et C. Laelius,</td><td></td></tr><tr><td>sapientes fuerunt, ne illi quidem septem, sed ex medi-</td><td></td></tr><tr><td>orum officiorum frequentia similitudinem quandam</td><td>10</td></tr><tr><td>gerebant speciemque sapientium. Quocirca nec id,</td><td>17.1</td></tr><tr><td>quod vere honestum est, fas est cum utilis repugnan-</td><td></td></tr><tr><td>tia comparari, nec id quod communiter appellamus ho-</td><td></td></tr><tr><td>nestum, quod colitur ab iis, qui bonos se viros haberi </td><td></td></tr><tr><td>volunt, cum emolumentis umquam est comparandum</td><td>5</td></tr><tr><td>tamque id honestum, quod in nostram intellegentiam</td><td></td></tr><tr><td>cadit, tuendum conservandumque nobis est quam il-</td><td></td></tr><tr><td>lud, quod proprie dicitur vereque est honestum, sa-</td><td></td></tr><tr><td>pientibus; aliter enim teneri non potest, si quae ad</td><td></td></tr><tr><td>virtutem est facta progressio. Sed haec quidem de</td><td>10</td></tr><tr><td>his, qui conservatione officiorum existimantur boni.</td><td></td></tr><tr><td>Qui autem omnia metiuntur emolumentis et commodis</td><td>18.1</td></tr><tr><td>neque ea volunt praeponderari honestate, ii solent in</td><td></td></tr><tr><td>deliberando honestum cum eo, quod utile putant, com-</td><td></td></tr><tr><td>parare, boni viri non solent. Itaque existimo Panae-</td><td></td></tr><tr><td>tium, cum dixerit homines solere in hac comparatione</td><td>5</td></tr><tr><td>dubitare, hoc ipsum sensisse, quod dixerit solere</td><td></td></tr><tr><td>modo, non etiam oportere. Etenim non modo pluris</td><td></td></tr><tr><td>putare, quod utile videatur quam quod honestum sit,</td><td></td></tr><tr><td>sed etiam haec inter se comparare et in his addubi-</td><td></td></tr><tr><td>tare turpissimum est. Quid ergo est quod non num-</td><td>10</td></tr><tr><td>quam dubitationem adferre soleat considerandumque</td><td></td></tr><tr><td>videatur? Credo, si quando dubitatio accidit, quale</td><td></td></tr><tr><td>sit id, de quo consideretur. Saepe enim tempore fit,</td><td>19.1</td></tr><tr><td>ut quod turpe plerumque haberi soleat, inveniatur non</td><td></td></tr><tr><td>esse turpe. Exempli causa ponatur aliquid, quod pa-</td><td></td></tr><tr><td>teat latius. Quod potest maius scelus quam non modo</td><td></td></tr><tr><td>hominem, sed etiam familiarem hominem occidere?</td><td>5</td></tr><tr><td>Num igitur se adstrinxit scelere, si qui tyrannum occi-</td><td></td></tr><tr><td>dit quamvis familiarem? Populo quidem Romano non</td><td></td></tr><tr><td>videtur, qui ex omnibus praeclaris factis illud pulcher-</td><td></td></tr><tr><td>rimum existimat. Vicit ergo utilitas honestatem?</td><td></td></tr><tr><td>Immo vero honestas utilitatem secuta est.  </td><td>10</td></tr>
        </table>