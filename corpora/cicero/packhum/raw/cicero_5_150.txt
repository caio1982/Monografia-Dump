<table>
          <script>targetHit=0;</script>
          <tr><td>  At idem fecit Sacerdos. Hominem innocentem et</td><td>2.3.214.1</td></tr><tr><td>summa prudentia praeditum nominas; sed tum idem fe-</td><td></td></tr><tr><td>cisse erit existimandus si eodem consilio fecerit. Nam</td><td></td></tr><tr><td>genus aestimationis ipsum a me numquam est reprehensum,</td><td></td></tr><tr><td>sed eius aequitas aratorum commodo et voluntate perpen-</td><td>5</td></tr><tr><td>ditur. Non potest reprehendi ulla aestimatio quae aratori</td><td></td></tr><tr><td>non modo incommoda non est sed etiam grata est. Sa-</td><td></td></tr><tr><td>cerdos ut in provinciam venit, frumentum in cellam impera-</td><td></td></tr><tr><td>vit. Cum esset ante novum tritici modius denariis <span class="caps">v</span>,</td><td></td></tr><tr><td>petiverunt ab eo civitates ut aestimaret. Remissior ali-</td><td>10</td></tr><tr><td>quanto eius fuit aestimatio quam annona; nam aestimavit</td><td></td></tr><tr><td>denariis <span class="caps">iii</span>. Vides eandem aestimationem propter tem-</td><td></td></tr><tr><td>poris dissimilitudinem in illo laudis causam habere, in te</td><td></td></tr><tr><td>criminis, in illo benefici, in te iniuriae. Eodem tempore</td><td>215.1</td></tr><tr><td>praetor Antonius <span class="caps">iii</span> denariis aestimavit post messem,</td><td></td></tr><tr><td>summa in vilitate, cum aratores frumentum dare gratis</td><td></td></tr><tr><td>mallent, et aiebat se tantidem aestimasse quanti Sacer-</td><td></td></tr><tr><td>dotem, neque mentiebatur; sed eadem ista aestimatione</td><td>5</td></tr><tr><td>alter sublevarat aratores, alter everterat. Quod nisi omnis</td><td></td></tr><tr><td>frumenti ratio ex temporibus esset et annona, non ex</td><td></td></tr><tr><td>numero neque ex summa consideranda, numquam tam grati </td><td></td></tr><tr><td>hi sesquimodii, Q. Hortensi, fuissent, quos tu cum ad men-</td><td></td></tr><tr><td>surae tam exiguam rationem populo Romano in capita</td><td>10</td></tr><tr><td>descripsisses, gratissimum omnibus fecisti; caritas enim</td><td></td></tr><tr><td>annonae faciebat ut istuc, quod re parvum videtur, tempore</td><td></td></tr><tr><td>magnum videretur. Idem istuc si in vilitate populo Ro-</td><td></td></tr><tr><td>mano largiri voluisses, derisum tuum beneficium esset atque</td><td></td></tr><tr><td>contemptum. </td><td>15</td></tr><tr><td>  Noli igitur dicere istum idem fecisse quod Sacerdotem,</td><td>216.1</td></tr><tr><td>quoniam non eodem tempore neque simili fecit annona:</td><td></td></tr><tr><td>dicito potius, quoniam habes auctorem idoneum, quod</td><td></td></tr><tr><td>Antonius uno adventu et vix menstruis cibariis fecerit, id</td><td></td></tr><tr><td>istum per triennium fecisse, et istius innocentiam M. An-</td><td>5</td></tr><tr><td>toni facto atque auctoritate defendito. Nam de Sex. qui-</td><td></td></tr><tr><td>dem Peducaeo, fortissimo atque innocentissimo viro, quid</td><td></td></tr><tr><td>dicetis? de quo quis umquam arator questus est? aut quis</td><td></td></tr><tr><td>non ad hoc tempus innocentissimam omnium diligentissi-</td><td></td></tr><tr><td>mamque praeturam illius hominis existimat? Biennium</td><td>10</td></tr><tr><td>provinciam obtinuit. Cum alter annus in vilitate, alter in</td><td></td></tr><tr><td>summa caritate fuerit, num aut in vilitate nummum arator</td><td></td></tr><tr><td>quisquam dedit aut in caritate de aestimatione frumenti</td><td></td></tr><tr><td>questus est? At uberiora cibaria facta sunt caritate.</td><td></td></tr><tr><td>Credo; neque id est novum neque reprehendendum. Modo</td><td>217.1</td></tr><tr><td>C. Sentium vidimus, hominem vetere illa ac singulari inno-</td><td></td></tr><tr><td>centia praeditum, propter caritatem frumenti quae fuerat</td><td></td></tr><tr><td>in Macedonia permagnam ex cibariis pecuniam deportare.</td><td></td></tr><tr><td>Quam ob rem non ego invideo commodis tuis, si quae ad</td><td>5</td></tr><tr><td>te lege venerunt: iniuriam queror, improbitatem coarguo,</td><td></td></tr><tr><td>avaritiam in crimen et in iudicium voco. </td><td></td></tr>
        </table>