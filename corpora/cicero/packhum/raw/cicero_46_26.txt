<table>
          <script>targetHit=0;</script>
          <tr><td>  Sed ut omnes istos aculeos et totum tortuosum</td><td>98.13</td></tr><tr><td>genus disputandi relinquamus ostendamusque qui si-</td><td></td></tr><tr><td>mus, iam explicata tota Carneadis sententia An-</td><td>15</td></tr><tr><td>tiochea ista conruent universa. nec vero quicquam</td><td></td></tr><tr><td>ita dicam ut quisquam id fingi suspicetur; a Clito-</td><td></td></tr><tr><td>macho sumam, qui usque ad senectutem cum Carneade</td><td></td></tr><tr><td>fuit, homo et acutus ut Poenus et valde studiosus </td><td></td></tr><tr><td>ac diligens; et quattuor eius libri sunt de sustinendis</td><td>20</td></tr><tr><td>adsensionibus, haec autem quae iam dicam [quae] sunt</td><td></td></tr><tr><td>sumpta de primo. Duo placet esse Carneadi genera</td><td>99.1</td></tr><tr><td>visorum; in uno hanc divisionem, alia visa esse quae</td><td></td></tr><tr><td>percipi possint &lt;alia quae non possint,&gt; in altero</td><td></td></tr><tr><td>autem, alia visa esse probabilia alia non probabilia.</td><td></td></tr><tr><td>itaque quae contra sensus contraque perspicuitatem</td><td>5</td></tr><tr><td>dicantur ea pertinere ad superiorem divisionem, contra</td><td></td></tr><tr><td>posteriorem nihil dici oportere. quare ita placere, tale</td><td></td></tr><tr><td>visum nullum esse ut perceptio consequeretur, ut</td><td></td></tr><tr><td>autem probatio multa. Etenim contra naturam esset,</td><td></td></tr><tr><td>&lt;si&gt; probabile nihil esset; sequitur omnis vitae ea</td><td>10</td></tr><tr><td>quam tu Luculle commemorabas eversio. itaque et</td><td></td></tr><tr><td>sensibus probanda multa sunt, teneatur modo illud,</td><td></td></tr><tr><td>non inesse in is quicquam tale quale non etiam fal-</td><td></td></tr><tr><td>sum nihil ab eo differens esse possit—sic quid-</td><td></td></tr><tr><td>quid acciderit specie probabile, si nihil se offeret quod</td><td>15</td></tr><tr><td>sit probabilitati illi contrarium, utetur eo sapiens, ac</td><td></td></tr><tr><td>sic omnis ratio vitae gubernabitur. Etenim is quoque</td><td></td></tr><tr><td>qui a vobis sapiens inducitur multa sequitur proba-</td><td></td></tr><tr><td>bilia non conprehensa neque percepta neque adsensa</td><td></td></tr><tr><td>sed similia veri, quae nisi probet omnis vita tollatur.</td><td>20</td></tr><tr><td>quid enim conscendens navem sapiens num con-</td><td>100.1</td></tr><tr><td>prehensum animo habet atque perceptum se ex sen-</td><td></td></tr><tr><td>tentia navigaturum? qui potest? sed si iam ex hoc</td><td></td></tr><tr><td>loco proficiscatur Puteolos stadia triginta probo na-</td><td></td></tr><tr><td>vigio bono gubernatore hac tranquillitate, probabile</td><td>5</td></tr><tr><td>videatur se illuc venturum esse salvum. Huius modi</td><td></td></tr><tr><td>igitur visis consilia capiet et agendi et non agendi</td><td></td></tr><tr><td>faciliorque erit ut albam esse nivem probet quam </td><td></td></tr><tr><td>erat Anaxagoras, qui id non modo ita esse negabat,</td><td></td></tr><tr><td>sed sibi, quia sciret aquam nigram esse unde illa</td><td>10</td></tr><tr><td>concreta esset, albam ipsam esse ne videri quidem,</td><td></td></tr><tr><td>et quaecumque res eum sic attinget ut sit visum illud</td><td>101.1</td></tr><tr><td>probabile neque ulla re impeditum, movebitur. non</td><td></td></tr><tr><td>enim est e saxo sculptus aut e robore dolatus, habet</td><td></td></tr><tr><td>corpus habet animum, movetur mente movetur sen-</td><td></td></tr><tr><td>sibus, ut ei vera multa videantur neque tamen habere</td><td>5</td></tr><tr><td>insignem illam et propriam percipiendi notam. eoque</td><td></td></tr><tr><td>sapientem non adsentiri, quia possit eiusdem modi</td><td></td></tr><tr><td>existere falsum aliquod cuius modi hoc verum. Neque</td><td></td></tr><tr><td>nos contra sensus aliter dicimus ac Stoici, qui multa</td><td></td></tr><tr><td>falsa esse dicunt longeque aliter se habere ac sensibus</td><td>10</td></tr><tr><td>videantur. hoc autem si ita sit, ut unum modo sensibus</td><td></td></tr><tr><td>falsum videatur, praesto est qui neget rem ullam per-</td><td></td></tr><tr><td>cipi posse sensibus. ita nobis tacentibus ex uno Epicuri</td><td></td></tr><tr><td>capite altero vestro perceptio et conprehensio tollitur.</td><td></td></tr><tr><td>quod est caput Epicuri? &quot;si ullum sensus visum falsum</td><td>15</td></tr><tr><td>est, nihil potest percipi.&quot; quod vestrum? &quot;sunt falsa</td><td></td></tr><tr><td>sensus visa.&quot; quid sequitur? ut taceam, conclusio ipsa</td><td></td></tr><tr><td>loquitur: &quot;nihil posse percipi&quot;. &quot;Non concedo&quot; inquit</td><td></td></tr><tr><td>&quot;Epicuro&quot;. Certa igitur cum illo, qui a te totus diversus</td><td></td></tr><tr><td>est, noli mecum, qui hoc quidem certe, falsi esse ali-</td><td>20</td></tr><tr><td>quid in sensibus, tibi adsentior. Quamquam nihil mihi</td><td>102.1</td></tr><tr><td>tam mirum videtur quam ista dici, ab Antiocho quidem</td><td></td></tr><tr><td>maxime, cui erant ea quae paulo ante dixi notissima.</td><td></td></tr><tr><td>licet enim haec quivis arbitratu suo reprehendat quod</td><td></td></tr><tr><td>negemus rem ullam percipi posse, certe levior repre-</td><td>5</td></tr><tr><td>hensio est, quod tamen dicimus esse quaedam proba-</td><td></td></tr><tr><td>bilia. non videtur hoc satis esse vobis. ne sit; illa</td><td></td></tr><tr><td>certe debemus effugere, quae a te vel maxime agitata </td><td></td></tr><tr><td>sunt: &quot;nihil igitur cernis, nihil audis, nihil tibi est</td><td></td></tr><tr><td>perspicuum&quot;. Explicavi paulo ante Clitomacho auctore</td><td>10</td></tr><tr><td>quo modo ista Carneades diceret; accipe quem ad</td><td></td></tr><tr><td>modum eadem dicantur a Clitomacho in eo libro quem</td><td></td></tr><tr><td>ad C. Lucilium scripsit poetam, cum scripsisset isdem</td><td></td></tr><tr><td>de rebus ad L. Censorinum eum qui consul cum M'.</td><td></td></tr><tr><td>Manilio fuit. scripsit igitur his fere verbis (sunt enim</td><td>15</td></tr><tr><td>mihi nota propterea quod earum ipsarum rerum de</td><td></td></tr><tr><td>quibus agimus prima institutio et quasi disciplina illo</td><td></td></tr><tr><td>libro continetur)—sed scriptum est ita: Academicis</td><td>103.1</td></tr><tr><td>placere esse rerum eius modi dissimilitudines ut aliae</td><td></td></tr><tr><td>probabiles videantur aliae contra. id autem non esse</td><td></td></tr><tr><td>satis cur alia posse percipi dicas alia non posse,</td><td></td></tr><tr><td>propterea quod multa falsa probabilia sint, nihil autem</td><td>5</td></tr><tr><td>falsi perceptum et cognitum possit esse. itaque ait</td><td></td></tr><tr><td>vehementer errare eos qui dicant ab Academia sensus</td><td></td></tr><tr><td>eripi, a quibus numquam dictum sit aut colorem aut</td><td></td></tr><tr><td>saporem aut sonum nullum esse, illud sit disputatum,</td><td></td></tr><tr><td>non inesse in iis propriam quae nusquam alibi esset</td><td>10</td></tr><tr><td>veri et certi notam. quae cum exposuisset, adiungit</td><td>104.1</td></tr><tr><td>dupliciter dici adsensus sustinere sapientem, uno modo</td><td></td></tr><tr><td>cum hoc intellegatur, omnino eum rei nulli adsentiri,</td><td></td></tr><tr><td>altero cum se a respondendo ut aut adprobet quid aut</td><td></td></tr><tr><td>inprobet sustineat, ut neque neget aliquid neque aiat.</td><td>5</td></tr><tr><td>id cum ita sit, alterum placere ut numquam adsen-</td><td></td></tr><tr><td>tiatur, alterum tenere ut sequens probabilitatem, ubi-</td><td></td></tr><tr><td>cumque haec aut occurrat aut deficiat, aut &quot;etiam&quot;</td><td></td></tr><tr><td>aut &quot;non&quot; respondere possit. †nec ut† placeat eum qui</td><td></td></tr><tr><td>de omnibus rebus contineat se ab adsentiendo moveri</td><td>10</td></tr><tr><td>tamen et agere aliquid, reliquit eius modi visa quibus</td><td></td></tr><tr><td>ad actionem excitemur, item ea quae interrogati in </td><td></td></tr><tr><td>utramque partem respondere possimus sequentes tan-</td><td></td></tr><tr><td>tum modo quod ita visum sit, dum sine adsensu;</td><td></td></tr><tr><td>neque tamen omnia eius modi visa adprobari sed ea</td><td>15</td></tr><tr><td>quae nulla re inpedirentur. Haec si vobis non pro-</td><td>105.1</td></tr><tr><td>bamus, sint falsa sane, invidiosa certe non sunt. non</td><td></td></tr><tr><td>enim lucem eripimus sed ea quae vos percipi con-</td><td></td></tr><tr><td>prehendique eadem nos, si modo probabilia sint, vi-</td><td></td></tr><tr><td>deri dicimus. </td><td>5</td></tr>
        </table>