<table>
          <script>targetHit=0;</script>
          <tr><td>  O diem illum, iudices, funestum senatui bonisque omni-</td><td>27.1</td></tr><tr><td>bus, rei publicae luctuosum, mihi ad domesticum maerorem</td><td></td></tr><tr><td>gravem, ad posteritatis memoriam gloriosum! Quid enim</td><td></td></tr><tr><td>quisquam potest ex omni memoria sumere inlustrius quam</td><td></td></tr><tr><td>pro uno civi et bonos omnis privato consensu et universum</td><td>5</td></tr><tr><td>senatum publico consilio mutasse vestem? Quae quidem</td><td></td></tr><tr><td>tum mutatio non deprecationis est causa facta, sed luctus:</td><td></td></tr><tr><td>quem enim deprecarere, cum omnes essent sordidati, cumque</td><td></td></tr><tr><td>hoc satis esset signi esse improbum, qui mutata veste non</td><td></td></tr><tr><td>esset? Hac mutatione vestis facta tanto in luctu civitatis,</td><td>10</td></tr><tr><td>omitto quid ille tribunus omnium rerum divinarum humana-</td><td></td></tr><tr><td>rumque praedo fecerit, qui adesse nobilissimos adulescentis,</td><td></td></tr><tr><td>honestissimos equites Romanos, deprecatores salutis meae</td><td></td></tr><tr><td>iusserit, eosque operarum suarum gladiis et lapidibus ob-</td><td></td></tr><tr><td>iecerit: de consulibus loquor, quorum fide res publica niti </td><td>15</td></tr><tr><td>debuit. Exanimatus evolat ex senatu, non minus perturbato</td><td>28.1</td></tr><tr><td>animo atque vultu quam si annis ante paucis in creditorum</td><td></td></tr><tr><td>conventum incidisset; advocat contionem, habet orationem</td><td></td></tr><tr><td>talem consul qualem numquam Catilina victor habuisset:</td><td></td></tr><tr><td>errare homines si etiam tum senatum aliquid in re publica</td><td>5</td></tr><tr><td>posse arbitrarentur; equites vero Romanos daturos illius</td><td></td></tr><tr><td>diei poenas quo me consule cum gladiis in clivo Capitolino</td><td></td></tr><tr><td>fuissent; venisse tempus iis qui in timore fuissent—con-</td><td></td></tr><tr><td>iuratos videlicet dicebat—ulciscendi se. Si dixisset haec</td><td></td></tr><tr><td>solum, omni supplicio esset dignus; nam oratio ipsa consulis</td><td>10</td></tr><tr><td>perniciosa potest rem publicam labefactare; quid fecerit</td><td></td></tr><tr><td>videte. L. Lamiam, qui cum me ipsum pro summa familiari-</td><td>29.1</td></tr><tr><td>tate quae mihi cum patre eius erat unice diligebat, tum pro</td><td></td></tr><tr><td>re publica vel mortem oppetere cupiebat, in contione rele-</td><td></td></tr><tr><td>gavit, edixitque ut ab urbe abesset milia passuum ducenta,</td><td></td></tr><tr><td>quod esset ausus pro civi, pro bene merito civi, pro amico,</td><td>5</td></tr><tr><td>pro re publica deprecari. </td><td></td></tr>
        </table>