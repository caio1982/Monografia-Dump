<table>
          <script>targetHit=0;</script>
          <tr><td>  Non timeo, iudices, ne odio mearum inimicitiarum in-</td><td>78.13</td></tr><tr><td>flammatus libentius haec in illum evomere videar quam</td><td></td></tr><tr><td>verius. Etenim si praecipuum esse debebat, tamen ita com-</td><td>15</td></tr><tr><td>munis erat omnium ille hostis ut in communi odio paene </td><td></td></tr><tr><td>aequaliter versaretur odium meum. Non potest dici satis,</td><td></td></tr><tr><td>ne cogitari quidem, quantum in illo sceleris, quantum exiti</td><td></td></tr><tr><td>fuerit. Quin sic attendite, iudices. Fingite animis—liberae</td><td>79.1</td></tr><tr><td>sunt enim nostrae cogitationes et quae volunt sic intuentur</td><td></td></tr><tr><td>ut ea cernimus quae videmus—fingite igitur cogitatione</td><td></td></tr><tr><td>imaginem huius condicionis meae, si possimus efficere</td><td></td></tr><tr><td>Milonem ut absolvatis, sed ita si P. Clodius revixerit—quid</td><td>5</td></tr><tr><td>voltu extimuistis? quonam modo ille vos vivus adficeret</td><td></td></tr><tr><td>quos mortuus inani cogitatione percussit? Quid? si ipse</td><td></td></tr><tr><td>Cn. Pompeius, qui ea virtute ac fortuna est ut ea potuerit</td><td></td></tr><tr><td>semper quae nemo praeter illum, si is, inquam, potuisset</td><td></td></tr><tr><td>aut quaestionem de morte P. Clodi ferre aut ipsum ab</td><td>10</td></tr><tr><td>inferis excitare, utrum putatis potius facturum fuisse? Etiam</td><td></td></tr><tr><td>si propter amicitiam vellet illum ab inferis evocare, propter</td><td></td></tr><tr><td>rem publicam non fecisset. Eius igitur mortis sedetis ultores</td><td></td></tr><tr><td>cuius vitam si putetis per vos restitui posse nolitis, et de</td><td></td></tr><tr><td>eius nece lata quaestio est qui si lege eadem reviviscere</td><td>15</td></tr><tr><td>posset, ista lex lata numquam esset. Huius ergo interfector</td><td></td></tr><tr><td>si esset, in confitendo ab eisne poenam timeret quos libera-</td><td></td></tr><tr><td>visset? Graeci homines deorum honores tribuunt eis viris</td><td>80.1</td></tr><tr><td>qui tyrannos necaverunt—quae ego vidi Athenis, quae in</td><td></td></tr><tr><td>aliis urbibus Graeciae! quas res divinas talibus institutas</td><td></td></tr><tr><td>viris, quos cantus, quae carmina! prope ad immortalitatis</td><td></td></tr><tr><td>et religionem et memoriam consecrantur—vos tanti conser-</td><td>5</td></tr><tr><td>vatorem populi, tanti sceleris ultorem non modo honoribus</td><td></td></tr><tr><td>nullis adficietis sed etiam ad supplicium rapi patiemini? </td><td></td></tr><tr><td>Confiteretur, confiteretur, inquam, si fecisset, et magno animo</td><td></td></tr><tr><td>et libenter, se fecisse libertatis omnium causa quod esset non</td><td></td></tr><tr><td>confitendum modo sed etiam vere praedicandum. Etenim si</td><td>81.1</td></tr><tr><td>id non negat ex quo nihil petit nisi ut ignoscatur, dubitaret</td><td></td></tr><tr><td>id fateri ex quo etiam praemia laudis essent petenda? nisi</td><td></td></tr><tr><td>vero gratius putat esse vobis sui se capitis quam vestri</td><td></td></tr><tr><td>defensorem fuisse; cum praesertim in tali confessione, si</td><td>5</td></tr><tr><td>grati esse velletis, honores adsequeretur amplissimos. Sin</td><td></td></tr><tr><td>factum vobis non probaretur—quamquam qui poterat salus</td><td></td></tr><tr><td>sua cuiquam non probari?—sed tamen si minus fortissimi</td><td></td></tr><tr><td>viri virtus civibus grata cecidisset, magno animo constanti-</td><td></td></tr><tr><td>que cederet ex ingrata civitate. Nam quid esset ingratius</td><td>10</td></tr><tr><td>quam laetari ceteros, lugere eum solum propter quem ceteri</td><td></td></tr><tr><td>laetarentur? Quamquam hoc animo semper fuimus omnes</td><td>82.1</td></tr><tr><td>in patriae proditoribus opprimendis ut, quoniam futura</td><td></td></tr><tr><td>esset nostra gloria, periculum quoque et invidiam nostram</td><td></td></tr><tr><td>putaremus. Nam quae mihi tribuenda ipsi laus esset, cum</td><td></td></tr><tr><td>tantum in consulatu meo pro vobis ac liberis vestris ausus</td><td>5</td></tr><tr><td>essem, si id quod conabar sine maximis dimicationibus meis</td><td></td></tr><tr><td>me esse ausurum arbitrarer? Quae mulier interficere scele-</td><td></td></tr><tr><td>ratum ac perniciosum civem non auderet, si periculum non</td><td></td></tr><tr><td>timeret? Proposita invidia, morte, poena qui nihilo segnius</td><td></td></tr><tr><td>rem publicam defendit, is vir vere putandus est. Populi</td><td>10</td></tr><tr><td>grati est praemiis adficere bene meritos de re publica civis,</td><td></td></tr><tr><td>viri fortis ne suppliciis quidem moveri ut fortiter fecisse</td><td></td></tr><tr><td>paeniteat. Quam ob rem uteretur eadem confessione T.</td><td>83.1</td></tr><tr><td>Annius qua Ahala, qua Nasica, qua Opimius, qua Marius,</td><td></td></tr><tr><td>qua nosmet ipsi, et, si grata res publica esset, laetaretur; si</td><td></td></tr><tr><td>ingrata, tamen in gravi fortuna conscientia sua niteretur.  </td><td></td></tr>
        </table>