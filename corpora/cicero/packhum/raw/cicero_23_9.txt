<table>
          <script>targetHit=0;</script>
          <tr><td>  Et quoniam legationis tuae facta mentio est, volo audire</td><td>35.1</td></tr><tr><td>de te quo tandem senatus consulto legatus sis. De gestu</td><td></td></tr><tr><td>intellego quid respondeas: tua lege, dicis. Esne igitur</td><td></td></tr><tr><td>patriae certissimus parricida? spectarasne id, ut patres con-</td><td></td></tr><tr><td>scripti ex re publica funditus tollerentur? ne hoc quidem</td><td>5</td></tr><tr><td>senatui relinquebas, quod nemo umquam ademit, ut legati</td><td></td></tr><tr><td>ex eius ordinis auctoritate legarentur? Adeone tibi sordidum</td><td></td></tr><tr><td>consilium publicum visum est, adeo adflictus senatus, adeo</td><td></td></tr><tr><td>misera et prostrata res publica ut non nuntios pacis ac belli,</td><td></td></tr><tr><td>non oratores, non interpretes, non bellici consili auctores,</td><td>10</td></tr><tr><td>non ministros muneris provincialis senatus more maiorum</td><td></td></tr><tr><td>deligere posset? Eripueras senatui provinciae decernendae</td><td>36.1</td></tr><tr><td>potestatem, imperatoris deligendi iudicium, aerari dispensa-</td><td></td></tr><tr><td>tionem: quae numquam sibi populus Romanus appetivit,</td><td></td></tr><tr><td>qui numquam senatui summi consili gubernationem au-</td><td></td></tr><tr><td>ferre conatus est. Age, factum est horum aliquid in aliis:</td><td>5</td></tr><tr><td>raro, sed tamen factum est ut populus deligeret impera-</td><td></td></tr><tr><td>torem: quis legatos umquam audivit sine senatus consulto?</td><td></td></tr><tr><td>Ante te nemo, post continuo fecit idem in duobus prodigiis </td><td></td></tr><tr><td>rei publicae Clodius; quo etiam maiore es malo mactandus,</td><td></td></tr><tr><td>quod non solum facto tuo sed etiam exemplo rem publicam</td><td>10</td></tr><tr><td>vulnerasti, neque tantum ipse es improbus sed etiam alios</td><td></td></tr><tr><td>docere voluisti. Ob hasce omnis res sciasne te severissi-</td><td></td></tr><tr><td>morum hominum Sabinorum, fortissimorum virorum Mar-</td><td></td></tr><tr><td>sorum et Paelignorum, tribulium tuorum, iudicio notatum,</td><td></td></tr><tr><td>nec post Romam conditam praeter te tribulem quemquam</td><td>15</td></tr><tr><td>tribum Sergiam perdidisse? </td><td></td></tr><tr><td>  Atque illud etiam audire &lt;de&gt; te cupio, qua re, cum ego</td><td>37.1</td></tr><tr><td>legem de ambitu tulerim ex senatus consulto, tulerim sine</td><td></td></tr><tr><td>vi, tulerim salvis auspiciis, tulerim salva lege Aelia et Fufia,</td><td></td></tr><tr><td>tu eam esse legem non putes, praesertim cum ego legibus</td><td></td></tr><tr><td>tuis, quoquo modo latae sunt, paream; cum mea lex dilucide</td><td>5</td></tr><tr><td>vetet <span class="caps">Biennio qvo qvis petat petitvrvsve sit gladia-</span></td><td></td></tr><tr><td><span class="caps">tores dare nisi ex testamento praestitvta die</span>, quae</td><td></td></tr><tr><td>tanta in te sit amentia ut in ipsa petitione gladiatores</td><td></td></tr><tr><td>audeas dare? num quem putes illius tui certissimi gladia-</td><td></td></tr><tr><td>toris similem tribunum plebis posse reperiri qui se interponat</td><td>10</td></tr><tr><td>quo minus reus mea lege fias? </td><td></td></tr>
        </table>