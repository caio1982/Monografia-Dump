<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Sext<span class="snum">.</span> <span class="snum">44</span> Veliae</td><td></td></tr><tr class="title last  "><td>CICERO TREBATIO S.</td><td></td></tr><tr><td>Amabilior mihi Velia fuit quod te ab ea sensi amari. sed</td><td>7.20.1.1</td></tr><tr><td>quid ego dicam 'te', quem quis non amat? Rufio me dius</td><td></td></tr><tr><td>fidius tuus ita desiderabatur ut si esset unus e nobis. sed te</td><td></td></tr><tr><td>ego non reprehendo qui illum ad aedificationem tuam</td><td></td></tr><tr><td>traduxeris. quamquam enim Velia non est vilior quam</td><td>5</td></tr><tr><td>Lupercal, tamen istuc malo quam haec omnia. tu, si me</td><td></td></tr><tr><td>audies quem soles, has paternas possessiones tenebis (nescio</td><td></td></tr><tr><td>quid enim Velienses verebantur), neque Haletem, nobilem</td><td></td></tr><tr><td>amnem, relinques nec Papirianam domum deseres. quam- </td><td></td></tr><tr><td>quam illa quidem habet lotum, a quo etiam advenae teneri</td><td>10</td></tr><tr><td>solent; quem tamen si excideris, multum prospexeris. sed in</td><td>2.1</td></tr><tr><td>primis opportunum videtur, his praesertim temporibus,</td><td></td></tr><tr><td>habere perfugium, primum eorum urbem quibus carus sis,</td><td></td></tr><tr><td>deinde tuam domum tuosque agros, eaque remoto, salubri,</td><td></td></tr><tr><td>amoeno loco; idque etiam mea interesse, mi Trebati, arbitror.</td><td>5</td></tr><tr><td>sed valebis meaque negotia videbis meque dis iuvantibus ante</td><td></td></tr><tr><td>brumam exspectabis. </td><td></td></tr><tr><td>  Ego a Sex. Fadio, Niconis discipulo, librum abstuli</td><td>3.1</td></tr><tr><td>Νίκωνος περὶ Πολυφαγίας. o medicum suavem meque</td><td></td></tr><tr><td>docilem ad hanc disciplinam! sed Bassus noster me de hoc</td><td></td></tr><tr><td>libro celavit, te quidem non videtur. </td><td></td></tr><tr><td>  Ventus increbrescit. cura ut valeas.</td><td>5</td></tr><tr><td> XIII Kal. Sext. Velia.</td><td></td></tr>
        </table>