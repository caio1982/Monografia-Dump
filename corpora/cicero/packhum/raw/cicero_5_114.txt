<table>
          <script>targetHit=0;</script>
          <tr><td>  Hunc ordinem si dignitate antecellere non existimabas,</td><td>2.3.94.1</td></tr><tr><td>ne hoc quidem sciebas, iudicare? Antea cum equester</td><td></td></tr><tr><td>ordo iudicaret, improbi et rapaces magistratus in provinciis</td><td></td></tr><tr><td>inserviebant publicanis; ornabant eos qui in operis erant;</td><td></td></tr><tr><td>quemcumque equitem Romanum in provincia viderant,</td><td>5</td></tr><tr><td>beneficiis ac liberalitate prosequebantur; neque tantum</td><td></td></tr><tr><td>illa res nocentibus proderat quantum obfuit multis, cum</td><td></td></tr><tr><td>aliquid contra utilitatem eius ordinis voluntatemque fecis-</td><td></td></tr><tr><td>sent. Retinebatur hoc tum nescio quo modo quasi com-</td><td></td></tr><tr><td>muni consilio ab illis diligenter, ut, qui unum equitem</td><td>10</td></tr><tr><td>Romanum contumelia dignum putasset, ab universo ordine</td><td></td></tr><tr><td>malo dignus iudicaretur: tu sic ordinem senatorium de-</td><td>95.1</td></tr><tr><td>spexisti, sic ad iniurias libidinesque tuas omnia coaequasti,</td><td></td></tr><tr><td>sic habuisti statutum cum animo ac deliberatum, omnis</td><td></td></tr><tr><td>qui habitarent in Sicilia, aut qui Siciliam te praetore atti-</td><td></td></tr><tr><td>gissent, iudices reicere ut illud non cogitares tamen, ad</td><td>5</td></tr><tr><td>eiusdem ordinis homines te iudices esse venturum? in</td><td></td></tr><tr><td>quibus si ex ipsorum domestico incommodo nullus dolor</td><td></td></tr><tr><td>insideret, tamen esset illa cogitatio, in alterius iniuria sese</td><td></td></tr><tr><td>despectos dignitatemque ordinis contemptam et abiectam.</td><td></td></tr><tr><td>Quod mehercule, iudices, mihi non mediocriter ferendum</td><td>10</td></tr><tr><td>videtur; habet enim quendam aculeum contumelia, quem</td><td></td></tr><tr><td>pati pudentes ac viri boni difficillime possunt. Spoliasti</td><td>96.1</td></tr><tr><td>Siculos; solent enim muti esse in iniuriis suis. Vexasti</td><td></td></tr><tr><td>negotiatores; inviti enim Romam raroque decedunt. Equites</td><td></td></tr><tr><td>Romanos ad Aproni iniurias dedisti; quid enim iam nocere</td><td></td></tr><tr><td>possunt quibus non licet iudicare? Quid? cum senatores</td><td>5</td></tr><tr><td>summis iniuriis adficis, quid aliud dicis nisi hoc, 'Cedo mihi </td><td></td></tr><tr><td>etiam istum senatorem, ut hoc amplissimum nomen senato-</td><td></td></tr><tr><td>rium non modo ad invidiam imperitorum, sed etiam ad</td><td></td></tr><tr><td>contumeliam improborum natum esse videatur?' Neque</td><td>97.1</td></tr><tr><td>hoc in uno fecit Annaeo, sed in omnibus senatoribus, ut</td><td></td></tr><tr><td>ordinis nomen non tantum ad honorem quantum ad igno-</td><td></td></tr><tr><td>miniam valeret. In C. Cassio, clarissimo et fortissimo viro,</td><td></td></tr><tr><td>cum is eo ipso tempore primo istius anno consul esset,</td><td>5</td></tr><tr><td>tanta improbitate usus est ut, cum eius uxor, femina pri-</td><td></td></tr><tr><td>maria, paternas haberet arationes in Leontino, frumentum</td><td></td></tr><tr><td>omne decumanos auferre iusserit. Hunc tu in hac causa</td><td></td></tr><tr><td>testem, Verres, habebis, quoniam iudicem ne haberes pro-</td><td></td></tr><tr><td>vidisti. Vos autem, iudices, putare debetis esse quiddam</td><td>98.1</td></tr><tr><td>nobis inter nos commune atque coniunctum. Multa sunt</td><td></td></tr><tr><td>imposita huic ordini munera, multi labores, multa pericula</td><td></td></tr><tr><td>non solum legum ac iudiciorum, sed etiam rumorum ac</td><td></td></tr><tr><td>temporum: sic est hic ordo quasi propositus atque editus</td><td>5</td></tr><tr><td>in altum ut ab omnibus ventis invidiae circumflari posse</td><td></td></tr><tr><td>videatur. In hac tam misera et iniqua condicione vitae ne</td><td></td></tr><tr><td>hoc quidem retinebimus, iudices, ut magistratibus nostris in</td><td></td></tr><tr><td>obtinendo iure nostro ne contemptissimi ac despicatissimi</td><td></td></tr><tr><td>esse videamur? </td><td>10</td></tr>
        </table>