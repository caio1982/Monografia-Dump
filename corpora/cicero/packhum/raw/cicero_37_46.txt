<table>
          <script>targetHit=0;</script>
          <tr><td>  'Ego vero, atque hilare quidem a te acceptus,' inquit 'et</td><td>2.290.6</td></tr><tr><td>cum doctior per te, tum etiam audacior factus iam ad</td><td></td></tr><tr><td>iocandum; non enim vereor ne quis me in isto genere</td><td></td></tr><tr><td>leviorem iam putet, quoniam quidem tu Fabricios mihi</td><td></td></tr><tr><td>auctores et Africanos, Maximos, Catones, Lepidos protu-</td><td>10</td></tr><tr><td>listi. Sed habetis ea, quae vultis ex me audire, de quibus</td><td>291.1</td></tr><tr><td>quidem accuratius dicendum et cogitandum fuit; nam</td><td></td></tr><tr><td>cetera faciliora sunt atque ex eis, quae dicta sunt, reliqua</td><td></td></tr><tr><td>nascuntur omnia. Ego enim cum ad causam sum adgres-</td><td></td></tr><tr><td>sus atque omnia cogitando, quoad facere potui, persecutus,</td><td>5</td></tr><tr><td>cum et argumenta causae et eos locos, quibus animi iudicum</td><td></td></tr><tr><td>conciliantur, et illos, quibus permoventur, vidi atque co-</td><td></td></tr><tr><td>gnovi, tum constituo quid habeat causa quaeque boni, quid</td><td></td></tr><tr><td>mali; nulla enim fere potest res in dicendi disceptationem</td><td></td></tr><tr><td>aut controversiam vocari, quae non habeat utrumque, sed,</td><td>10</td></tr><tr><td>quantum habeat, id refert; mea autem ratio haec esse in</td><td>292.1</td></tr><tr><td>dicendo solet, ut, boni quod habeam, id amplectar, exornem,</td><td></td></tr><tr><td>exaggerem, ibi commorer, ibi habitem, ibi haeream; a malo</td><td></td></tr><tr><td>autem vitioque causae ita recedam, non ut me id fugere</td><td></td></tr><tr><td>appareat, sed ut totum bono illo ornando et augendo dis-</td><td>5</td></tr><tr><td>simulatum obruatur; et, si causa est in argumentis, firmis-</td><td></td></tr><tr><td>sima quaeque maxime tueor, sive plura sunt sive aliquod</td><td></td></tr><tr><td>unum; sin autem in conciliatione aut in permotione causa</td><td></td></tr><tr><td>est, ad eam me potissimum partem, quae maxime movere</td><td></td></tr><tr><td>animos hominum potest, confero. Summa denique huius</td><td>293.1</td></tr><tr><td>generis haec est, ut si in refellendo adversario firmior esse </td><td></td></tr><tr><td>oratio quam in confirmandis nostris rebus potest, omnia in</td><td></td></tr><tr><td>illum tela conferam; si nostra probari facilius, quam illa</td><td></td></tr><tr><td>redargui possunt, abducere animos a contraria defensione</td><td>5</td></tr><tr><td>et ad nostram conor deducere. Duo denique illa, quae</td><td>294.1</td></tr><tr><td>facillima videntur, quoniam quae difficiliora sunt, non</td><td></td></tr><tr><td>possum, mihi pro meo iure sumo: unum, ut molesto aut</td><td></td></tr><tr><td>difficili argumento aut loco non numquam omnino nihil</td><td></td></tr><tr><td>respondeam, quod forsitan aliquis iure inriserit; quis enim</td><td>5</td></tr><tr><td>est, qui id facere non possit? sed tamen ego de mea nunc,</td><td></td></tr><tr><td>non de aliorum facultate disputo confiteorque me, si quae</td><td></td></tr><tr><td>premat res vehementius, ita cedere solere, ut non modo</td><td></td></tr><tr><td>non abiecto, sed ne reiecto quidem scuto fugere videar, sed</td><td></td></tr><tr><td>adhibere quandam in dicendo speciem atque pompam et</td><td>10</td></tr><tr><td>pugnae similem fugam; consistere vero in meo praesidio</td><td></td></tr><tr><td>sic, ut non fugiendi hostis, sed capiendi loci causa cessisse</td><td></td></tr><tr><td>videar; alterum est illud, quod ego maxime oratori caven-</td><td>295.1</td></tr><tr><td>dum et providendum puto quodque me sollicitare summe</td><td></td></tr><tr><td>solet: non tam ut prosim causis, elaborare soleo, quam ut</td><td></td></tr><tr><td>ne quid obsim; non quin enitendum sit in utroque, sed</td><td></td></tr><tr><td>tamen multo est turpius oratori nocuisse videri causae quam</td><td>5</td></tr><tr><td>non profuisse. Sed quid hoc loco vos inter vos, Catule?</td><td></td></tr><tr><td>An haec, ut sunt contemnenda, contemnitis?' 'Minime,'</td><td></td></tr><tr><td>inquit ille 'sed Caesar de isto ipso quiddam velle dicere</td><td></td></tr><tr><td>videbatur.' 'Me vero libente' inquit Antonius 'dixerit sive</td><td></td></tr><tr><td>refellendi causa sive quaerendi.' Tum Iulius 'ego me her-</td><td>296.1</td></tr><tr><td>cule,' inquit 'Antoni, semper is fui, qui de te oratore sic</td><td></td></tr><tr><td>praedicarem, unum te in dicendo mihi videri tectissimum</td><td></td></tr><tr><td>propriumque hoc esse laudis tuae nihil a te umquam esse</td><td></td></tr><tr><td>dictum, quod obesset ei, pro quo diceres; idque memoria</td><td>5</td></tr><tr><td>teneo, cum mihi sermo cum hoc Crasso, multis audientibus,</td><td></td></tr><tr><td>esset institutus Crassusque plurimis verbis eloquentiam </td><td></td></tr><tr><td>laudaret tuam, dixisse me cum ceteris tuis laudibus hanc</td><td></td></tr><tr><td>esse vel maximam quod non solum quod opus esset diceres,</td><td></td></tr><tr><td>sed etiam quod non opus esset non diceres; tum illum</td><td>297.1</td></tr><tr><td>mihi respondere memini, cetera in te summe esse laudanda,</td><td></td></tr><tr><td>illud vero improbi esse hominis et perfidiosi, dicere quod</td><td></td></tr><tr><td>alienum esset et noceret ei, pro quo quisque diceret; qua</td><td></td></tr><tr><td>re non sibi eum disertum, qui id non faceret, videri, sed</td><td>5</td></tr><tr><td>improbum, qui faceret. Nunc, si tibi videtur, Antoni,</td><td></td></tr><tr><td>demonstres velim, qua re tu hoc ita magnum putes nihil in</td><td></td></tr><tr><td>causa mali facere, ut nihil tibi in oratore maius esse videatur.'</td><td></td></tr><tr><td>'Dicam equidem, Caesar,' inquit 'quid intellegam, sed et tu</td><td>298.1</td></tr><tr><td>et vos hoc omnes,' inquit, 'mementote, non me de perfecti</td><td></td></tr><tr><td>oratoris divinitate quadam loqui, sed de exercitationis et</td><td></td></tr><tr><td>consuetudinis meae mediocritate. Crassi quidem responsum</td><td></td></tr><tr><td>excellentis cuiusdam est ingeni ac singularis; cui quidem</td><td>5</td></tr><tr><td>portenti simile esse visum est posse aliquem inveniri orato-</td><td></td></tr><tr><td>rem, qui aliquid mali faceret dicendo obessetque ei, quem</td><td></td></tr><tr><td>defenderet; facit enim de se coniecturam; cuius tanta vis</td><td>299.1</td></tr><tr><td>ingeni est, ut neminem nisi consulto putet, quod contra se</td><td></td></tr><tr><td>ipsum sit, dicere; sed ego non de praestanti quadam et</td><td></td></tr><tr><td>eximia, sed prope de vulgari et communi vi nunc disputo.</td><td></td></tr><tr><td>Ita apud Graecos fertur incredibili quadam magnitudine</td><td>5</td></tr><tr><td>consili atque ingeni Atheniensis ille fuisse Themistocles;</td><td></td></tr><tr><td>ad quem quidam doctus homo atque in primis eruditus</td><td></td></tr><tr><td>accessisse dicitur eique artem memoriae, quae tum primum</td><td></td></tr><tr><td>proferebatur, pollicitus esse se traditurum; cum ille quae-</td><td></td></tr><tr><td>sisset quidnam illa ars efficere posset, dixisse illum doctorem,</td><td>10</td></tr><tr><td>ut omnia meminisset; et ei Themistoclem respondisse</td><td></td></tr><tr><td>gratius sibi illum esse facturum, si se oblivisci quae vellet</td><td></td></tr><tr><td>quam si meminisse docuisset. Videsne quae vis in homine </td><td>300.1</td></tr><tr><td>acerrimi ingeni, quam potens et quanta mens fuerit? Qui</td><td></td></tr><tr><td>ita responderit, ut intellegere possemus nihil ex illius animo,</td><td></td></tr><tr><td>quod semel esset infusum, umquam effluere potuisse; cum</td><td></td></tr><tr><td>quidem ei fuerit optabilius oblivisci posse potius quod</td><td>5</td></tr><tr><td>meminisse nollet quam quod semel audisset vidissetve</td><td></td></tr><tr><td>meminisse. Sed neque propter hoc Themistocli responsum</td><td></td></tr><tr><td>memoriae nobis opera danda non est neque illa mea cautio</td><td></td></tr><tr><td>et timiditas in causis propter praestantem prudentiam Crassi</td><td></td></tr><tr><td>neglegenda est; uterque enim istorum non mihi attulit</td><td>10</td></tr><tr><td>aliquam, sed suam significavit facultatem. Etenim per-</td><td>301.1</td></tr><tr><td>multa sunt in causis in omni parte orationis circumspi-</td><td></td></tr><tr><td>cienda, ne quid offendas, ne quo inruas: saepe aliqui testis</td><td></td></tr><tr><td>aut non laedit aut minus laedit, nisi lacessatur; orat reus,</td><td></td></tr><tr><td>urgent advocati, ut invehamur, ut male dicamus, denique</td><td>5</td></tr><tr><td>ut interrogemus: non moveor, non obtempero, non satis</td><td></td></tr><tr><td>facio; neque tamen ullam adsequor laudem; homines enim</td><td></td></tr><tr><td>imperiti facilius quod stulte dixeris reprehendere quam</td><td></td></tr><tr><td>quod sapienter tacueris laudare possunt. Hic quantum fit</td><td>302.1</td></tr><tr><td>mali, si iratum, si non stultum, si non levem testem laeseris!</td><td></td></tr><tr><td>Habet enim et voluntatem nocendi in iracundia et vim in</td><td></td></tr><tr><td>ingenio et pondus in vita. Nec, si hoc Crassus non com-</td><td></td></tr><tr><td>mittit, ideo non multi et saepe committunt. Quo quidem</td><td>5</td></tr><tr><td>mihi turpius videri nihil solet, quam quod ex oratoris dicto</td><td></td></tr><tr><td>aliquo aut responso aut rogato sermo ille sequitur: &quot;occidit.&quot;</td><td></td></tr><tr><td>&quot;Adversariumne?&quot; &quot;Immo vero&quot; aiunt &quot;se et eum, quem</td><td></td></tr><tr><td>defendit.&quot; Hoc Crassus non putat nisi perfidia accidere</td><td>303.1</td></tr><tr><td>posse; ego autem saepissime video in causis aliquid mali</td><td></td></tr><tr><td>facere homines minime malos. Quid, illud, quod supra</td><td></td></tr><tr><td>dixi, solere me cedere et, ut planius dicam, fugere ea, quae</td><td></td></tr><tr><td>valde causam meam premerent, cum id non faciunt alii </td><td>5</td></tr><tr><td>versanturque in hostium castris ac sua praesidia dimittunt,</td><td></td></tr><tr><td>mediocriterne causis nocent, cum aut adversariorum adiu-</td><td></td></tr><tr><td>menta confirmant aut ea, quae sanare nequeunt, exulcerant?</td><td></td></tr><tr><td>Quid, cum personarum, quas defendunt, rationem non</td><td>304.1</td></tr><tr><td>habent, si, quae sunt in eis invidiosa, non mitigant exte-</td><td></td></tr><tr><td>nuando, sed laudando et efferendo invidiosiora faciunt,</td><td></td></tr><tr><td>quantum est in eo tandem mali? Quid, si in homines</td><td></td></tr><tr><td>caros iudicibusque iucundos sine ulla praemunitione</td><td>5</td></tr><tr><td>orationis acerbius et contumeliosius invehare, nonne a te</td><td></td></tr><tr><td>iudices abalienes? Quid, si, quae vitia aut incommoda</td><td>305.1</td></tr><tr><td>sunt in aliquo iudice uno aut pluribus, ea tu in adversariis</td><td></td></tr><tr><td>exprobrando non intellegas te in iudices invehi, mediocre&lt;ne&gt;</td><td></td></tr><tr><td>peccatum est? Quid, si, cum pro altero dicas, litem tuam</td><td></td></tr><tr><td>facias aut laesus efferare iracundia, causam relinquas, nihilne</td><td>5</td></tr><tr><td>noceas? In quo ego, non quo libenter male audiam, sed</td><td></td></tr><tr><td>quia causam non libenter relinquo, nimium patiens et lentus</td><td></td></tr><tr><td>existimor; ut, cum te ipsum, Sulpici, obiurgabam, quod</td><td></td></tr><tr><td>ministratorem peteres, non adversarium; ex quo etiam illud</td><td></td></tr><tr><td>adsequor, ut, si quis mihi male dicat, petulans aut plane</td><td>10</td></tr><tr><td>insanus esse videatur. In ipsis autem argumentis si quid</td><td>306.1</td></tr><tr><td>posueris aut aperte falsum aut ei, quod dixeris dicturusve</td><td></td></tr><tr><td>sis, contrarium aut genere ipso remotum ab usu iudiciorum</td><td></td></tr><tr><td>ac foro, nihilne noceas? Quid multa? Omnis cura mea</td><td></td></tr><tr><td>solet in hoc versari semper—dicam enim saepius—si possim</td><td>5</td></tr><tr><td>ut boni efficiam aliquid dicendo; sin id minus, ut certe ne</td><td></td></tr><tr><td>quid mali. </td><td></td></tr>
        </table>