<table>
          <script>targetHit=0;</script>
          <tr><td>  Quomque plurimas et maximas commoditates ami-</td><td>23.1</td></tr><tr><td>citia contineat, tum illa nimirum praestat omnibus,</td><td></td></tr><tr><td>quod bonam spem praelucet in posterum nec debili-</td><td></td></tr><tr><td>tari animos aut cadere patitur. Verum enim amicum</td><td></td></tr><tr><td>qui intuetur, tamquam exemplar aliquod intuetur sui.</td><td>5</td></tr><tr><td>Quocirca et absentes adsunt et egentes abundant et</td><td></td></tr><tr><td>inbecilli valent et, quod difficilius dictu est, mortui</td><td></td></tr><tr><td>vivunt; tantus eos honos, memoria, desiderium prose-</td><td></td></tr><tr><td>quitur amicorum. Ex quo illorum beata mors vide-</td><td></td></tr><tr><td>tur, horum vita laudabilis. Quodsi exemeris ex rerum</td><td>10</td></tr><tr><td>natura benivolentiae coniunctionem, nec domus ulla</td><td></td></tr><tr><td>nec urbs stare poterit, ne agri quidem cultus per-</td><td></td></tr><tr><td>manebit. Id si minus intellegitur, quanta vis amici-</td><td></td></tr><tr><td>tiae concordiaeque sit, ex dissensionibus atque ex dis-</td><td></td></tr><tr><td>cordiis perspici potest. Quae enim domus tam stabilis, </td><td>15</td></tr><tr><td>quae tam firma civitas est, quae non odiis et discidiis</td><td></td></tr><tr><td>funditus possit everti? Ex quo, quantum boni sit in</td><td></td></tr><tr><td>amicitia, iudicari potest. Agrigentinum quidem doctum</td><td>24.1</td></tr><tr><td>quendam virum carminibus Graecis vaticinatum ferunt,</td><td></td></tr><tr><td>quae in rerum natura totoque mundo constarent, quae-</td><td></td></tr><tr><td>que moverentur, ea contrahere amicitiam, dissipare</td><td></td></tr><tr><td>discordiam. Atque hoc quidem omnes mortales et in-</td><td>5</td></tr><tr><td>tellegunt et re probant. Itaque, si quando aliquod</td><td></td></tr><tr><td>officium extitit amici in periculis aut adeundis aut</td><td></td></tr><tr><td>communicandis, quis est, qui id non maximis ecferat</td><td></td></tr><tr><td>laudibus? Qui clamores tota cavea nuper in hospitis</td><td></td></tr><tr><td>et amici mei M. Pacuvi nova fabula! cum ignorante</td><td>10</td></tr><tr><td>rege, uter Orestes &lt;esset, Pylades&gt; Orestem se esse di-</td><td></td></tr><tr><td>ceret, ut pro illo necaretur, Orestes autem, ita ut erat,</td><td></td></tr><tr><td>Orestem se esse perseveraret. Stantes plaudebant in</td><td></td></tr><tr><td>re ficta; quid arbitramur in vera facturos fuisse?</td><td></td></tr><tr><td>Facile indicabat ipsa natura vim suam, cum homines,</td><td>15</td></tr><tr><td>quod facere ipsi non possent, id recte fieri in altero</td><td></td></tr><tr><td>iudicarent. </td><td></td></tr>
        </table>