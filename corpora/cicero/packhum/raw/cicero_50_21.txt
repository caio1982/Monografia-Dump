<table>
          <script>targetHit=0;</script>
          <tr><td>  Verum sit sane, ut vultis, deus effigies hominis et</td><td>1.103.1</td></tr><tr><td>imago: quod eius est domicilium quae sedes qui locus,</td><td></td></tr><tr><td>quae deinde actio vitae, quibus rebus, id quod vultis,</td><td></td></tr><tr><td>beatus est? utatur enim suis bonis oportet &lt;et&gt; fruatur </td><td></td></tr><tr><td>qui beatus futurus est. nam locus quidem his etiam na-</td><td>5</td></tr><tr><td>turis, quae sine animis sunt, suus est cuique proprius,</td><td></td></tr><tr><td>ut terra infimum teneat, hanc inundet aqua, superior</td><td></td></tr><tr><td>&lt;aeri&gt;, aetheriis ignibus altissima ora reddatur; bestia-</td><td></td></tr><tr><td>rum autem terrenae sunt aliae, partim aquatiles, aliae</td><td></td></tr><tr><td>quasi ancipites in utraque sede viventes, sunt quaedam</td><td>10</td></tr><tr><td>etiam quae igne nasci putentur appareantque in arden-</td><td></td></tr><tr><td>tibus fornacibus saepe volitantes. Quaero igitur vester</td><td>104.1</td></tr><tr><td>deus primum ubi habitet, deinde quae causa eum loco</td><td></td></tr><tr><td>moveat, si modo movetur aliquando, post, cum hoc</td><td></td></tr><tr><td>proprium sit animantium ut aliquid adpetant quod sit</td><td></td></tr><tr><td>naturae accommodatum, deus quid appetat, ad quam</td><td>5</td></tr><tr><td>denique rem motu mentis ac rationis utatur, postremo</td><td></td></tr><tr><td>quo modo beatus sit quo modo aeternus. quicquid enim</td><td></td></tr><tr><td>horum attigeris ulcus est: ita male instituta ratio exitum</td><td></td></tr><tr><td>reperire non potest. </td><td></td></tr><tr><td>  Sic enim dicebas, speciem dei percipi cogitatione non</td><td>105.1</td></tr><tr><td>sensu, nec esse in ea ullam soliditatem, neque eandem</td><td></td></tr><tr><td>ad numerum permanere, eamque esse eius visionem ut</td><td></td></tr><tr><td>similitudine et transitione cernatur neque deficiat um-</td><td></td></tr><tr><td>quam ex infinitis corporibus similium accessio, ex eoque</td><td>5</td></tr><tr><td>fieri ut in haec intenta mens nostra beatam illam na-</td><td></td></tr><tr><td>turam et sempiternam putet. hoc, per ipsos deos de</td><td></td></tr><tr><td>quibus loquimur, quale tandem est? nam si tantum</td><td></td></tr><tr><td>modo ad cogitationem valent nec habent ullam solidi-</td><td></td></tr><tr><td>tatem nec eminentiam, quid interest utrum de hippo-</td><td>10</td></tr><tr><td>centauro an de deo cogitemus; omnem enim talem con-</td><td></td></tr><tr><td>formationem animi ceteri philosophi motum inanem</td><td></td></tr><tr><td>vocant, vos autem adventum in animos et introitum</td><td></td></tr><tr><td>imaginum dicitis. ut igitur, Ti. Gracchum cum videor </td><td>106.1</td></tr><tr><td>contionantem in Capitolio videre de M. Octavio de-</td><td></td></tr><tr><td>ferentem sitellam, tum eum motum animi dico esse</td><td></td></tr><tr><td>inanem, tu autem et Gracchi et Octavi imagines rema-</td><td></td></tr><tr><td>nere, quae in Capitolium cum pervenerint tum ad ani-</td><td>5</td></tr><tr><td>mum meum referantur—hoc idem fieri in deo, cuius</td><td></td></tr><tr><td>crebra facie pellantur animi, ex quo esse beati atque</td><td></td></tr><tr><td>aeterni intellegantur. Fac imagines esse quibus pul-</td><td>107.1</td></tr><tr><td>sentur animi: species dumtaxat obicitur quaedam; num</td><td></td></tr><tr><td>etiam cur ea beata sit cur aeterna? </td><td></td></tr>
        </table>