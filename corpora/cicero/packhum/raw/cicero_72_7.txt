<table>
          <script>targetHit=0;</script>
          <tr><td>  Haec ille dixit. Deinde ad temperationem supe-</td><td>42.1</td></tr><tr><td>riorem revertit; in qua omnem animum universae na-</td><td></td></tr><tr><td>turae temperans permiscebat superiorisque permixtionis</td><td></td></tr><tr><td>reliquias fundens aequabat eodem modo ferme, nisi</td><td></td></tr><tr><td>quod non ita incorrupta, ut ea, quae semper idem,</td><td>5</td></tr><tr><td>sed ab iis secundum sumebat atque etiam tertium.</td><td></td></tr><tr><td>Toto igitur omni constituto sideribus parem numerum </td><td>43.1</td></tr><tr><td>distribuit animorum et singulos adiunxit ad singula</td><td></td></tr><tr><td>atque ita quasi in currum universitatis inposuit com-</td><td></td></tr><tr><td>monstravitque leges fatales ac necessarias et ostendit</td><td></td></tr><tr><td>primum ortum unum fore omnibus, eumque modera-</td><td>5</td></tr><tr><td>tum atque constantem nec ab ullo inminutum, satis</td><td></td></tr><tr><td>autem et quasi sparsis animis fore uti certis tempo-</td><td></td></tr><tr><td>rum intervallis oreretur animal, quod esset ad cultum</td><td></td></tr><tr><td>deorum aptissumum. Sed cum duplex esset natura</td><td>44.1</td></tr><tr><td>generis humani, sic se res habebat, ut praestantius</td><td></td></tr><tr><td>genus esset eorum, qui essent futuri viri. Cum autem</td><td></td></tr><tr><td>animos corporibus necessitate insevisset, cumque ad</td><td></td></tr><tr><td>corpora tum accessio fieret, tum abscessio, principio</td><td>5</td></tr><tr><td>necesse erat sensum exsistere unum communemque</td><td></td></tr><tr><td>omnium vehementiore motu excitatum coniunctumque</td><td></td></tr><tr><td>naturae, deinde voluptate et molestia mixtum amorem,</td><td></td></tr><tr><td>post iram et metum et reliquos motus animi, comites</td><td></td></tr><tr><td>superiorum et iis etiam contrarios dissidentes; quos</td><td>10</td></tr><tr><td>qui ratione rexerit, iuste vixerit, qui autem iis se de-</td><td></td></tr><tr><td>diderit, iniuste. Atque ille, qui recte atque honeste</td><td>45.1</td></tr><tr><td>curriculum vivendi a natura datum confecerit, ad illud</td><td></td></tr><tr><td>astrum, quocum aptus fuerit, revertetur; qui autem</td><td></td></tr><tr><td>inmoderate et intemperate vixerit, eum secundus ortus</td><td></td></tr><tr><td>in figuram muliebrem transferet, et, si ne tum qui-</td><td>5</td></tr><tr><td>dem finem vitiorum faciet, gravius etiam iactabitur</td><td></td></tr><tr><td>et in suis moribus simillimas figuras pecudum et fera-</td><td></td></tr><tr><td>rum transferetur neque terminum malorum prius aspi-</td><td></td></tr><tr><td>ciet, quam illam sequi coeperit conversionem, quam ha-</td><td></td></tr><tr><td>bebat in se ipse eiusdem et similis innatam et insitam.</td><td>10</td></tr><tr><td>Quod tum eveniet, cum illa, quae ex igni, anima, aqua,</td><td></td></tr><tr><td>terra turbulenta et rationis expertia insederint, ratione</td><td></td></tr><tr><td>depulerit et ad primam atque optimam affectionem animi</td><td></td></tr><tr><td>pervenerit. Quae cum ita dissignasset seseque, si quid</td><td>46.1</td></tr><tr><td>postea fraudis aut vitii evenisset, extra omnem culpam</td><td></td></tr><tr><td>causamque posuisset, alios in terram, alios in lunam,</td><td></td></tr><tr><td>alios in reliquas mundi partes, quae sunt [ad] spatiorum</td><td></td></tr><tr><td>temporis signa et notae constitutae, spargens quasi</td><td>5</td></tr><tr><td>serebat. Post autem eam sationem dis, ut ita dicam, </td><td></td></tr><tr><td>iunioribus permisit, ut corpora mortalia effingerent,</td><td></td></tr><tr><td>quantumque esset reliquum ex humano animo, quod</td><td></td></tr><tr><td>deberet accedere, id omne, et quae consequentia essent,</td><td></td></tr><tr><td>perpolirent et absolverent; deinde ut huic animanti</td><td>10</td></tr><tr><td>principes se ducesque praeberent vitamque eius quam</td><td></td></tr><tr><td>pulcherrime regerent et gubernarent, quatenus non ipse</td><td></td></tr><tr><td>bene factus sua culpa sibi aliquid miseriae quaereret. </td><td></td></tr>
        </table>