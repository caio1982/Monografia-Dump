<table>
          <script>targetHit=0;</script>
          <tr class="title first  date"><td>Non<span class="snum">.</span> Febr<span class="snum">.</span> <span class="snum">49</span> <span class="snum">(</span>§<span class="snum">1)</span> Capuae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Breviloquentem iam me tempus ipsum facit. pacem enim</td><td>7.20.1.1</td></tr><tr><td>desperavi, bellum nostri nullum administrant; cave enim </td><td></td></tr><tr><td>putes quicquam esse minoris his consulibus, quorum ego * * *</td><td></td></tr><tr><td>spe audiendi aliquid et cognoscendi nostri apparatus maximo</td><td></td></tr><tr><td>imbri Capuam veni prid. Non., ut eram iussus. illi autem</td><td>5</td></tr><tr><td>adhuc, id est Nonis, nondum venerant, sed erant venturi</td><td></td></tr><tr><td>inanes, imparati. Gnaeus autem Luceriae dicebatur esse et</td><td></td></tr><tr><td>adire cohortis legionum Appianarum non firmissimarum. at</td><td></td></tr><tr><td>illum ruere nuntiant et iam iamque adesse, non ut manum</td><td></td></tr><tr><td>conserat (quicum enim?) sed ut fugam intercludat. </td><td>10</td></tr><tr><td>  Ego autem in Italia 'καὶ συναποθανεῖν', nec te id con-</td><td>2.1</td></tr><tr><td>sulo; sin extra, quid ago? ad manendum hiems, lictores, im-</td><td></td></tr><tr><td>providi et neglegentes duces, ad fugam hortatur amicitia</td><td></td></tr><tr><td>Gnaei, causa bonorum, turpitudo coniungendi cum tyranno;</td><td></td></tr><tr><td>qui quidem incertum est Phalarimne an Pisistratum sit</td><td>5</td></tr><tr><td>imitaturus. haec velim explices et me iuves consilio, etsi te</td><td></td></tr><tr><td>ipsum istic iam calere puto; sed tamen quantum poteris. ego</td><td></td></tr><tr><td>si quid hic hodie novi cognoro, scies; iam enim aderunt con-</td><td></td></tr><tr><td>sules ad suas Nonas. tuas cottidie litteras exspectabo; ad has</td><td></td></tr><tr><td>autem cum poteris rescribes. mulieres et Cicerones in</td><td>10</td></tr><tr><td>Formiano reliqui.</td><td></td></tr>
        </table>