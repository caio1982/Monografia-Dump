<table>
          <script>targetHit=0;</script>
          <tr class="title first  date"><td>c<span class="snum">.</span> vii Kal<span class="snum">.</span> Mai<span class="snum">.,</span> <span class="snum">59</span> in Formiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Facinus indignum! epistulam αὐθωρεὶ tibi a Tribus Tabernis</td><td>2.13.1.1</td></tr><tr><td>rescriptam ad tuas suavissimas epistulas neminem reddidisse!</td><td></td></tr><tr><td>at scito eum fasciculum quo illam conieceram domum eo ipso</td><td></td></tr><tr><td>die latum esse quo ego dederam et ad me in Formianum rela-</td><td></td></tr><tr><td>tum esse. itaque tibi tuam epistulam iussi referri, ex qua</td><td>5</td></tr><tr><td>intellegeres quam mihi tum illae gratae fuissent. </td><td></td></tr><tr><td>  Romae quod scribis sileri, ita putabam. at hercule in agris</td><td>2.1</td></tr><tr><td>non siletur, nec iam ipsi agri regnum vestrum ferre possunt.</td><td></td></tr><tr><td>si vero in hanc Τηλέπυλον veneris Λαιστρυγονίην, Formias dico,</td><td></td></tr><tr><td>qui fremitus hominum! quam irati animi! quanto in odio</td><td></td></tr><tr><td>noster Magnus! cuius cognomen una cum Crassi Divitis</td><td>5</td></tr><tr><td>cognomine consenescit. credas mihi velim, neminem adhuc</td><td></td></tr><tr><td>offendi qui haec tam lente quam ego fero ferret. qua re, mihi</td><td></td></tr><tr><td>crede, φιλοσοφῶμεν. iuratus tibi possum dicere nihil esse tanti. </td><td></td></tr><tr><td>  Tu si litteras ad Sicyonios habes, advola in Formianum, unde</td><td></td></tr><tr><td>nos prid. Non. Mai. cogitamus. </td><td>10</td></tr>
        </table>