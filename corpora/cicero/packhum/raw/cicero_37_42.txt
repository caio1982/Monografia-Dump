<table>
          <script>targetHit=0;</script>
          <tr><td>  Ambigua sunt in primis acuta atque in verbo posita, non</td><td>2.253.1</td></tr><tr><td>in re; sed non saepe magnum risum movent; magis ut belle,</td><td></td></tr><tr><td>ut litterate dicta laudantur; ut in illum Titium, qui cum</td><td></td></tr><tr><td>studiose pila luderet et idem signa sacra noctu frangere</td><td></td></tr><tr><td>putaretur gregalesque eum, cum in campum non venisset,</td><td>5</td></tr><tr><td>requirerent, excusavit Vespa Terentius, quod eum bracchium</td><td></td></tr><tr><td>fregisse diceret; ut illud Africani, quod est apud Lucilium</td><td></td></tr><tr><td>    Quid Decius? Nuculam an confixum vis facere? inquit:</td><td></td></tr><tr><td>ut tuus amicus, Crasse, Granius, &quot;non esse sextantis.&quot; Et</td><td>254.1</td></tr><tr><td>si quaeritis, is, qui appellatur dicax, hoc genere maxime</td><td></td></tr><tr><td>excellet; sed risum movent alia maiorem. Ambiguum</td><td></td></tr><tr><td>per se ipsum probatur id quidem, ut ante dixi, vel maxime;</td><td></td></tr><tr><td>ingeniosi enim videtur vim verbi in aliud, atque ceteri</td><td>5</td></tr><tr><td>accipiant, posse ducere; sed admirationem magis quam</td><td></td></tr><tr><td>risum movet, nisi si quando incidit in aliud quoque genus</td><td></td></tr><tr><td>ridiculi, quae genera percurram equidem. Sed scitis esse</td><td>255.1</td></tr><tr><td>notissimum ridiculi genus, cum aliud exspectamus, aliud</td><td></td></tr><tr><td>dicitur: hic nobismet ipsis noster error risum movet: quod</td><td></td></tr><tr><td>si admixtum est etiam ambiguum, fit salsius; ut apud No-</td><td></td></tr><tr><td>vium videtur esse misericors ille, qui iudicatum duci videt:</td><td>5</td></tr><tr><td>percontatur ita: &quot;quanti addictus?&quot; &quot;Mille nummum.&quot; Si</td><td></td></tr><tr><td>addidisset tantummodo &quot;ducas licet&quot;; esset illud genus</td><td></td></tr><tr><td>ridiculi praeter exspectationem; sed quia addidit &quot;nihil</td><td></td></tr><tr><td>addo, ducas licet&quot;; addito ambiguo [altero genere ridiculi],</td><td></td></tr><tr><td>fuit, ut mihi quidem videtur, salsissimus. Hoc tum est</td><td>10</td></tr><tr><td>venustum, cum in altercatione arripitur ab adversario </td><td></td></tr><tr><td>verbum et ex eo, ut a Catulo in Philippum, in eum ipsum</td><td></td></tr><tr><td>aliquid, qui lacessivit, infligitur. Sed cum plura sint am-</td><td>256.1</td></tr><tr><td>bigui genera, de quibus est doctrina quaedam subtilior,</td><td></td></tr><tr><td>attendere et aucupari verba oportebit; in quo, ut ea, quae</td><td></td></tr><tr><td>sint frigidiora, vitemus,—est enim cavendum, ne arcessitum</td><td></td></tr><tr><td>dictum putetur—permulta tamen acute dicemus. Alterum</td><td>5</td></tr><tr><td>genus est, quod habet parvam verbi immutationem, quod in</td><td></td></tr><tr><td>littera positum Graeci vocant παρονομασίαν, ut &quot;Nobiliorem</td><td></td></tr><tr><td>mobiliorem&quot; Cato; aut, ut idem, cum cuidam dixisset</td><td></td></tr><tr><td>&quot;eamus deambulatum&quot; et ille &quot;quid opus fuit de?&quot; &quot;Immo</td><td></td></tr><tr><td>vero&quot; inquit &quot;quid opus fuit te?&quot; Aut eiusdem responsio</td><td>10</td></tr><tr><td>illa &quot;si tu et adversus et aversus impudicus es.&quot; Etiam</td><td>257.1</td></tr><tr><td>interpretatio nominis habet acumen, cum ad ridiculum</td><td></td></tr><tr><td>convertas, quam ob rem ita quis vocetur; ut ego nuper</td><td></td></tr><tr><td>Nummium divisorem, ut Neoptolemum ad Troiam, sic</td><td></td></tr><tr><td>illum in campo Martio nomen invenisse; atque haec omnia</td><td>5</td></tr><tr><td>verbo continentur. Saepe etiam versus facete interponitur,</td><td></td></tr><tr><td>vel ut est vel paululum immutatus, aut aliqua pars versus,</td><td></td></tr><tr><td>ut Stati a Scauro stomachante; ex quo sunt non nulli, qui</td><td></td></tr><tr><td>tuam legem de civitate natam, Crasse, dicant:</td><td></td></tr><tr><td>    st, tacete, quid hoc clamoris? Quibus nec mater nec pater,</td><td>10</td></tr><tr><td>    tanta confidentia? Auferte istam enim superbiam.</td><td></td></tr><tr><td>Nam in Caelio sane etiam ad causam utile fuit tuum illud,</td><td></td></tr><tr><td>Antoni, cum ille a se pecuniam profectam diceret testis et</td><td></td></tr><tr><td>haberet filium delicatiorem, abeunte iam illo,</td><td></td></tr><tr><td>    sentin senem esse tactum triginta minis?</td><td>15</td></tr><tr><td>In hoc genus coniciuntur etiam proverbia, ut illud Scipionis, </td><td>258.1</td></tr><tr><td>cum Asellus omnis se provincias stipendia merentem pera-</td><td></td></tr><tr><td>grasse gloriaretur: &quot;agas asellum&quot; et cetera; qua re ea quo-</td><td></td></tr><tr><td>que, quoniam mutatis verbis non possunt retinere eandem</td><td></td></tr><tr><td>venustatem, non in re, sed in verbis posita ducantur. Est</td><td>259.1</td></tr><tr><td>etiam in verbo positum non insulsum genus ex eo, cum</td><td></td></tr><tr><td>ad verbum, non ad sententiam rem accipere videare; ex</td><td></td></tr><tr><td>quo uno genere totus est Tutor, mimus vetus, oppido</td><td></td></tr><tr><td>ridiculus. Sed abeo a mimis; tantum genus huius ridiculi</td><td>5</td></tr><tr><td>insigni aliqua et nota re notari volo; est autem ex hoc</td><td></td></tr><tr><td>genere illud, quod tu, Crasse, nuper ei, qui te rogasset, num</td><td></td></tr><tr><td>tibi molestus esset futurus, si ad te bene ante lucem venisset,</td><td></td></tr><tr><td>&quot;tu vero&quot; inquisti &quot;molestus non eris.&quot; &quot;Iubebis igitur te&quot;</td><td></td></tr><tr><td>inquit &quot;suscitari?&quot; Et tu &quot;certe negaram te molestum</td><td>10</td></tr><tr><td>futurum.&quot; Ex eodem hoc vetus illud est, quod aiunt Malu-</td><td>260.1</td></tr><tr><td>ginensem illum [M.] Scipionem, cum ex centuria sua re-</td><td></td></tr><tr><td>nuntiaret Acidinum consulem praecoque dixisset &quot;dic de</td><td></td></tr><tr><td>L. Manlio&quot;: &quot;virum bonum&quot; inquit &quot;egregiumque civem</td><td></td></tr><tr><td>esse arbitror.&quot; Ridicule etiam illud L. [Porcius] Nasica</td><td>5</td></tr><tr><td>censori Catoni; cum ille &quot;ex tui animi sententia tu uxorem</td><td></td></tr><tr><td>habes?&quot; &quot;Non hercule&quot; inquit &quot;ex mei animi sententia.&quot;</td><td></td></tr><tr><td>Haec aut frigida sunt aut tum salsa, cum aliud est exspe-</td><td></td></tr><tr><td>ctatum. Natura enim nos, ut ante dixi, noster delectat error;</td><td></td></tr><tr><td>ex quo, cum quasi decepti sumus exspectatione, ridemus.</td><td>10</td></tr><tr><td>In verbis etiam illa sunt, quae aut ex immutata oratione</td><td>261.1</td></tr><tr><td>ducuntur aut ex unius verbi translatione aut ex inversione</td><td></td></tr><tr><td>verborum. Ex immutatione, ut olim Rusca cum legem</td><td></td></tr><tr><td>ferret annalem, dissuasor M. Servilius &quot;dic mihi,&quot; inquit</td><td></td></tr><tr><td>&quot;M. Pinari, num, si contra te dixero, mihi male dicturus es,</td><td>5</td></tr><tr><td>ut ceteris fecisti?&quot; &quot;Ut sementem feceris, ita metes&quot; inquit.</td><td></td></tr><tr><td>Ex translatione autem, ut, cum Scipio ille maior Corinthiis</td><td>262.1</td></tr><tr><td>statuam pollicentibus eo loco, ubi aliorum essent impera- </td><td></td></tr><tr><td>torum, turmalis dixit displicere. Invertuntur autem verba,</td><td></td></tr><tr><td>ut, Crassus apud M. Perpernam iudicem pro Aculeone cum</td><td></td></tr><tr><td>diceret, aderat contra Aculeonem Gratidiano L. Aelius</td><td>5</td></tr><tr><td>Lamia, deformis, ut nostis; qui cum interpellaret odiose,</td><td></td></tr><tr><td>&quot;audiamus&quot; inquit &quot;pulchellum puerum&quot; Crassus; cum</td><td></td></tr><tr><td>esset arrisum, &quot;non potui mihi&quot; inquit Lamia &quot;formam ipse</td><td></td></tr><tr><td>fingere, ingenium potui&quot;; tum hic &quot;audiamus&quot; inquit</td><td></td></tr><tr><td>&quot;disertum&quot;: multo etiam arrisum est vehementius. Sunt</td><td>10</td></tr><tr><td>etiam illa venusta ut in gravibus sententiis, sic in facetiis—</td><td></td></tr><tr><td>dixi enim dudum rationem aliam esse ioci, aliam severitatis,</td><td></td></tr><tr><td>gravium autem et iocorum unam esse materiam—ornant</td><td>263.1</td></tr><tr><td>igitur in primis orationem verba relata contrarie, quod idem</td><td></td></tr><tr><td>genus saepe est etiam facetum, ut Servius ille Galba cum</td><td></td></tr><tr><td>iudices L. Scribonio tribuno plebis ferret familiaris suos et</td><td></td></tr><tr><td>dixisset Libo &quot;quando tandem, Galba, de triclinio tuo</td><td>5</td></tr><tr><td>exibis?&quot; &quot;cum tu&quot; inquit &quot;de cubiculo alieno.&quot; A quo</td><td></td></tr><tr><td>genere ne illud quidem plurimum distat, quod Glaucia</td><td></td></tr><tr><td>Metello &quot;villam in Tiburti habes, cortem in Palatio.&quot; </td><td></td></tr>
        </table>