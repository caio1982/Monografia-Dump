<table>
          <script>targetHit=0;</script>
          <tr class="title first  date"><td>autumno<span class="snum">(?)</span> <span class="snum">46</span> Romae</td><td></td></tr><tr class="title last  "><td>M. CICERO S. D. P. SULPICIO IMP.</td><td></td></tr><tr><td>Cum his temporibus non sane in senatum ventitarem, tamen,</td><td>13.77.1.1</td></tr><tr><td>ut tuas litteras legi, non existimavi me salvo iure nostrae</td><td></td></tr><tr><td>veteris amicitiae multorumque inter nos officiorum facere</td><td></td></tr><tr><td>posse ut honori tuo deessem. itaque adfui supplicationemque</td><td></td></tr><tr><td>tibi libenter decrevi nec reliquo tempore ullo aut rei aut</td><td>5</td></tr><tr><td>existimationi aut dignitati tuae deero. atque hoc ut tui</td><td></td></tr><tr><td>necessarii sciant, hoc me animo erga te esse, velim facias eos</td><td></td></tr><tr><td>per litteras certiores, ut, si quid tibi opus sit, ne dubitent</td><td></td></tr><tr><td>mihi iure suo denuntiare. </td><td></td></tr><tr><td>  M. Bolanum, virum bonum et fortem et omnibus rebus</td><td>2.1</td></tr><tr><td>ornatum meumque veterem amicum, tibi magno opere</td><td></td></tr><tr><td>commendo. pergratum mihi feceris si curaris ut is intellegat</td><td></td></tr><tr><td>hanc commendationem sibi magno adiumento fuisse,</td><td></td></tr><tr><td>ipsumque virum optimum gratissimumque cognosces. pro-</td><td>5</td></tr><tr><td>mitto tibi te ex eius amicitia magnam voluptatem esse</td><td></td></tr><tr><td>capturum. </td><td></td></tr><tr><td>  Praeterea a te peto in maiorem modum pro nostra amicitia</td><td>3.1</td></tr><tr><td>et pro tuo perpetuo in me studio ut in hac re etiam elabores:</td><td></td></tr><tr><td>Dionysius, servus meus, qui meam bibliothecen multorum</td><td></td></tr><tr><td>nummorum tractavit, cum multos libros surripuisset nec se</td><td></td></tr><tr><td>impune laturum putaret, aufugit. is est in provincia tua. eum</td><td>5</td></tr><tr><td>et M. Bolanus, familiaris &lt;meus&gt;, et multi alii Naronae</td><td></td></tr><tr><td>viderunt, sed cum se a me manu missum esse diceret,</td><td></td></tr><tr><td>crediderunt. hunc tu si mihi restituendum curaris, non</td><td></td></tr><tr><td>possum dicere quam mihi gratum futurum sit. res ipsa parva </td><td></td></tr><tr><td>sed animi mei dolor magnus est. ubi sit et quid fieri possit</td><td>10</td></tr><tr><td>Bolanus te docebit. ego, si hominem per te reciperaro,</td><td></td></tr><tr><td>summo me a te beneficio adfectum arbitrabor.</td><td></td></tr>
        </table>