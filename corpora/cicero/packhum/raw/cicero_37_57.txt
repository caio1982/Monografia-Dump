<table>
          <script>targetHit=0;</script>
          <tr><td>  Ut igitur ante meridiem discesserunt paulumque re-</td><td>3.17.1</td></tr><tr><td>quierunt, in primis hoc a se Cotta animadversum esse dice-</td><td></td></tr><tr><td>bat, omne illud tempus meridianum Crassum in acerrima</td><td></td></tr><tr><td>atque attentissima cogitatione posuisse seseque, qui vultum</td><td></td></tr><tr><td>eius, cum ei dicendum esset, obtutumque oculorum in cogi-</td><td>5</td></tr><tr><td>tando probe nosset atque in maximis causis saepe vidisset,</td><td></td></tr><tr><td>tum dedita opera quiescentibus aliis in eam exedram venisse,</td><td></td></tr><tr><td>in qua Crassus posito lectulo recubuisset, cumque eum de-</td><td></td></tr><tr><td>fixum in cogitatione esse sensisset, statim recessisse atque in</td><td></td></tr><tr><td>eo silentio duas horas fere esse consumptas. Deinde cum</td><td>10</td></tr><tr><td>omnes inclinato iam in posmeridianum tempus die venis-</td><td></td></tr><tr><td>sent ad Crassum, 'quid est, Crasse,' inquit Iulius 'imusne</td><td></td></tr><tr><td>sessum? Etsi admonitum venimus te, non flagitatum.'</td><td></td></tr><tr><td>Tum Crassus 'an me tam impudentem esse existimatis, ut</td><td>18.1</td></tr><tr><td>vobis hoc praesertim munus putem &lt;me&gt; diutius posse de-</td><td></td></tr><tr><td>bere?' 'Quinam igitur' inquit 'ille locus? An in media</td><td></td></tr><tr><td>silva placet? Est enim is maxime et opacus et frigidus.'</td><td></td></tr><tr><td>'Sane,' inquit Crassus 'etenim est in eo loco sedes huic</td><td>5</td></tr><tr><td>nostro non importuna sermoni.' Cum placuisset idem</td><td></td></tr><tr><td>ceteris, in silvam venitur et ibi magna cum audiendi ex-</td><td></td></tr><tr><td>spectatione considitur. </td><td></td></tr>
        </table>