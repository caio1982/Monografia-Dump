<table>
          <script>targetHit=0;</script>
          <tr><td>  Videsne igitur, quantum breviter admonitus de</td><td>2.14.13</td></tr><tr><td>doloris terrore deieceris? </td><td></td></tr><tr><td>  Video plane, sed plus desidero. </td><td>15.1</td></tr><tr><td>  Experiar equidem; sed magna res est, animoque</td><td></td></tr><tr><td>mihi opus est non repugnante. </td><td></td></tr><tr><td>  Habebis id quidem. ut enim heri feci, sic nunc rati-</td><td></td></tr><tr><td>onem, quo ea me cumque ducet, sequar. </td><td>5</td></tr><tr><td>  Primum igitur de inbecillitate multorum et de variis</td><td></td></tr><tr><td>disciplinis philosophorum loquar. quorum princeps et</td><td></td></tr><tr><td>auctoritate et antiquitate Socraticus Aristippus non</td><td></td></tr><tr><td>dubitavit summum malum dolorem dicere. deinde ad</td><td></td></tr><tr><td>hanc enervatam muliebremque sententiam satis do-</td><td>10</td></tr><tr><td>cilem se Epicurus praebuit. hunc post Rhodius Hie-</td><td></td></tr><tr><td>ronymus dolore vacare summum bonum dixit: tantum</td><td></td></tr><tr><td>in dolore duxit mali. ceteri praeter Zenonem, Aristo-</td><td></td></tr><tr><td>nem, Pyrrhonem idem fere quod modo tu: malum</td><td></td></tr><tr><td>illud quidem, sed alia peiora. ergo id quod natura</td><td>16.1</td></tr><tr><td>ipsa et quaedam generosa virtus statim respuit, ne</td><td></td></tr><tr><td>scilicet dolorem summum malum diceres oppositoque</td><td></td></tr><tr><td>dedecore sententia depellerere, in eo magistra vitae</td><td></td></tr><tr><td>philosophia tot saecula permanet. quod huic offi-</td><td>5</td></tr><tr><td>cium, quae laus, quod decus erit tanti, quod adipisci</td><td></td></tr><tr><td>cum dolore corporis velit, qui dolorem summum ma-</td><td></td></tr><tr><td>lum sibi esse persuaserit? quam porro quis ignomi-</td><td></td></tr><tr><td>niam, quam turpitudinem non pertulerit, ut effugiat </td><td></td></tr><tr><td>dolorem, si id summum malum esse decreverit? quis</td><td>10</td></tr><tr><td>autem non miser non modo tunc, cum premetur sum-</td><td></td></tr><tr><td>mis doloribus, si in his est summum malum, sed</td><td></td></tr><tr><td>etiam cum sciet id sibi posse evenire? et quis est, cui</td><td></td></tr><tr><td>non possit? ita fit, ut omnino nemo esse possit bea-</td><td></td></tr><tr><td>tus. Metrodorus quidem perfecte eum beatum putat,</td><td>17.1</td></tr><tr><td>cui corpus bene constitutum sit et exploratum ita sem-</td><td></td></tr><tr><td>per fore. quis autem est iste, cui id exploratum possit</td><td></td></tr><tr><td>esse? Epicurus vero ea dicit, ut mihi quidem risus</td><td></td></tr><tr><td>captare videatur. adfirmat enim quodam loco, si ura-</td><td>5</td></tr><tr><td>tur sapiens, si crucietur—expectas fortasse, dum</td><td></td></tr><tr><td>dicat: 'patietur, perferet, non succumbet'; magna me-</td><td></td></tr><tr><td>hercule laus et eo ipso, per quem iuravi, Hercule, di-</td><td></td></tr><tr><td>gna; sed Epicuro, homini aspero et duro, non est hoc</td><td></td></tr><tr><td>satis: in Phalaridis tauro si erit, dicet: 'quam suave</td><td>10</td></tr><tr><td>est, quam hoc non curo!' suave etiam? an parum est,</td><td></td></tr><tr><td>si non amarum? at id quidem illi ipsi, qui dolorem</td><td></td></tr><tr><td>malum esse negant, non solent dicere, cuiquam suave</td><td></td></tr><tr><td>esse cruciari: asperum, difficile, odiosum, contra na-</td><td></td></tr><tr><td>turam dicunt, nec tamen malum. hic, qui solum hoc</td><td>15</td></tr><tr><td>malum dicit et malorum omnium extremum, sapien-</td><td></td></tr><tr><td>tem censet id suave dicturum. ego a te non postulo,</td><td>18.1</td></tr><tr><td>ut dolorem eisdem verbis adficias quibus voluptatem</td><td></td></tr><tr><td>Epicurus, homo, ut scis, voluptarius. ille dixerit sane</td><td></td></tr><tr><td>idem in Phalaridis tauro, quod, si esset in lectulo;</td><td></td></tr><tr><td>ego tantam vim non tribuo sapientiae contra dolo-</td><td>5</td></tr><tr><td>rem. si fortis est in perferendo, officio satis est; ut</td><td></td></tr><tr><td>laetetur etiam, non postulo. tristis enim res est sine </td><td></td></tr><tr><td>dubio, aspera, amara, inimica naturae, ad patiendum</td><td></td></tr><tr><td>tolerandumque difficilis. </td><td></td></tr>
        </table>