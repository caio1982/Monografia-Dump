<table>
          <script>targetHit=0;</script>
          <tr><td>  Atque ut hoc ita esse perspicere possitis exponam vobis</td><td>43.1</td></tr><tr><td>Oppianici facinus manifesto compertum atque deprensum;</td><td></td></tr><tr><td>ex quo simul utrumque, et huic accusare et illi condemnari,</td><td></td></tr><tr><td>necesse fuisse intellegetis. Martiales quidam Larini appel- </td><td></td></tr><tr><td>labantur, ministri publici Martis atque ei deo veteribus</td><td>5</td></tr><tr><td>institutis religionibusque Larinatium consecrati. Quorum</td><td></td></tr><tr><td>cum satis magnus numerus esset, cumque item ut in Sicilia</td><td></td></tr><tr><td>permulti Venerii sunt, sic illi Larini in Martis familia nu-</td><td></td></tr><tr><td>merarentur, repente Oppianicus eos omnis liberos esse</td><td></td></tr><tr><td>civisque Romanos coepit defendere. Graviter id decu-</td><td>10</td></tr><tr><td>riones Larinatium cunctique municipes tulerunt. Itaque</td><td></td></tr><tr><td>ab Habito petiverunt ut eam causam susciperet publiceque</td><td></td></tr><tr><td>defenderet. Habitus cum se ab omni eius modi negotio</td><td></td></tr><tr><td>removisset, tamen pro loco, pro antiquitate generis sui, pro</td><td></td></tr><tr><td>eo quod se non suis commodis sed etiam suorum munici-</td><td>15</td></tr><tr><td>pum ceterorumque necessariorum natum esse arbitrabatur,</td><td></td></tr><tr><td>tantae voluntati universorum Larinatium deesse noluit.</td><td></td></tr><tr><td>Suscepta causa Romamque delata magnae cotidie conten-</td><td>44.1</td></tr><tr><td>tiones inter Habitum et Oppianicum ex utriusque studio de-</td><td></td></tr><tr><td>fensionis excitabantur. Erat ipse immani acerbaque natura</td><td></td></tr><tr><td>Oppianicus; incendebat eius amentiam infesta atque inimica</td><td></td></tr><tr><td>filio mater Habiti. Magni autem illi sua interesse arbitra-</td><td>5</td></tr><tr><td>bantur hunc a causa Martialium demoveri. Suberat etiam</td><td></td></tr><tr><td>alia causa maior quae Oppianici, hominis avarissimi atque</td><td></td></tr><tr><td>audacissimi, mentem maxime commovebat. Nam Habitus</td><td>45.1</td></tr><tr><td>usque ad illius iudici tempus nullum testamentum umquam</td><td></td></tr><tr><td>fecerat; neque enim legare quicquam eius modi matri po-</td><td></td></tr><tr><td>terat in animum inducere neque testamento nomen omnino</td><td></td></tr><tr><td>praetermittere parentis. Id cum Oppianicus sciret—ne-</td><td>5</td></tr><tr><td>que enim erat obscurum—intellegebat Habito mortuo bona</td><td></td></tr><tr><td>eius omnia ad matrem esse ventura; quae ab sese postea</td><td></td></tr><tr><td>aucta pecunia maiore praemio, orbata filio minore periculo</td><td></td></tr><tr><td>necaretur. Itaque his rebus incensus qua ratione Habitum </td><td></td></tr><tr><td>veneno tollere conatus sit cognoscite. C. et L. Fabricii</td><td>46.1</td></tr><tr><td>fratres gemini fuerunt ex municipio Aletrinati, homines</td><td></td></tr><tr><td>inter se cum forma tum moribus similes, municipum autem</td><td></td></tr><tr><td>suorum dissimillimi; in quibus quantus splendor sit, quam</td><td></td></tr><tr><td>prope aequabilis, quam fere omnium constans et moderata</td><td>5</td></tr><tr><td>ratio vitae nemo vestrum, ut mea fert opinio, ignorat. His</td><td></td></tr><tr><td>Fabriciis semper est usus Oppianicus familiarissime. Iam</td><td></td></tr><tr><td>hoc fere scitis omnes quantam vim habeat ad coniungendas</td><td></td></tr><tr><td>amicitias studiorum ac naturae similitudo. Cum illi ita</td><td></td></tr><tr><td>viverent ut nullum quaestum esse turpem arbitrarentur,</td><td>10</td></tr><tr><td>cum omnis ab eis fraus, omnes insidiae circumscriptionesque</td><td></td></tr><tr><td>adulescentium nascerentur, cumque essent vitiis atque im-</td><td></td></tr><tr><td>probitate omnibus noti, studiose, ut dixi, ad eorum se fami-</td><td></td></tr><tr><td>liaritatem multis iam ante annis Oppianicus applicarat.</td><td></td></tr><tr><td>Itaque tum sic statuit, per C. Fabricium—nam L. erat mor-</td><td>47.1</td></tr><tr><td>tuus—insidias Habito comparare. Erat illo tempore infirma</td><td></td></tr><tr><td>valetudine Habitus. Vtebatur autem medico non ignobili</td><td></td></tr><tr><td>sed spectato homine, Cleophanto; cuius servum Diogenem</td><td></td></tr><tr><td>Fabricius ad venenum Habito dandum spe et pretio solli-</td><td>5</td></tr><tr><td>citare coepit. Servus non incallidus et, ut res ipsa declara-</td><td></td></tr><tr><td>vit, frugi atque integer sermonem Fabrici non est aspernatus;</td><td></td></tr><tr><td>rem ad dominum detulit; Cleophantus autem cum Habito</td><td></td></tr><tr><td>est conlocutus. Habitus statim cum M. Baebio senatore,</td><td></td></tr><tr><td>familiarissimo suo, communicavit; qui qua fide, qua pru-</td><td>10</td></tr><tr><td>dentia, qua diligentia fuerit meminisse vos arbitror. Ei</td><td></td></tr><tr><td>placuit ut Diogenem Habitus emeret a Cleophanto, quo</td><td></td></tr><tr><td>facilius aut comprehenderetur res eius indicio aut falsa esse</td><td></td></tr><tr><td>cognosceretur. Ne multa, Diogenes emitur, venenum die-</td><td></td></tr><tr><td>bus paucis comparatur; multi viri boni cum ex occulto </td><td>15</td></tr><tr><td>intervenissent, pecunia obsignata quae ob eam rem daba-</td><td></td></tr><tr><td>tur in manibus Scamandri, liberti Fabriciorum, deprehen-</td><td></td></tr><tr><td>ditur. Pro di immortales! Oppianicum quisquam his rebus</td><td>48.1</td></tr><tr><td>cognitis circumventum esse dicet? Quis umquam audacior,</td><td></td></tr><tr><td>quis nocentior, quis apertior in iudicium adductus est?</td><td></td></tr><tr><td>Quod ingenium, quae facultas dicendi, quae a quoquam ex-</td><td></td></tr><tr><td>cogitata defensio huic uni crimini potuit obsistere? Simul</td><td>5</td></tr><tr><td>et illud quis est qui dubitet quin hac re comperta manife-</td><td></td></tr><tr><td>stoque deprehensa aut obeunda mors Cluentio aut susci-</td><td></td></tr><tr><td>pienda accusatio fuerit? </td><td></td></tr>
        </table>