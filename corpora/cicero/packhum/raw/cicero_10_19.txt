<table>
          <script>targetHit=0;</script>
          <tr><td>  At enim iudicia facta permulta sunt a Cluentio iudicium</td><td>88.1</td></tr><tr><td>esse corruptum. Immo vero ante hoc tempus omnino ista</td><td></td></tr><tr><td>ipsa res suo nomine in iudicium numquam est vocata. Ita</td><td></td></tr><tr><td>multum agitata, ita diu iactata ista res est ut hodierno die</td><td></td></tr><tr><td>primum causa illa defensa sit, hodierno die primum veritas</td><td>5</td></tr><tr><td>vocem contra invidiam his iudicibus freta miserit. Verum</td><td></td></tr><tr><td>tamen ista multa iudicia quae sunt? Ego enim me ad</td><td></td></tr><tr><td>omnia confirmavi et sic paravi ut docerem quae facta postea</td><td></td></tr><tr><td>iudicia de illo iudicio dicerentur, partim ruinae similiora aut </td><td></td></tr><tr><td>tempestati quam iudicio et disceptationi fuisse, partim</td><td>10</td></tr><tr><td>nihil contra Habitum valere, partim etiam pro hoc esse,</td><td></td></tr><tr><td>partim esse eius modi ut neque appellata umquam iudicia</td><td></td></tr><tr><td>sint neque existimata. Hic ego magis ut consuetudinem</td><td>89.1</td></tr><tr><td>servem quam quod vos non vestra hoc sponte faciatis,</td><td></td></tr><tr><td>petam a vobis ut me, dum de his singulis disputo, iudices,</td><td></td></tr><tr><td>attente audiatis. Condemnatus est C. Iunius qui ei quae-</td><td></td></tr><tr><td>stioni praefuerat; adde etiam illud, si placet: tum est con-</td><td>5</td></tr><tr><td>demnatus cum esset iudex quaestionis. Non modo causae</td><td></td></tr><tr><td>sed ne legi quidem quicquam per tribunum plebis laxamenti</td><td></td></tr><tr><td>datum est. Quo tempore illum a quaestione ad nullum aliud</td><td></td></tr><tr><td>rei publicae munus abduci licebat, eo tempore ad quaestio-</td><td></td></tr><tr><td>nem ipse abreptus est. At quam quaestionem? Voltus enim</td><td>10</td></tr><tr><td>vestri, iudices, me invitant ut quae reticenda putaram libeat</td><td></td></tr><tr><td>iam libere dicere. Quid? illa tandem quaestio aut discepta-</td><td>90.1</td></tr><tr><td>tio aut iudicium fuit? Putabo fuisse. Dicat qui volt hodie de</td><td></td></tr><tr><td>illo populo concitato, cui tum populo mos gestus est, qua de</td><td></td></tr><tr><td>re Iunius causam dixerit; quemcumque rogaveris, hoc re-</td><td></td></tr><tr><td>spondebit, quod pecuniam acceperit, quod innocentem cir-</td><td>5</td></tr><tr><td>cumvenerit. Est haec opinio. At, si ita esset, hac lege</td><td></td></tr><tr><td>accusatum fuisse oportuit qua accusatur Habitus. At</td><td></td></tr><tr><td>ipse ea lege quaerebat. Paucos dies exspectasset Quin-</td><td></td></tr><tr><td>ctius. At neque privatus accusare nec sedata iam invidia</td><td></td></tr><tr><td>volebat. Videtis igitur non in causa sed in tempore ac</td><td>10</td></tr><tr><td>potestate spem omnem accusatoris fuisse. Multam petivit.</td><td>91.1</td></tr><tr><td>Qua lege? Quod in legem non iurasset, quae res nemini</td><td></td></tr><tr><td>umquam fraudi fuit, et quod C. Verres, praetor urbanus,</td><td></td></tr><tr><td>homo sanctus et diligens, subsortitionem eius in eo codice</td><td></td></tr><tr><td>non haberet qui tum interlitus proferebatur. His de causis</td><td>5</td></tr><tr><td>C. Iunius condemnatus est, iudices, levissimis et infirmis- </td><td></td></tr><tr><td>simis, quas omnino in iudicium adferri non oportuit. Itaque</td><td></td></tr><tr><td>oppressus est non causa sed tempore. Hoc vos Cluentio</td><td>92.1</td></tr><tr><td>iudicium putatis obesse oportere? quam ob causam? Si</td><td></td></tr><tr><td>ex lege subsortitus non erat Iunius aut si in aliquam legem</td><td></td></tr><tr><td>aliquando non iuraverat, idcirco illius damnatione aliquid</td><td></td></tr><tr><td>de Cluentio iudicabatur? 'Non' inquit; 'sed ille idcirco</td><td>5</td></tr><tr><td>illis legibus condemnatus est, quod contra aliam legem com-</td><td></td></tr><tr><td>miserat.' Qui hoc confitentur, possunt idem illud iudi-</td><td></td></tr><tr><td>cium fuisse defendere? 'Ergo' inquit 'idcirco infestus</td><td></td></tr><tr><td>tum populus Romanus fuit C. Iunio, quod illud iudicium</td><td></td></tr><tr><td>corruptum per eum putabatur.' Num igitur hoc tempore</td><td>10</td></tr><tr><td>causa mutata est? num alia res, alia ratio illius iudici, alia</td><td></td></tr><tr><td>natura totius negoti nunc est ac tum fuit? Non opinor ex</td><td></td></tr><tr><td>eis rebus quae gestae sunt rem ullam potuisse mutari. Quid</td><td>93.1</td></tr><tr><td>ergo est causae quod nunc nostra defensio audiatur tanto</td><td></td></tr><tr><td>silentio, tum Iunio defendendi sui potestas erepta sit? Quia</td><td></td></tr><tr><td>tum in causa nihil erat praeter invidiam, errorem, suspicio-</td><td></td></tr><tr><td>nem, contiones cotidianas seditiose ac populariter conci-</td><td>5</td></tr><tr><td>tatas. Accusabat tribunus plebis idem in contionibus, idem</td><td></td></tr><tr><td>ad subsellia; ad iudicium non modo de contione sed</td><td></td></tr><tr><td>etiam cum ipsa contione veniebat. Gradus illi Aurelii tum</td><td></td></tr><tr><td>novi quasi pro theatro illi iudicio aedificati videbantur;</td><td></td></tr><tr><td>quos ubi accusator concitatis hominibus complerat, non</td><td>10</td></tr><tr><td>modo dicendi ab reo sed ne surgendi quidem potestas</td><td></td></tr><tr><td>erat. Nuper apud C. Orchivium, conlegam meum, locus ab</td><td>94.1</td></tr><tr><td>iudicibus Fausto Sullae de pecuniis residuis non est consti-</td><td></td></tr><tr><td>tutus, non quo illi aut exlegem esse Sullam aut causam </td><td></td></tr><tr><td>pecuniae publicae contemptam atque abiectam putarent,</td><td></td></tr><tr><td>sed quod accusante tribuno plebis condicione aequa dis-</td><td>5</td></tr><tr><td>ceptari posse non putaverunt. Quid conferam? Sullamne</td><td></td></tr><tr><td>cum Iunio, an hunc tribunum plebis cum Quinctio, an vero</td><td></td></tr><tr><td>tempus cum tempore? Sulla maximis opibus, cognatis,</td><td></td></tr><tr><td>adfinibus, necessariis, clientibus plurimis, haec autem apud</td><td></td></tr><tr><td>Iunium parva et infirma et ipsius labore quaesita atque</td><td>10</td></tr><tr><td>conlecta; hic tribunus plebis modestus, pudens, non modo</td><td></td></tr><tr><td>non seditiosus sed etiam seditiosis adversarius, ille autem</td><td></td></tr><tr><td>acerbus, criminosus, popularis homo ac turbulentus; tempus</td><td></td></tr><tr><td>hoc tranquillum atque placatum, illud omnibus invidiae</td><td></td></tr><tr><td>tempestatibus concitatum. Quae cum ita essent, in Fausto</td><td>15</td></tr><tr><td>tamen illi iudices statuerunt iniqua condicione reum causam</td><td></td></tr><tr><td>dicere, cum adversario eius ad ius accusationis summa vis</td><td></td></tr><tr><td>potestatis accederet. Quam quidem rationem vos, iudices,</td><td>95.1</td></tr><tr><td>diligenter pro vestra sapientia et humanitate cogitare et</td><td></td></tr><tr><td>penitus perspicere debetis, quid mali, quantum periculi uni</td><td></td></tr><tr><td>cuique nostrum inferre possit vis tribunicia, conflata prae-</td><td></td></tr><tr><td>sertim invidia et contionibus seditiose concitatis. Optimis</td><td>5</td></tr><tr><td>hercule temporibus, tum cum homines se non iactatione</td><td></td></tr><tr><td>populari sed dignitate atque innocentia tuebantur, tamen</td><td></td></tr><tr><td>nec P. Popilius neque Q. Metellus, clarissimi viri atque</td><td></td></tr><tr><td>amplissimi, vim tribuniciam sustinere potuerunt, nedum his</td><td></td></tr><tr><td>temporibus, his moribus, his magistratibus sine vestra sapi-</td><td>10</td></tr><tr><td>entia ac sine iudiciorum remediis salvi esse possimus. Non</td><td>96.1</td></tr><tr><td>fuit illud igitur iudicium iudici simile, iudices, non fuit, in</td><td></td></tr><tr><td>quo non modus ullus est adhibitus, non mos consuetudoque</td><td></td></tr><tr><td>servata, non causa defensa; vis illa fuit et, ut saepe iam dixi, </td><td></td></tr><tr><td>ruina quaedam atque tempestas et quidvis potius quam</td><td>5</td></tr><tr><td>iudicium aut disceptatio aut quaestio. Quod si quis est</td><td></td></tr><tr><td>qui illud iudicium fuisse arbitretur et qui his rebus iudicatis</td><td></td></tr><tr><td>standum putet, is tamen hanc causam ab illa debet seiun-</td><td></td></tr><tr><td>gere. Ab illo enim, sive quod in legem non iurasset sive</td><td></td></tr><tr><td>quod ex lege subsortitus iudicem non esset, multa petita</td><td>10</td></tr><tr><td>esse dicitur; Cluenti autem ratio cum illis legibus quibus</td><td></td></tr><tr><td>a Iunio multa petita est nulla potest ex parte esse con-</td><td></td></tr><tr><td>iuncta. </td><td></td></tr>
        </table>