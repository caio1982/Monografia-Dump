<table>
          <script>targetHit=0;</script>
          <tr class="title first  date"><td>Actii</td><td></td></tr><tr class="title last  "><td>TULLIUS ET CICERO ET QQ. TIRONI S. P. D.</td><td></td></tr><tr><td>Tertiam ad te hanc epistulam scripsi eodem die magis</td><td>16.6.1.1</td></tr><tr><td>instituti mei tenendi causa, quia nactus eram cui darem,</td><td></td></tr><tr><td>quam quo haberem quid scriberem. igitur illa: quantum me</td><td></td></tr><tr><td>diligis tantum adhibe in te diligentiae; ad tua innumerabilia</td><td></td></tr><tr><td>in me officia adde hoc, quod mihi erit gratissimum omnium.</td><td>5</td></tr><tr><td>cum valetudinis rationem, ut spero, habueris, habeto etiam</td><td></td></tr><tr><td>navigationis. in Italiam euntibus omnibus ad me litteras</td><td>2.1</td></tr><tr><td>dabis, ut ego euntem Patras neminem praetermitto. cura,</td><td></td></tr><tr><td>cura te, mi Tiro. quoniam non contigit ut simul navigares,</td><td></td></tr><tr><td>nihil est quod festines nec quicquam cures nisi ut valeas. </td><td></td></tr><tr><td>  Etiam atque etiam vale.</td><td>5</td></tr><tr><td> VII Id. Nov. Actio vesperi.</td><td></td></tr>
        </table>