<table>
          <script>targetHit=0;</script>
          <tr><td>  Extremum illud est. Ego, si essent [inimicitiae] mihi</td><td>47.1</td></tr><tr><td>cum C. Caesare, tamen hoc tempore rei publicae consulere,</td><td></td></tr><tr><td>inimicitias in aliud tempus reservare deberem; possem etiam</td><td></td></tr><tr><td>summorum virorum exemplo inimicitias rei publicae causa</td><td></td></tr><tr><td>deponere. Sed cum inimicitiae fuerint numquam, opinio</td><td>5</td></tr><tr><td>iniuriae beneficio sit exstincta, sententia mea, patres con-</td><td></td></tr><tr><td>scripti, si dignitas agitur Caesaris, homini tribuam; si honos</td><td></td></tr><tr><td>quidam, senatus concordiae consulam; si auctoritas decre-</td><td></td></tr><tr><td>torum vestrorum, constantiam ordinis in eodem ornando</td><td></td></tr><tr><td>imperatore servabo; si perpetua ratio Gallici belli, rei pu-</td><td>10</td></tr><tr><td>blicae providebo; si aliquod meum privatum officium, me</td><td></td></tr><tr><td>non ingratum esse praestabo. Atque hoc velim probare</td><td></td></tr><tr><td>omnibus, patres conscripti; sed levissime feram si forte aut</td><td></td></tr><tr><td>iis minus probaro qui meum inimicum repugnante vestra</td><td></td></tr><tr><td>auctoritate texerunt, aut iis, si qui meum cum inimico suo</td><td>15</td></tr><tr><td>reditum in gratiam vituperabunt, cum ipsi et cum meo et</td><td></td></tr><tr><td>cum suo inimico in gratiam non dubitarint redire. </td><td></td></tr>
        </table>