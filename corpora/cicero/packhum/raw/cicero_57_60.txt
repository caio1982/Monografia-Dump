<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Sept<span class="snum">.</span> <span class="snum">58</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Totum iter mihi incertum facit exspectatio litterarum vestra-</td><td>3.16.1.1</td></tr><tr><td>rum Kal. Sext. datarum. nam si spes erit, Epirum, si minus,</td><td></td></tr><tr><td>Cyzicum aut aliud quid sequemur. tuae quidem litterae quo</td><td></td></tr><tr><td>saepius a me leguntur hoc spem faciunt mihi minorem, quod</td><td></td></tr><tr><td>cum &lt;diligentius&gt; lectae sunt tum id quod attulerunt ad spem</td><td>5</td></tr><tr><td>infirmant, ut facile appareat te et consolationi servire et veritati.</td><td></td></tr><tr><td>itaque te rogo plane ut ad me quae scies ut erunt, quae putabis</td><td></td></tr><tr><td>ita scribas ut putabis. data <span class="caps">xii</span> Kal. [April.].</td><td></td></tr>
        </table>