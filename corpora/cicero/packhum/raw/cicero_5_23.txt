<table>
          <script>targetHit=0;</script>
          <tr><td>  Delum venit. Ibi ex fano Apollinis religiosissimo noctu</td><td>2.1.46.1</td></tr><tr><td>clam sustulit signa pulcherrima atque antiquissima, eaque</td><td></td></tr><tr><td>in onerariam navem suam conicienda curavit. Postridie</td><td></td></tr><tr><td>cum fanum spoliatum viderent ii qui Delum incolebant,</td><td></td></tr><tr><td>graviter ferebant; est enim tanta apud eos eius fani religio</td><td>5</td></tr><tr><td>atque antiquitas ut in eo loco ipsum Apollinem natum esse</td><td></td></tr><tr><td>arbitrentur. Verbum tamen facere non audebant, ne forte</td><td></td></tr><tr><td>ea res ad Dolabellam ipsum pertineret. Tum subito tempe-</td><td></td></tr><tr><td>states coortae sunt maximae, iudices, ut non modo proficisci</td><td></td></tr><tr><td>cum cuperet Dolabella non posset, sed vix in oppido con-</td><td>10</td></tr><tr><td>sisteret: ita magni fluctus eiciebantur. Hic navis illa prae- </td><td></td></tr><tr><td>donis istius, onusta signis religiosis, expulsa atque eiecta fluctu</td><td></td></tr><tr><td>frangitur; in litore signa illa Apollinis reperiuntur; iussu</td><td></td></tr><tr><td>Dolabellae reponuntur. Tempestas sedatur, Dolabella Delo</td><td></td></tr><tr><td>proficiscitur. </td><td>15</td></tr><tr><td>  Non dubito quin, tametsi nullus in te sensus humanitatis,</td><td>47.1</td></tr><tr><td>nulla ratio umquam fuit religionis, nunc tamen in metu</td><td></td></tr><tr><td>periculoque tuo tuorum tibi scelerum veniat in mentem.</td><td></td></tr><tr><td>Potestne tibi ulla spes salutis commoda ostendi, cum re-</td><td></td></tr><tr><td>cordaris in deos immortalis quam impius, quam sceleratus,</td><td>5</td></tr><tr><td>quam nefarius fueris? Apollinemne tu Delium spoliare</td><td></td></tr><tr><td>ausus es? Illine tu templo tam antiquo, tam sancto,</td><td></td></tr><tr><td>tam religioso manus impias ac sacrilegas adferre conatus</td><td></td></tr><tr><td>es? Si in pueritia non iis artibus ac disciplinis institutus</td><td></td></tr><tr><td>eras ut ea quae litteris mandata sunt disceres atque</td><td>10</td></tr><tr><td>cognosceres, ne postea quidem, cum in ea ipsa loca</td><td></td></tr><tr><td>venisti, potuisti accipere id quod est proditum memoria</td><td></td></tr><tr><td>ac litteris, Latonam ex longo errore et fuga gravidam et</td><td>48.1</td></tr><tr><td>iam ad pariendum temporibus exactis confugisse Delum</td><td></td></tr><tr><td>atque ibi Apollinem Dianamque peperisse? qua ex opinione</td><td></td></tr><tr><td>hominum illa insula eorum deorum sacra putatur, tantaque</td><td></td></tr><tr><td>eius auctoritas religionis et est et semper fuit ut ne Persae</td><td>5</td></tr><tr><td>quidem, cum bellum toti Graeciae, dis hominibusque, in-</td><td></td></tr><tr><td>dixissent, et mille numero navium classem ad Delum</td><td></td></tr><tr><td>adpulissent, quicquam conarentur aut violare aut attingere.</td><td></td></tr><tr><td>Hoc tu fanum depopulari, homo improbissime atque amen-</td><td></td></tr><tr><td>tissime, audebas? Fuit ulla cupiditas tanta quae tantam</td><td>10</td></tr><tr><td>exstingueret religionem? Et si tum haec non cogitabas, ne</td><td></td></tr><tr><td>nunc quidem recordaris nullum esse tantum malum quod</td><td></td></tr><tr><td>non tibi pro sceleribus tuis iam diu debeatur?  </td><td></td></tr>
        </table>