<table>
          <script>targetHit=0;</script>
          <tr class="title first  date"><td>c<span class="snum">.</span> Kal<span class="snum">.</span> Mart<span class="snum">.</span> <span class="snum">49</span> Romae</td><td></td></tr><tr class="title last  "><td>BALBVS CICERONI IMP. SAL.</td><td></td></tr><tr><td>Obsecro te, Cicero, suscipe curam et cogitationem dignissi-</td><td>8.15a.1.1</td></tr><tr><td>mam tuae virtutis, ut Caesarem et Pompeium perfidia homi-</td><td></td></tr><tr><td>num distractos rursus in pristinam concordiam reducas.</td><td></td></tr><tr><td>crede mihi Caesarem non solum fore in tua potestate sed</td><td></td></tr><tr><td>etiam maximum beneficium te sibi dedisse iudicaturum, si</td><td>5</td></tr><tr><td>huc te reicis. velim idem Pompeius faciat; qui ut adduci tali</td><td></td></tr><tr><td>tempore ad ullam condicionem possit magis opto quam spero.</td><td></td></tr><tr><td>sed cum constiterit et timere desierit, tum incipiam non de-</td><td></td></tr><tr><td>sperare et tuam auctoritatem plurimum apud eum valituram. </td><td></td></tr><tr><td>  Quod Lentulum consulem meum voluisti hic remanere,</td><td>2.1</td></tr><tr><td>Caesari gratum, mihi vero gratissimum me dius fidius fecisti;</td><td></td></tr><tr><td>nam illum tanti facio qui non Caesarem magis diligam. qui</td><td></td></tr><tr><td>si passus esset nos secum, ut consueveramus, loqui et non</td><td></td></tr><tr><td>se totum etiam et etiam ab sermone nostro avertisset, minus</td><td>5</td></tr><tr><td>miser quam sum essem. nam cave putes hoc tempore plus</td><td></td></tr><tr><td>me quemquam cruciari, quod eum, quem ante me diligo,</td><td></td></tr><tr><td>video in consulatu quidvis potius esse quam consulem. quod</td><td></td></tr><tr><td>si voluerit tibi obtemperare et nobis de Caesare credere et</td><td></td></tr><tr><td>consulatum reliquum Romae peragere, incipiam sperare</td><td>10</td></tr><tr><td>etiam consilio senatus auctore te, illo relatore Pompeium et</td><td></td></tr><tr><td>Caesarem coniungi posse; quod si factum erit, satis me vixisse</td><td></td></tr><tr><td>putabo.  </td><td></td></tr><tr><td>  Factum Caesaris de Corfinio totum te probaturum scio;</td><td>3.1</td></tr><tr><td>et, quo modo in eius modi re, commodius cadere non potuit</td><td></td></tr><tr><td>quam ut res sine sanguine confieret. </td><td></td></tr><tr><td>  Balbi mei tuique adventu &lt;te&gt; delectatum valde gaudeo.</td><td></td></tr><tr><td>is quaecumque tibi de Caesare dixit quaeque Caesar scripsit,</td><td>5</td></tr><tr><td>scio, re tibi probabit, quaecumque fortuna eius fuerit, veris-</td><td></td></tr><tr><td>sime scripsisse.</td><td></td></tr>
        </table>