<table>
          <script>targetHit=0;</script>
          <tr><td>  Nuntiabatur illi primis illis temporibus, id quod pater</td><td>2.2.100.1</td></tr><tr><td>quoque ad eum pluribus verbis scripserat, agitatam rem</td><td></td></tr><tr><td>esse in senatu; etiam in contione tribunum plebis de</td><td></td></tr><tr><td>causa Stheni, M. Palicanum, esse questum; postremo</td><td></td></tr><tr><td>me ipsum apud hoc collegium tribunorum plebis, cum</td><td>5</td></tr><tr><td>eorum omnium edicto non liceret Romae quemquam esse</td><td></td></tr><tr><td>qui rei capitalis condemnatus esset, egisse causam Stheni,</td><td></td></tr><tr><td>et, cum ita rem exposuissem quem ad modum nunc apud</td><td></td></tr><tr><td>vos, docuissemque hanc damnationem duci non oportere, <span class="caps">x</span></td><td></td></tr><tr><td>tribunos plebis hoc statuisse, idque de omnium sententia</td><td>10</td></tr><tr><td>pronuntiatum esse, <span class="caps">Non videri Sthenivm impediri edicto</span></td><td></td></tr><tr><td><span class="caps">qvo minvs ei Romae liceret esse</span>. Cum haec ad istum</td><td>101.1</td></tr><tr><td>adferrentur, pertimuit aliquando et commotus est; vertit</td><td></td></tr><tr><td>stilum in tabulis suis, quo facto causam omnem evertit</td><td></td></tr><tr><td>suam; nihil enim sibi reliqui fecit quod defendi aliqua</td><td></td></tr><tr><td>ratione posset. Nam si ita defenderet, 'Recipi nomen</td><td>5</td></tr><tr><td>absentis licet; hoc fieri in provincia nulla lex vetat,' mala</td><td></td></tr><tr><td>et improba defensione, verum aliqua tamen uti videretur;</td><td></td></tr><tr><td>postremo illo desperatissimo perfugio uti posset, se impru- </td><td></td></tr><tr><td>dentem fecisse, existimasse id licere. Quamquam haec</td><td></td></tr><tr><td>perditissima defensio est, tamen aliquid dici videretur.</td><td>10</td></tr><tr><td>Tollit ex tabulis id quod erat, et facit coram esse delatum. </td><td></td></tr><tr><td>  Hic videte in quot se laqueos induerit, quorum ex nullo</td><td>102.1</td></tr><tr><td>se, iudices, umquam expediet. Primum ipse in Sicilia saepe</td><td></td></tr><tr><td>et palam de loco superiore dixerat et in sermone multis</td><td></td></tr><tr><td>demonstrarat licere nomen recipere absentis; se exemplo</td><td></td></tr><tr><td>fecisse quod fecisset. Haec eum dictitasse priore actione</td><td>5</td></tr><tr><td>et Sex. Pompeius Chlorus dixit, de cuius virtute antea</td><td></td></tr><tr><td>commemoravi, et Cn. Pompeius Theodorus, homo et</td><td></td></tr><tr><td>Cn. Pompei, clarissimi viri, iudicio plurimis maximisque</td><td></td></tr><tr><td>in rebus probatissimus et omnium existimatione ornatissi-</td><td></td></tr><tr><td>mus, et Posides Macro Soluntinus, homo summa nobilitate</td><td>10</td></tr><tr><td>existimatione virtute ornatissimus, et hac actione quam</td><td></td></tr><tr><td>voletis multi dicent, et qui ex isto ipso audierunt viri</td><td></td></tr><tr><td>primarii nostri ordinis, et alii qui interfuerunt cum absentis</td><td></td></tr><tr><td>nomen reciperetur. Deinde Romae, cum haec acta res</td><td></td></tr><tr><td>esset in senatu, omnes istius amici, in his etiam pater eius</td><td>15</td></tr><tr><td>hoc defendebat, licere fieri; saepe esse factum; iste quod</td><td></td></tr><tr><td>fecisset aliorum exemplo institutoque fecisse. Dicit prae-</td><td>103.1</td></tr><tr><td>terea testimonium tota Sicilia, quae in communibus postu-</td><td></td></tr><tr><td>latis civitatum omnium consulibus edidit, rogare atque</td><td></td></tr><tr><td>orare patres conscriptos ut statuerent ne absentium nomina</td><td></td></tr><tr><td>reciperentur. Qua de re Cn. Lentulum, patronum Siciliae,</td><td>5</td></tr><tr><td>clarissimum adulescentem, dicere audistis, Siculos, cum se</td><td></td></tr><tr><td>causam quae sibi in senatu pro his agenda esset docerent,</td><td></td></tr><tr><td>de Stheni calamitate questos esse, propterque hanc iniuriam </td><td></td></tr><tr><td>quae Sthenio facta esset eos statuisse ut hoc quod dico</td><td></td></tr><tr><td>postularetur. Quae cum ita essent, tantane amentia prae-</td><td>104.1</td></tr><tr><td>ditus atque audacia fuisti ut in re tam clara, tam testata,</td><td></td></tr><tr><td>tam abs te ipso pervulgata tabulas publicas corrumpere</td><td></td></tr><tr><td>auderes? At quem ad modum corrupisti? nonne ita ut</td><td></td></tr><tr><td>omnibus nobis tacentibus ipsae tuae te tabulae condemnare</td><td>5</td></tr><tr><td>possent? Cedo, quaeso, codicem, circumfer, ostende.</td><td></td></tr><tr><td>Videtisne totum hoc nomen, coram ubi facit delatum, esse</td><td></td></tr><tr><td>in litura? Quid fuit istic antea scriptum? quod mendum</td><td></td></tr><tr><td>ista litura correxit? Quid a nobis, iudices, exspectatis</td><td></td></tr><tr><td>argumenta huius criminis? Nihil dicimus; tabulae sunt</td><td>10</td></tr><tr><td>in medio, quae se corruptas atque interlitas esse clamant.</td><td></td></tr><tr><td>Ex istis etiam tu rebus effugere te posse confidis, cum</td><td>105.1</td></tr><tr><td>te nos non opinione dubia, sed tuis vestigiis persequamur,</td><td></td></tr><tr><td>quae tu in tabulis publicis expressa ac recentia reliquisti?</td><td></td></tr><tr><td>Is mihi etiam Sthenium litteras publicas corrupisse causa</td><td></td></tr><tr><td>incognita iudicavit, qui defendere non poterit se non &lt;in&gt;</td><td>5</td></tr><tr><td>ipsius Stheni nomine litteras publicas corrupisse? </td><td></td></tr>
        </table>