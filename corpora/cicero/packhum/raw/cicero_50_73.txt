<table>
          <script>targetHit=0;</script>
          <tr><td>  Dicamus igitur Balbe oportet contra illos etiam, qui</td><td>3.53.1</td></tr><tr><td>hos deos ex hominum genere in caelum translatos</td><td></td></tr><tr><td>non re sed opinione esse dicunt, quos auguste omnes</td><td></td></tr><tr><td>sancteque veneramur. Principio Ioves tres numerant </td><td></td></tr><tr><td>i qui theologi nominantur, ex quibus primum et se-</td><td>5</td></tr><tr><td>cundum natos in Arcadia, alterum patre Aethere, ex</td><td></td></tr><tr><td>quo etiam Proserpinam natam ferunt et Liberum, al-</td><td></td></tr><tr><td>terum patre Caelo, qui genuisse Minervam dicitur,</td><td></td></tr><tr><td>quam principem et inventricem belli ferunt, tertium</td><td></td></tr><tr><td>Cretensem Saturni filium, cuius in illa insula sepul-</td><td>10</td></tr><tr><td>crum ostenditur. Dioscoroe etiam apud Graios mul-</td><td></td></tr><tr><td>tis modis nominantur: primi tres, qui appellantur</td><td></td></tr><tr><td>Anactes Athenis, ex rege Iove antiquissimo et Proser-</td><td></td></tr><tr><td>pina nati Tritopatreus Eubuleus Dionysus, secundi</td><td></td></tr><tr><td>Iove tertio nati et Leda Castor et Pollux; tertii dicun-</td><td>15</td></tr><tr><td>tur a non nullis Alco et Melampus †euiolus, Atrei filii,</td><td></td></tr><tr><td>qui Pelope natus fuit. Iam Musae primae quattuor</td><td>54.1</td></tr><tr><td>[natae] Iove altero †nata et Thelxinoe† Aoede Arche</td><td></td></tr><tr><td>Melete, secundae Iove tertio et Mnemosyne procreatae</td><td></td></tr><tr><td>novem, tertiae [Iove tertio] Piero natae et Antiopa,</td><td></td></tr><tr><td>quas Pieridas et Pierias solent poetae appellare, isdem</td><td>5</td></tr><tr><td>nominibus et eodem numero quo proxumae superiores.</td><td></td></tr><tr><td>Cumque tu solem quia solus esset appellatum esse di-</td><td></td></tr><tr><td>cas, Soles ipsi quam multi a theologis proferuntur.</td><td></td></tr><tr><td>unus eorum Iove natus nepos Aetheris, alter Hyperione,</td><td></td></tr><tr><td>tertius Volcano Nili filio, cuius urbem Aegyptii vo-</td><td>10</td></tr><tr><td>lunt esse eam quae Heliopolis appellatur, quartus is</td><td></td></tr><tr><td>quem heroicis temporibus Acantho Rhodi peperisse di-</td><td></td></tr><tr><td>citur, &lt;pater&gt; Ialysi Camiri Lindi, unde Rhodii, quin-</td><td></td></tr><tr><td>tus qui Colchis fertur Aeetam et Circam procreavisse. </td><td></td></tr><tr><td>Volcani item complures: primus Caelo natus, ex quo</td><td>55.1</td></tr><tr><td>et Minerva Apollinem eum cuius in tutela Athenas an-</td><td></td></tr><tr><td>tiqui historici esse voluerunt, secundus [in] Nilo natus</td><td></td></tr><tr><td>Opas ut Aegyptii appellant, quem custodem esse Ae-</td><td></td></tr><tr><td>gypti volunt, tertius ex tertio Iove et Iunone, qui Lemni</td><td>5</td></tr><tr><td>fabricae traditur praefuisse, quartus Maemalio natus,</td><td></td></tr><tr><td>qui tenuit insulas propter Siciliam quae Volcaniae no-</td><td></td></tr><tr><td>minabantur. Mercurius unus Caelo patre Die matre</td><td>56.1</td></tr><tr><td>natus, cuius obscenius excitata natura traditur quod</td><td></td></tr><tr><td>aspectu Proserpinae commotus sit, alter Valentis et</td><td></td></tr><tr><td>Phoronidis filius is qui sub terris habetur idem Tro-</td><td></td></tr><tr><td>phonius, tertius Iove tertio natus et Maia, ex quo et</td><td>5</td></tr><tr><td>Penelopa Pana natum ferunt, quartus Nilo patre, quem</td><td></td></tr><tr><td>Aegyptii nefas habent nominare, quintus quem colunt</td><td></td></tr><tr><td>Pheneatae, qui Argum dicitur interemisse ob eamque</td><td></td></tr><tr><td>causam Aegyptum profugisse atque Aegyptiis leges</td><td></td></tr><tr><td>et litteras tradidisse: hunc Aegyptii Theyt appellant,</td><td>10</td></tr><tr><td>eodemque nomine anni primus mensis apud eos voca-</td><td></td></tr><tr><td>tur. Aesculapiorum primus Apollinis, quem Arcades</td><td>57.1</td></tr><tr><td>colunt, qui specillum invenisse primusque volnus di-</td><td></td></tr><tr><td>citur obligavisse, secundus secundi Mercuri frater: is</td><td></td></tr><tr><td>fulmine percussus dicitur humatus esse Cynosuris; ter-</td><td></td></tr><tr><td>tius Arsippi et Arsinoae, qui primus purgationem alvi</td><td>5</td></tr><tr><td>dentisque evolsionem ut ferunt invenit, cuius in Ar-</td><td></td></tr><tr><td>cadia non longe a Lusio flumine sepulcrum et lucus</td><td></td></tr><tr><td>ostenditur. Apollinum antiquissimus is quem paulo</td><td></td></tr><tr><td>antea e Volcano natum esse dixi custodem Athenarum, </td><td></td></tr><tr><td>alter Corybantis filius natus in Creta, cuius de illa</td><td>10</td></tr><tr><td>insula cum Iove ipso certamen fuisse traditur, tertius</td><td></td></tr><tr><td>Iove tertio natus et Latona, quem ex Hyperboreis Del-</td><td></td></tr><tr><td>phos ferunt advenisse, quartus in Arcadia, quem Ar-</td><td></td></tr><tr><td>cades Nomionem appellant quod ab eo se leges ferunt</td><td></td></tr><tr><td>accepisse. Dianae item plures, prima Iovis et Proser-</td><td>58.1</td></tr><tr><td>pinae, quae pinnatum Cupidinem genuisse dicitur, se-</td><td></td></tr><tr><td>cunda notior quam Iove tertio et Latona natam accepi-</td><td></td></tr><tr><td>mus; tertiae pater Upis traditur Glauce mater: eam</td><td></td></tr><tr><td>saepe Graeci Upim paterno nomine appellant. Diony-</td><td>5</td></tr><tr><td>sos multos habemus, primum Iove et Proserpina na-</td><td></td></tr><tr><td>tum, secundum Nilo, qui Nysam dicitur interemisse,</td><td></td></tr><tr><td>tertium Cabiro patre, eumque regem Asiae praefuisse</td><td></td></tr><tr><td>dicunt, cui Sabazia sunt instituta, quartum Iove et</td><td></td></tr><tr><td>Luna, cui sacra Orphica putantur confici, quintum</td><td>10</td></tr><tr><td>Nyso natum et Thyone, a quo trieterides constitutae</td><td></td></tr><tr><td>putantur. Venus prima Caelo et Die nata, cuius Eli</td><td>59.1</td></tr><tr><td>delubrum vidimus, altera spuma procreata, ex qua et</td><td></td></tr><tr><td>Mercurio Cupidinem secundum natum accepimus, ter-</td><td></td></tr><tr><td>tia Iove nata et Diona, quae nupsit Volcano, sed ex ea</td><td></td></tr><tr><td>et Marte natus Anteros dicitur, quarta Syria Cyproque</td><td>5</td></tr><tr><td>concepta, quae Astarte vocatur, quam Adonidi nupsisse</td><td></td></tr><tr><td>proditum est. Minerva prima quam Apollinis matrem</td><td></td></tr><tr><td>supra diximus, secunda orta Nilo, quam Aegyptii Saie-</td><td></td></tr><tr><td>tae colunt, tertia illa quam a Iove generatam supra di-</td><td></td></tr><tr><td>ximus, quarta Iove nata et Coryphe Oceani filia, quam </td><td>10</td></tr><tr><td>Arcades Κορίαν nominant et quadrigarum inventricem</td><td></td></tr><tr><td>ferunt, quinta Pallantis, quae patrem dicitur intere-</td><td></td></tr><tr><td>misse virginitatem suam violare conantem, cui pinna-</td><td></td></tr><tr><td>rum talaria adfigunt. Cupido primus Mercurio et Diana</td><td>60.1</td></tr><tr><td>prima natus dicitur, secundus Mercurio et Venere se-</td><td></td></tr><tr><td>cunda, tertius qui idem est Anteros Marte et Venere</td><td></td></tr><tr><td>tertia. Atque haec quidem &lt;et alia&gt; eius modi ex ve-</td><td></td></tr><tr><td>tere Graeciae fama collecta sunt. quibus intellegis re-</td><td>5</td></tr><tr><td>sistendum esse, ne perturbentur religiones; vestri au-</td><td></td></tr><tr><td>tem non modo haec non refellunt verum etiam con-</td><td></td></tr><tr><td>firmant interpretando quorsum quidque pertineat. </td><td></td></tr>
        </table>