<table>
          <script>targetHit=0;</script>
          <tr><td>  Quaeri hoc solere me non praeterit—ut ex me ea quae</td><td>98.1</td></tr><tr><td>tibi in mentem non veniunt audias—quem ad modum,</td><td></td></tr><tr><td>si civitas adimi non possit, in colonias Latinas saepe nostri</td><td></td></tr><tr><td>cives profecti sint. Aut sua voluntate aut legis multa pro-</td><td></td></tr><tr><td>fecti sunt; quam multam si sufferre voluissent, manere in</td><td>5</td></tr><tr><td>civitate potuissent. Quid? quem pater patratus dedidit</td><td></td></tr><tr><td>aut suus pater populusve vendidit, quo is iure amittit</td><td></td></tr><tr><td>civitatem? Vt religione civitas solvatur civis Romanus</td><td></td></tr><tr><td>deditur; qui cum est acceptus, est eorum quibus est</td><td></td></tr><tr><td>deditus; si non accipiunt, &lt;ut&gt; Mancinum Numantini, retinet</td><td>10</td></tr><tr><td>integram causam et ius civitatis. Si pater vendidit eum</td><td></td></tr><tr><td>quem in suam potestatem susceperat, ex potestate dimittit.</td><td></td></tr><tr><td>Iam populus cum eum vendit qui miles factus non est, non</td><td>99.1</td></tr><tr><td>adimit ei libertatem, sed iudicat non esse eum liberum qui,</td><td></td></tr><tr><td>ut liber sit, adire periculum noluit; cum autem incensum</td><td></td></tr><tr><td>vendit, hoc iudicat, cum ei qui in servitute iusta fuerunt</td><td></td></tr><tr><td>censu liberentur, eum qui, cum liber esset, censeri noluerit,</td><td>5</td></tr><tr><td>ipsum sibi libertatem abiudicavisse. Quod si maxime hisce</td><td></td></tr><tr><td>rebus adimi libertas aut civitas potest, non intellegunt qui</td><td></td></tr><tr><td>haec commemorant, si per has rationes maiores adimi posse</td><td></td></tr><tr><td>voluerunt, alio modo noluisse? Nam ut haec ex iure civili</td><td>100.1</td></tr><tr><td>proferunt, sic adferant velim quibus lege aut rogatione</td><td></td></tr><tr><td>civitas aut libertas erepta sit. Nam quod ad exsilium</td><td></td></tr><tr><td>attinet, perspicue intellegi potest quale sit. Exsilium enim</td><td></td></tr><tr><td>non supplicium est, sed perfugium portusque supplici.</td><td>5</td></tr><tr><td>Nam quia volunt poenam aliquam subterfugere aut calami- </td><td></td></tr><tr><td>tatem, eo solum vertunt, hoc est sedem ac locum mutant.</td><td></td></tr><tr><td>Itaque nulla in lege nostra reperietur, &lt;ut&gt; apud ceteras</td><td></td></tr><tr><td>civitates, maleficium ullum exsilio esse multatum; sed cum</td><td></td></tr><tr><td>homines vincula, neces ignominiasque vitant, quae sunt</td><td>10</td></tr><tr><td>legibus constitutae, confugiunt quasi ad aram in exsilium.</td><td></td></tr><tr><td>Qui si in civitate legis vim subire vellent, non prius</td><td></td></tr><tr><td>civitatem quam vitam amitterent; quia nolunt, non adi-</td><td></td></tr><tr><td>mitur eis civitas, sed ab eis relinquitur atque deponitur.</td><td></td></tr><tr><td>Nam, cum ex nostro iure duarum civitatum nemo esse</td><td>15</td></tr><tr><td>possit, tum amittitur haec civitas denique, cum is qui pro-</td><td></td></tr><tr><td>fugit receptus est in exsilium, hoc est in aliam civitatem. </td><td></td></tr>
        </table>