<table>
          <script>targetHit=0;</script>
          <tr><td>  Sed haec omnia perinde sunt, ut aguntur. Actio, inquam,</td><td>3.213.1</td></tr><tr><td>in dicendo una dominatur; sine hac summus orator esse in</td><td></td></tr><tr><td>numero nullo potest, mediocris hac instructus summos</td><td></td></tr><tr><td>saepe superare. Huic primas dedisse Demosthenes dicitur,</td><td></td></tr><tr><td>cum rogaretur, quid in dicendo esset primum; huic se-</td><td>5</td></tr><tr><td>cundas, huic tertias; quo mihi melius etiam illud ab</td><td></td></tr><tr><td>Aeschine dictum videri solet; qui cum propter ignominiam</td><td></td></tr><tr><td>iudicii cessisset Athenis et se Rhodum contulisset, rogatus</td><td></td></tr><tr><td>a Rhodiis legisse fertur orationem illam egregiam, quam in</td><td></td></tr><tr><td>Ctesiphontem contra Demosthenem dixerat; qua perlecta</td><td>10</td></tr><tr><td>petitum ab eo est postridie, ut legeret illam etiam, quae</td><td></td></tr><tr><td>erat contra ab Demosthene pro Ctesiphonte dicta: quam</td><td></td></tr><tr><td>cum suavissima et maxima voce legisset, admirantibus</td><td></td></tr><tr><td>omnibus &quot;quanto&quot; inquit &quot;magis miraremini, si audissetis</td><td></td></tr><tr><td>ipsum!&quot; ex quo satis significavit, quantum esset in actione,</td><td>15</td></tr><tr><td>qui orationem eandem aliam fore putarit actore mutato.</td><td></td></tr><tr><td>Quid fuit in Graccho, quem tu melius, Catule, meministi,</td><td>214.1</td></tr><tr><td>quod me puero tanto opere ferretur? &quot;Quo me miser</td><td></td></tr><tr><td>conferam? Quo vertam? In Capitoliumne? At fratris</td><td></td></tr><tr><td>sanguine madet. An domum? Matremne ut miseram</td><td></td></tr><tr><td>lamentantem videam et abiectam?&quot; Quae sic ab illo esse</td><td>5</td></tr><tr><td>acta constabat oculis, voce, gestu, inimici ut lacrimas tenere</td><td></td></tr><tr><td>non possent. Haec ideo dico pluribus, quod genus hoc </td><td></td></tr><tr><td>totum oratores, qui sunt veritatis ipsius actores, reliquerunt;</td><td></td></tr><tr><td>imitatores autem veritatis, histriones, occupaverunt. Ac</td><td>215.1</td></tr><tr><td>sine dubio in omni re vincit imitationem veritas, sed ea si</td><td></td></tr><tr><td>satis in actione efficeret ipsa per sese, arte profecto non</td><td></td></tr><tr><td>egeremus; verum quia animi permotio, quae maxime aut</td><td></td></tr><tr><td>declaranda aut imitanda est actione, perturbata saepe ita est,</td><td>5</td></tr><tr><td>ut obscuretur ac paene obruatur, discutienda sunt ea, quae</td><td></td></tr><tr><td>obscurant, et ea, quae sunt eminentia et prompta, sumenda.</td><td></td></tr><tr><td>Omnis enim motus animi suum quendam a natura habet</td><td>216.1</td></tr><tr><td>vultum et sonum et gestum; corpusque totum hominis et</td><td></td></tr><tr><td>eius omnis vultus omnesque voces, ut nervi in fidibus, ita</td><td></td></tr><tr><td>sonant, ut a motu animi quoque sunt pulsae. Nam voces</td><td></td></tr><tr><td>ut chordae sunt intentae, quae ad quemque tactum respon-</td><td>5</td></tr><tr><td>deant, acuta gravis, cita tarda, magna parva; quas tamen</td><td></td></tr><tr><td>inter omnis est suo quoque in genere mediocris, atque</td><td></td></tr><tr><td>etiam illa sunt ab his delapsa plura genera, leve asperum,</td><td></td></tr><tr><td>contractum diffusum, continenti spiritu intermisso, fractum</td><td></td></tr><tr><td>scissum, flexo sono extenuatum inflatum; nullum est enim</td><td>217.1</td></tr><tr><td>horum generum, quod non arte ac moderatione tractetur.</td><td></td></tr><tr><td>Hi sunt actori, ut pictori, expositi ad variandum colores.</td><td></td></tr><tr><td>Aliud enim vocis genus iracundia sibi sumat, acutum, in-</td><td></td></tr><tr><td>citatum, crebro incidens:</td><td>5</td></tr><tr><td>    ipsus hortatur me frater, ut meos malis miser</td><td></td></tr><tr><td>    mandarem natos . . . .</td><td></td></tr><tr><td>et ea, quae tu dudum, Antoni, protulisti</td><td></td></tr><tr><td>    segregare abs te ausu's . . . .</td><td></td></tr><tr><td>et</td><td>10</td></tr><tr><td>    ecquis hoc animadvortet? vincite . . . </td><td></td></tr><tr><td>et Atreus fere totus. Aliud miseratio ac maeror, flexibile,</td><td></td></tr><tr><td>plenum, interruptum, flebili voce:</td><td></td></tr><tr><td>    quo nunc me vortam? quod iter incipiam ingredi?</td><td></td></tr><tr><td>    domum paternamne? anne ad Peliae filias?</td><td>15</td></tr><tr><td>et illa</td><td></td></tr><tr><td>    o pater, o patria, o Priami domus!</td><td></td></tr><tr><td>et quae sequuntur</td><td></td></tr><tr><td>    haec omnia videi inflammarei,</td><td></td></tr><tr><td>    Priamo vi vitam evitarei.</td><td>20</td></tr><tr><td>aliud metus, demissum et haesitans et abiectum:</td><td>218.1</td></tr><tr><td>    multis sum modis circumventus, morbo, exsilio atque</td><td></td></tr><tr><td>       inopia:</td><td></td></tr><tr><td>    tum pavor sapientiam omnem mi exanimato expectorat;</td><td></td></tr><tr><td>    mater terribilem minatur vitae cruciatum et necem,</td><td>5</td></tr><tr><td>    quae nemo est tam firmo ingenio et tanta confidentia,</td><td></td></tr><tr><td>    quin refugiat timido sanguen atque exalbescat metu.</td><td></td></tr><tr><td>aliud vis, contentum, vehemens, imminens quadam inci-</td><td>219.1</td></tr><tr><td>tatione gravitatis:</td><td></td></tr><tr><td>    iterum Thyestes Atreum adtractatum advenit,</td><td></td></tr><tr><td>    iterum iam adgreditur me et quietum exsuscitat.</td><td></td></tr><tr><td>    maior mihi moles, maius miscendumst malum,</td><td>5</td></tr><tr><td>    qui illius acerbum cor contundam et comprimam.</td><td></td></tr><tr><td>aliud voluptas, effusum, lene, tenerum, hilaratum ac re-</td><td></td></tr><tr><td>missum:</td><td></td></tr><tr><td>    sed sibi cum tetulit coronam ob coligandas nuptias,</td><td></td></tr><tr><td>    tibi ferebat, cum simulabat se sibi alacriter dare, </td><td>10</td></tr><tr><td>    tum ad te ludibunda docte et delicate detulit.</td><td></td></tr><tr><td>aliud molestia, sine commiseratione grave quoddam et uno</td><td></td></tr><tr><td>pressu ac sono obductum:</td><td></td></tr><tr><td>    qua tempestate Helenam Paris innuptis iunxit nuptiis,</td><td></td></tr><tr><td>    ego tum gravida, expletis iam fui ad pariendum mensibus;</td><td>15</td></tr><tr><td>    per idem tempus Polydorum Hecuba partu postremo parit.</td><td></td></tr><tr><td>Omnis autem hos motus subsequi debet gestus, non hic</td><td>220.1</td></tr><tr><td>verba exprimens scaenicus, sed universam rem et sententiam</td><td></td></tr><tr><td>non demonstratione, sed significatione declarans, laterum</td><td></td></tr><tr><td>inflexione hac forti ac virili, non ab scaena et histrionibus,</td><td></td></tr><tr><td>sed ab armis aut etiam a palaestra; manus autem minus</td><td>5</td></tr><tr><td>arguta, digitis subsequens verba, non exprimens; bracchium</td><td></td></tr><tr><td>procerius proiectum quasi quoddam telum orationis; sup-</td><td></td></tr><tr><td>plosio pedis in contentionibus aut incipiendis aut finiendis.</td><td></td></tr><tr><td>Sed in ore sunt omnia, in eo autem ipso dominatus est</td><td>221.1</td></tr><tr><td>omnis oculorum; quo melius nostri illi senes, qui perso-</td><td></td></tr><tr><td>natum ne Roscium quidem magno opere laudabant; animi</td><td></td></tr><tr><td>est enim omnis actio et imago animi vultus, indices oculi:</td><td></td></tr><tr><td>nam haec est una pars corporis, quae, quot animi motus</td><td>5</td></tr><tr><td>sunt, tot significationes [et commutationes] possit efficere;</td><td></td></tr><tr><td>neque vero est quisquam qui eadem conivens efficiat.</td><td></td></tr><tr><td>Theophrastus quidem Tauriscum quendam dicit actorem</td><td></td></tr><tr><td>aversum solitum esse dicere, qui in agendo contuens aliquid</td><td></td></tr><tr><td>pronuntiaret. Qua re oculorum est magna moderatio; nam</td><td>222.1</td></tr><tr><td>oris non est nimium mutanda species, ne aut ad ineptias aut</td><td></td></tr><tr><td>ad pravitatem aliquam deferamur; oculi sunt, quorum tum in-</td><td></td></tr><tr><td>tentione, tum remissione, tum coniectu, tum hilaritate motus</td><td></td></tr><tr><td>animorum significemus apte cum genere ipso orationis; est</td><td>5</td></tr><tr><td>enim actio quasi sermo corporis, quo magis menti congruens </td><td></td></tr><tr><td>esse debet; oculos autem natura nobis, ut equo aut leoni</td><td></td></tr><tr><td>saetas, caudam, auris, ad motus animorum declarandos dedit,</td><td></td></tr><tr><td>qua re in hac nostra actione secundum vocem vultus valet;</td><td>223.1</td></tr><tr><td>is autem oculis gubernatur. Atque in eis omnibus, quae sunt</td><td></td></tr><tr><td>actionis, inest quaedam vis a natura data; qua re etiam hac</td><td></td></tr><tr><td>imperiti, hac vulgus, hac denique barbari maxime commo-</td><td></td></tr><tr><td>ventur: verba enim neminem movent nisi eum, qui eius-</td><td>5</td></tr><tr><td>dem linguae societate coniunctus est, sententiaeque saepe</td><td></td></tr><tr><td>acutae non acutorum hominum sensus praetervolant: actio,</td><td></td></tr><tr><td>quae prae se motum animi fert, omnis movet; isdem enim</td><td></td></tr><tr><td>omnium animi motibus concitantur et eos isdem notis et in</td><td></td></tr><tr><td>aliis agnoscunt et in se ipsi indicant. Ad actionis autem</td><td>224.1</td></tr><tr><td>usum atque laudem maximam sine dubio partem vox</td><td></td></tr><tr><td>obtinet; quae primum est optanda nobis; deinde, quae-</td><td></td></tr><tr><td>cumque erit, ea tuenda; de quo illud iam nihil ad hoc</td><td></td></tr><tr><td>praecipiendi genus, quem ad modum voci serviatur: equi-</td><td>5</td></tr><tr><td>dem tamen magno opere censeo serviendum; sed illud</td><td></td></tr><tr><td>videtur ab huius nostri sermonis officio non abhorrere,</td><td></td></tr><tr><td>quod, ut dixi paulo ante, plurimis in rebus quod maxime</td><td></td></tr><tr><td>est utile, id nescio quo pacto etiam decet maxime. Nam</td><td></td></tr><tr><td>ad vocem obtinendam nihil est utilius quam crebra mutatio;</td><td>10</td></tr><tr><td>nihil perniciosius quam effusa sine intermissione contentio.</td><td></td></tr><tr><td>Quid, ad auris nostras et actionis suavitatem quid est vicis-</td><td>225.1</td></tr><tr><td>situdine et varietate et commutatione aptius? Itaque idem</td><td></td></tr><tr><td>Gracchus, quod potes audire, Catule, ex Licinio cliente</td><td></td></tr><tr><td>tuo, litterato homine, quem servum sibi ille habuit ad</td><td></td></tr><tr><td>manum, cum eburneola solitus est habere fistula qui staret</td><td>5</td></tr><tr><td>occulte post ipsum, cum contionaretur, peritum hominem,</td><td></td></tr><tr><td>qui inflaret celeriter eum sonum, quo illum aut remissum</td><td></td></tr><tr><td>excitaret aut a contentione revocaret.' 'Audivi me hercule,'</td><td></td></tr><tr><td>inquit Catulus 'et saepe sum admiratus hominis cum dili- </td><td></td></tr><tr><td>gentiam tum etiam doctrinam et scientiam.' 'Ego vero,'</td><td>226.1</td></tr><tr><td>inquit Crassus 'ac doleo quidem illos viros in eam fraudem</td><td></td></tr><tr><td>in re publica esse delapsos; quamquam ea tela texitur et ea</td><td></td></tr><tr><td>in civitate ratio vivendi posteritati ostenditur, ut eorum</td><td></td></tr><tr><td>civium, quos nostri patres non tulerunt, iam similis habere</td><td>5</td></tr><tr><td>cupiamus.' 'Mitte, obsecro,' inquit 'Crasse,' Iulius 'ser-</td><td></td></tr><tr><td>monem istum et te ad Gracchi fistulam refer; cuius ego</td><td></td></tr><tr><td>nondum plane rationem intellego.' 'In omni voce' inquit</td><td>227.1</td></tr><tr><td>Crassus 'est quiddam medium, sed suum cuique voci: hinc</td><td></td></tr><tr><td>gradatim ascendere vocem [utile] et suave est (nam a prin-</td><td></td></tr><tr><td>cipio clamare agreste quiddam est), et idem illud ad firman-</td><td></td></tr><tr><td>dam est vocem salutare; deinde est quiddam contentionis</td><td>5</td></tr><tr><td>extremum, quod tamen interius est, quam acutissimus</td><td></td></tr><tr><td>clamor, quo te fistula progredi non sinet, et iam ab ipsa</td><td></td></tr><tr><td>contentione revocabit; est item contra quiddam in remis-</td><td></td></tr><tr><td>sione gravissimum quoque tamquam sonorum gradibus</td><td></td></tr><tr><td>descenditur. Haec varietas et hic per omnis sonos vocis</td><td>10</td></tr><tr><td>cursus et se tuebitur et actioni adferet suavitatem. Sed</td><td></td></tr><tr><td>fistulatorem domi relinquetis, sensum huius consuetudinis</td><td></td></tr><tr><td>vobiscum ad forum deferetis. </td><td></td></tr>
        </table>