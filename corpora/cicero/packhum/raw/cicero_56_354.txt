<table>
          <script>targetHit=0;</script>
          <tr class="title first last  "><td>M. CICERO S. D. P. SERVILIO COLLEGAE</td><td></td></tr><tr><td>Multos tibi commendem necesse est, quoniam omnibus nota</td><td>13.71.1.1</td></tr><tr><td>nostra necessitudo est tuaque erga me benevolentia. sed</td><td></td></tr><tr><td>tamen, etsi omnium causa quos commendo velle debeo,</td><td></td></tr><tr><td>tamen cum omnibus non eadem mihi causa est. </td><td></td></tr><tr><td>  T. Agusius et comes meus fuit illo miserrimo tempore et</td><td>5</td></tr><tr><td>omnium itinerum, navigationum, laborum, periculorum</td><td></td></tr><tr><td>meorum socius; neque hoc tempore discessisset a me nisi ego</td><td></td></tr><tr><td>ei permisissem. qua re sic tibi eum commendo ut unum de</td><td></td></tr><tr><td>meis domesticis et maxime necessariis. pergratum mihi</td><td></td></tr><tr><td>feceris si eum ita tractaris ut intellegat hanc commendationem</td><td>10</td></tr><tr><td>sibi magno usu atque adiumento fuisse.</td><td></td></tr>
        </table>