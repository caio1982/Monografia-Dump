<table>
          <script>targetHit=0;</script>
          <tr class="title first  date"><td>xiii vel xii Kal<span class="snum">.</span> Apr<span class="snum">.</span> <span class="snum">49</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Legebam tuas litteras <span class="caps">xiii</span> Kal., cum mihi epistula adfertur</td><td>9.12.1.1</td></tr><tr><td>a Lepta circumvallatum esse Pompeium, ratibus etiam exitus</td><td></td></tr><tr><td>portus teneri. non me dius fidius prae lacrimis possum re-</td><td></td></tr><tr><td>liqua nec cogitare nec scribere. misi ad te exemplum. miseros</td><td></td></tr><tr><td>nos! cur non omnes fatum illius una exsecuti sumus? ecce</td><td>5</td></tr><tr><td>autem a Matio et Trebatio eadem, quibus Minturnis obvii </td><td></td></tr><tr><td>Caesaris tabellarii. torqueor infelix, ut iam illum Mucianum</td><td></td></tr><tr><td>exitum exoptem. at quam honesta, at quam expedita tua</td><td></td></tr><tr><td>consilia, quam evigilata tuis cogitationibus, qua itineris, qua</td><td></td></tr><tr><td>navigationis, qua congressus sermonisque cum Caesare!</td><td>10</td></tr><tr><td>omnia cum honesta tum cauta. in Epirum vero invitatio</td><td></td></tr><tr><td>quam suavis, quam liberalis, quam fraterna! </td><td></td></tr><tr><td>  De Dionysio sum admiratus, qui apud me honoratior fuit</td><td>2.1</td></tr><tr><td>quam apud Scipionem Panaetius; a quo impurissime haec</td><td></td></tr><tr><td>nostra fortuna despecta est. odi hominem et odero; utinam</td><td></td></tr><tr><td>ulcisci possem! sed illum ulciscentur mores sui. </td><td></td></tr><tr><td>  Tu, quaeso, nunc vel maxime quid agendum nobis sit</td><td>3.1</td></tr><tr><td>cogita. populi Romani exercitus Cn. Pompeium circumsedet,</td><td></td></tr><tr><td>fossa et vallo saeptum tenet, fuga prohibet: nos vivimus, et</td><td></td></tr><tr><td>stat urbs ista, praetores ius dicunt, aediles ludos parant, viri</td><td></td></tr><tr><td>boni usuras perscribunt, ego ipse sedeo! coner illuc ire ut</td><td>5</td></tr><tr><td>insanus, implorare fidem municipiorum? boni non sequentur,</td><td></td></tr><tr><td>leves irridebunt, rerum novarum cupidi, victores praesertim</td><td></td></tr><tr><td>et armati, vim et manus adferent. quid censes igitur? ecquid-</td><td>4.1</td></tr><tr><td>nam est tui consili ad finem huius miserrimae vitae? nunc</td><td></td></tr><tr><td>doleo, nunc torqueor, cum quidem aut sapiens videor quod</td><td></td></tr><tr><td>una non ierim aut felix fuisse. mihi contra; numquam enim</td><td></td></tr><tr><td>illius victoriae socius esse volui, calamitatis mallem fuisse.</td><td>5</td></tr><tr><td>quid ego nunc tuas litteras, quid tuam prudentiam aut</td><td></td></tr><tr><td>benevolentiam implorem? actum est. nulla re iam possum</td><td></td></tr><tr><td>iuvari, qui ne quid optem quidem iam habeo nisi ut aliqua</td><td></td></tr><tr><td>inimici misericordia liberemur. </td><td></td></tr>
        </table>