<table>
          <script>targetHit=0;</script>
          <tr><td>  Haec exornatio plurimum prodest in amplificanda</td><td>4.69.1</td></tr><tr><td>et conmiseranda re huiusmodi enarrationibus. Statuit</td><td></td></tr><tr><td>enim rem totam et prope ponit ante oculos.  </td><td></td></tr><tr><td>  Omnes rationes honestandae studiose collegimus</td><td></td></tr><tr><td>elocutionis: in quibus, Herenni, si te diligentius</td><td>5</td></tr><tr><td>exercueris, et gravitatem et dignitatem et suavitatem</td><td></td></tr><tr><td>habere in dicundo poteris, ut oratorie plane loquaris,</td><td></td></tr><tr><td>ne nuda atque inornata inventio vulgari sermone effe-</td><td></td></tr><tr><td>ratur. Nunc identidem nosmet ipsi nobis instemus—</td><td></td></tr><tr><td>res enim communis agetur—, ut frequenter et adsidue</td><td>10</td></tr><tr><td>consequamur artis rationem studio et exercitatione;</td><td></td></tr><tr><td>quod alii cum molestia tribus de causis maxime fa-</td><td></td></tr><tr><td>ciunt: aut si quicum libenter exerceantur non habent,</td><td></td></tr><tr><td>aut si diffidunt sibi, aut nesciunt, quam viam sequi</td><td></td></tr><tr><td>debeant; quae ab nobis absunt omnes difficultates.</td><td>15</td></tr><tr><td>Nam et simul libenter exerceamur propter amicitiam,</td><td></td></tr><tr><td>cuius initium cognatio facit, cetera philosophiae ratio</td><td></td></tr><tr><td>confirmabit: et nobis non diffidimus, propterea quod</td><td></td></tr><tr><td>et aliquantum processimus, et alia sunt meliora, quae</td><td></td></tr><tr><td>multo intentius petimus in vita, ut, etiamsi non per- </td><td>20</td></tr><tr><td>venerimus in dicendo quo volumus, parva pars vitae</td><td></td></tr><tr><td>perfectissimae desideretur; et viam quam sequamur,</td><td></td></tr><tr><td>habemus, propterea quod in his libris nihil praeteri-</td><td></td></tr><tr><td>tum est rhetoricae praeceptionis. Demonstratum est</td><td></td></tr><tr><td>enim, quomodo res in omnibus generibus causarum</td><td>25</td></tr><tr><td>invenire oporteat; dictum est, quo pacto eas disponere</td><td></td></tr><tr><td>conveniat; traditum est, qua ratione esset pronuntian-</td><td></td></tr><tr><td>dum; praeceptum est, qua via meminisse possemus;</td><td></td></tr><tr><td>demonstratum est, quibus modis perfecta elocutio con-</td><td></td></tr><tr><td>pararetur. Qua si sequimur, acute et cito reperiemus,</td><td>30</td></tr><tr><td>distincte et ordinate disponemus, graviter et venuste</td><td></td></tr><tr><td>pronuntiabimus, firme et perpetue meminerimus, or-</td><td></td></tr><tr><td>nate et suaviter eloquemur. Ergo amplius in arte rhe-</td><td></td></tr><tr><td>torica nihil est. Haec omnia adipiscemur, si rationes</td><td></td></tr><tr><td>praeceptionis diligentia consequemur exercitationis. </td><td>35</td></tr>
        </table>