<table>
          <script>targetHit=0;</script>
          <tr><td>  <span class="caps">Marcvs</span> Laudemus igitur prius legem ipsam</td><td>3.1.18</td></tr><tr><td>ueris et propriis generis sui laudibus? </td><td></td></tr><tr><td>  <span class="caps">Atticvs</span> Sane quidem, sicut de religionum lege</td><td>20</td></tr><tr><td>fecisti.  </td><td></td></tr><tr><td>  <span class="caps">Marcvs</span> Videtis igitur magistratus hanc esse</td><td>2.1</td></tr><tr><td>uim, ut praesit praescribatque recta et utilia et</td><td></td></tr><tr><td>coniuncta cum legibus. Vt enim magistratibus leges,</td><td></td></tr><tr><td>sic populo praesunt magistratus uereque dici potest,</td><td></td></tr><tr><td>magistratum legem esse loquentem, legem autem</td><td>5</td></tr><tr><td>mutum magistratum. </td><td></td></tr><tr><td>Nihil porro tam aptum est</td><td>3.1</td></tr><tr><td>ad ius condicionemque naturae—quod quom dico,</td><td></td></tr><tr><td>legem a me dici intellegi uolo—quam imperium,</td><td></td></tr><tr><td>sine quo nec domus ulla nec ciuitas nec gens nec</td><td></td></tr><tr><td>hominum uniuersum genus stare, nec rerum natura</td><td>5</td></tr><tr><td>omnis nec ipse mundus potest. Nam et hic deo paret,</td><td></td></tr><tr><td>et huic oboediunt maria terraeque, et hominum uita</td><td></td></tr><tr><td>iussis supremae legis obtemperat. </td><td></td></tr><tr><td>  Atque ut ad haec citeriora ueniam et notiora</td><td>4.1</td></tr><tr><td>nobis, omnes antiquae gentes regibus quondam parue-</td><td></td></tr><tr><td>runt. Quod genus imperii primum ad homines iustis-</td><td></td></tr><tr><td>simos et sapientissimos deferebatur (idque &lt;e&gt;t in re</td><td></td></tr><tr><td>publica nostra maxime ualuit, quoad ei regalis pote-</td><td>5</td></tr><tr><td>stas praefuit), deinde etiam deinceps posteris prode-</td><td></td></tr><tr><td>batur; quod [et] in iis qui etiam nunc regnant&lt;ur&gt; manet.</td><td></td></tr><tr><td>Quibus autem regia potestas non placuit, non ii</td><td></td></tr><tr><td>nemini, sed non semper uni parere uoluerunt. Nos</td><td></td></tr><tr><td>autem quoniam leges damus liberis populis, quaeque</td><td>10</td></tr><tr><td>de optima re publica sentiremus, in sex libris ante</td><td></td></tr><tr><td>diximus, accommodabimus hoc tempore leges ad </td><td></td></tr><tr><td>illum, quem probamus, ciuitatis statum. </td><td></td></tr><tr><td>Magis-</td><td>5.1</td></tr><tr><td>tratibus igitur opus est, sine quorum prudentia ac</td><td></td></tr><tr><td>diligentia esse ciuitas non potest, quorumque descrip-</td><td></td></tr><tr><td>tione omnis rei publicae moderatio continetur. Neque</td><td></td></tr><tr><td>solum iis praescribendus est imperandi, sed etiam</td><td>5</td></tr><tr><td>ciuibus obtemperandi modus. Nam et qui bene impe-</td><td></td></tr><tr><td>rat, paruerit aliquando necesse est, et qui modeste</td><td></td></tr><tr><td>paret, uidetur qui aliquando imperet dignus esse.</td><td></td></tr><tr><td>Itaque oportet et eum qui paret sperare se aliquo</td><td></td></tr><tr><td>tempore imperaturum, et illum qui imperat cogitare</td><td>10</td></tr><tr><td>breui tempore sibi esse parendum. Nec uero solum ut</td><td></td></tr><tr><td>obtemperent oboediantque magistratibus, sed etiam</td><td></td></tr><tr><td>ut eos colant diligantque, praescribimus, ut Charon-</td><td></td></tr><tr><td>das in suis facit legibus. Noster uero Plato Titanum</td><td></td></tr><tr><td>e genere &lt;natos&gt; statuit eos qui, ut illi caelestibus, sic</td><td>15</td></tr><tr><td>hi aduers&lt;ar&gt;entur magistratibus. Quae cum ita sint,</td><td></td></tr><tr><td>ad ipsas iam leges ueniamus, si placet. </td><td></td></tr>
        </table>