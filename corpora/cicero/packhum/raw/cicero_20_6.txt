<table>
          <script>targetHit=0;</script>
          <tr><td>  Venio ad augures, quorum ego libros, si qui sunt reconditi, </td><td>39.1</td></tr><tr><td>non scrutor; non sum in exquirendo iure augurum curiosus;</td><td></td></tr><tr><td>haec quae una cum populo didici, quae saepe in contionibus</td><td></td></tr><tr><td>responsa sunt, novi. Negant fas esse agi cum populo cum</td><td></td></tr><tr><td>de caelo servatum sit. Quo die de te lex curiata lata</td><td>5</td></tr><tr><td>esse dicatur, audes negare de caelo esse servatum? Adest</td><td></td></tr><tr><td>praesens vir singulari virtute, constantia, gravitate praeditus,</td><td></td></tr><tr><td>M. Bibulus: hunc consulem illo ipso die contendo servasse</td><td></td></tr><tr><td>de caelo. 'Infirmas igitur tu acta C. Caesaris, viri fortis-</td><td></td></tr><tr><td>simi?' Minime; neque enim mea iam quicquam interest,</td><td>10</td></tr><tr><td>exceptis iis telis quae ex illius actionibus in meum corpus</td><td></td></tr><tr><td>inmissa sunt. Sed haec de auspiciis, quae ego nunc per-</td><td>40.1</td></tr><tr><td>breviter attingo, acta sunt a te. Tu tuo praecipitante iam et</td><td></td></tr><tr><td>debilitato tribunatu auspiciorum patronus subito exstitisti;</td><td></td></tr><tr><td>tu M. Bibulum in contionem, tu augures produxisti; tibi</td><td></td></tr><tr><td>interroganti augures responderunt, cum de caelo servatum</td><td>5</td></tr><tr><td>sit, cum populo agi non posse; tibi M. Bibulus quaerenti se</td><td></td></tr><tr><td>de caelo servasse respondit, idemque in contione dixit, ab</td><td></td></tr><tr><td>Appio tuo fratre productus, te omnino, quod contra auspicia</td><td></td></tr><tr><td>adoptatus esses, tribunum non fuisse. Tua denique omnis</td><td></td></tr><tr><td>actio posterioribus mensibus fuit, omnia quae C. Caesar</td><td>10</td></tr><tr><td>egisset, quod contra auspicia essent acta, per senatum</td><td></td></tr><tr><td>rescindi oportere; quod si fieret, dicebas te tuis umeris</td><td></td></tr><tr><td>me custodem urbis in urbem relaturum. Videte hominis</td><td></td></tr><tr><td>amentiam * * * per suum tribunatum Caesaris actis inligatus</td><td></td></tr><tr><td>teneretur. Si et sacrorum iure pontifices et auspiciorum</td><td>41.1</td></tr><tr><td>religione augures totum evertunt tribunatum tuum, quid</td><td></td></tr><tr><td>quaeris amplius? an etiam apertius aliquod ius populi atque</td><td></td></tr><tr><td>legum? Hora fortasse sexta diei questus sum in iudicio,</td><td></td></tr><tr><td>cum C. Antonium, conlegam meum, defenderem, quaedam </td><td>5</td></tr><tr><td>de re publica, quae mihi visa sunt ad illius miseri causam</td><td></td></tr><tr><td>pertinere. Haec homines improbi ad quosdam viros fortis</td><td></td></tr><tr><td>longe aliter atque a me dicta erant detulerunt. Hora nona</td><td></td></tr><tr><td>illo ipso die tu es adoptatus. Si quod in ceteris legibus</td><td></td></tr><tr><td>trinum nundinum esse oportet, id in adoptione satis est</td><td>10</td></tr><tr><td>trium esse horarum, nihil reprehendo; sin eadem observanda</td><td></td></tr><tr><td>sunt, iudicavit senatus M. Drusi legibus, quae contra legem</td><td></td></tr><tr><td>Caeciliam et Didiam latae essent, populum non teneri. Iam</td><td>42.1</td></tr><tr><td>intellegis omni genere iuris, quod in sacris, quod in auspiciis,</td><td></td></tr><tr><td>quod in legibus sit, te tribunum plebis non fuisse. At ego</td><td></td></tr><tr><td>hoc totum non sine causa relinquo. Video enim quosdam</td><td></td></tr><tr><td>clarissimos viros, principes civitatis, aliquot locis iudicasse te</td><td>5</td></tr><tr><td>cum plebe iure agere potuisse; qui etiam de me ipso, cum</td><td></td></tr><tr><td>tua rogatione funere elatam rem publicam esse dicerent,</td><td></td></tr><tr><td>tamen id funus, etsi miserum atque acerbum fuisset, iure</td><td></td></tr><tr><td>indictum esse dicebant; quod de me civi ita de re publica</td><td></td></tr><tr><td>merito tulisses, funus te indixisse rei publicae, quod salvis</td><td>10</td></tr><tr><td>auspiciis tulisses, iure egisse dicebant. Qua re licebit, ut</td><td></td></tr><tr><td>opinor, nobis eas actiones non infirmare, quibus illi actioni-</td><td></td></tr><tr><td>bus constitutum tribunatum tuum comprobaverunt. </td><td></td></tr>
        </table>