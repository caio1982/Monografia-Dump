<table>
          <script>targetHit=0;</script>
          <tr><td>  Haec populi oratio est, mea vero, Laterensis, haec: qua</td><td>14.1</td></tr><tr><td>re victus sis non debere iudicem quaerere, modo ne largi-</td><td></td></tr><tr><td>tione sis victus. Nam si, quotienscumque praeteritus erit</td><td></td></tr><tr><td>is qui non debuerit praeteriri, totiens oportebit eum qui</td><td></td></tr><tr><td>factus erit condemnari, nihil iam est quod populo suppli-</td><td>5</td></tr><tr><td>cetur, nihil quod diribitio, nihil quod renuntiatio suffra-</td><td></td></tr><tr><td>giorum exspectetur. Simul ut qui sint professi videro, dicam:</td><td></td></tr><tr><td>'hic familia consulari est, ille praetoria; reliquos video esse</td><td>15.1</td></tr><tr><td>ex equestri loco; sunt omnes sine macula, sunt omnes aeque</td><td></td></tr><tr><td>boni viri atque integri, sed servari necesse est gradus; cedat</td><td></td></tr><tr><td>consulari generi praetorium, ne contendat cum praetorio</td><td></td></tr><tr><td>nomine equester locus.' Sublata sunt studia, exstinctae</td><td>5</td></tr><tr><td>suffragationes, nullae contentiones, nulla libertas populi in</td><td></td></tr><tr><td>mandandis magistratibus, nulla exspectatio suffragiorum;</td><td></td></tr><tr><td>nihil, ut plerumque evenit, praeter opinionem accidet, nulla</td><td></td></tr><tr><td>erit posthac varietas comitiorum. Sin hoc persaepe accidit</td><td></td></tr><tr><td>ut et factos aliquos et non factos esse miremur, si campus</td><td>10</td></tr><tr><td>atque illae undae comitiorum, ut mare profundum et immen-</td><td></td></tr><tr><td>sum, sic effervescunt quodam quasi aestu ut ad alios acce-</td><td></td></tr><tr><td>dant, ab aliis autem recedant, tamen nos &lt;in&gt; impetu studiorum </td><td></td></tr><tr><td>et motu temeritatis modum aliquem et consilium et rationem</td><td></td></tr><tr><td>requiremus? Qua re noli me ad contentionem vestrum</td><td>16.1</td></tr><tr><td>vocare, Laterensis. Etenim si populo grata est tabella,</td><td></td></tr><tr><td>quae frontis aperit hominum, mentis tegit datque eam</td><td></td></tr><tr><td>libertatem ut quod velint faciant, promittant autem quod</td><td></td></tr><tr><td>rogentur, cur tu id in iudicio ut fiat exprimis quod non fit in</td><td>5</td></tr><tr><td>campo? 'Hic quam ille dignior' perquam grave est dictu.</td><td></td></tr><tr><td>Quo modo igitur est aequius? Sic credo, quod agitur, quod</td><td></td></tr><tr><td>satis est iudici: 'hic factus est.' 'Cur iste potius quam</td><td></td></tr><tr><td>ego?' Vel nescio vel non dico vel denique quod mihi</td><td></td></tr><tr><td>gravissimum esset, si dicerem, sed impune tamen deberem</td><td>10</td></tr><tr><td>dicere: 'non recte.' Nam quid adsequerere, si illa extrema</td><td></td></tr><tr><td>defensione uterer, populum quod voluisset fecisse, non</td><td></td></tr><tr><td>quod debuisset? </td><td></td></tr>
        </table>