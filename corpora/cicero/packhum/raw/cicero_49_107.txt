<table>
          <script>targetHit=0;</script>
          <tr><td>  Similemne putas C. Laelii unum consulatum fuisse,</td><td>5.54.5</td></tr><tr><td>et eum quidem cum repulsa (si, cum sapiens et bonus</td><td></td></tr><tr><td>vir, qualis ille fuit, suffragiis praeteritur, non popu-</td><td></td></tr><tr><td>lus [a bono consule] potius quam ille [a bono po-</td><td></td></tr><tr><td>pulo] repulsam fert)—sed tamen utrum malles te,</td><td></td></tr><tr><td>si potestas esset, semel ut Laelium consulem an ut</td><td>10</td></tr><tr><td>Cinnam quater? non dubito, tu quid responsurus sis;</td><td>55.1</td></tr><tr><td>itaque video, cui committam. non quemvis hoc idem</td><td></td></tr><tr><td>interrogarem; responderet enim alius fortasse se</td><td></td></tr><tr><td>non modo quattuor consulatus uni anteponere, sed</td><td></td></tr><tr><td>unum diem Cinnae multorum et clarorum virorum</td><td>5</td></tr><tr><td>totis aetatibus. Laelius si digito quem attigisset, poe-</td><td></td></tr><tr><td>nas dedisset; at Cinna collegae sui consulis Cn. Oc-</td><td></td></tr><tr><td>tavii praecidi caput iussit, P. Crassi L. Caesaris, no- </td><td></td></tr><tr><td>bilissimorum hominum, quorum virtus fuerat domi</td><td></td></tr><tr><td>militiaeque cognita, M. Antonii, omnium eloquentis-</td><td>10</td></tr><tr><td>simi quos ego audierim, C. Caesaris, in quo mihi vi-</td><td></td></tr><tr><td>detur specimen fuisse humanitatis salis suavitatis le-</td><td></td></tr><tr><td>poris. beatusne igitur, qui hos interfecit? mihi con-</td><td></td></tr><tr><td>tra non solum eo videtur miser, quod ea fecit, sed</td><td></td></tr><tr><td>etiam quod ita se gessit, ut ea facere ei liceret (etsi</td><td>15</td></tr><tr><td>peccare nemini licet; sed sermonis errore labimur; id</td><td></td></tr><tr><td>enim licere dicimus, quod cuique conceditur). utrum</td><td>56.1</td></tr><tr><td>tandem beatior C. Marius tum, cum Cimbricae victoriae</td><td></td></tr><tr><td>gloriam cum collega Catulo communicavit, paene al-</td><td></td></tr><tr><td>tero Laelio—nam hunc illi duco simillimum—, an</td><td></td></tr><tr><td>cum civili bello victor iratus necessariis Catuli de-</td><td>5</td></tr><tr><td>precantibus non semel respondit, sed saepe: 'moria-</td><td></td></tr><tr><td>tur'? in quo beatior ille, qui huic nefariae voci</td><td></td></tr><tr><td>paruit, quam is, qui tam scelerate imperavit. nam</td><td></td></tr><tr><td>cum accipere quam facere praestat iniuriam, tum</td><td></td></tr><tr><td>morti iam ipsi adventanti paulum procedere ob viam,</td><td>10</td></tr><tr><td>quod fecit Catulus, quam quod Marius, talis viri in-</td><td></td></tr><tr><td>teritu sex suos obruere consulatus et contaminare ex-</td><td></td></tr><tr><td>tremum tempus aetatis. </td><td></td></tr>
        </table>