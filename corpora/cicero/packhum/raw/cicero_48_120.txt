<table>
          <script>targetHit=0;</script>
          <tr><td>  Earum etiam rerum, quas terra gignit, educatio</td><td>5.39.1</td></tr><tr><td>quaedam et perfectio est non dissimilis animantium. </td><td></td></tr><tr><td>itaque et 'vivere' vitem et 'mori' dicimus arboremque</td><td></td></tr><tr><td>et 'novellam' et 'vetulam' et 'vigere' et 'senescere'.</td><td></td></tr><tr><td>ex quo non est alienum, ut animantibus, sic illis et</td><td>5</td></tr><tr><td>apta quaedam ad naturam putare et aliena earumque</td><td></td></tr><tr><td>augendarum et alendarum quandam cultricem esse,</td><td></td></tr><tr><td>quae sit scientia atque ars agricolarum, quae circum-</td><td></td></tr><tr><td>cidat, amputet, erigat, extollat, adminiculet, ut, quo</td><td></td></tr><tr><td>natura ferat, eo possint ire, ut ipsae vites, si loqui</td><td>10</td></tr><tr><td>possint, ita se tractandas tuendasque esse fateantur.</td><td></td></tr><tr><td>et nunc quidem quod eam tuetur, ut de vite potissi-</td><td></td></tr><tr><td>mum loquar, est id extrinsecus; in ipsa enim parum</td><td></td></tr><tr><td>magna vis inest, ut quam optime se habere possit,</td><td></td></tr><tr><td>si nulla cultura adhibeatur. at vero si ad vitem</td><td>40.1</td></tr><tr><td>sensus accesserit, ut appetitum quendam habeat et</td><td></td></tr><tr><td>per se ipsa moveatur, quid facturam putas? an ea,</td><td></td></tr><tr><td>quae per vinitorem antea consequebatur, per se ipsa</td><td></td></tr><tr><td>curabit? sed videsne accessuram ei curam, ut sensus</td><td>5</td></tr><tr><td>quoque suos eorumque omnem appetitum et si qua</td><td></td></tr><tr><td>sint adiuncta ei membra tueatur? sic ad illa, quae</td><td></td></tr><tr><td>semper habuit, iunget ea, quae postea accesserint,</td><td></td></tr><tr><td>nec eundem finem habebit, quem cultor eius habebat,</td><td></td></tr><tr><td>sed volet secundum eam naturam, quae postea ei</td><td>10</td></tr><tr><td>adiuncta erit, vivere. ita similis erit ei finis boni,</td><td></td></tr><tr><td>atque antea fuerat, neque idem tamen; non enim iam</td><td></td></tr><tr><td>stirpis bonum quaeret, sed animalis. quid, si non</td><td></td></tr><tr><td>sensus modo ei sit datus, verum etiam animus ho-</td><td></td></tr><tr><td>minis? non necesse est et illa pristina manere, ut </td><td>15</td></tr><tr><td>tuenda sint, et haec multo esse cariora, quae acces-</td><td></td></tr><tr><td>serint, animique optimam quamque partem carissi-</td><td></td></tr><tr><td>mam, in eaque expletione naturae summi boni finem</td><td></td></tr><tr><td>consistere, cum longe multumque praestet mens atque</td><td></td></tr><tr><td>ratio? sic, quod est extremum omnium appetendorum</td><td>20</td></tr><tr><td>atque ductum a prima commendatione naturae, multis</td><td></td></tr><tr><td>gradibus adscendit, ut ad summum perveniret, quod</td><td></td></tr><tr><td>cumulatur ex integritate corporis et ex mentis ratione</td><td></td></tr><tr><td>perfecta. </td><td></td></tr>
        </table>