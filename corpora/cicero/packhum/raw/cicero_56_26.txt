<table>
          <script>targetHit=0;</script>
          <tr class="title first  date"><td>vi vel v Non<span class="snum">.</span> Mai<span class="snum">.</span> <span class="snum">49</span> in Cumano</td><td></td></tr><tr class="title last  "><td>M. CICERO IMP. S. D. M. CAELIO</td><td></td></tr><tr><td>Magno dolore me adfecissent tuae litterae nisi iam et ratio</td><td>2.16.1.1</td></tr><tr><td>ipsa depulisset omnis molestias et diuturna desperatione</td><td></td></tr><tr><td>rerum obduruisset animus ad dolorem novum. sed tamen</td><td></td></tr><tr><td>qua re acciderit ut ex meis superioribus litteris id suspicarere</td><td></td></tr><tr><td>quod scribis nescio. quid enim in illis fuit praeter querelam</td><td>5</td></tr><tr><td>temporum, quae non meum animum magis sollicitum</td><td></td></tr><tr><td>habere&lt;n&gt;t quam tuum? nam non eam cognovi aciem ingeni</td><td></td></tr><tr><td>tui quod ipse videam te id ut non putem videre. illud</td><td></td></tr><tr><td>miror, adduci potuisse te, qui me penitus nosse deberes, ut</td><td></td></tr><tr><td>existimares aut me tam improvidum qui ab excitata</td><td>10</td></tr><tr><td>fortuna ad inclinatam et prope iacentem desciscerem aut tam</td><td></td></tr><tr><td>inconstantem ut collectam gratiam florentissimi hominis </td><td></td></tr><tr><td>effunderem a meque ipse deficerem et, quod initio semperque</td><td></td></tr><tr><td>fugi, civili bello interessem. </td><td></td></tr><tr><td>  Quod est igitur meum triste consilium? ut discederem</td><td>2.1</td></tr><tr><td>fortasse in aliquas solitudines. nosti enim non modo stomachi</td><td></td></tr><tr><td>mei, cuius tu similem quondam habebas, sed etiam oculorum</td><td></td></tr><tr><td>in hominum insolentium indignitate fastidium. accedit etiam</td><td></td></tr><tr><td>molesta haec pompa lictorum meorum nomenque imperi quo</td><td>5</td></tr><tr><td>appellor. eo si onere carerem, quamvis parvis Italiae latebris</td><td></td></tr><tr><td>contentus essem. sed incurrit haec nostra laurus non solum</td><td></td></tr><tr><td>in oculos sed iam etiam in voculas malevolorum. quod cum</td><td></td></tr><tr><td>ita esset, nil tamen umquam de profectione nisi vobis</td><td></td></tr><tr><td>approbantibus cogitavi. sed mea praediola tibi nota sunt; in</td><td>10</td></tr><tr><td>his mihi necesse est esse, ne amicis molestus sim. quod autem</td><td></td></tr><tr><td>in maritimis facillime sum, moveo non nullis suspicionem</td><td></td></tr><tr><td>velle me navigare. quod tamen fortasse non nollem si possem</td><td></td></tr><tr><td>ad otium. nam ad bellum quidem, qui convenit? praesertim</td><td></td></tr><tr><td>contra eum cui spero me satis fecisse ab eo cui iam satis fieri</td><td>15</td></tr><tr><td>nullo modo potest. </td><td></td></tr><tr><td>  Deinde sententiam meam tu facillime perspicere potuisti</td><td>3.1</td></tr><tr><td>iam ab illo tempore cum in Cumanum mihi obviam venisti.</td><td></td></tr><tr><td>non enim te celavi sermonem T. Ampi. vidisti quam</td><td></td></tr><tr><td>abhorrerem ab urbe relinquenda, cum audissem. nonne tibi</td><td></td></tr><tr><td>adfirmavi quidvis me potius perpessurum quam ex Italia ad</td><td>5</td></tr><tr><td>bellum civile exiturum? quid ergo accidit cur consilium</td><td></td></tr><tr><td>mutarem? nonne omnia potius ut in sententia permanerem?</td><td></td></tr><tr><td>credas hoc mihi velim, quod puto te existimare, me ex his</td><td></td></tr><tr><td>miseriis nihil aliud quaerere nisi ut homines aliquando</td><td></td></tr><tr><td>intellegant me nihil maluisse quam pacem, ea desperata</td><td>10</td></tr><tr><td>nihil tam fugisse quam arma civilia. huius me constantiae</td><td></td></tr><tr><td>puto fore ut numquam paeniteat. etenim memini in hoc</td><td></td></tr><tr><td>genere gloriari solitum esse familiarem nostrum Q. Horten-</td><td></td></tr><tr><td>sium, quod numquam bello civili interfuisset. hoc nostra laus </td><td></td></tr><tr><td>erit illustrior quod illi tribuebatur ignaviae, de nobis id</td><td>15</td></tr><tr><td>existimari posse non arbitror. </td><td></td></tr><tr><td>  Nec me ista terrent quae mihi a te ad timorem fidissime</td><td>4.1</td></tr><tr><td>atque amantissime proponuntur. nulla est enim acerbitas</td><td></td></tr><tr><td>quae non omnibus hac orbis terrarum perturbatione</td><td></td></tr><tr><td>impendere videatur. quam quidem ego a re publica meis</td><td></td></tr><tr><td>privatis et domesticis incommodis libentissime, vel istis ipsis</td><td>5</td></tr><tr><td>quae tu me mones ut caveam, redemissem. filio meo,</td><td>5.1</td></tr><tr><td>quem tibi carum esse gaudeo, si erit ulla res publica, satis</td><td></td></tr><tr><td>amplum patrimonium relinquam in memoria nominis mei;</td><td></td></tr><tr><td>sin autem nulla erit, nihil accidet ei separatim a reliquis</td><td></td></tr><tr><td>civibus. nam quod rogas ut respiciam generum meum,</td><td>5</td></tr><tr><td>adulescentem optimum mihique carissimum, an dubitas,</td><td></td></tr><tr><td>qui scias quanti cum illum tum vero Tulliam meam faciam,</td><td></td></tr><tr><td>quin ea me cura vehementissime sollicitet et eo magis quod</td><td></td></tr><tr><td>in communibus miseriis hac tamen oblectabar specula,</td><td></td></tr><tr><td>Dolabellam meum, vel potius nostrum, fore ab iis molestiis</td><td>10</td></tr><tr><td>quas liberalitate sua contraxerat liberum? velim quaeras</td><td></td></tr><tr><td>quos ille dies sustinuerit in urbe dum fuit, quam acerbos sibi,</td><td></td></tr><tr><td>quam mihimet ipsi socero non honestos. </td><td></td></tr><tr><td>  Itaque neque ego hunc Hispaniensem casum exspecto, de</td><td>6.1</td></tr><tr><td>quo mihi exploratum est ita esse ut tu scribis, neque quicquam</td><td></td></tr><tr><td>astute cogito. si quando erit civitas, erit profecto nobis locus;</td><td></td></tr><tr><td>sin autem non erit, in easdem solitudines tu ipse, ut arbitror,</td><td></td></tr><tr><td>venies in quibus nos consedisse audies. sed ego fortasse</td><td>5</td></tr><tr><td>vaticinor et haec omnia meliores habebunt exitus. recordor</td><td></td></tr><tr><td>enim desperationes eorum qui senes erant adulescente me.</td><td></td></tr><tr><td>eos ego fortasse nunc imitor et utor aetatis vitio. velim ita sit;</td><td></td></tr><tr><td>sed tamen. </td><td></td></tr><tr><td>  Togam praetextam texi Oppio puto te audisse; nam</td><td>7.1</td></tr><tr><td>Curtius noster dibaphum cogitat, sed eum infector moratur.</td><td></td></tr><tr><td>hoc aspersi ut scires me tamen in stomacho solere ridere. </td><td></td></tr><tr><td>&lt;de&gt; Dolabella quod scripsi suadeo videas tamquam si tua</td><td></td></tr><tr><td>res agatur. </td><td>5</td></tr><tr><td>  Extremum illud erit: nos nihil turbulenter, nihil temere</td><td></td></tr><tr><td>faciemus. te tamen oramus, quibuscumque erimus in terris,</td><td></td></tr><tr><td>ut nos liberosque nostros ita tueare ut amicitia nostra et tua</td><td></td></tr><tr><td>fides postulabit.</td><td></td></tr>
        </table>