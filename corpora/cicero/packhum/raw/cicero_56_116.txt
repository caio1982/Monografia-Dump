<table>
          <script>targetHit=0;</script>
          <tr class="title first  date"><td>iv Non<span class="snum">.</span> Mart<span class="snum">.</span> <span class="snum">53</span></td><td></td></tr><tr class="title last  "><td>M. CICERO S. D. TREBATIO</td><td></td></tr><tr><td>Adeone me iniustum esse existimasti ut tibi irascerer quod</td><td>7.13.1.1</td></tr><tr><td>parum mihi constans et nimium cupidus decedendi viderere</td><td></td></tr><tr><td>ob eamque causam me arbitrabare litteras ad te iam diu non </td><td></td></tr><tr><td>misisse? mihi perturbatio animi tui quam primis litteris</td><td></td></tr><tr><td>perspiciebam molestiam, &lt;non iram,&gt; attulit; neque alia ulla</td><td>5</td></tr><tr><td>fuit causa intermissionis epistularum nisi quod ubi esses</td><td></td></tr><tr><td>plane nesciebam. hic tu me etiam insimulas nec satisfactionem</td><td></td></tr><tr><td>meam accipis? audi, Testa mi: utrum superbiorem te pecunia</td><td></td></tr><tr><td>facit an quod te imperator consulit? moriar ni, quae tua</td><td></td></tr><tr><td>gloria est, puto te malle a Caesare consuli quam inaurari!</td><td>10</td></tr><tr><td>si vero utrumque est, quis te feret praeter me, qui omnia</td><td></td></tr><tr><td>ferre possum? </td><td></td></tr><tr><td>  Sed ut ad rem redeam, te istic invitum non esse vehementer</td><td>2.1</td></tr><tr><td>gaudeo et, ut illud erat molestum, sic hoc est iucundum.</td><td></td></tr><tr><td>tantum metuo ne artificium tuum tibi parum prosit. nam,</td><td></td></tr><tr><td>ut audio, istic</td><td></td></tr><tr><td>    'non ex iure manum consertum, sed magis ferro</td><td>5</td></tr><tr><td>    rem repetunt.'</td><td></td></tr><tr><td>et tu soles ad vim faciundam adhiberi. neque est quod illam</td><td></td></tr><tr><td>exceptionem in interdicto pertimescas, 'quod tu prior vi</td><td></td></tr><tr><td>hominibus armatis non veneris'; scio enim te non esse</td><td></td></tr><tr><td>procacem in lacessendo. sed ut ego quoque te aliquid</td><td>10</td></tr><tr><td>admoneam de vestris cautionibus, Treviros vites censeo.</td><td></td></tr><tr><td>audio capitalis esse; mallem aere, argento, auro essent. sed</td><td></td></tr><tr><td>alias iocabimur. tu ad me de istis rebus omnibus scribas</td><td></td></tr><tr><td>velim quam diligentissime.</td><td></td></tr><tr><td> D. IIII Non. Mart. </td><td>15</td></tr>
        </table>