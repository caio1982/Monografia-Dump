<table>
          <script>targetHit=0;</script>
          <tr class="title first  date"><td>v Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Haec ad te mea manu. vide, quaeso, quid agendum sit.</td><td>12.32.1.1</td></tr><tr><td>Publilia ad me scripsit matrem suam cum Publilio &lt;locutam et</td><td></td></tr><tr><td>ut mecum&gt; loqueretur ad me cum illo venturam et se una, si</td><td></td></tr><tr><td>ego paterer. orat multis et supplicibus verbis ut liceat et ut sibi</td><td></td></tr><tr><td>rescribam. res quam molesta sit vides. rescripsi me etiam</td><td>5</td></tr><tr><td>gravius esse adfectum quam tum cum illi dixissem me solum</td><td></td></tr><tr><td>esse velle; qua re nolle me hoc tempore eam ad me venire.</td><td></td></tr><tr><td>putabam si nihil rescripsissem illam cum matre venturam; nunc</td><td></td></tr><tr><td>non puto. apparebat enim illas litteras non esse ipsius. illud</td><td></td></tr><tr><td>autem quod fore video ipsum volo vitare ne illi ad me veniant,</td><td>10</td></tr><tr><td>et una est vitatio ut ego &lt;evolem&gt;. nollem, sed necesse est. te</td><td></td></tr><tr><td>hoc nunc rogo ut explores ad quam diem hic ita possim esse ut</td><td></td></tr><tr><td>ne opprimar. ages, ut scribis, temperate.  </td><td></td></tr><tr><td>  Ciceroni velim hoc proponas, ita tamen si tibi non iniquum</td><td>2.1</td></tr><tr><td>videbitur, ut sumptus huius peregrinationis, quibus, si Romae</td><td></td></tr><tr><td>esset domumque conduceret, quod facere cogitabat, facile</td><td></td></tr><tr><td>contentus futurus erat, accommodet ad mercedes Argileti et</td><td></td></tr><tr><td>Aventini, et cum ei proposueris ipse velim reliqua moderere,</td><td>5</td></tr><tr><td>quem ad modum ex iis mercedibus suppeditemus ei quod opus</td><td></td></tr><tr><td>sit. praestabo nec Bibulum nec Acidinum nec Messallam, quos</td><td></td></tr><tr><td>Athenis futuros audio, maiores sumptus facturos quam quod</td><td></td></tr><tr><td>ex eis mercedibus recipietur. itaque velim videas primum</td><td></td></tr><tr><td>conductores qui sint et quanti, deinde ut sint qui ad diem</td><td>10</td></tr><tr><td>solvant, et quid viatici, quid instrumenti satis sit. iumento</td><td></td></tr><tr><td>certe Athenis nihil opus sit. quibus autem in via utatur domi</td><td></td></tr><tr><td>sunt plura quam opus erit, quod etiam tu animadvertis.</td><td></td></tr>
        </table>