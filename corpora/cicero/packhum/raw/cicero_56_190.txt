<table>
          <script>targetHit=0;</script>
          <tr class="title first  date"><td>c<span class="snum">.</span> finem Apr<span class="snum">.</span> <span class="snum">43</span> in Allobrogibus</td><td></td></tr><tr class="title last  "><td>PLANCUS CICERONI</td><td></td></tr><tr><td>Immortalis ago tibi gratias agamque dum vivam; nam</td><td>10.11.1.1</td></tr><tr><td>relaturum me adfirmare non possum. tantis enim tuis</td><td></td></tr><tr><td>officiis non videor mi respondere posse, nisi forte, ut tu</td><td></td></tr><tr><td>gravissime disertissimeque scripsisti, ita sensurus es ut me</td><td></td></tr><tr><td>referre gratiam putes cum memoria tenebo. si de fili tui</td><td>5</td></tr><tr><td>dignitate esset actum, amabilius certe nihil facere potuisses.</td><td></td></tr><tr><td>primae tuae sententiae infinitis cum muneribus, posteriores</td><td></td></tr><tr><td>ad tempus arbitriumque amicorum meorum compositae,</td><td></td></tr><tr><td>oratio adsidua et perpetua de me, iurgia cum obtrectatori-</td><td></td></tr><tr><td>bus propter me notissima mihi sunt. non mediocris adhi-</td><td>10</td></tr><tr><td>benda mihi est cura ut rei publicae me civem dignum</td><td></td></tr><tr><td>tuis laudibus praestem, in amicitia tua memorem atque </td><td></td></tr><tr><td>gratum. quod reliquum est, tuum munus tuere et me, si</td><td></td></tr><tr><td>quem esse voluisti eum exitu rebusque cognoscis, defende ac</td><td></td></tr><tr><td>suscipe. </td><td>15</td></tr><tr><td>  Cum Rhodanum copias omnis traiecissem fratremque cum</td><td>2.1</td></tr><tr><td>tribus millibus equitum praemisissem, ipse iter ad Mutinam</td><td></td></tr><tr><td>dirigerem, in itinere de proelio facto Brutoque et Mutina</td><td></td></tr><tr><td>obsidione liberatis audivi. animadverti nullum alium recep-</td><td></td></tr><tr><td>tum Antonium reliquiasque quae cum eo essent habere nisi</td><td>5</td></tr><tr><td>in his partibus, duasque ei spes esse propositas, unam Lepidi</td><td></td></tr><tr><td>ipsius, alteram exercitus, quod quaedam pars exercitus non</td><td></td></tr><tr><td>minus furiosa est quam qui cum Antonio fuerunt. equitatum</td><td></td></tr><tr><td>revocavi, ipse in Allobrogibus constiti, ut proinde ad omnia</td><td></td></tr><tr><td>paratus essem ac res me moneret. si nudus hoc se Antonius</td><td>10</td></tr><tr><td>confert, facile mi videor per me sustinere posse remque</td><td></td></tr><tr><td>publicam ex vestra sententia administrare, quamvis ab</td><td></td></tr><tr><td>exercitu Lepidi recipiatur. si vero copiarum aliquid secum</td><td></td></tr><tr><td>adducet et si decima legio veterana, quae nostra opera</td><td></td></tr><tr><td>revocata cum reliquis est, ad eundem furorem redierit, tamen</td><td>15</td></tr><tr><td>ne quid detrimenti fiat dabitur opera a me, idque me</td><td></td></tr><tr><td>praestaturum spero dum istinc copiae traiciantur con-</td><td></td></tr><tr><td>iunctaeque nobiscum facilius perditos opprimant. </td><td></td></tr><tr><td>  Hoc tibi spondeo, mi Cicero, neque animum nec dili-</td><td>3.1</td></tr><tr><td>gentiam mihi defuturam. cupio mehercules nullam residuam</td><td></td></tr><tr><td>sollicitudinem esse; sed si fuerit, nec animo nec bene-</td><td></td></tr><tr><td>volentiae nec patientiae cuiusquam pro vobis cedam. do</td><td></td></tr><tr><td>quidem ego operam ut etiam Lepidum ad huius rei</td><td>5</td></tr><tr><td>societatem incitem, omniaque ei obsequia polliceor si</td><td></td></tr><tr><td>modo rem publicam respicere volet. utor in hac re</td><td></td></tr><tr><td>adiutoribus interpretibusque fratre meo et Laterense et</td><td></td></tr><tr><td>Furnio nostro. non me impedient privatae offensiones quo</td><td></td></tr><tr><td>minus pro rei publicae salute etiam cum inimicissimo</td><td>10</td></tr><tr><td>consentiam. quod si nihil profecero, nihilo minus maximo </td><td></td></tr><tr><td>sum animo, et maiore fortasse cum mea gloria vobis satis</td><td></td></tr><tr><td>faciam. </td><td></td></tr><tr><td>  Fac valeas meque mutuo diligas.</td><td></td></tr>
        </table>