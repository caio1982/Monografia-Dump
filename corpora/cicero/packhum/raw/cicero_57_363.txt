<table>
          <script>targetHit=0;</script>
          <tr class="title first  date"><td>c<span class="snum">.</span> iii Id<span class="snum">.</span> Sext<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Fuit apud me Lamia post discessum tuum epistulamque ad me</td><td>13.45.1.1</td></tr><tr><td>attulit missam sibi a Caesare. quae quamquam ante data erat</td><td></td></tr><tr><td>quam illae Diocharinae, tamen plane declarabat illum ante ludos</td><td></td></tr><tr><td>Romanos esse venturum. in qua extrema scriptum erat ut ad</td><td></td></tr><tr><td>ludos omnia pararet neve committeret ut frustra ipse properas-</td><td>5</td></tr><tr><td>set. prorsus ex his litteris non videbatur esse dubium quin ante</td><td></td></tr><tr><td>eam diem venturus esset, itemque Balbo, cum eam epistulam</td><td></td></tr><tr><td>legisset videri, Lamia dicebat. </td><td></td></tr><tr><td>  Dies feriarum mihi additos video sed quam multos fac, si me</td><td></td></tr><tr><td>amas, sciam. de Baebio poteris et de altero vicino Egnatio. </td><td>10</td></tr><tr><td>  Quod me hortaris ut eos dies consumam in philosophia</td><td>2.1</td></tr><tr><td>explicanda, currentem tu quidem; sed cum Dolabella viven-</td><td></td></tr><tr><td>dum esse istis diebus vides. quod nisi me Torquati causa</td><td></td></tr><tr><td>teneret, satis erat dierum ut Puteolos excurrere possem et ad</td><td></td></tr><tr><td>tempus redire. Lamia quidem a Balbo, ut videbatur, audiverat</td><td>3.1</td></tr><tr><td>multos nummos domi esse numeratos, quos oporteret quam</td><td></td></tr><tr><td>primum dividi, magnum pondus argenti praeter praedia;</td><td></td></tr><tr><td>auctionem primo quoque tempore fieri oportere. scribas ad</td><td></td></tr><tr><td>me velim quid tibi placeat. equidem, si ex omnibus esset</td><td>5</td></tr><tr><td>eligendum, nec diligentiorem nec officiosiorem nec mehercule</td><td></td></tr><tr><td>nostri studiosiorem facile delegissem Vestorio, ad quem accura-</td><td></td></tr><tr><td>tissimas litteras dedi; quod idem te fecisse arbitror. mihi</td><td></td></tr><tr><td>quidem hoc satis videtur. tu quid dicis? unum enim pungit,</td><td></td></tr><tr><td>ne neglegentiores esse videamur. exspectabo igitur tuas</td><td>10</td></tr><tr><td>litteras. </td><td></td></tr>
        </table>