<table>
          <script>targetHit=0;</script>
          <tr><td>  Ac ne plura complectar—sunt enim innumerabilia—,</td><td>2.118.1</td></tr><tr><td>bene laudata virtus voluptatis aditus intercludat necesse</td><td></td></tr><tr><td>est. quod iam a me expectare noli. tute introspice in</td><td></td></tr><tr><td>mentem tuam ipse eamque omni cogitatione pertrac-</td><td></td></tr><tr><td>tans percontare ipse te perpetuisne malis voluptatibus</td><td>5</td></tr><tr><td>perfruens in ea, quam saepe usurpabas, tranquillitate</td><td></td></tr><tr><td>degere omnem aetatem sine dolore, adsumpto etiam</td><td></td></tr><tr><td>illo, quod vos quidem adiungere soletis, sed fieri non</td><td></td></tr><tr><td>potest, sine doloris metu, an, cum de omnibus gentibus</td><td></td></tr><tr><td>optime mererere, cum opem indigentibus salutemque</td><td>10</td></tr><tr><td>ferres, vel Herculis perpeti aerumnas. sic enim maiores</td><td></td></tr><tr><td>nostri labores non fugiendos tristissimo tamen verbo</td><td></td></tr><tr><td>aerumnas etiam in deo nominaverunt. elicerem ex te</td><td>119.1</td></tr><tr><td>cogeremque, ut responderes, nisi vererer ne Herculem </td><td></td></tr><tr><td>ipsum ea, quae pro salute gentium summo labore ges-</td><td></td></tr><tr><td>sisset, voluptatis causa gessisse diceres. </td><td></td></tr><tr><td>  Quae cum dixissem, Habeo, inquit Torquatus, ad</td><td>5</td></tr><tr><td>quos ista referam, et, quamquam aliquid ipse poteram,</td><td></td></tr><tr><td>tamen invenire malo paratiores. </td><td></td></tr><tr><td>  Familiares nostros, credo, Sironem dicis et Philode-</td><td></td></tr><tr><td>mum, cum optimos viros, tum homines doctissimos. </td><td></td></tr><tr><td>  Recte, inquit, intellegis. </td><td>10</td></tr><tr><td>  Age sane, inquam. sed erat aequius Triarium aliquid</td><td></td></tr><tr><td>de dissensione nostra iudicare. </td><td></td></tr><tr><td>  Eiuro, inquit adridens, iniquum, hac quidem de re;</td><td></td></tr><tr><td>tu enim ista lenius, hic Stoicorum more nos vexat. </td><td></td></tr><tr><td>  Tum Triarius: Posthac quidem, inquit, audacius. nam</td><td>15</td></tr><tr><td>haec ipsa mihi erunt in promptu, quae modo audivi,</td><td></td></tr><tr><td>nec ante aggrediar, quam te ab istis, quos dicis, instruc-</td><td></td></tr><tr><td>tum videro. </td><td></td></tr><tr><td>  Quae cum essent dicta, finem fecimus et ambulandi</td><td></td></tr><tr><td>et disputandi.</td><td>20</td></tr>
        </table>