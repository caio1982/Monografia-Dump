<table>
          <script>targetHit=0;</script>
          <tr><td>  Sed neque tu haec exhibes neque eis confidis; alia te</td><td>55.10</td></tr><tr><td>ratio, alia cogitatio ad spem huius opprimendi excitavit.</td><td></td></tr><tr><td>Magnae sunt in te opes, late patet gratia; multi amici, multi</td><td></td></tr><tr><td>cupidi tui, multi fautores laudis tuae. Multi huic invident,</td><td></td></tr><tr><td>multis etiam pater, optimus vir, nimium retinens equestris</td><td></td></tr><tr><td>iuris et libertatis videtur; multi etiam communes inimici</td><td>15</td></tr><tr><td>reorum omnium, qui ita semper testimonium de ambitu</td><td></td></tr><tr><td>dicunt quasi aut moveant animos iudicum suis testimoniis,</td><td></td></tr><tr><td>aut gratum populo Romano sit, aut ab eo facilius ob eam </td><td></td></tr><tr><td>causam dignitatem quam volunt consequantur. Quibuscum</td><td>56.1</td></tr><tr><td>me, iudices, pugnantem more meo pristino non videbitis;</td><td></td></tr><tr><td>non quo mihi fas sit quicquam defugere quod salus Planci</td><td></td></tr><tr><td>postulet, sed quia neque necesse est me id persequi voce</td><td></td></tr><tr><td>quod vos mente videatis, et quod ita de me meriti sunt illi</td><td>5</td></tr><tr><td>ipsi quos ego testis video paratos ut eorum reprehensionem</td><td></td></tr><tr><td>vos vestrae prudentiae adsumere, meae modestiae remittere</td><td></td></tr><tr><td>debeatis. Illud unum vos magno opere oro atque obsecro,</td><td></td></tr><tr><td>iudices, cum huius quem defendo, tum communis periculi</td><td></td></tr><tr><td>causa, ne fictis auditionibus, ne disseminato dispersoque</td><td>10</td></tr><tr><td>sermoni fortunas innocentium subiciendas putetis. Multi</td><td>57.1</td></tr><tr><td>amici accusatoris, non nulli etiam nostri iniqui, multi com-</td><td></td></tr><tr><td>munes obtrectatores atque omnium invidi multa finxerunt.</td><td></td></tr><tr><td>Nihil est autem tam volucre quam maledictum, nihil facilius</td><td></td></tr><tr><td>emittitur, nihil citius excipitur, latius dissipatur. Neque</td><td>5</td></tr><tr><td>ego, si fontem maledicti reperietis, ut neglegatis aut dissi-</td><td></td></tr><tr><td>muletis umquam postulabo. Sed si quid sine capite manabit,</td><td></td></tr><tr><td>aut si quid erit eius modi ut non exstet auctor, qui audierit</td><td></td></tr><tr><td>&lt;autem&gt; aut ita neglegens vobis esse videbitur ut unde audierit</td><td></td></tr><tr><td>oblitus sit, aut ita levem habebit auctorem ut memoria</td><td>10</td></tr><tr><td>dignum non putarit, huius illa vox volgaris 'audivi' ne quid</td><td></td></tr><tr><td>innocenti reo noceat oramus. </td><td></td></tr>
        </table>