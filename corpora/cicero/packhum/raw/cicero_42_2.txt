<table>
          <script>targetHit=0;</script>
          <tr><td>  Sed ex his locis in quibus argumenta inclusa sunt,</td><td>8.4</td></tr><tr><td>alii in eo ipso de quo agitur haerent, alii assumuntur</td><td>5</td></tr><tr><td>extrinsecus. In ipso tum ex toto, tum ex partibus</td><td></td></tr><tr><td>eius, tum ex nota, tum ex eis rebus quae quodam </td><td></td></tr><tr><td>modo affectae sunt ad id de quo quaeritur. Ex-</td><td></td></tr><tr><td>trinsecus autem ea ducuntur quae absunt longeque</td><td></td></tr><tr><td>disiuncta sunt. </td><td>10</td></tr><tr><td>  Sed ad id totum de quo disseritur tum definitio</td><td>9.1</td></tr><tr><td>adhibetur, quae quasi involutum evolvit id de quo</td><td></td></tr><tr><td>quaeritur; eius argumenti talis est formula: Ius</td><td></td></tr><tr><td>civile est aequitas constituta eis qui eiusdem civitatis</td><td></td></tr><tr><td>sunt ad res suas obtinendas; eius autem aequitatis</td><td>5</td></tr><tr><td>utilis cognitio est; utilis ergo est iuris civilis scientia;</td><td></td></tr><tr><td>—tum partium enumeratio, quae tractatur hoc</td><td>10.1</td></tr><tr><td>modo: Si neque censu nec vindicta nec testamento</td><td></td></tr><tr><td>liber factus est, non est liber; neque ulla est</td><td></td></tr><tr><td>earum rerum; non est igitur liber;—tum notatio,</td><td></td></tr><tr><td>cum ex verbi vi argumentum aliquod elicitur hoc</td><td>5</td></tr><tr><td>modo: Cum lex assiduo vindicem assiduum esse</td><td></td></tr><tr><td>iubeat, locupletem iubet locupleti; is est enim as-</td><td></td></tr><tr><td>siduus, ut ait L. Aelius, appellatus ab aere dando. </td><td></td></tr><tr><td>Ducuntur etiam argumenta ex eis rebus quae</td><td>11.1</td></tr><tr><td>quodam modo affectae sunt ad id de quo quaeritur.</td><td></td></tr><tr><td>Sed hoc genus in pluris partis distributum est.</td><td></td></tr><tr><td>Nam alia coniugata appellamus, alia ex genere,</td><td></td></tr><tr><td>alia ex forma, alia ex similitudine, alia ex differentia,</td><td>5</td></tr><tr><td>alia ex contrario, alia ex adiunctis, alia ex antece-</td><td></td></tr><tr><td>dentibus, alia ex consequentibus, alia ex repugnanti-</td><td></td></tr><tr><td>bus, alia ex causis, alia ex effectis, alia ex com-</td><td></td></tr><tr><td>paratione maiorum aut parium aut minorum. </td><td></td></tr>
        </table>