<table>
          <script>targetHit=0;</script>
          <tr><td>  Hoc loco Brutus: quam vellem, inquit, de his etiam</td><td>248.1</td></tr><tr><td>oratoribus qui hodie sunt tibi dicere luberet; et si de aliis</td><td></td></tr><tr><td>minus, de duobus tamen quos a te scio laudari solere,</td><td></td></tr><tr><td>Caesare et Marcello, audirem non minus lubenter quam</td><td></td></tr><tr><td>audivi de iis qui fuerunt. </td><td>5</td></tr><tr><td>  Cur tandem? inquam; an exspectas quid ego iudicem</td><td></td></tr><tr><td>de istis qui tibi sunt aeque noti ac mihi? </td><td></td></tr><tr><td>  Mihi mehercule, inquit, Marcellus satis est notus, Cae-</td><td></td></tr><tr><td>sar autem parum; illum enim saepe audivi, hic, cum ego</td><td></td></tr><tr><td>iudicare iam aliquid possem, afuit. </td><td>10</td></tr><tr><td>  Quid igitur de illo iudicas quem saepe audisti? </td><td>249.1</td></tr><tr><td>  Quid censes, inquit, nisi id quod habiturus es similem</td><td></td></tr><tr><td>tui? </td><td></td></tr><tr><td>  Ne ego, inquam, si itast, velim tibi eum placere quam</td><td></td></tr><tr><td>maxume. </td><td>5</td></tr><tr><td>  Atqui et ita est, inquit, et vementer placet; nec vero</td><td></td></tr><tr><td>sine causa. nam et didicit et omissis ceteris studiis unum</td><td></td></tr><tr><td>id egit seseque cotidianis commentationibus acerrume</td><td></td></tr><tr><td>exercuit. itaque et lectis utitur verbis et frequentibus</td><td>250.1</td></tr><tr><td>&lt;sententiis&gt;, splendore vocis, dignitate motus fit speciosum</td><td></td></tr><tr><td>et inlustre quod dicitur, omniaque sic suppetunt, et ei</td><td></td></tr><tr><td>nullam deesse virtutem oratoris putem; maxumeque lau-</td><td></td></tr><tr><td>dandus est, qui hoc tempore ipso, cum liceat in hoc com-</td><td>5</td></tr><tr><td>muni nostro et quasi fatali malo, consoletur se cum con-</td><td></td></tr><tr><td>scientia optumae mentis tum etiam usurpatione et reno-</td><td></td></tr><tr><td>vatione doctrinae. vidi enim Mytilenis nuper virum atque, </td><td></td></tr><tr><td>ut dixi, vidi plane virum. itaque cum eum antea tui simi-</td><td></td></tr><tr><td>lem in dicendo viderim, tum vero nunc a doctissimo viro</td><td>10</td></tr><tr><td>tibique, ut intellexi, amicissimo Cratippo instructum omni</td><td></td></tr><tr><td>copia multo videbam similiorem. </td><td></td></tr>
        </table>