<table>
          <script>targetHit=0;</script>
          <tr><td>  Atque haec quidem vestra Lucili; qualia vero * est,</td><td>1.25.1</td></tr><tr><td>ab ultimo repetam superiorum. Thales enim Milesius,</td><td></td></tr><tr><td>qui primus de talibus rebus quaesivit, aquam dixit</td><td></td></tr><tr><td>esse initium rerum, deum autem eam mentem quae</td><td></td></tr><tr><td>ex aqua cuncta fingeret: si dei possunt esse sine sensu;</td><td>5</td></tr><tr><td>et mentem cur aquae adiunxit, si ipsa mens constare</td><td></td></tr><tr><td>potest vacans corpore? Anaximandri autem opinio est</td><td></td></tr><tr><td>nativos esse deos longis intervallis orientis occiden-</td><td></td></tr><tr><td>tisque, eosque innumerabilis esse mundos. sed nos</td><td></td></tr><tr><td>deum nisi sempiternum intellegere qui possumus? Post</td><td>26.1</td></tr><tr><td>Anaximenes aera deum statuit, eumque gigni esseque</td><td></td></tr><tr><td>inmensum et infinitum et semper in motu: quasi aut</td><td></td></tr><tr><td>aer sine ulla forma deus esse possit, cum praesertim</td><td></td></tr><tr><td>deum non modo aliqua sed pulcherrima specie deceat</td><td>5</td></tr><tr><td>esse, aut non omne quod ortum sit mortalitas conse-</td><td></td></tr><tr><td>quatur. Inde Anaxagoras, qui accepit ab Anaximene</td><td></td></tr><tr><td>disciplinam, primus omnium rerum discriptionem et</td><td></td></tr><tr><td>modum mentis infinitae vi ac ratione dissignari et con-</td><td></td></tr><tr><td>fici voluit. in quo non vidit neque motum sensu iunc-</td><td>10</td></tr><tr><td>tum et [in] continentem infinito ullum esse posse, ne-</td><td></td></tr><tr><td>que sensum omnino quo non ipsa natura pulsa sentiret.</td><td></td></tr><tr><td>deinde si mentem istam quasi animal aliquod voluit</td><td></td></tr><tr><td>esse, erit aliquid interius ex quo illud animal nominetur;</td><td></td></tr><tr><td>quid autem interius mente: cingatur igitur corpore ex-</td><td>15</td></tr><tr><td>terno; quod quoniam non placet, aperta simplexque</td><td>27.1</td></tr><tr><td>mens nulla re adiuncta, quae sentire possit, fugere in- </td><td></td></tr><tr><td>tellegentiae nostrae vim et notionem videtur. Crotoni-</td><td></td></tr><tr><td>ates autem Alcmaeo, qui soli et lunae reliquisque si-</td><td></td></tr><tr><td>deribus animoque praeterea divinitatem dedit, non sen-</td><td>5</td></tr><tr><td>sit sese mortalibus rebus inmortalitatem dare. Nam</td><td></td></tr><tr><td>Pythagoras, qui censuit animum esse per naturam re-</td><td></td></tr><tr><td>rum omnem intentum et commeantem, ex quo nostri</td><td></td></tr><tr><td>animi carperentur, non vidit distractione humanorum</td><td></td></tr><tr><td>animorum discerpi et lacerari deum, et cum miseri</td><td>10</td></tr><tr><td>animi essent, quod plerisque contingeret, tum dei par-</td><td></td></tr><tr><td>tem esse miseram, quod fieri non potest. cur autem</td><td>28.1</td></tr><tr><td>quicquam ignoraret animus hominis, si esset deus? quo</td><td></td></tr><tr><td>modo porro deus iste, si nihil esset nisi animus, aut</td><td></td></tr><tr><td>infixus aut infusus esset in mundo? Tum Xenophanes,</td><td></td></tr><tr><td>qui mente adiuncta omne praeterea, quod esset infini-</td><td>5</td></tr><tr><td>tum, deum voluit esse, de ipsa mente item reprehende-</td><td></td></tr><tr><td>tur ut ceteri, de infinitate autem vehementius, in qua</td><td></td></tr><tr><td>nihil neque sentiens neque coniunctum potest esse.</td><td></td></tr><tr><td>Nam Parmenides quidem commenticium quiddam: co-</td><td></td></tr><tr><td>ronae similem efficit (στεφάνην appellat) continentem</td><td>10</td></tr><tr><td>ardorum lucis orbem, qui cingit caelum, quem appel-</td><td></td></tr><tr><td>lat deum; in quo neque figuram divinam neque sen-</td><td></td></tr><tr><td>sum quisquam suspicari potest. multaque eiusdem</td><td></td></tr><tr><td>monstra, quippe qui bellum qui discordiam qui cupidi-</td><td></td></tr><tr><td>tatem ceteraque generis eiusdem ad deum revocet, quae</td><td>15</td></tr><tr><td>vel morbo vel somno vel oblivione vel vetustate de-</td><td></td></tr><tr><td>lentur; eademque de sideribus, quae reprehensa in alio</td><td></td></tr><tr><td>iam in hoc omittantur. Empedocles autem multa alia</td><td>29.1</td></tr><tr><td>peccans in deorum opinione turpissume labitur. quat-</td><td></td></tr><tr><td>tuor enim naturas, ex quibus omnia constare censet, </td><td></td></tr><tr><td>divinas esse vult; quas et nasci et extingui perspicuum</td><td></td></tr><tr><td>est et sensu omni carere. Nec vero Protagoras, qui</td><td>5</td></tr><tr><td>sese negat omnino de deis habere quod liqueat, sint</td><td></td></tr><tr><td>non sint qualesve sint, quicquam videtur de natura</td><td></td></tr><tr><td>deorum suspicari. Quid Democritus, qui tum imagines</td><td></td></tr><tr><td>eorumque circumitus in deorum numero refert, tum</td><td></td></tr><tr><td>illam naturam quae imagines fundat ac mittat, tum</td><td>10</td></tr><tr><td>sententiam intellegentiamque nostram, nonne in maximo</td><td></td></tr><tr><td>errore versatur? cum idem omnino, quia nihil semper</td><td></td></tr><tr><td>suo statu maneat, neget esse quicquam sempiternum,</td><td></td></tr><tr><td>nonne deum omnino ita tollit, ut nullam opinionem</td><td></td></tr><tr><td>eius reliquam faciat? Quid aer, quo Diogenes Apol-</td><td>15</td></tr><tr><td>loniates utitur deo, quem sensum habere potest aut</td><td></td></tr><tr><td>quam formam dei? Iam de Platonis inconstantia lon-</td><td>30.1</td></tr><tr><td>gum est dicere, qui in Timaeo patrem huius mundi</td><td></td></tr><tr><td>nominari neget posse, in Legum autem libris quid sit</td><td></td></tr><tr><td>omnino deus anquiri oportere non censeat. quod vero</td><td></td></tr><tr><td>sine corpore ullo deum vult esse (ut Graeci dicunt</td><td>5</td></tr><tr><td>ἀσώματον), id quale esse possit intellegi non potest:</td><td></td></tr><tr><td>careat enim sensu necesse est, careat etiam prudentia,</td><td></td></tr><tr><td>careat voluptate; quae omnia una cum deorum no-</td><td></td></tr><tr><td>tione conprehendimus. idem et in Timaeo dicit et in</td><td></td></tr><tr><td>Legibus et mundum deum esse et caelum et astra et</td><td>10</td></tr><tr><td>terram et animos et eos quos maiorum institutis ac-</td><td></td></tr><tr><td>cepimus. quae et per se sunt falsa perspicue et inter</td><td></td></tr><tr><td>se vehementer repugnantia. Atque etiam Xenophon</td><td>31.1</td></tr><tr><td>paucioribus verbis eadem fere peccat; facit enim in his</td><td></td></tr><tr><td>quae a Socrate dicta rettulit Socratem disputantem for- </td><td></td></tr><tr><td>mam dei quaeri non oportere, eundemque et solem et</td><td></td></tr><tr><td>animum deum dicere, et modo unum tum autem plu-</td><td>5</td></tr><tr><td>res deos; quae sunt isdem in erratis fere quibus ea</td><td></td></tr><tr><td>quae de Platone dicimus. Atque etiam Antisthenes in</td><td>32.1</td></tr><tr><td>eo libro qui physicus inscribitur popularis deos multos</td><td></td></tr><tr><td>naturalem unum esse dicens tollit vim et naturam</td><td></td></tr><tr><td>deorum. Nec multo secus Speusippus Platonem avun-</td><td></td></tr><tr><td>culum subsequens et vim quandam dicens, qua omnia</td><td>5</td></tr><tr><td>regantur, eamque animalem, evellere ex animis conatur</td><td></td></tr><tr><td>cognitionem deorum. Aristotelesque in tertio de philo-</td><td>33.1</td></tr><tr><td>sophia libro multa turbat a magistro suo Platone dis-</td><td></td></tr><tr><td>sentiens; modo enim menti tribuit omnem divinitatem,</td><td></td></tr><tr><td>modo mundum ipsum deum dicit esse, modo alium</td><td></td></tr><tr><td>quendam praeficit mundo eique eas partis tribuit ut</td><td>5</td></tr><tr><td>replicatione quadam mundi motum regat atque tueatur,</td><td></td></tr><tr><td>tum caeli ardorem deum dicit esse non intellegens</td><td></td></tr><tr><td>caelum mundi esse partem, quem alio loco ipse desig-</td><td></td></tr><tr><td>narit deum. quo modo autem caeli divinus ille sensus</td><td></td></tr><tr><td>in celeritate tanta conservari potest? ubi deinde illi</td><td>10</td></tr><tr><td>tot dii, si numeramus etiam caelum deum? cum autem</td><td></td></tr><tr><td>sine corpore idem vult esse deum, omni illum sensu</td><td></td></tr><tr><td>privat, etiam prudentia. quo porro modo mundus mo-</td><td></td></tr><tr><td>veri carens corpore aut quo modo semper se movens</td><td></td></tr><tr><td>esse quietus et beatus potest? Nec vero eius condisci-</td><td>34.1</td></tr><tr><td>pulus Xenocrates in hoc genere prudentior est, cuius</td><td></td></tr><tr><td>in libris qui sunt de natura deorum nulla species divina</td><td></td></tr><tr><td>describitur; deos enim octo esse dicit, quinque eos qui</td><td></td></tr><tr><td>in stellis vagis nominantur, unum qui ex omnibus si-</td><td>5</td></tr><tr><td>deribus quae infixa caelo sint ex dispersis quasi mem-</td><td></td></tr><tr><td>bris simplex sit putandus deus, septimum solem ad-</td><td></td></tr><tr><td>iungit octavamque lunam; qui quo sensu beati esse</td><td></td></tr><tr><td>possint intellegi non potest. Ex eadem Platonis schola </td><td></td></tr><tr><td>Ponticus Heraclides puerilibus fabulis refersit libros,</td><td>10</td></tr><tr><td>et tamen modo mundum tum mentem divinam esse pu-</td><td></td></tr><tr><td>tat, errantibus etiam stellis divinitatem tribuit sensu-</td><td></td></tr><tr><td>que deum privat et eius formam mutabilem esse vult,</td><td></td></tr><tr><td>eodemque in libro rursus terram et caelum refert in</td><td></td></tr><tr><td>deos. Nec vero Theophrasti inconstantia ferenda est;</td><td>35.1</td></tr><tr><td>modo enim menti divinum tribuit principatum modo</td><td></td></tr><tr><td>caelo, tum autem signis sideribusque caelestibus. Nec</td><td></td></tr><tr><td>audiendus eius auditor Strato is qui physicus appel-</td><td></td></tr><tr><td>latur, qui omnem vim divinam in natura sitam esse</td><td>5</td></tr><tr><td>censet, quae causas gignendi augendi minuendi habeat</td><td></td></tr><tr><td>sed careat omni et sensu et figura. Zeno autem, ut iam</td><td>36.1</td></tr><tr><td>ad vestros Balbe veniam, naturalem legem divinam</td><td></td></tr><tr><td>esse censet, eamque vim obtinere recta imperantem</td><td></td></tr><tr><td>prohibentemque contraria. quam legem quo modo ef-</td><td></td></tr><tr><td>ficiat animantem intellegere non possumus; deum au-</td><td>5</td></tr><tr><td>tem animantem certe volumus esse. atque hic idem</td><td></td></tr><tr><td>alio loco aethera deum dicit: si intellegi potest nihil</td><td></td></tr><tr><td>sentiens deus, qui numquam nobis occurrit neque in</td><td></td></tr><tr><td>precibus neque in optatis neque in votis. aliis autem</td><td></td></tr><tr><td>libris rationem quandam per omnium naturam rerum</td><td>10</td></tr><tr><td>pertinentem vi divina esse adfectam putat. idem astris</td><td></td></tr><tr><td>hoc idem tribuit, tum annis mensibus annorumque mu-</td><td></td></tr><tr><td>tationibus. cum vero Hesiodi Theogoniam id est origi-</td><td></td></tr><tr><td>nem deorum interpretatur, tollit omnino usitatas per-</td><td></td></tr><tr><td>ceptasque cognitiones deorum; neque enim Iovem ne-</td><td>15</td></tr><tr><td>que Iunonem neque Vestam neque quemquam qui ita</td><td></td></tr><tr><td>appelletur in deorum habet numero, sed rebus inanimis</td><td></td></tr><tr><td>atque mutis per quandam significationem haec docet</td><td></td></tr><tr><td>tributa nomina. Cuius discipuli Aristonis non minus</td><td>37.1</td></tr><tr><td>magno in errore sententiast, qui neque formam dei in- </td><td></td></tr><tr><td>tellegi posse censeat neque in dis sensum esse dicat</td><td></td></tr><tr><td>dubitetque omnino deus animans necne sit. Cleanthes</td><td></td></tr><tr><td>autem, qui Zenonem audivit una cum eo quem proxime</td><td>5</td></tr><tr><td>nominavi, tum ipsum mundum deum dicit esse, tum to-</td><td></td></tr><tr><td>tius naturae menti atque animo tribuit hoc nomen, tum</td><td></td></tr><tr><td>ultimum et altissimum atque undique circumfusum et</td><td></td></tr><tr><td>extremum omnia cingentem atque conplexum ardorem,</td><td></td></tr><tr><td>qui aether nominetur, certissimum deum iudicat; idem-</td><td>10</td></tr><tr><td>que quasi delirans in his libris quos scripsit contra vo-</td><td></td></tr><tr><td>luptatem tum fingit formam quandam et speciem deo-</td><td></td></tr><tr><td>rum, tum divinitatem omnem tribuit astris, tum nihil</td><td></td></tr><tr><td>ratione censet esse divinius. ita fit ut deus ille, quem</td><td></td></tr><tr><td>mente noscimus atque in animi notione tamquam in</td><td>15</td></tr><tr><td>vestigio volumus reponere, nusquam prorsus appareat.</td><td></td></tr><tr><td>At Persaeus eiusdem Zenonis auditor eos esse habitos</td><td>38.1</td></tr><tr><td>deos a quibus aliqua magna utilitas ad vitae cultum</td><td></td></tr><tr><td>esset inventa, ipsasque res utiles et salutares deorum</td><td></td></tr><tr><td>esse vocabulis nuncupatas, ut ne hoc quidem diceret,</td><td></td></tr><tr><td>illa inventa esse deorum, sed ipsa divina; quo quid</td><td>5</td></tr><tr><td>absurdius quam aut res sordidas atque deformis deo-</td><td></td></tr><tr><td>rum honore adficere aut homines iam morte deletos</td><td></td></tr><tr><td>reponere in deos, quorum omnis cultus esset futurus in</td><td></td></tr><tr><td>luctu. Iam vero Chrysippus, qui Stoicorum somniorum</td><td>39.1</td></tr><tr><td>vaferrumus habetur interpres, magnam turbam con-</td><td></td></tr><tr><td>gregat ignotorum deorum, atque ita ignotorum ut eos</td><td></td></tr><tr><td>ne coniectura quidem informare possimus, cum mens</td><td></td></tr><tr><td>nostra quidvis videatur cogitatione posse depingere.</td><td>5</td></tr><tr><td>ait enim vim divinam in ratione esse positam et in uni-</td><td></td></tr><tr><td>versae naturae animo atque mente, ipsumque mundum</td><td></td></tr><tr><td>deum dicit esse et eius animi fusionem universam, tum</td><td></td></tr><tr><td>eius ipsius principatum qui in mente et ratione verse- </td><td></td></tr><tr><td>tur, communemque rerum naturam universam atque</td><td>10</td></tr><tr><td>omnia continentem, tum fatalem †umbram et necessita-</td><td></td></tr><tr><td>tem rerum futurarum, ignem praeterea et eum quem</td><td></td></tr><tr><td>ante dixi aethera, tum ea quae natura fluerent atque</td><td></td></tr><tr><td>manarent, ut et aquam et terram et aera, solem lunam</td><td></td></tr><tr><td>sidera universitatemque rerum qua omnia contineren-</td><td>15</td></tr><tr><td>tur, atque etiam homines eos qui inmortalitatem essent</td><td></td></tr><tr><td>consecuti. idemque disputat aethera esse eum quem</td><td>40.1</td></tr><tr><td>homines Iovem appellarent, quique aer per maria ma-</td><td></td></tr><tr><td>naret eum esse Neptunum, terramque eam esse quae</td><td></td></tr><tr><td>Ceres diceretur, similique ratione persequitur vocabula</td><td></td></tr><tr><td>reliquorum deorum. idemque etiam legis perpetuae et</td><td>5</td></tr><tr><td>aeternae vim, quae quasi dux vitae et magistra officio-</td><td></td></tr><tr><td>rum sit, Iovem dicit esse, eandemque fatalem necessi-</td><td></td></tr><tr><td>tatem appellat sempiternam rerum futurarum veri-</td><td></td></tr><tr><td>tatem; quorum nihil tale est ut in eo vis divina inesse</td><td></td></tr><tr><td>videatur. et haec quidem in primo libro de natura deo-</td><td>41.1</td></tr><tr><td>rum; in secundo autem volt Orphei Musaei Hesiodi</td><td></td></tr><tr><td>Homerique fabellas accommodare ad ea quae ipse</td><td></td></tr><tr><td>primo libro de deis inmortalibus dixerit, ut etiam ve-</td><td></td></tr><tr><td>terrimi poetae, qui haec ne suspicati quidem sint, Stoici</td><td>5</td></tr><tr><td>fuisse videantur. Quem Diogenes Babylonius conse-</td><td></td></tr><tr><td>quens in eo libro qui inscribitur de Minerva partum</td><td></td></tr><tr><td>Iovis ortumque virginis ad physiologiam traducens</td><td></td></tr><tr><td>deiungit a fabula. </td><td></td></tr>
        </table>