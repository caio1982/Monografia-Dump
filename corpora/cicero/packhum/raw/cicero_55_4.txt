<table>
          <script>targetHit=0;</script>
          <tr><td>  Ex quattuor autem locis, in quos honesti naturam</td><td>1.18.1</td></tr><tr><td>vimque divisimus, primus ille, qui in veri cognitione</td><td></td></tr><tr><td>consistit, maxime naturam attingit humanam. Omnes</td><td></td></tr><tr><td>enim trahimur et ducimur ad cognitionis et scientiae</td><td></td></tr><tr><td>cupiditatem, in qua excellere pulchrum putamus, labi</td><td>5</td></tr><tr><td>autem, errare, nescire, decipi et malum et turpe dici- </td><td></td></tr><tr><td>mus. In hoc genere et naturali et honesto duo vitia</td><td></td></tr><tr><td>vitanda sunt, unum, ne incognita pro cognitis habea-</td><td></td></tr><tr><td>mus hisque temere assentiamur, quod vitium effugere</td><td></td></tr><tr><td>qui volet—omnes autem velle debent—adhibebit</td><td>10</td></tr><tr><td>ad considerandas res et tempus et diligentiam. Alte-</td><td>19.1</td></tr><tr><td>rum est vitium, quod quidam nimis magnum studium</td><td></td></tr><tr><td>multamque operam in res obscuras atque difficiles</td><td></td></tr><tr><td>conferunt easdemque non necessarias. Quibus vitiis</td><td></td></tr><tr><td>declinatis quod in rebus honestis et cognitione dignis</td><td>5</td></tr><tr><td>operae curaeque ponetur, id iure laudabitur, ut in</td><td></td></tr><tr><td>astrologia C. Sulpicium audimus, in geometria Sex.</td><td></td></tr><tr><td>Pompeium ipsi cognovimus, multos in dialecticis, plu-</td><td></td></tr><tr><td>res in iure civili, quae omnes artes in veri investiga-</td><td></td></tr><tr><td>tione versantur, cuius studio a rebus gerendis abduci</td><td>10</td></tr><tr><td>contra officium est. Virtutis enim laus omnis in ac-</td><td></td></tr><tr><td>tione consistit, a qua tamen fit intermissio saepe mul-</td><td></td></tr><tr><td>tique dantur ad studia reditus; tum agitatio mentis,</td><td></td></tr><tr><td>quae numquam adquiescit, potest nos in studiis cogi-</td><td></td></tr><tr><td>tationis etiam sine opera nostra continere. Omnis</td><td>15</td></tr><tr><td>autem cogitatio motusque animi aut in consiliis ca-</td><td></td></tr><tr><td>piendis de rebus honestis et pertinentibus ad bene bea-</td><td></td></tr><tr><td>teque vivendum aut in studiis scientiae cognitionisque</td><td></td></tr><tr><td>versabitur. Ac de primo quidem officii fonte diximus. </td><td></td></tr><tr><td>  De tribus autem reliquis latissime patet ea ratio,</td><td>20.1</td></tr><tr><td>qua societas hominum inter ipsos et vitae quasi com- </td><td></td></tr><tr><td>munitas continetur; cuius partes duae: iustitia, in qua</td><td></td></tr><tr><td>virtutis splendor est maximus, ex qua viri boni nomi-</td><td></td></tr><tr><td>nantur, et huic coniuncta beneficentia, quam eandem</td><td>5</td></tr><tr><td>vel benignitatem vel liberalitatem appellari licet. Sed</td><td></td></tr><tr><td>iustitiae primum munus est, ut ne cui quis noceat, nisi</td><td></td></tr><tr><td>lacessitus iniuria, deinde ut communibus pro commu-</td><td></td></tr><tr><td>nibus utatur, privatis ut suis. Sunt autem privata nulla</td><td>21.1</td></tr><tr><td>natura, sed aut vetere occupatione, ut qui quondam in</td><td></td></tr><tr><td>vacua venerunt, aut victoria, ut qui bello potiti sunt,</td><td></td></tr><tr><td>aut lege, pactione, condicione, sorte; ex quo fit, ut</td><td></td></tr><tr><td>ager Arpinas Arpinatium dicatur, Tusculanus Tuscu-</td><td>5</td></tr><tr><td>lanorum; similisque est privatarum possessionum di-</td><td></td></tr><tr><td>scriptio. Ex quo, quia suum cuiusque fit eorum, quae</td><td></td></tr><tr><td>natura fuerant communia, quod cuique optigit, id</td><td></td></tr><tr><td>quisque teneat; e quo si quis &lt;quaevis&gt; sibi appetet,</td><td></td></tr><tr><td>violabit ius humanae societatis. Sed quoniam, ut prae-</td><td>22.1</td></tr><tr><td>clare scriptum est a Platone, non nobis solum nati</td><td></td></tr><tr><td>sumus ortusque nostri partem patria vindicat, partem</td><td></td></tr><tr><td>amici, atque, ut placet Stoicis, quae in terris gignan-</td><td></td></tr><tr><td>tur, ad usum hominum omnia creari, homines autem</td><td>5</td></tr><tr><td>hominum causa esse generatos, ut ipsi inter se aliis</td><td></td></tr><tr><td>alii prodesse possent, in hoc naturam debemus ducem </td><td></td></tr><tr><td>sequi, communes utilitates in medium adferre, mu-</td><td></td></tr><tr><td>tatione officiorum, dando accipiendo, tum artibus,</td><td></td></tr><tr><td>tum opera, tum facultatibus devincire hominum inter</td><td>10</td></tr><tr><td>homines societatem. Fundamentum autem est iusti-</td><td>23.1</td></tr><tr><td>tiae fides, id est dictorum conventorumque constantia</td><td></td></tr><tr><td>et veritas. Ex quo, quamquam hoc videbitur fortasse</td><td></td></tr><tr><td>cuipiam durius, tamen audeamus imitari Stoicos, qui</td><td></td></tr><tr><td>studiose exquirunt, unde verba sint ducta, credamus-</td><td>5</td></tr><tr><td>que, quia fiat, quod dictum est appellatam fidem. </td><td></td></tr>
        </table>