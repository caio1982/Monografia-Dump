<table>
          <script>targetHit=0;</script>
          <tr><td>  Verum, uti dixi, ratio certa est Aetnensium et publicis et</td><td>2.3.109.1</td></tr><tr><td>privatis litteris consignata. Meae diligentiae pensum magis</td><td></td></tr><tr><td>in Leontino agro est exigendum propter hanc causam, quod</td><td></td></tr><tr><td>ipsi Leontini publice non sane me multum adiuverunt;</td><td></td></tr><tr><td>neque enim eos isto praetore hae decumanorum iniuriae</td><td>5</td></tr><tr><td>laeserunt, potius etiam, iudices, adiuverunt. Mirum fortasse</td><td></td></tr><tr><td>hoc vobis aut incredibile videatur, in tantis aratorum incom-</td><td></td></tr><tr><td>modis Leontinos, qui principes rei frumentariae fuerint,</td><td></td></tr><tr><td>expertis incommodorum atque iniuriarum fuisse. Hoc</td><td></td></tr><tr><td>causae est, iudices, quod in agro Leontino praeter unam</td><td>10</td></tr><tr><td>Mnasistrati familiam glebam Leontinorum possidet nemo.</td><td></td></tr><tr><td>Itaque Mnasistrati, hominis honestissimi atque optimi viri,</td><td></td></tr><tr><td>testimonium, iudices, audistis: ceteros Leontinos, quibus</td><td></td></tr><tr><td>non modo Apronius in agris sed ne tempestas quidem ulla</td><td></td></tr><tr><td>nocere potuit, exspectare nolite: etenim non modo incom-</td><td>15</td></tr><tr><td>modi nihil ceperunt, sed etiam in Apronianis illis rapinis in</td><td></td></tr><tr><td>quaestu sunt compendioque versati. </td><td></td></tr><tr><td>  Quapropter, quoniam Leontina civitas me atque legatio</td><td>110.1</td></tr><tr><td>propter eam quam dixi causam defecit, mihimet ineunda</td><td></td></tr><tr><td>ratio et via reperiunda est qua ad Aproni quaestum, sive</td><td></td></tr><tr><td>adeo qua ad istius ingentem immanemque praedam possim</td><td></td></tr><tr><td>pervenire. Agri Leontini decumae tertio anno venierunt</td><td>5</td></tr><tr><td>tritici medimnum <span class="caps"><span class="ovl">xxxvi</span></span><span class="ovl"></span>, hoc est tritici mod. <span class="caps">cc</span> et <span class="caps">xvi</span></td><td></td></tr><tr><td>milibus. Magno, iudices, magno; neque enim hoc pos-</td><td></td></tr><tr><td>sum negare. Itaque necesse est aut damnum aut certe</td><td></td></tr><tr><td>non magnum lucrum fecisse decumanos; hoc enim solet</td><td></td></tr><tr><td>usu venire iis qui magno redemerunt. Quid, si ostendo in</td><td>111.1</td></tr><tr><td>hac una emptione lucri fieri tritici mod. <span class="caps">c</span>? quid, si <span class="caps">cc</span>?</td><td></td></tr><tr><td>quid, si <span class="caps">ccc</span>? quid, si <span class="caps">cccc</span> milia? dubitabitis etiam cui ista </td><td></td></tr><tr><td>tanta praeda quaesita sit? Iniquum me esse quispiam</td><td></td></tr><tr><td>dicet, qui ex lucri magnitudine coniecturam capiam furti</td><td>5</td></tr><tr><td>atque praedae. Quid, si doceo, iudices, eos qui <span class="caps"><span class="ovl">cccc</span></span><span class="ovl"></span> mod.</td><td></td></tr><tr><td>lucri faciunt damnum facturos fuisse, si tua iniquitas, si tui</td><td></td></tr><tr><td>ex cohorte recuperatores non intercederent, num quis poterit</td><td></td></tr><tr><td>in tanto lucro tantaque iniquitate dubitare quin propter im-</td><td></td></tr><tr><td>probitatem tuam tam magnos quaestus feceris, propter</td><td>10</td></tr><tr><td>magnitudinem quaestus improbus esse volueris? </td><td></td></tr>
        </table>