<table>
          <script>targetHit=0;</script>
          <tr><td>  Atque huius quoque exordium mali, quoniam princi-</td><td>1.4.1</td></tr><tr><td>pium boni diximus, explicemus. veri simillimum mihi</td><td></td></tr><tr><td>videtur quodam tempore neque in publicis rebus in- </td><td></td></tr><tr><td>fantes et insipientes homines solitos esse versari nec</td><td></td></tr><tr><td>vero ad privatas causas magnos ac disertos homines</td><td>5</td></tr><tr><td>accedere, sed cum a summis viris maximae res admini-</td><td></td></tr><tr><td>strarentur, arbitror alios fuisse non incallidos homines,</td><td></td></tr><tr><td>qui ad parvas controversias privatorum accederent.</td><td></td></tr><tr><td>quibus in controversiis cum saepe a mendacio contra</td><td></td></tr><tr><td>verum stare homines consuescerent, dicendi assiduitas</td><td>10</td></tr><tr><td>induit audaciam, ut necessario superiores illi propter</td><td></td></tr><tr><td>iniurias civium resistere audacibus et opitulari suis</td><td></td></tr><tr><td>quisque necessariis cogeretur. itaque cum in dicendo</td><td></td></tr><tr><td>saepe par, nonnumquam etiam superior visus esset is,</td><td></td></tr><tr><td>qui omisso studio sapientiae nihil sibi praeter eloquen-</td><td>15</td></tr><tr><td>tiam comparasset, fiebat, ut et multitudinis et suo iudi-</td><td></td></tr><tr><td>cio dignus, qui rem publicam gereret, videretur. hinc</td><td></td></tr><tr><td>nimirum non iniuria, cum ad gubernacula rei publicae</td><td></td></tr><tr><td>temerarii atque audaces homines accesserant, maxima</td><td></td></tr><tr><td>ac miserrima naufragia fiebant. quibus rebus tantum</td><td>20</td></tr><tr><td>odii atque invidiae suscepit eloquentia, ut homines in-</td><td></td></tr><tr><td>geniosissimi, quasi ex aliqua turbida tempestate in por-</td><td></td></tr><tr><td>tum, sic ex seditiosa ac tumultuosa vita se in studium</td><td></td></tr><tr><td>aliquod traderent quietum. quare mihi videntur postea</td><td></td></tr><tr><td>cetera studia recta atque honesta per otium concele-</td><td>25</td></tr><tr><td>brata ab optimis enituisse, hoc vero a plerisque eorum</td><td></td></tr><tr><td>desertum obsolevisse tempore, quo multo vehementius</td><td></td></tr><tr><td>erat retinendum et studiosius adaugendum. nam quo</td><td>5.1</td></tr><tr><td>indignius rem honestissimam et rectissimam violabat</td><td></td></tr><tr><td>stultorum et improborum temeritas et audacia summo</td><td></td></tr><tr><td>cum rei publicae detrimento, eo studiosius et illis re-</td><td></td></tr><tr><td>sistendum fuit et rei publicae consulendum. quod no-</td><td>5</td></tr><tr><td>strum illum non fugit Catonem neque Laelium neque </td><td></td></tr><tr><td>eorum, ut vere dicam, discipulum Africanum neque</td><td></td></tr><tr><td>Gracchos Africani nepotes: quibus in hominibus erat</td><td></td></tr><tr><td>summa virtus et summa virtute amplificata auctoritas</td><td></td></tr><tr><td>et, quae et his rebus ornamento et rei publicae prae-</td><td>10</td></tr><tr><td>sidio esset, eloquentia. quare meo quidem animo nihilo</td><td></td></tr><tr><td>minus eloquentiae studendum est, etsi ea quidam et</td><td></td></tr><tr><td>privatim et publice abutuntur; sed eo quidem vehemen-</td><td></td></tr><tr><td>tius, ne mali magno cum detrimento bonorum et com-</td><td></td></tr><tr><td>muni omnium pernicie plurimum possint, cum prae-</td><td>15</td></tr><tr><td>sertim hoc sit unum, quod ad omnes res et privatas</td><td></td></tr><tr><td>et publicas maxime pertineat, hoc tuta, hoc honesta,</td><td></td></tr><tr><td>hoc inlustris, hoc eodem vita iucunda fiat. nam hinc</td><td></td></tr><tr><td>ad rem publicam plurima commoda veniunt, si mo-</td><td></td></tr><tr><td>deratrix omnium rerum praesto est sapientia; hinc ad</td><td>20</td></tr><tr><td>ipsos, qui eam adepti sunt, laus, honos, dignitas con-</td><td></td></tr><tr><td>fluit; hinc amicis quoque eorum certissimum et tu-</td><td></td></tr><tr><td>tissimum praesidium comparatur. ac mihi quidem vi-</td><td></td></tr><tr><td>dentur homines, cum multis rebus humiliores et in-</td><td></td></tr><tr><td>firmiores sint, hac re maxime bestiis praestare, quod</td><td>25</td></tr><tr><td>loqui possunt. quare praeclarum mihi quiddam videtur</td><td></td></tr><tr><td>adeptus is, qui, qua re homines bestiis praestent, ea</td><td></td></tr><tr><td>in re hominibus ipsis antecellat. hoc si forte non natura</td><td></td></tr><tr><td>modo neque exercitatione conficitur, verum etiam arti-</td><td></td></tr><tr><td>ficio quodam comparatur, non alienum est videre,</td><td>30</td></tr><tr><td>quae dicant ii, qui quaedam eius rei praecepta nobis</td><td></td></tr><tr><td>reliquerunt. </td><td></td></tr>
        </table>