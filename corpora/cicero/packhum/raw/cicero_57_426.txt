<table>
          <script>targetHit=0;</script>
          <tr class="title first  date"><td>vi Non<span class="snum">.</span> Quint<span class="snum">.</span> <span class="snum">44</span> <span class="snum">(</span>§<span class="snum">5)</span> in Arpinati</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Quinti negotio video &lt;a&gt; te omnia facta. ille tamen dolet,</td><td>15.26.1.1</td></tr><tr><td>dubitans utrum morem gerat Leptae an fidem infirmet filio.</td><td></td></tr><tr><td>inaudivi L. Pisonem velle exire legatum ψευδεγγράφῳ senatus</td><td></td></tr><tr><td>consulto. velim scire quid sit. tabellarius ille quem tibi dixeram</td><td></td></tr><tr><td>me ad Brutum esse missurum in Anagninum ad me venit ea</td><td>5</td></tr><tr><td>nocte quae proxima ante Kalendas fuit litterasque ad me attulit;</td><td></td></tr><tr><td>in quibus unum alienum summa sua prudentia, idem illud, ut</td><td></td></tr><tr><td>spectem ludos suos. rescripsi scilicet primum me iam pro-</td><td></td></tr><tr><td>fectum, ut &lt;non&gt; integrum sit; dein&lt;d&gt;e ἀτοπώτατον esse me,</td><td></td></tr><tr><td>qui Romam omnino post haec arma non accesserim neque id</td><td>10</td></tr><tr><td>tam periculi mei causa fecerim quam dignitatis, subito ad ludos</td><td></td></tr><tr><td>venire. tali enim tempore ludos facere illi honestum est cui</td><td></td></tr><tr><td>necesse est, spectare mihi ut non est necesse sic [neminem] ne</td><td></td></tr><tr><td>honestum quidem est. equidem illos celebrari et esse quam</td><td></td></tr><tr><td>gratissimos mirabiliter cupio idque ita futurum esse confido et</td><td>15</td></tr><tr><td>tecum ago ut iam ab ipsa commissione ad me quem ad modum</td><td></td></tr><tr><td>accipiantur hi ludi, deinde omnia reliquorum ludorum in dies</td><td></td></tr><tr><td>singulos persequare. sed de ludis hactenus. </td><td></td></tr><tr><td>  Reliqua pars epistulae est illa quidem in utramque partem,</td><td>2.1</td></tr><tr><td>sed tamen non nullos interdum iacit igniculos virilis. quod </td><td></td></tr><tr><td>quale tibi videretur ut posses interpretari, misi ad te exemplum</td><td></td></tr><tr><td>epistulae; quamquam mihi tabellarius noster dixerat tibi</td><td></td></tr><tr><td>quoque se attulisse litteras a Bruto easque ad te e Tusculano esse</td><td>5</td></tr><tr><td>delatas. </td><td></td></tr><tr><td>  Ego itinera sic composueram ut Non. Quint. Puteolis essem;</td><td>3.1</td></tr><tr><td>valde enim festino, ita tamen ut quantum homo possit quam</td><td></td></tr><tr><td>cautissime navigem. </td><td></td></tr><tr><td>  M. Aelium cura liberabis: me paucos specus in extremo</td><td>4.1</td></tr><tr><td>fundo et eos quidem subterraneos servitutis putasse aliquid</td><td></td></tr><tr><td>habituros; id me iam [iam] nolle neque mihi &lt;quic&gt;quam esse</td><td></td></tr><tr><td>tanti. sed ut mihi dicebas, quam lenissime, potius ut cura</td><td></td></tr><tr><td>liberetur quam ut me suscensere aliquid suspicetur. item de illo</td><td>5</td></tr><tr><td>Tulliano capite libere cum Cascellio loquere. parva res est, sed</td><td></td></tr><tr><td>tu bene attendisti; nimis callide agebatur. ego autem si mihi</td><td></td></tr><tr><td>imposuisset aliquid, quod paene fecit nisi tua malitia adfuisset,</td><td></td></tr><tr><td>animo iniquo tulissem. itaque, ut ut erit, rem impediri malo.</td><td></td></tr><tr><td>octavam partem †tuli luminarum† aedium ad Streniae</td><td>10</td></tr><tr><td>memineris cum Caerelliam videris mancipio dare ad eam</td><td></td></tr><tr><td>summam quae sub praecone fuit maxima. id opinor esse</td><td></td></tr><tr><td><span class="caps"><span class="ovl">ccclxxx</span></span><span class="ovl"></span>. </td><td></td></tr><tr><td>  Novi si quid erit atque etiam si quid prospicies quod futurum</td><td>5.1</td></tr><tr><td>putes, scribas ad me quam saepissime velim. Varroni, quem ad </td><td></td></tr><tr><td>modum tibi mandavi, memineris excusare tarditatem litterarum</td><td></td></tr><tr><td>mearum. Mundus †istum M. enius† quid egerit de testamento</td><td></td></tr><tr><td>(curiosus &lt;sum&gt; enim) facias me velim certiorem. ex Arpinati</td><td>5</td></tr><tr><td><span class="caps">vi</span> Non.</td><td></td></tr>
        </table>