<table>
          <script>targetHit=0;</script>
          <tr><td>  Sed cognita iam causa perturbationum, quae omnes</td><td>4.82.1</td></tr><tr><td>oriuntur ex iudiciis opinionum et voluntatibus, sit iam</td><td></td></tr><tr><td>huius disputationis modus. scire autem nos oportet</td><td></td></tr><tr><td>cognitis, quoad possunt ab homine cognosci, bono-</td><td></td></tr><tr><td>rum et malorum finibus nihil a philosophia posse aut</td><td>5</td></tr><tr><td>maius aut utilius optari quam haec, quae a nobis hoc</td><td></td></tr><tr><td>quadriduo disputata sunt. morte enim contempta et</td><td></td></tr><tr><td>dolore ad patiendum levato adiunximus sedationem</td><td></td></tr><tr><td>aegritudinis, qua nullum homini malum maius est. etsi</td><td></td></tr><tr><td>enim omnis animi perturbatio gravis est nec multum</td><td>10</td></tr><tr><td>differt ab amentia, tamen [ita] ceteros, cum sunt in</td><td></td></tr><tr><td>aliqua perturbatione aut metus aut laetitiae aut cupi-</td><td></td></tr><tr><td>ditatis, commotos modo et perturbatos dicere solemus, </td><td></td></tr><tr><td>at eos, qui se aegritudini dediderunt, miseros adflic-</td><td></td></tr><tr><td>tos aerumnosos calamitosos. itaque non fortuito fac-</td><td>83.1</td></tr><tr><td>tum videtur, sed a te ratione propositum, ut separatim</td><td></td></tr><tr><td>de aegritudine et de ceteris perturbationibus disputare-</td><td></td></tr><tr><td>mus; in ea est enim fons miseriarum et caput. sed et</td><td></td></tr><tr><td>aegritudinis et reliquorum animi morborum una sa-</td><td>5</td></tr><tr><td>natio est, omnis opinabilis esse et voluntarios ea reque</td><td></td></tr><tr><td>suscipi, quod ita rectum esse videatur. hunc errorem</td><td></td></tr><tr><td>quasi radicem malorum omnium stirpitus philosophia</td><td></td></tr><tr><td>se extracturam pollicetur. demus igitur nos huic exco-</td><td>84.1</td></tr><tr><td>lendos patiamurque nos sanari. his enim malis insiden-</td><td></td></tr><tr><td>tibus non modo beati, sed ne sani quidem esse possu-</td><td></td></tr><tr><td>mus. aut igitur negemus quicquam ratione confici, cum</td><td></td></tr><tr><td>contra nihil sine ratione recte fieri possit, aut, cum</td><td>5</td></tr><tr><td>philosophia ex rationum conlatione constet, ab ea, si et</td><td></td></tr><tr><td>boni et beati volumus esse, omnia adiumenta et auxilia</td><td></td></tr><tr><td>petamus bene beateque vivendi. </td><td></td></tr>
        </table>