<table>
          <script>targetHit=0;</script>
          <tr><td>  Habes, inquam, Cato, formam eorum, de quibus lo-</td><td>4.19.1</td></tr><tr><td>quor, philosophorum. qua exposita scire cupio quae</td><td></td></tr><tr><td>causa sit, cur Zeno ab hac antiqua constitutione de-</td><td></td></tr><tr><td>sciverit, quidnam horum ab eo non sit probatum; quodne</td><td></td></tr><tr><td>omnem naturam conservatricem sui dixerint, an quod</td><td>5</td></tr><tr><td>omne animal ipsum sibi commendatum, ut se et salvum</td><td></td></tr><tr><td>in suo genere et incolume vellet, an &lt;quod&gt;, cum om-</td><td></td></tr><tr><td>nium artium finis is esset, quem natura maxime quae-</td><td></td></tr><tr><td>reret, idem statui debere de totius arte vitae, an quod,</td><td></td></tr><tr><td>cum ex animo constaremus et corpore, et haec ipsa et</td><td>10</td></tr><tr><td>eorum virtutes per se esse sumendas. an vero displi-</td><td></td></tr><tr><td>cuit ea, quae tributa est animi virtutibus tanta prae-</td><td></td></tr><tr><td>stantia? an quae de prudentia, de cognitione rerum,</td><td></td></tr><tr><td>de coniunctione generis humani, quaeque ab eisdem</td><td></td></tr><tr><td>de temperantia, de modestia, de magnitudine animi, de</td><td>15</td></tr><tr><td>omni honestate dicuntur? fatebuntur Stoici haec om-</td><td></td></tr><tr><td>nia dicta esse praeclare, neque eam causam Zenoni</td><td></td></tr><tr><td>desciscendi fuisse. Alia quaedam dicent, credo, magna</td><td>20.1</td></tr><tr><td>antiquorum esse peccata, quae ille veri investigandi</td><td></td></tr><tr><td>cupidus nullo modo ferre potuerit. quid enim perver-</td><td></td></tr><tr><td>sius, quid intolerabilius, quid stultius quam bonam vali-</td><td></td></tr><tr><td>tudinem, quam dolorum omnium vacuitatem, quam in-</td><td>5</td></tr><tr><td>tegritatem oculorum reliquorumque sensuum ponere in</td><td></td></tr><tr><td>bonis potius, quam dicerent nihil omnino inter eas res</td><td></td></tr><tr><td>iisque contrarias interesse? ea enim omnia, quae illi</td><td></td></tr><tr><td>bona dicerent, praeposita esse, non bona, itemque illa,</td><td></td></tr><tr><td>quae in corpore excellerent, stulte antiquos dixisse</td><td>10</td></tr><tr><td>per se esse expetenda; sumenda potius quam expe- </td><td></td></tr><tr><td>tenda. ea denique omni vita, quae in una virtute con-</td><td></td></tr><tr><td>sisteret, illam vitam, quae etiam ceteris rebus, quae</td><td></td></tr><tr><td>essent secundum naturam, abundaret, magis expeten-</td><td></td></tr><tr><td>dam non esse. sed magis sumendam. cumque ipsa</td><td>15</td></tr><tr><td>virtus efficiat ita beatam vitam, ut beatior esse non</td><td></td></tr><tr><td>possit, tamen quaedam deesse sapientibus tum, cum</td><td></td></tr><tr><td>sint beatissimi; itaque eos id agere, ut a se dolores,</td><td></td></tr><tr><td>morbos, debilitates repellant. </td><td></td></tr>
        </table>