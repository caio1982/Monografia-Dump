<table>
          <script>targetHit=0;</script>
          <tr class="title first  date"><td>prid<span class="snum">.</span> Kal<span class="snum">.</span> Iun<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Caelio tu quaeres, ut scribis; ego nihil novi. noscenda</td><td>12.5a.1.1</td></tr><tr><td>autem est natura non facultas modo. de Hortensio et Verginio </td><td></td></tr><tr><td>tu, si quid dubitabis. etsi quod magis placeat, ego quantum</td><td></td></tr><tr><td>aspicio, non facile inveneris. cum Mustela, quem ad modum</td><td></td></tr><tr><td>scribis, cum venerit Crispus. ad Avium scripsi ut ea quae bene</td><td>5</td></tr><tr><td>nosset de auro Pisoni demonstraret. tibi enim sane adsentior et</td><td></td></tr><tr><td>istuc nimium diu duci et omnia nunc undique contrahenda. te</td><td></td></tr><tr><td>quidem nihil agere, nihil cogitare aliud nisi quod ad me</td><td></td></tr><tr><td>pertineat facile perspicio meisque negotiis impediri cupiditatem</td><td></td></tr><tr><td>tuam ad me veniendi. sed mecum esse te puto, non solum quod</td><td>10</td></tr><tr><td>meam rem agis verum etiam quod videre videor quo modo</td><td></td></tr><tr><td>agas. neque enim ulla hora tui mihi est operis ignota.</td><td></td></tr>
        </table>