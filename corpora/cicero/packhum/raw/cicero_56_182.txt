<table>
          <script>targetHit=0;</script>
          <tr class="title first  date"><td>paulo post v Id<span class="snum">.</span> Dec<span class="snum">.</span> <span class="snum">44</span></td><td></td></tr><tr class="title last  "><td>CICERO PLANCO S.</td><td></td></tr><tr><td>Cum ipsum Furnium per se vidi libentissime tum hoc</td><td>10.3.1.1</td></tr><tr><td>libentius quod illum audiens te videbar videre. nam et in re</td><td></td></tr><tr><td>militari virtutem et in administranda provincia iustitiam et</td><td></td></tr><tr><td>in omni genere prudentiam mihi tuam exposuit et praeterea</td><td></td></tr><tr><td>mihi non ignotam in consuetudine et familiaritate suavitatem</td><td>5</td></tr><tr><td>tuam; adiunxit praeterea summam erga se liberalitatem.</td><td></td></tr><tr><td>quae omnia mihi iucunda, hoc extremum etiam gratum fuit. </td><td></td></tr><tr><td>  Ego, Plance, necessitudinem constitutam habui cum domo</td><td>2.1</td></tr><tr><td>vestra ante aliquanto quam tu natus es, amorem autem erga</td><td></td></tr><tr><td>te ab ineunte pueritia tua, confirmata iam aetate familiari-</td><td></td></tr><tr><td>tatem cum studio meo tum iudicio tuo constitutam. his de</td><td></td></tr><tr><td>causis mirabiliter faveo dignitati tuae, quam me tecum</td><td>5</td></tr><tr><td>statuo habere communem. omnia summa consecutus es </td><td></td></tr><tr><td>virtute duce, comite fortuna, eaque es adeptus adulescens</td><td></td></tr><tr><td>multis invidentibus, quos ingenio industriaque fregisti. nunc,</td><td></td></tr><tr><td>me amantissimum tui, nemini concedentem qui tibi vetustate</td><td></td></tr><tr><td>necessitudinis potior possit esse, si audies, omnem tibi</td><td>10</td></tr><tr><td>reliquae vitae dignitatem ex optimo rei publicae statu</td><td></td></tr><tr><td>adquires. </td><td></td></tr><tr><td>  Scis profecto (nihil enim te fugere potuit) fuisse quoddam</td><td>3.1</td></tr><tr><td>tempus cum homines existimarent te nimis servire tempori-</td><td></td></tr><tr><td>bus; quod ego quoque existimarem, te si ea quae patiebare</td><td></td></tr><tr><td>probare etiam arbitrarer. sed cum intellegerem quid</td><td></td></tr><tr><td>sentires, prudenter te arbitrabar videre quid posses. nunc</td><td>5</td></tr><tr><td>alia ratio est. omnium rerum tuum iudicium est idque</td><td></td></tr><tr><td>liberum. consul es designatus, optima aetate, summa</td><td></td></tr><tr><td>eloquentia, maxima orbitate rei publicae virorum talium.</td><td></td></tr><tr><td>incumbe, per deos immortalis, in eam curam et cogitationem</td><td></td></tr><tr><td>quae tibi summam dignitatem et gloriam adferat; unus</td><td>10</td></tr><tr><td>autem est, hoc praesertim tempore, per tot annos re publica</td><td></td></tr><tr><td>divexata, rei publicae bene gerendae cursus ad gloriam. </td><td></td></tr><tr><td>  Haec amore magis impulsus scribenda ad te putavi quam</td><td>4.1</td></tr><tr><td>quo te arbitrarer monitis et praeceptis egere. sciebam enim</td><td></td></tr><tr><td>ex iisdem te haec haurire fontibus ex quibus ipse hauseram.</td><td></td></tr><tr><td>qua re modum faciam. nunc tantum significandum putavi</td><td></td></tr><tr><td>ut potius amorem tibi ostenderem meum quam ostentarem</td><td>5</td></tr><tr><td>prudentiam. interea quae ad dignitatem tuam pertinere</td><td></td></tr><tr><td>arbitrabor studiose diligenterque curabo.</td><td></td></tr>
        </table>