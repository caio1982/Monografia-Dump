<table>
          <script>targetHit=0;</script>
          <tr><td>  Quod si nondum satis cernitis, cum res ipsa tot tam claris</td><td>61.1</td></tr><tr><td>argumentis signisque luceat, pura mente atque integra Milo-</td><td></td></tr><tr><td>nem, nullo scelere imbutum, nullo metu perterritum, nulla</td><td></td></tr><tr><td>conscientia exanimatum Romam revertisse, recordamini, per</td><td></td></tr><tr><td>deos immortalis, quae fuerit celeritas reditus eius, qui in-</td><td>5</td></tr><tr><td>gressus in forum ardente curia, quae magnitudo animi, qui</td><td></td></tr><tr><td>voltus, quae oratio. Neque vero se populo solum sed</td><td></td></tr><tr><td>etiam senatui commisit, neque senatui modo sed etiam</td><td></td></tr><tr><td>publicis praesidiis et armis, neque his tantum verum etiam</td><td></td></tr><tr><td>eius potestati cui senatus totam rem publicam, omnem</td><td>10</td></tr><tr><td>Italiae pubem, cuncta populi Romani arma commiserat:</td><td></td></tr><tr><td>cui numquam se hic profecto tradidisset, nisi causae suae</td><td></td></tr><tr><td>confideret, praesertim omnia audienti, magna metuenti,</td><td></td></tr><tr><td>multa suspicanti, non nulla credenti. Magna vis est con-</td><td></td></tr><tr><td>scientiae, iudices, et magna in utramque partem, ut neque</td><td>15</td></tr><tr><td>timeant qui nihil commiserint et poenam semper ante oculos</td><td></td></tr><tr><td>versari putent qui peccarint. Neque vero sine ratione certa</td><td>62.1</td></tr><tr><td>causa Milonis semper a senatu probata est; videbant sapien-</td><td></td></tr><tr><td>tissimi homines facti rationem, praesentiam animi, defensionis</td><td></td></tr><tr><td>constantiam. An vero obliti estis, iudices, recenti illo nun-</td><td></td></tr><tr><td>tio necis Clodianae non modo inimicorum Milonis sermones</td><td>5</td></tr><tr><td>et opiniones sed non nullorum etiam imperitorum? Nega-</td><td></td></tr><tr><td>bant eum Romam esse rediturum. Sive enim illud animo</td><td>63.1</td></tr><tr><td>irato ac percito fecisset ut incensus odio trucidaret inimi-</td><td></td></tr><tr><td>cum, arbitrabantur eum tanti mortem P. Clodi putasse ut</td><td></td></tr><tr><td>aequo animo patria careret, cum sanguine inimici explesset </td><td></td></tr><tr><td>odium suum; sive etiam illius morte patriam liberare</td><td>5</td></tr><tr><td>voluisset, non dubitaturum fortem virum quin, cum suo</td><td></td></tr><tr><td>periculo salutem populo Romano attulisset, cederet aequo</td><td></td></tr><tr><td>animo legibus, secum auferret gloriam sempiternam, vobis</td><td></td></tr><tr><td>haec fruenda relinqueret quae ipse servasset. Multi etiam</td><td></td></tr><tr><td>Catilinam atque illa portenta loquebantur: 'Erumpet,</td><td>10</td></tr><tr><td>occupabit aliquem locum, bellum patriae faciet.' Miseros</td><td></td></tr><tr><td>interdum civis optime de re publica meritos, in quibus</td><td></td></tr><tr><td>homines non modo res praeclarissimas obliviscuntur sed</td><td></td></tr><tr><td>etiam nefarias suspicantur! Ergo illa falsa fuerunt quae</td><td>64.1</td></tr><tr><td>certe vera exstitissent, si Milo admisisset aliquid quod non</td><td></td></tr><tr><td>posset honeste vereque defendere. Quid? quae postea sunt</td><td></td></tr><tr><td>in eum congesta, quae quamvis etiam mediocrium delicto-</td><td></td></tr><tr><td>rum conscientiam perculissent, ut sustinuit, di immortales!</td><td>5</td></tr><tr><td>sustinuit? immo vero ut contempsit ac pro nihilo putavit,</td><td></td></tr><tr><td>quae neque maximo animo nocens neque innocens nisi</td><td></td></tr><tr><td>fortissimus vir neglegere potuisset! Scutorum, gladio-</td><td></td></tr><tr><td>rum, pilorum, frenorum etiam multitudo deprehendi posse</td><td></td></tr><tr><td>indicabatur; nullum in urbe vicum, nullum angiportum</td><td>10</td></tr><tr><td>esse dicebant in quo non Miloni conducta esset domus;</td><td></td></tr><tr><td>arma in villam Ocriculanam devecta Tiberi, domus in clivo</td><td></td></tr><tr><td>Capitolino scutis referta, plena omnia malleolorum ad urbis</td><td></td></tr><tr><td>incendia comparatorum: haec non delata solum, sed paene</td><td></td></tr><tr><td>credita, nec ante repudiata sunt quam quaesita. </td><td>15</td></tr>
        </table>