<table>
          <script>targetHit=0;</script>
          <tr class="title first  date"><td>med<span class="snum">.</span> Apr<span class="snum">.(?)</span> <span class="snum">46</span></td><td></td></tr><tr class="title last  "><td>M. CICERO S. D. M. MARIO</td><td></td></tr><tr><td>Persaepe mihi cogitanti de communibus miseriis in quibus</td><td>7.3.1.1</td></tr><tr><td>tot annos versamur et, ut video, versabimur solet in mentem</td><td></td></tr><tr><td>venire illius temporis quo proxime fuimus una; quin etiam</td><td></td></tr><tr><td>ipsum diem memoria teneo. nam a. d. III&lt;I&gt; Id. Mai.</td><td></td></tr><tr><td>Lentulo et Marcello consulibus, cum in Pompeianum vesperi</td><td>5</td></tr><tr><td>venissem, tu mihi sollicito animo praesto fuisti. sollicitum</td><td></td></tr><tr><td>autem te habebat cogitatio cum offici tum etiam periculi mei.</td><td></td></tr><tr><td>si manerem in Italia, verebare ne officio deessem; si pro-</td><td></td></tr><tr><td>ficiscerer ad bellum, periculum te meum commovebat. quo</td><td></td></tr><tr><td>tempore vidisti profecto me quoque ita conturbatum ut non</td><td>10</td></tr><tr><td>explicarem quid esset optimum factu. pudori tamen malui</td><td></td></tr><tr><td>famaeque cedere quam salutis meae rationem ducere. </td><td></td></tr><tr><td>  Cuius me mei facti paenituit, non tam propter periculum</td><td>2.1</td></tr><tr><td>meum quam propter vitia multa quae ibi offendi quo</td><td></td></tr><tr><td>veneram: primum neque magnas copias neque bellicosas;</td><td></td></tr><tr><td>deinde, extra ducem paucosque praeterea (de principibus</td><td></td></tr><tr><td>loquor), reliquos primum in ipso bello rapacis, deinde in</td><td>5</td></tr><tr><td>oratione ita crudelis ut ipsam victoriam horrerem; maximum</td><td></td></tr><tr><td>autem aes alienum amplissimorum virorum. quid quaeris?</td><td></td></tr><tr><td>nihil boni praeter causam. quae cum vidissem, desperans</td><td></td></tr><tr><td>victoriam primum coepi suadere pacem, cuius fueram</td><td></td></tr><tr><td>semper auctor; deinde, cum ab ea sententia Pompeius valde</td><td>10</td></tr><tr><td>abhorreret, suadere institui ut bellum duceret. hoc interdum </td><td></td></tr><tr><td>probabat et in ea sententia videbatur fore, et fuisset fortasse</td><td></td></tr><tr><td>nisi quadam ex pugna coepisset suis militibus confidere. ex eo</td><td></td></tr><tr><td>tempore vir ille summus nullus imperator fuit. signa tirone</td><td></td></tr><tr><td>et collecticio exercitu cum legionibus robustissimis contulit.</td><td>15</td></tr><tr><td>victus turpissime amissis etiam castris solus fugit. </td><td></td></tr><tr><td>  Hunc ego mihi belli finem feci nec putavi, cum integri</td><td>3.1</td></tr><tr><td>pares non fuissemus, fractos superiores fore. discessi ab eo</td><td></td></tr><tr><td>bello in quo aut in acie cadendum fuit aut in aliquas insidias</td><td></td></tr><tr><td>incidendum aut deveniendum in victoris manus aut ad</td><td></td></tr><tr><td>Iubam confugiendum aut capiendus tamquam exsilio locus</td><td>5</td></tr><tr><td>aut consciscenda mors voluntaria. certe nihil fuit praeterea,</td><td></td></tr><tr><td>si te victori nolles aut non auderes committere. ex omnibus</td><td></td></tr><tr><td>autem iis quae dixi incommodis nihil tolerabilius exsilio,</td><td></td></tr><tr><td>praesertim innocenti, ubi nulla adiuncta est turpitudo; addo</td><td></td></tr><tr><td>etiam, cum ea urbe careas in qua nihil sit quod videre possis</td><td>10</td></tr><tr><td>sine dolore. </td><td></td></tr><tr><td>  Ego cum meis &lt;et&gt;, si quicquam nunc cuiusquam est,</td><td></td></tr><tr><td>etiam in meis esse malui. quae acciderunt omnia dixi futura.</td><td></td></tr><tr><td>veni domum, non quo optima vivendi condicio esset, sed</td><td>4.1</td></tr><tr><td>tamen, si esset aliqua forma rei publicae, tamquam in patria</td><td></td></tr><tr><td>ut essem, si nulla, tamquam in exsilio. mortem mihi cur</td><td></td></tr><tr><td>consciscerem causa non visa est, cur optarem multae causae.</td><td></td></tr><tr><td>vetus est enim, ubi non sis qui fueris, non esse cur velis</td><td>5</td></tr><tr><td>vivere. sed tamen vacare culpa magnum est solacium,</td><td></td></tr><tr><td>praesertim cum habeam duas res quibus me sustentem,</td><td></td></tr><tr><td>optimarum artium scientiam et maximarum rerum gloriam;</td><td></td></tr><tr><td>quarum altera mihi vivo numquam eripietur, altera ne</td><td></td></tr><tr><td>mortuo quidem. </td><td>10</td></tr><tr><td>  Haec ad te scripsi verbosius et tibi molestus fui quod te cum</td><td>5.1</td></tr><tr><td>mei tum rei publicae cognovi amantissimum. notum tibi</td><td></td></tr><tr><td>omne meum consilium esse volui, ut primum scires me</td><td></td></tr><tr><td>numquam voluisse plus quemquam posse quam universam</td><td></td></tr><tr><td>rem publicam, postea autem quam alicuius culpa tantum </td><td>5</td></tr><tr><td>valeret unus ut obsisti non posset, me voluisse pacem; amisso</td><td></td></tr><tr><td>exercitu et eo duce in quo spes fuerat uno me voluisse etiam</td><td></td></tr><tr><td>reliquis omnibus, postquam non potuerim, mihi ipsi finem</td><td></td></tr><tr><td>fecisse belli; nunc autem, si haec civitas est, civem esse me,</td><td></td></tr><tr><td>si non, exsulem esse non incommodiore loco quam si</td><td>10</td></tr><tr><td>Rhodum &lt;me&gt; aut Mytilenas contulissem. </td><td></td></tr><tr><td>  Haec tecum coram malueram; sed quia longius fiebat,</td><td>6.1</td></tr><tr><td>volui per litteras eadem, ut haberes quid diceres si quando</td><td></td></tr><tr><td>in vituperatores meos incidisses. sunt enim qui, cum meus</td><td></td></tr><tr><td>interitus nihil fuerit rei publicae profuturus, criminis loco</td><td></td></tr><tr><td>putent esse quod vivam; quibus ego certo scio non videri</td><td>5</td></tr><tr><td>satis multos perisse. qui si me audissent, quamvis iniqua</td><td></td></tr><tr><td>pace, honeste tamen viverent. armis enim inferiores, non</td><td></td></tr><tr><td>causa, fuissent. </td><td></td></tr><tr><td>  Habes epistulam verbosiorem fortasse quam velles; quod</td><td></td></tr><tr><td>tibi ita videri putabo nisi mihi longiorem remiseris. ego si</td><td>10</td></tr><tr><td>quae volo expediero, brevi tempore te, ut spero, videbo.</td><td></td></tr>
        </table>