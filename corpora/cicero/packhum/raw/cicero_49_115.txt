<table>
          <script>targetHit=0;</script>
          <tr><td>  Et Peripateticorum quidem explicata causa est</td><td>5.85.11</td></tr><tr><td>praeter Theophrastum et si qui illum secuti imbecillius</td><td></td></tr><tr><td>horrent dolorem et reformidant; reliquis quidem licet</td><td></td></tr><tr><td>facere id quod fere faciunt, ut gravitatem dignitatem-</td><td></td></tr><tr><td>que virtutis exaggerent. quam cum ad caelum extule-</td><td>15</td></tr><tr><td>runt, quod facere eloquentes homines copiose solent,</td><td></td></tr><tr><td>reliqua ex conlatione facile est conterere atque con-</td><td></td></tr><tr><td>temnere. nec enim licet is, qui laudem cum dolore pe-</td><td></td></tr><tr><td>tendam esse dicant, negare eos esse beatos, qui illam</td><td></td></tr><tr><td>adepti sunt. quamquam enim sint in quibusdam ma-</td><td>20</td></tr><tr><td>lis, tamen hoc nomen beati longe et late patet. nam</td><td>86.1</td></tr><tr><td>ut quaestuosa mercatura, fructuosa aratio dicitur, non</td><td></td></tr><tr><td>si altera semper omni damno, altera omni tempestatis</td><td></td></tr><tr><td>calamitate semper vacat, sed si multo maiore ex parte</td><td></td></tr><tr><td>exstat in utraque felicitas, sic vita non solum si undi-</td><td>5</td></tr><tr><td>que referta bonis est, sed si multo maiore et graviore</td><td></td></tr><tr><td>ex parte bona propendent, beata recte dici potest. se- </td><td>87.1</td></tr><tr><td>quetur igitur horum ratione vel ad supplicium beata</td><td></td></tr><tr><td>vita virtutem cumque ea descendet in taurum Aristo-</td><td></td></tr><tr><td>tele Xenocrate Speusippo Polemone auctoribus nec</td><td></td></tr><tr><td>eam minis blandimentisve corrupta deseret. Eadem</td><td>5</td></tr><tr><td>Calliphontis erit Diodorique sententia, quorum uterque</td><td></td></tr><tr><td>honestatem sic complectitur, ut omnia, quae sine ea</td><td></td></tr><tr><td>sint, longe [et] retro ponenda censeat. Reliqui habere</td><td></td></tr><tr><td>se videntur angustius, enatant tamen, Epicurus Hiero-</td><td></td></tr><tr><td>nymus et si qui sunt qui desertum illum Carneadeum</td><td>10</td></tr><tr><td>&lt;finem&gt; curent defendere; nemo est enim eorum quin</td><td></td></tr><tr><td>bonorum animum putet esse iudicem eumque condoce-</td><td></td></tr><tr><td>faciat, ut ea, quae bona malave videantur, possit con-</td><td></td></tr><tr><td>temnere. nam quae tibi Epicuri videtur, eadem erit</td><td>88.1</td></tr><tr><td>Hieronymi et Carneadis causa et hercule omnium re-</td><td></td></tr><tr><td>liquorum. quis enim parum est contra mortem aut</td><td></td></tr><tr><td>dolorem paratus? </td><td></td></tr>
        </table>