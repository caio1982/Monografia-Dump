<table>
          <script>targetHit=0;</script>
          <tr><td>  Ergo is, qui scriptum defendet, his locis plerumque</td><td>2.125.1</td></tr><tr><td>omnibus, maiore autem parte semper poterit uti: pri-</td><td></td></tr><tr><td>mum scriptoris conlaudatione et loco communi, nihil</td><td></td></tr><tr><td>eos, qui iudicent, nisi id, quod scriptum, spectare</td><td></td></tr><tr><td>oportere; et hoc eo magis, si legitimum scriptum pro-</td><td>5</td></tr><tr><td>feretur, id est aut lex ipsa aut aliquid ex lege; postea, </td><td></td></tr><tr><td>quod vehementissimum est, facti aut intentionis adver-</td><td></td></tr><tr><td>sariorum cum ipso scripto contentione, quid scriptum</td><td></td></tr><tr><td>sit, quid factum, quid iuratus iudex; quem locum mul-</td><td></td></tr><tr><td>tis modis variare oportebit, tum ipsum secum admi-</td><td>10</td></tr><tr><td>rantem, quidnam contra dici possit, tum ad iudicis</td><td></td></tr><tr><td>officium revertentem et ab eo quaerentem, quid prae-</td><td></td></tr><tr><td>terea audire aut exspectare debeat; tum ipsum ad-</td><td></td></tr><tr><td>versarium quasi in testis loco producendo, hoc est</td><td></td></tr><tr><td>interrogando, utrum scriptumne neget esse eo modo,</td><td>15</td></tr><tr><td>an ab se contra factum esse aut contra contendi neget;</td><td></td></tr><tr><td>utrum negare ausus sit, se dicere desiturum. si neu-</td><td>126.1</td></tr><tr><td>trum neget et contra tamen dicat: nihil esse quo</td><td></td></tr><tr><td>hominem inpudentiorem quisquam se visurum arbi-</td><td></td></tr><tr><td>tretur. in hoc ita commorari conveniet, quasi nihil</td><td></td></tr><tr><td>praeterea dicendum sit et quasi contra dici nihil possit,</td><td>5</td></tr><tr><td>saepe id, quod scriptum est, recitando, saepe cum scrip-</td><td></td></tr><tr><td>to factum adversarii confligendo atque interdum acri-</td><td></td></tr><tr><td>ter ad iudicem ipsum revertendo. quo in loco iudici</td><td></td></tr><tr><td>demonstrandum est, quid iuratus sit, quid sequi debeat:</td><td></td></tr><tr><td>duabus de causis iudicem dubitare oportere, si aut</td><td>10</td></tr><tr><td>scriptum sit obscure aut neget aliquid adversarius;</td><td></td></tr><tr><td>cum et scriptum aperte sit et adversarius omnia con-</td><td>127.1</td></tr><tr><td>fiteatur, tum iudicem legi parere, non interpretari</td><td></td></tr><tr><td>legem oportere. </td><td></td></tr>
        </table>