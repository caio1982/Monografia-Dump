<table>
          <script>targetHit=0;</script>
          <tr><td>  In Q. Ligario conservando multis tu quidem gratum facies</td><td>32.1</td></tr><tr><td>necessariis tuis, sed hoc, quaeso, considera, quod soles.</td><td></td></tr><tr><td>Possum fortissimos viros, Sabinos, tibi probatissimos, totum-</td><td></td></tr><tr><td>que agrum Sabinum, florem Italiae ac robur rei publicae,</td><td></td></tr><tr><td>proponere. Nosti optime homines. Animadverte horum</td><td>5</td></tr><tr><td>omnium maestitiam et dolorem; huius T. Brocchi de quo</td><td></td></tr><tr><td>non dubito quid existimes lacrimas squaloremque ipsius et</td><td></td></tr><tr><td>fili vides. Quid de fratribus dicam? Noli, Caesar, putare</td><td>33.1</td></tr><tr><td>de unius capite nos agere: aut tres Ligarii retinendi in civi-</td><td></td></tr><tr><td>tate sunt aut tres ex civitate exterminandi. Quodvis exsi-</td><td></td></tr><tr><td>lium his est optatius quam patria, quam domus, quam di</td><td></td></tr><tr><td>penates, illo uno exsulante. Si fraterne, si pie, si cum</td><td>5</td></tr><tr><td>dolore faciunt, moveant te horum lacrimae, moveat pietas,</td><td></td></tr><tr><td>moveat germanitas; valeat tua vox illa quae vicit. Te</td><td></td></tr><tr><td>enim dicere audiebamus nos omnis adversarios putare, nisi</td><td></td></tr><tr><td>qui nobiscum essent; te omnis qui contra te non essent</td><td></td></tr><tr><td>tuos. Videsne igitur hunc splendorem omnem, hanc Broc-</td><td>10</td></tr><tr><td>chorum domum, hunc L. Marcium, C. Caesetium, L. Corfi-</td><td></td></tr><tr><td>dium, hos omnis equites Romanos qui adsunt veste mutata, </td><td></td></tr><tr><td>non solum notos tibi verum etiam probatos viros. Atque</td><td></td></tr><tr><td>his irascebamur, hos requirebamus, his non nulli etiam</td><td></td></tr><tr><td>minabantur. Conserva igitur tuis suos ut, quem ad modum</td><td>15</td></tr><tr><td>cetera quae dicta sunt a te, sic hoc verissimum reperiatur.</td><td></td></tr><tr><td>Quod si penitus perspicere posses concordiam Ligariorum,</td><td>34.1</td></tr><tr><td>omnis fratres tecum iudicares fuisse. An potest quisquam</td><td></td></tr><tr><td>dubitare quin, si Q. Ligarius in Italia esse potuisset, in</td><td></td></tr><tr><td>eadem sententia futurus fuerit in qua fratres fuerunt? Quis</td><td></td></tr><tr><td>est qui horum consensum conspirantem et paene conflatum</td><td>5</td></tr><tr><td>in hac prope aequalitate fraterna noverit qui hoc non</td><td></td></tr><tr><td>sentiat, quidvis prius futurum fuisse quam ut hi fratres</td><td></td></tr><tr><td>diversas sententias fortunasque sequerentur? Voluntate</td><td></td></tr><tr><td>igitur omnes tecum fuerunt: tempestate abreptus est unus</td><td></td></tr><tr><td>qui, si consilio id fecisset, esset eorum similis quos tu tamen</td><td>10</td></tr><tr><td>salvos esse voluisti. Sed ierit ad bellum, dissenserit non a</td><td>35.1</td></tr><tr><td>te solum verum etiam a fratribus: hi te orant tui. Equi-</td><td></td></tr><tr><td>dem, cum tuis omnibus negotiis interessem, memoria teneo</td><td></td></tr><tr><td>qualis T. Ligarius quaestor urbanus fuerit erga te et digni-</td><td></td></tr><tr><td>tatem tuam. Sed parum est me hoc meminisse: spero</td><td>5</td></tr><tr><td>etiam te qui oblivisci nihil soles nisi iniurias—cum hoc</td><td></td></tr><tr><td>est animi, tum etiam ingeni tui—te aliquid de huius illo</td><td></td></tr><tr><td>quaestorio officio, etiam de aliis quibusdam quaestoribus</td><td></td></tr><tr><td>reminiscentem recordari. Hic igitur T. Ligarius, qui tum</td><td>36.1</td></tr><tr><td>nihil egit aliud—neque enim haec divinabat—nisi ut tui se</td><td></td></tr><tr><td>studiosum et bonum virum iudicares, nunc a te supplex</td><td></td></tr><tr><td>fratris salutem petit. Quam huius admonitus officio cum</td><td></td></tr><tr><td>utrisque his dederis, tris fratres optimos et integerrimos non</td><td>5</td></tr><tr><td>solum sibi ipsos neque his tot talibus viris neque nobis</td><td></td></tr><tr><td>necessariis tuis sed etiam rei publicae condonaveris. Fac </td><td>37.1</td></tr><tr><td>igitur, quod de homine nobilissimo et clarissimo fecisti</td><td></td></tr><tr><td>nuper in curia, nunc idem in foro de optimis et huic omni</td><td></td></tr><tr><td>frequentiae probatissimis fratribus. Vt concessisti illum</td><td></td></tr><tr><td>senatui, sic da hunc populo, cuius voluntatem carissimam</td><td>5</td></tr><tr><td>semper habuisti, et, si ille dies tibi gloriosissimus, populo</td><td></td></tr><tr><td>Romano gratissimus fuit, noli, obsecro, dubitare, C. Caesar,</td><td></td></tr><tr><td>similem illi gloriae laudem quam saepissime quaerere. Nihil</td><td></td></tr><tr><td>est tam populare quam bonitas, nulla de virtutibus tuis</td><td></td></tr><tr><td>plurimis nec admirabilior nec gratior misericordia est.</td><td>10</td></tr><tr><td>Homines enim ad deos nulla re propius accedunt quam</td><td>38.1</td></tr><tr><td>salutem hominibus dando. Nihil habet nec fortuna tua</td><td></td></tr><tr><td>maius quam ut possis, nec natura melius quam ut velis</td><td></td></tr><tr><td>servare quam plurimos. Longiorem orationem causa forsi-</td><td></td></tr><tr><td>tan postulet, tua certe natura breviorem. Qua re cum</td><td>5</td></tr><tr><td>utilius esse arbitrer te ipsum quam aut me aut quemquam</td><td></td></tr><tr><td>loqui tecum, finem iam faciam: tantum te admonebo, si illi</td><td></td></tr><tr><td>absenti salutem dederis, praesentibus te his daturum. </td><td></td></tr>
        </table>