<table>
          <script>targetHit=0;</script>
          <tr class="title first  date"><td>a<span class="snum">.</span> d<span class="snum">.</span> viii Id<span class="snum">.</span> Oct<span class="snum">.</span> <span class="snum">51</span> in castris in agro Mopsuhestiae</td><td></td></tr><tr class="title last  "><td>CICERO S. D. APPIO PULCHRO</td><td></td></tr><tr><td>Etsi, quantum ex tuis litteris intellegere potui, videbam te</td><td>3.8.1.1</td></tr><tr><td>hanc epistulam cum ad urbem esses esse lecturum refrigerato</td><td></td></tr><tr><td>iam levissimo sermone hominum provincialium, tamen,</td><td></td></tr><tr><td>cum tu tam multis verbis ad me de improborum oratione</td><td></td></tr><tr><td>scripsisses, faciendum mihi putavi ut tuis litteris brevi</td><td>5</td></tr><tr><td>responderem. </td><td></td></tr><tr><td>  Sed prima duo capita epistulae tuae tacita mihi quodam</td><td>2.1</td></tr><tr><td>modo relinquenda sunt. nihil enim habent quod definitum</td><td></td></tr><tr><td>sit aut certum, nisi me vultu et taciturnitate significasse tibi</td><td></td></tr><tr><td>non esse amicum, idque pro tribunali cum aliquid ageretur</td><td></td></tr><tr><td>et non nullis in conviviis intellegi potuisse. hoc totum nihil</td><td>5</td></tr><tr><td>esse possum intellegere, sed, cum sit nihil, ne quid dicatur</td><td></td></tr><tr><td>quidem intellego. illud quidem scio, meos multos et illustris</td><td></td></tr><tr><td>et ex superiore et ex aequo loco sermones habitos cum tua</td><td></td></tr><tr><td>summa laude et cum magna [sollicitudine] significatione</td><td></td></tr><tr><td>nostrae familiaritatis ad te vere potuisse deferri. </td><td>10</td></tr><tr><td>  Nam quod ad legatos attinet, quid a me fieri potuit aut</td><td></td></tr><tr><td>elegantius aut iustius quam ut sumptus egentissimarum</td><td></td></tr><tr><td>civitatum minuerem sine ulla imminutione dignitatis tuae,</td><td></td></tr><tr><td>praesertim ipsis civitatibus postulantibus? nam mihi totum</td><td></td></tr><tr><td>genus legationum tuo nomine proficiscentium notum non</td><td>15</td></tr><tr><td>erat. Apameae cum essem, multarum civitatum principes ad</td><td></td></tr><tr><td>me detulerunt sumptus decerni legatis nimis magnos, cum</td><td></td></tr><tr><td>solvendo civitates non essent. hic ego multa simul cogitavi. </td><td>3.1</td></tr><tr><td>primum te, hominem non solum sapientem verum etiam, ut</td><td></td></tr><tr><td>nunc loquimur, urbanum, non arbitrabar genere isto lega-</td><td></td></tr><tr><td>tionum delectari, idque me arbitror Synnadis pro tribunali</td><td></td></tr><tr><td>multis verbis disputavisse: primum Ap. Claudium senatui</td><td>5</td></tr><tr><td>populoque Romano non Midaensium testimonio (in ea</td><td></td></tr><tr><td>enim civitate mentio facta est) sed sua sponte esse laudatum;</td><td></td></tr><tr><td>deinde me i[s]ta vidisse accidere multis ut eorum causa</td><td></td></tr><tr><td>legationes Romam venirent, sed iis legationibus non memi-</td><td></td></tr><tr><td>nisse ullum tempus laudandi aut locum dari; studia mihi</td><td>10</td></tr><tr><td>eorum placere, quod in te bene merito grati essent, consilium</td><td></td></tr><tr><td>totum videri minime necessarium; si autem vellent declarare</td><td></td></tr><tr><td>in eo officium suum, laudaturum me si qui suo sumptu</td><td></td></tr><tr><td>functus esset officio, concessurum si legitimo, non permis-</td><td></td></tr><tr><td>surum si infinito. </td><td>15</td></tr><tr><td>  Quid enim reprehendi potest? nisi quod addis visum esse</td><td></td></tr><tr><td>quibusdam edictum meum quasi consulto ad istas legationes</td><td></td></tr><tr><td>impediendas esse accommodatum. iam non tantum mihi</td><td></td></tr><tr><td>videntur iniuriam facere ii qui haec disputant quam si</td><td></td></tr><tr><td>cuius aures ad hanc disputationem patent. Romae composui</td><td>4.1</td></tr><tr><td>edictum; nihil addidi nisi quod publicani me rogarunt, cum</td><td></td></tr><tr><td>Samum ad me venissent, ut de tuo edicto totidem verbis</td><td></td></tr><tr><td>transferrem in meum. diligentissime scriptum caput est quod</td><td></td></tr><tr><td>pertinet ad minuendos sumptus civitatum. quo in capite sunt</td><td>5</td></tr><tr><td>quaedam nova, salutaria civitatibus, quibus ego magno</td><td></td></tr><tr><td>opere delector; hoc vero ex quo suspicio nata est me exquisisse</td><td></td></tr><tr><td>aliquid in quo te offenderem tralaticium est. neque enim</td><td></td></tr><tr><td>eram tam desipiens ut privatae rei causa legari putarem qui</td><td></td></tr><tr><td>et tibi non privato et pro re non privata sua sed publica, non</td><td>10</td></tr><tr><td>in privato sed in publico orbis terrae consilio, id est in senatu, </td><td></td></tr><tr><td>ut gratias agerent mittebantur; neque, cum edixi ne quis</td><td></td></tr><tr><td>iniussu meo proficisceretur, exclusi eos qui me in castra et qui</td><td></td></tr><tr><td>trans Taurum persequi non possent—nam id est maxime in</td><td></td></tr><tr><td>tuis litteris irridendum. quid enim erat quod me per-</td><td>15</td></tr><tr><td>sequerentur in castra Taurumve transirent, cum ego Laodicea</td><td></td></tr><tr><td>usque ad Iconium iter ita fecerim ut me omnium illarum dioe-</td><td></td></tr><tr><td>cesium quae cis Taurum sunt omniumque earum civitatum</td><td></td></tr><tr><td>magistratus legationesque convenirent? nisi forte postea</td><td>5.1</td></tr><tr><td>coeperunt legare quam ego Taurum transgressus sum; quod</td><td></td></tr><tr><td>certe non ita est. cum enim Laodiceae, cum Apameae, cum</td><td></td></tr><tr><td>Synnadis, cum Philomelii, cum Iconii essem, quibus in</td><td></td></tr><tr><td>oppidis omnibus commoratus sum, omnes iam istius generis</td><td>5</td></tr><tr><td>legationes erant constitutae. atque hoc tamen te scire volo,</td><td></td></tr><tr><td>me de isto sumptu legationum aut minuendo aut remittendo</td><td></td></tr><tr><td>decrevisse nil nisi quod principes civitatum a me postulassent,</td><td></td></tr><tr><td>ne in venditionem tributorum et illam acerbissimam</td><td></td></tr><tr><td>exactionem, quam tu non ignoras, capitum atque ostiorum</td><td>10</td></tr><tr><td>inducerentur sumptus minime necessarii. ego autem, cum</td><td></td></tr><tr><td>hoc suscepissem non solum iustitia sed etiam misericordia</td><td></td></tr><tr><td>adductus ut levarem miseriis perditas civitates et perditas</td><td></td></tr><tr><td>maxime per magistratus suos, non potui in illo sumptu non</td><td></td></tr><tr><td>necessario neglegens esse. </td><td>15</td></tr><tr><td>  Tu, &lt;si&gt; istius modi sermones ad te delati de me sunt, non</td><td></td></tr><tr><td>debuisti credere; si autem hoc genere delectaris, ut quae tibi</td><td></td></tr><tr><td>in mentem veniant aliis attribuas, genus sermonis inducis in</td><td></td></tr><tr><td>amicitiam minime liberale. ego, si in provincia de tua fama</td><td></td></tr><tr><td>detrahere umquam cogitassem, non generum tuum * * *</td><td>20</td></tr><tr><td>libertum Brundisii neque ad praefectum fabrum Corcyrae</td><td></td></tr><tr><td>quem in locum me venire velles rettulissem. qua re potes</td><td></td></tr><tr><td>doctissimis hominibus auctoribus, quorum sunt de amicitia</td><td></td></tr><tr><td>gerenda praeclarissime scripti libri, genus hoc totum orationis </td><td></td></tr><tr><td>tollere, 'disputabant, ego contra disserebam; dicebant, ego</td><td>25</td></tr><tr><td>negabam.' </td><td></td></tr><tr><td>  An mihi de te nihil esse dictum umquam putas? ne hoc</td><td>6.1</td></tr><tr><td>quidem, quod cum me Laodiceam venire voluisses, Taurum</td><td></td></tr><tr><td>ipse transisti? quod isdem diebus meus conventus erat</td><td></td></tr><tr><td>Apameae, Synnade, Philomelii, tuus Tarsi? non dicam plura,</td><td></td></tr><tr><td>ne in quo te obiurgem id ipsum videar imitari; illud dicam</td><td>5</td></tr><tr><td>ut sentio: si ista quae alios loqui dicis ipse sentis, tua summa</td><td></td></tr><tr><td>culpa est; sin autem alii tecum haec loquuntur, tua tamen,</td><td></td></tr><tr><td>quod audis, culpa non nulla est. mea ratio in tota amicitia</td><td></td></tr><tr><td>nostra constans et gravis reperietur. quod si qui me astuti-</td><td></td></tr><tr><td>orem fingit, quid potest esse callidius quam, cum te absentem</td><td>10</td></tr><tr><td>semper defenderim, cum praesertim mihi usu venturum non</td><td></td></tr><tr><td>arbitrarer ut ego quoque a te absens defendendus essem,</td><td></td></tr><tr><td>nunc committere ut tu iure optimo me absentem deserere</td><td></td></tr><tr><td>posses? </td><td></td></tr><tr><td>  Unum genus excipio sermonis in quo persaepe aliquid</td><td>7.1</td></tr><tr><td>dicitur quod te putem nolle dici, si aut legatorum tuorum</td><td></td></tr><tr><td>cuipiam aut praefectorum aut tribunorum militum male</td><td></td></tr><tr><td>dicitur; quod tamen ipsum non mehercule adhuc accidit me</td><td></td></tr><tr><td>audiente ut aut gravius diceretur aut in pluris quam mecum</td><td>5</td></tr><tr><td>Corcyrae Clodius est locutus, cum in eo genere maxime</td><td></td></tr><tr><td>quereretur te aliorum improbitate minus felicem fuisse. hos</td><td></td></tr><tr><td>ego sermones, quod et multi sunt et tuam existimationem, ut</td><td></td></tr><tr><td>ego sentio, non offendunt, lacessivi numquam, sed non valde</td><td></td></tr><tr><td>repressi. </td><td>10</td></tr><tr><td>  Si quis est qui neminem bona fide in gratiam putet redire</td><td></td></tr><tr><td>posse, non nostram is perfidiam coarguit sed indicat suam,</td><td></td></tr><tr><td>simulque non de me is peius quam de te existimat; sin autem</td><td></td></tr><tr><td>quem mea instituta in provincia non delectant et quadam</td><td></td></tr><tr><td>dissimilitudine institutorum meorum ac tuorum laedi se</td><td>15</td></tr><tr><td>putat, cum uterque nostrum recte fecerit sed non idem </td><td></td></tr><tr><td>uterque secutus sit, hunc ego amicum habere non curo.</td><td></td></tr><tr><td>liberalitas tua ut hominis nobilissimi latius in provincia</td><td>8.1</td></tr><tr><td>patuit. nostra si angustior (etsi de tua prolixa beneficaque</td><td></td></tr><tr><td>natura limavit aliquid posterior annus propter quandam</td><td></td></tr><tr><td>tristitiam temporum), non debent mirari homines, cum et</td><td></td></tr><tr><td>natura semper ad largiendum ex alieno fuerim restrictior et</td><td>5</td></tr><tr><td>temporibus, quibus alii moventur, isdem ego movear,</td><td></td></tr><tr><td>    'me&lt;d&gt; esse acerbum sibi ut&lt;i&gt; sim dulcis mihi.' </td><td></td></tr><tr><td>  De rebus urbanis quod me certiorem fecisti, cum per se</td><td>9.1</td></tr><tr><td>mihi gratum fuit, tum quod significasti tibi omnia mea</td><td></td></tr><tr><td>mandata curae fore. in quibus unum illud te praecipue rogo,</td><td></td></tr><tr><td>ut cures ne quid mihi ad hoc negoti aut oneris accedat aut</td><td></td></tr><tr><td>temporis, Hortensiumque, nostrum collegam et familiarem,</td><td>5</td></tr><tr><td>roges ut, si umquam mea causa quicquam aut sensit aut</td><td></td></tr><tr><td>fecit, de hac quoque sententia bima decedat, qua mihi nihil</td><td></td></tr><tr><td>potest esse inimicius. </td><td></td></tr><tr><td>  De nostris rebus quod scire vis, Tarso Non. Oct. Amanum</td><td>10.1</td></tr><tr><td>versus profecti sumus. haec scripsi postridie eius diei, cum</td><td></td></tr><tr><td>castra haberem in agro Mo&lt;p&gt;s&lt;u&gt;hestiae. si quid egero,</td><td></td></tr><tr><td>scribam ad te neque domum umquam ad me litteras mittam</td><td></td></tr><tr><td>quin adiungam eas quas tibi reddi velim. de Parthis quod</td><td>5</td></tr><tr><td>quaeris, fuisse nullos puto. Arabes qui fuerunt admixto</td><td></td></tr><tr><td>Parthico ornatu dicuntur omnes revertisse. hostem esse in</td><td></td></tr><tr><td>Syria negant ullum. </td><td></td></tr><tr><td>  Tu velim ad me quam saepissime et de tuis rebus scribas</td><td></td></tr><tr><td>et de meis et de omni rei publicae statu. de quo sum sollicitus</td><td>10</td></tr><tr><td>eo magis quod ex tuis litteris cognovi Pompeium nostrum in</td><td></td></tr><tr><td>Hispaniam iturum. </td><td></td></tr>
        </table>