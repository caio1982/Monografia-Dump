<table>
          <script>targetHit=0;</script>
          <tr><td>  Nunc quoniam totum me non naevo aliquo aut cre-</td><td>313.1</td></tr><tr><td>pundiis sed corpore omni videris velle cognoscere, com-</td><td></td></tr><tr><td>plectar nonnulla etiam quae fortasse videantur minus</td><td></td></tr><tr><td>necessaria. erat eo tempore in nobis summa gracilitas et</td><td></td></tr><tr><td>infirmitas corporis, procerum et tenue collum: qui habi-</td><td>5</td></tr><tr><td>tus et quae figura non procul abesse putatur a vitae peri-</td><td></td></tr><tr><td>culo, si accedit labor et laterum magna contentio. eoque</td><td></td></tr><tr><td>magis hoc eos quibus eram carus commovebat, quod</td><td></td></tr><tr><td>omnia sine remissione, sine varietate, vi summa vocis et</td><td></td></tr><tr><td>totius corporis contentione dicebam. itaque cum me et</td><td>314.1</td></tr><tr><td>amici et medici hortarentur ut causas agere desisterem,</td><td></td></tr><tr><td>quodvis potius periculum mihi adeundum quam a sperata</td><td></td></tr><tr><td>dicendi gloria discedendum putavi. sed cum censerem</td><td></td></tr><tr><td>remissione et moderatione vocis et commutato genere</td><td>5</td></tr><tr><td>dicendi me et periculum vitare posse et temperatius dicere,</td><td></td></tr><tr><td>ut consuetudinem dicendi mutarem, ea causa mihi in</td><td></td></tr><tr><td>Asiam proficiscendi fuit. itaque cum essem biennium ver-</td><td></td></tr><tr><td>satus in causis et iam in foro celebratum meum nomen</td><td></td></tr><tr><td>esset, Roma sum profectus. Cum venissem Athenas, sex</td><td>315.1</td></tr><tr><td>menses cum Antiocho veteris Academiae nobilissumo et</td><td></td></tr><tr><td>prudentissumo philosopho fui studiumque philosophiae</td><td></td></tr><tr><td>numquam intermissum a primaque adulescentia cultum</td><td></td></tr><tr><td>et semper auctum hoc rursus summo auctore et doctore</td><td>5</td></tr><tr><td>renovavi. eodem tamen tempore Athenis apud Demetrium</td><td></td></tr><tr><td>Syrum veterem et non ignobilem dicendi magistrum</td><td></td></tr><tr><td>studiose exerceri solebam. post a me Asia tota peragrata</td><td></td></tr><tr><td>est cum summis quidem oratoribus, quibuscum exerce-</td><td></td></tr><tr><td>bar ipsis lubentibus; quorum erat princeps Menippus</td><td>10</td></tr><tr><td>Stratonicensis meo iudicio tota Asia illis temporibus di-</td><td></td></tr><tr><td>sertissimus; et, si nihil habere molestiarum nec ineptia- </td><td></td></tr><tr><td>rum Atticorum est, hic orator in illis numerari recte pot-</td><td></td></tr><tr><td>est. adsiduissime autem mecum fuit Dionysius Magnes;</td><td>316.1</td></tr><tr><td>erat etiam Aeschylus Cnidius, Adramyttenus Xenocles.</td><td></td></tr><tr><td>hi tum in Asia rhetorum principes numerabantur. qui-</td><td></td></tr><tr><td>bus non contentus Rhodum veni meque ad eundem quem</td><td></td></tr><tr><td>Romae audiveram Molonem adplicavi cum actorem in</td><td>5</td></tr><tr><td>veris causis scriptoremque praestantem tum in notandis</td><td></td></tr><tr><td>animadvertendisque vitiis et instituendo docendoque</td><td></td></tr><tr><td>prudentissimum. is dedit operam, si modo id consequi</td><td></td></tr><tr><td>potuit, ut nimis redundantis nos et supra fluentis iuvenili</td><td></td></tr><tr><td>quadam dicendi impunitate et licentia reprimeret et</td><td>10</td></tr><tr><td>quasi extra ripas diffluentis coerceret. ita recepi me</td><td></td></tr><tr><td>biennio post non modo exercitatior sed prope mutatus.</td><td></td></tr><tr><td>nam et contentio nimia vocis resederat et quasi defer-</td><td></td></tr><tr><td>verat oratio lateribusque vires et corpori mediocris habi-</td><td></td></tr><tr><td>tus accesserat. </td><td>15</td></tr>
        </table>