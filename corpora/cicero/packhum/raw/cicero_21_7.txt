<table>
          <script>targetHit=0;</script>
          <tr><td>  Sed iam haruspicum reliqua responsa videamus. <span class="caps">Ora-</span></td><td>34.1</td></tr><tr><td><span class="caps">tores contra ivs fasqve interfectos.</span> Quid est hoc?</td><td></td></tr><tr><td>De Alexandrinis esse video sermonem; quem ego non</td><td></td></tr><tr><td>refuto. Sic enim sentio, ius legatorum, cum hominum</td><td></td></tr><tr><td>praesidio munitum sit, tum etiam divino iure esse vallatum.</td><td>5</td></tr><tr><td>Sed quaero ab illo qui omnis indices tribunus e carcere in</td><td></td></tr><tr><td>forum effudit, cuius arbitrio sicae nunc omnes atque omnia</td><td></td></tr><tr><td>venena tractantur, qui cum Hermarcho Chio syngraphas</td><td></td></tr><tr><td>fecit, ecquid sciat unum acerrimum adversarium Hermarchi,</td><td></td></tr><tr><td>Theodosium, legatum ad senatum a civitate libera missum</td><td>10</td></tr><tr><td>sica percussum? quod non minus quam de Alexandrinis</td><td></td></tr><tr><td>indignum dis immortalibus esse visum certo scio. Nec</td><td>35.1</td></tr><tr><td>confero nunc in te unum omnia. Spes maior esset salutis,</td><td></td></tr><tr><td>si praeter te nemo esset impurus; plures sunt; hoc et tu</td><td></td></tr><tr><td>tibi confidis magis et nos prope iure diffidimus. Quis</td><td></td></tr><tr><td>Platorem ex Orestide, quae pars Macedoniae libera est,</td><td>5</td></tr><tr><td>hominem in illis locis clarum ac nobilem, legatum Thessa-</td><td></td></tr><tr><td>lonicam ad nostrum, ut se ipse appellavit, 'imperatorem'</td><td></td></tr><tr><td>venisse nescit? quem ille propter pecuniam, quam ab eo</td><td></td></tr><tr><td>extorquere non poterat, in vincla coniecit, et medicum in-</td><td></td></tr><tr><td>tromisit suum qui legato socio amico libero foedissime et</td><td>10</td></tr><tr><td>crudelissime venas incideret. Securis suas cruentari scelere</td><td></td></tr><tr><td>noluit: nomen quidem populi Romani tanto scelere con-</td><td></td></tr><tr><td>taminavit ut id nulla re possit nisi ipsius supplicio expiari.</td><td></td></tr><tr><td>Qualis hunc carnifices putamus habere, qui etiam medicis</td><td></td></tr><tr><td>suis non ad salutem sed ad necem utatur? </td><td>15</td></tr><tr><td>  Sed recitemus quid sequatur. <span class="caps">Fidem ivsqve ivran-</span></td><td>36.1</td></tr><tr><td><span class="caps">dvm neglectvm.</span> Hoc quid sit per se ipsum non facile </td><td></td></tr><tr><td>interpretor, sed ex eo quod sequitur suspicor de tuorum</td><td></td></tr><tr><td>iudicum manifesto periurio dici, quibus olim erepti essent</td><td></td></tr><tr><td>nummi nisi a senatu praesidium postulassent. Qua re autem</td><td>5</td></tr><tr><td>de iis dici suspicer haec causa est, quod sic statuo, et illud</td><td></td></tr><tr><td>in hac civitate esse maxime inlustre atque insigne periurium,</td><td></td></tr><tr><td>et te ipsum tamen in periuri crimen ab iis quibuscum</td><td></td></tr><tr><td>coniurasti non vocari. </td><td></td></tr>
        </table>