<table>
          <script>targetHit=0;</script>
          <tr><td>  Tum iste ab equite Romano splendido et gratioso,</td><td>2.4.42.10</td></tr><tr><td>Cn. Calidio, cuius filium sciebat senatorem populi Romani</td><td></td></tr><tr><td>et iudicem esse, eculeos argenteos nobilis, qui Q. Maximi</td><td></td></tr><tr><td>fuerant, aufert. Imprudens huc incidi, iudices; emit enim,</td><td>43.1</td></tr><tr><td>non abstulit; nollem dixisse; iactabit se et in his equitabit</td><td></td></tr><tr><td>eculeis. 'Emi, pecuniam solvi.' Credo. 'Etiam tabulae</td><td></td></tr><tr><td>proferentur.' Est tanti; cedo tabulas. Dilue sane crimen</td><td></td></tr><tr><td>hoc Calidianum, dum ego tabulas aspicere possim. Verum</td><td>5</td></tr><tr><td>tamen quid erat quod Calidius Romae quereretur se, cum tot</td><td></td></tr><tr><td>annos in Sicilia negotiaretur, a te solo ita esse contemptum, ita</td><td></td></tr><tr><td>despectum ut etiam una cum ceteris Siculis despoliaretur, </td><td></td></tr><tr><td>si emeras? Quid erat quod confirmabat se abs te argentum</td><td></td></tr><tr><td>esse repetiturum, si id tibi sua voluntate vendiderat? Tu</td><td>10</td></tr><tr><td>porro posses facere ut Cn. Calidio non redderes? praesertim</td><td></td></tr><tr><td>cum is L. Sisenna, defensore tuo, tam familiariter uteretur, et</td><td></td></tr><tr><td>cum ceteris familiaribus Sisennae reddidisses. Denique non</td><td>44.1</td></tr><tr><td>opinor negaturum esse te homini honesto, sed non gratio-</td><td></td></tr><tr><td>siori quam Cn. Calidius est, L. Curidio, te argentum per Pota-</td><td></td></tr><tr><td>monem, amicum tuum, reddidisse. Qui quidem ceterorum</td><td></td></tr><tr><td>causam apud te difficiliorem fecit. Nam cum te compluri-</td><td>5</td></tr><tr><td>bus confirmasses redditurum, posteaquam Curidius pro</td><td></td></tr><tr><td>testimonio dixit te sibi reddidisse, finem reddendi fecisti,</td><td></td></tr><tr><td>quod intellexisti praeda te de manibus emissa testimonium</td><td></td></tr><tr><td>tamen effugere non posse. Cn. Calidio, equiti Romano,</td><td></td></tr><tr><td>per omnis alios praetores licuit habere argentum bene</td><td>10</td></tr><tr><td>factum, licuit posse domesticis copiis, cum magistratum</td><td></td></tr><tr><td>aut aliquem superiorem invitasset, ornare et apparare convi-</td><td></td></tr><tr><td>vium. Multi domi Cn. Calidi cum potestate atque imperio</td><td></td></tr><tr><td>fuerunt: nemo inventus est tam amens qui illud argentum</td><td></td></tr><tr><td>tam praeclarum ac tam nobile eriperet, nemo tam audax qui</td><td>15</td></tr><tr><td>posceret, nemo tam impudens qui postularet ut venderet.</td><td></td></tr><tr><td>Superbum est enim, iudices, et non ferendum dicere prae-</td><td>45.1</td></tr><tr><td>torem in provincia homini honesto, locupleti, splendido,</td><td></td></tr><tr><td>'Vende mihi vasa caelata'; hoc est enim dicere, 'Non</td><td></td></tr><tr><td>es dignus tu qui habeas quae tam bene facta sunt, meae</td><td></td></tr><tr><td>dignitatis ista sunt.' Tu dignior, Verres, quam Calidius?</td><td>5</td></tr><tr><td>qui, ut non conferam vitam neque existimationem tuam</td><td></td></tr><tr><td>cum illius—neque enim est conferenda; hoc ipsum con-</td><td></td></tr><tr><td>feram quo tu te superiorem fingis; quod HS <span class="caps"><span class="ovl">ccc</span></span><span class="ovl"></span> divisori-</td><td></td></tr><tr><td>bus ut praetor renuntiarere dedisti, trecenta accusatori ne</td><td></td></tr><tr><td>tibi odiosus esset, ea re contemnis equestrem ordinem et</td><td>10</td></tr><tr><td>despicis? ea re tibi indignum visum est quicquam, quod</td><td></td></tr><tr><td>tibi placeret, Calidium potius habere quam te?  </td><td></td></tr>
        </table>