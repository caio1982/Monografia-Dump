<table>
          <script>targetHit=0;</script>
          <tr><td>  Itaque maiores nostri raro id accidere voluerunt, prae-</td><td>51.1</td></tr><tr><td>tores ut considerate fieret comparaverunt. Viri boni cum</td><td></td></tr><tr><td>palam fraudantur, cum experiendi potestas non est, timide</td><td></td></tr><tr><td>tamen et pedetemptim istuc descendunt vi ac necessitate</td><td></td></tr><tr><td>coacti, inviti, multis vadimoniis desertis, saepe inlusi ac</td><td>5</td></tr><tr><td>destituti; considerant enim quid et quantum sit alterius</td><td></td></tr><tr><td>bona proscribere. Iugulare civem ne iure quidem quisquam</td><td></td></tr><tr><td>bonus volt, mavolt commemorari se cum posset perdere</td><td></td></tr><tr><td>pepercisse, quam cum parcere potuerit perdidisse. Haec</td><td></td></tr><tr><td>in homines alienissimos, denique &lt;in&gt; inimicissimos viri boni</td><td>10</td></tr><tr><td>faciunt et hominum existimationis et communis humanitatis</td><td></td></tr><tr><td>causa, ut, cum ipsi nihil alteri scientes incommodarint, nihil</td><td></td></tr><tr><td>ipsis iure incommodi cadere possit. </td><td></td></tr><tr><td>  Ad vadimonium non venit. Quis? Propinquus. Si res</td><td>52.1</td></tr><tr><td>ista gravissima sua sponte videretur, tamen eius atrocitas</td><td></td></tr><tr><td>necessitudinis nomine levaretur. Ad vadimonium non venit.</td><td></td></tr><tr><td>Quis? Socius. Etiam gravius aliquid ei deberes conce-</td><td></td></tr><tr><td>dere, quicum te aut voluntas congregasset aut fortuna </td><td>5</td></tr><tr><td>coniunxisset. Ad vadimonium non venit. Quis? Is, qui</td><td></td></tr><tr><td>tibi praesto semper fuit. Ergo in eum qui semel hoc com-</td><td></td></tr><tr><td>misit, ut tibi praesto non esset, omnia tela coniecisti quae</td><td></td></tr><tr><td>parata sunt in eos qui permulta male agendi causa fraudan-</td><td></td></tr><tr><td>dique fecerunt? Si dupondius tuus ageretur, Sex. Naevi,</td><td>53.1</td></tr><tr><td>si in parvola re captionis aliquid vererere, non statim ad</td><td></td></tr><tr><td>C. Aquilium aut ad eorum aliquem, qui consuluntur, cucur-</td><td></td></tr><tr><td>risses? cum ius amicitiae, societatis, adfinitatis ageretur,</td><td></td></tr><tr><td>cum offici rationem atque existimationis duci conveniret,</td><td>5</td></tr><tr><td>eo tempore tu non modo non ad C. Aquilium aut L. Lu-</td><td></td></tr><tr><td>cilium rettulisti, sed ne ipse quidem te consuluisti, ne</td><td></td></tr><tr><td>hoc quidem tecum locutus es: 'Horae duae fuerunt;</td><td></td></tr><tr><td>Quinctius ad vadimonium non venit. Quid ago?' Si</td><td></td></tr><tr><td>me hercule haec tecum duo verba fecisses: 'Quid ago?'</td><td>10</td></tr><tr><td>respirasset cupiditas atque avaritia, paulum aliquid loci</td><td></td></tr><tr><td>rationi et consilio dedisses, tu te conlegisses, non in eam</td><td></td></tr><tr><td>turpitudinem venisses ut hoc tibi esset apud talis viros con-</td><td></td></tr><tr><td>fitendum, qua tibi vadimonium non sit obitum, eadem te</td><td></td></tr><tr><td>hora consilium cepisse hominis propinqui fortunas funditus</td><td>15</td></tr><tr><td>evertere. </td><td></td></tr>
        </table>