<table>
          <script>targetHit=0;</script>
          <tr><td>  Optime autem societas hominum coniunctioque ser-</td><td>1.50.1</td></tr><tr><td>vabitur, si, ut quisque erit coniunctissimus, ita in eum</td><td></td></tr><tr><td>benignitatis plurimum conferetur. Sed quae naturae</td><td></td></tr><tr><td>principia sint communitatis et societatis humanae, re-</td><td></td></tr><tr><td>petendum videtur altius. Est enim primum quod cer-</td><td>5</td></tr><tr><td>nitur in universi generis humani societate. Eius autem</td><td></td></tr><tr><td>vinculum est ratio et oratio, quae docendo, discendo,</td><td></td></tr><tr><td>communicando, disceptando, iudicando conciliat inter</td><td></td></tr><tr><td>se homines coniungitque naturali quadam societate,</td><td></td></tr><tr><td>neque ulla re longius absumus a natura ferarum, in</td><td>10</td></tr><tr><td>quibus inesse fortitudinem saepe dicimus, ut in equis,</td><td></td></tr><tr><td>in leonibus, iustitiam, aequitatem, bonitatem non dici-</td><td></td></tr><tr><td>mus; sunt enim rationis et orationis expertes. Ac la-</td><td>51.1</td></tr><tr><td>tissime quidem patens hominibus inter ipsos, omnibus</td><td></td></tr><tr><td>inter omnes societas haec est. In qua omnium rerum,</td><td></td></tr><tr><td>quas ad communem hominum usum natura genuit,</td><td></td></tr><tr><td>est servanda communitas, [¹⁷ut quae descripta sunt legi-</td><td>5</td></tr><tr><td>bus et iure civili, haec ita teneantur, †ut sit constitu-</td><td></td></tr><tr><td>tum e quibus ipsis, cetera sic observentur,]¹⁷ ut in Grae-</td><td></td></tr><tr><td>corum proverbio est, amicorum esse communia omnia. </td><td></td></tr><tr><td>Omnium autem communia hominum videntur ea, quae</td><td></td></tr><tr><td>sunt generis eius, quod ab Ennio positum in una re</td><td>10</td></tr><tr><td>transferri in permultas potest:</td><td></td></tr><tr><td>    &quot;Homo qui erranti comiter monstrat viam,</td><td></td></tr><tr><td>    Quasi lumen de suo lumine accendat facit.</td><td></td></tr><tr><td>    Nihilo minus ipsi lucet, cum illi accenderit.&quot; </td><td></td></tr><tr><td>  Una ex re satis praecipit, ut quidquid sine detri-</td><td>15</td></tr><tr><td>mento commodari possit, id tribuatur vel ignoto. Ex</td><td>52.1</td></tr><tr><td>quo sunt illa communia: non prohibere aqua proflu-</td><td></td></tr><tr><td>ente, pati ab igne ignem capere, si qui velit, consilium</td><td></td></tr><tr><td>fidele deliberanti dare, quae sunt iis utilia, qui acci-</td><td></td></tr><tr><td>piunt, danti non molesta. Quare et his utendum est et</td><td>5</td></tr><tr><td>semper aliquid ad communem utilitatem afferendum.</td><td></td></tr><tr><td>Sed quoniam copiae parvae singulorum sunt, eorum</td><td></td></tr><tr><td>autem, qui his egeant, infinita est multitudo, vulgaris</td><td></td></tr><tr><td>liberalitas referenda est ad illum Ennii finem 'nihilo-</td><td></td></tr><tr><td>minus ipsi lucet', ut facultas sit, qua in nostros si-</td><td>10</td></tr><tr><td>mus liberales. </td><td></td></tr>
        </table>