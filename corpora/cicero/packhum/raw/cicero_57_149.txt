<table>
          <script>targetHit=0;</script>
          <tr class="title first  date"><td>Id<span class="snum">.</span> Febr<span class="snum">.(?)</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Non venit idem usu mihi quod tu tibi scribis, 'quotiens</td><td>7.26.1.1</td></tr><tr><td>exorior'; ego enim nunc &lt;primum&gt; paulum exorior, et maxime</td><td></td></tr><tr><td>quidem iis litteris quae Roma adferuntur de Domitio, de</td><td></td></tr><tr><td>Picentium cohortibus. omnia erant facta hoc biduo laetiora.</td><td></td></tr><tr><td>itaque fuga quae parabatur repressa est. Caesaris interdicta,</td><td>5</td></tr><tr><td>'si te secundo lumine hic offendero . . . ', respuuntur; bona</td><td></td></tr><tr><td>de Domitio, praeclara de Afranio fama est. </td><td></td></tr><tr><td>  Quod me amicissime admones ut me integrum quoad</td><td>2.1</td></tr><tr><td>possim servem, gratum est; quod addis, ne propensior ad</td><td></td></tr><tr><td>turpem causam videar, certe videri possum. ego me ducem</td><td></td></tr><tr><td>in civili bello quoad de pace ageretur n&lt;eg&gt;avi esse, non quin</td><td></td></tr><tr><td>rectum esset sed quia, quod multo rectius fuit, id mihi</td><td>5</td></tr><tr><td>fraudem tulit. plane eum cui noster alterum consulatum</td><td></td></tr><tr><td>deferret et triumphum (at quibus verbis! 'pro tuis rebus</td><td></td></tr><tr><td>gestis amplissimis') inimicum habere nolueram. ego scio et</td><td></td></tr><tr><td>quem metuam et quam ob rem. sin erit bellum, ut video fore,</td><td></td></tr><tr><td>partes meae non desiderabuntur. </td><td>10</td></tr><tr><td>  De HS <span class="caps"><span class="ovl">xx</span></span><span class="ovl"></span> Terentia tibi rescripsit. Dionysio, dum existi-</td><td>3.1</td></tr><tr><td>mabam vagos nos fore, nolui molestus esse; tibi autem crebro</td><td></td></tr><tr><td>ad me scribenti de eius officio nihil rescripsi, quod diem ex </td><td></td></tr><tr><td>die exspectabam ut statuerem quid esset faciendum. nunc,</td><td></td></tr><tr><td>ut video, pueri certe in Formiano videntur hiematuri. et</td><td>5</td></tr><tr><td>ego? nescio. si enim erit bellum, cum Pompeio esse constitui.</td><td></td></tr><tr><td>quod habebo certi, faciam ut scias. ego bellum foedissimum</td><td></td></tr><tr><td>futurum puto, nisi qui, ut tu sc&lt;rib&gt;is, Parthicus casus</td><td></td></tr><tr><td>exstiterit.</td><td></td></tr>
        </table>