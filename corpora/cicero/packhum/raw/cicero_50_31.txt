<table>
          <script>targetHit=0;</script>
          <tr><td>  Sed quoniam coepi secus agere atque initio dixeram</td><td>2.23.1</td></tr><tr><td>(negaram enim hanc primam partem egere oratione,</td><td></td></tr><tr><td>quod esset omnibus perspicuum deos esse), tamen id</td><td></td></tr><tr><td>ipsum rationibus physicis id est naturalibus confirmari</td><td></td></tr><tr><td>volo. Sic enim res se habet, ut omnia quae alantur et</td><td>5</td></tr><tr><td>quae crescant contineant in se vim caloris, sine qua ne-</td><td></td></tr><tr><td>que ali possent nec crescere. nam omne quod est cali-</td><td></td></tr><tr><td>dum et igneum cietur et agitur motu suo; quod au-</td><td></td></tr><tr><td>tem alitur et crescit motu quodam utitur certo et aequa-</td><td></td></tr><tr><td>bili; qui quam diu remanet in nobis tam diu sensus</td><td>10</td></tr><tr><td>et vita remanet, refrigerato autem et extincto calore</td><td></td></tr><tr><td>occidimus ipsi et extinguimur. Quod quidem Clean-</td><td>24.1</td></tr><tr><td>thes his etiam argumentis docet, quanta vis insit ca-</td><td></td></tr><tr><td>loris in omni corpore: negat enim esse ullum cibum</td><td></td></tr><tr><td>tam gravem quin is nocte et die concoquatur; cuius</td><td></td></tr><tr><td>etiam in reliquiis inest calor iis quas natura respuerit.</td><td>5</td></tr><tr><td>iam vero venae et arteriae micare non desinunt quasi</td><td></td></tr><tr><td>quodam igneo motu, animadversumque saepe est cum</td><td></td></tr><tr><td>cor animantis alicuius evolsum ita mobiliter palpitaret</td><td></td></tr><tr><td>ut imitaretur igneam celeritatem. Omne igitur quod</td><td></td></tr><tr><td>vivit, sive animal sive terra editum, id vivit propter</td><td>10</td></tr><tr><td>inclusum in eo calorem. ex quo intellegi debet eam ca-</td><td></td></tr><tr><td>loris naturam vim habere in se vitalem per omnem</td><td></td></tr><tr><td>mundum pertinentem. </td><td></td></tr><tr><td>  Atque id facilius cernemus toto genere hoc igneo</td><td>25.1</td></tr><tr><td>quod tranat omnia subtilius explicato. Omnes igitur</td><td></td></tr><tr><td>partes mundi (tangam autem maximas) calore fultae</td><td></td></tr><tr><td>sustinentur. Quod primum in terrena natura perspici</td><td></td></tr><tr><td>potest. nam et lapidum conflictu atque tritu elici</td><td>5</td></tr><tr><td>ignem videmus et recenti fossione terram fumare ca- </td><td></td></tr><tr><td>lentem, atque etiam ex puteis iugibus aquam calidam</td><td></td></tr><tr><td>trahi, et id maxime fieri temporibus hibernis, quod</td><td></td></tr><tr><td>magna vis terrae cavernis contineatur caloris eaque</td><td></td></tr><tr><td>hieme sit densior ob eamque causam calorem insitum</td><td>10</td></tr><tr><td>in terris contineat artius. longa est oratio multaeque</td><td>26.1</td></tr><tr><td>rationes, quibus doceri possit omnia quae terra conci-</td><td></td></tr><tr><td>piat semina quaeque ipsa ex se generata stirpibus in-</td><td></td></tr><tr><td>fixa contineat ea temperatione caloris et oriri et auges-</td><td></td></tr><tr><td>cere. Atque aquae etiam admixtum esse calorem</td><td>5</td></tr><tr><td>primum ipse liquor aquae declarat et fusio, quae ne-</td><td></td></tr><tr><td>que conglaciaret frigoribus neque nive pruinaque con-</td><td></td></tr><tr><td>cresceret, nisi eadem se admixto calore liquefacta et</td><td></td></tr><tr><td>dilapsa diffunderet; itaque et aquilonibus reliquisque</td><td></td></tr><tr><td>frigoribus adiectis durescit umor, et idem vicissim mol-</td><td>10</td></tr><tr><td>litur tepefactus et tabescit calore. atque etiam maria</td><td></td></tr><tr><td>agitata ventis ita tepescunt ut intellegi facile possit in</td><td></td></tr><tr><td>tantis illis umoribus esse inclusum calorem; nec enim</td><td></td></tr><tr><td>ille externus et adventicius habendus est tepor, sed ex</td><td></td></tr><tr><td>intumis maris partibus agitatione excitatus, quod nos-</td><td>15</td></tr><tr><td>tris quoque corporibus contingit cum motu atque exer-</td><td></td></tr><tr><td>citatione recalescunt. Ipse vero aer, qui natura est</td><td></td></tr><tr><td>maxime frigidus, minime est expers caloris; ille vero</td><td>27.1</td></tr><tr><td>et multo quidem calore admixtus est: ipse enim oritur</td><td></td></tr><tr><td>ex respiratione aquarum; earum enim quasi vapor</td><td></td></tr><tr><td>quidam aer habendus est, is autem existit motu eius</td><td></td></tr><tr><td>caloris qui aquis continetur, quam similitudinem cer-</td><td>5</td></tr><tr><td>nere possumus in his aquis quae effervescunt subiectis</td><td></td></tr><tr><td>ignibus. Iam vero reliqua quarta pars mundi: ea et</td><td></td></tr><tr><td>ipsa tota natura fervida est et ceteris naturis omnibus</td><td></td></tr><tr><td>salutarem inpertit et vitalem calorem. Ex quo conclu-</td><td>28.1</td></tr><tr><td>ditur, cum omnes mundi partes sustineantur calore,</td><td></td></tr><tr><td>mundum etiam ipsum simili parique natura in tanta</td><td></td></tr><tr><td>diuturnitate servari, eoque magis quod intellegi debet </td><td></td></tr><tr><td>calidum illud atque igneum ita in omni fusum esse na-</td><td>5</td></tr><tr><td>tura, ut in eo insit procreandi vis et causa gignendi,</td><td></td></tr><tr><td>a quo et animantia omnia et ea quorum stirpes terra</td><td></td></tr><tr><td>continentur et nasci sit necesse et augescere. </td><td></td></tr>
        </table>