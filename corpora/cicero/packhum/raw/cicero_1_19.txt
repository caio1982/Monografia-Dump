<table>
          <script>targetHit=0;</script>
          <tr><td>  Diffidebam me hercule, C. Aquili, satis animo certo et</td><td>77.1</td></tr><tr><td>confirmato me posse in hac causa consistere. Sic cogitabam,</td><td></td></tr><tr><td>cum contra dicturus esset Hortensius et cum me esset</td><td></td></tr><tr><td>attente auditurus Philippus, fore uti permultis in rebus</td><td></td></tr><tr><td>timore prolaberer. Dicebam huic Q. Roscio, cuius soror</td><td>5</td></tr><tr><td>est cum P. Quinctio, cum a me peteret et summe conten-</td><td></td></tr><tr><td>deret ut propinquum suum defenderem, mihi perdifficile </td><td></td></tr><tr><td>esse contra talis oratores non modo tantam causam perorare</td><td></td></tr><tr><td>sed omnino verbum facere conari. Cum cupidius instaret,</td><td></td></tr><tr><td>homini pro amicitia familiarius dixi mihi videri ore duris-</td><td>10</td></tr><tr><td>simo esse qui praesente eo gestum agere conarentur; qui</td><td></td></tr><tr><td>vero cum ipso contenderent, eos, etiam si quid antea recti</td><td></td></tr><tr><td>aut venusti habere visi essent, id amittere; ne quid mihi</td><td></td></tr><tr><td>eiusdem modi accideret, cum contra talem artificem dictu-</td><td></td></tr><tr><td>rus essem, me vereri. </td><td>15</td></tr><tr><td>  Tum mihi Roscius et alia multa confirmandi mei causa</td><td>78.1</td></tr><tr><td>dixit, ut me hercule, si nihil diceret, tacito ipso officio et</td><td></td></tr><tr><td>studio, quod habebat erga propinquum suum, quemvis</td><td></td></tr><tr><td>commoveret—etenim cum artifex eius modi sit ut solus</td><td></td></tr><tr><td>videatur dignus esse qui in scaena spectetur, tum vir eius</td><td>5</td></tr><tr><td>modi est ut solus dignus &lt;esse&gt; videatur qui eo non accedat—</td><td></td></tr><tr><td>verum tamen: 'Quid? si,' inquit, 'habes eius modi causam</td><td></td></tr><tr><td>ut hoc tibi planum sit faciendum, neminem esse qui</td><td></td></tr><tr><td>possit biduo aut summum triduo <span class="caps">dcc</span> milia passuum am-</td><td></td></tr><tr><td>bulare, tamenne vereris ut possis hoc contra Hortensium</td><td>10</td></tr><tr><td>contendere?' 'Minime,' inquam, 'sed quid id ad rem?'</td><td>79.1</td></tr><tr><td>'Nimirum,' inquit, 'in eo causa consistit.' 'Quo modo?'</td><td></td></tr><tr><td>Docet me eius modi rem et factum simul Sex. Naevi quod,</td><td></td></tr><tr><td>si simul proferretur, satis esse deberet. Quod abs te,</td><td></td></tr><tr><td>C. Aquili, et a vobis qui adestis in consilio, quaeso ut dili-</td><td>5</td></tr><tr><td>genter attendatis; profecto intellegetis illinc ab initio</td><td></td></tr><tr><td>cupiditatem pugnasse et audaciam, hinc veritatem et pu-</td><td></td></tr><tr><td>dorem quoad potuerit restitisse. Bona postulas ut ex edicto</td><td></td></tr><tr><td>possidere liceat. Quo die? Te ipsum, Naevi, volo audire; </td><td></td></tr><tr><td>volo inauditum facinus ipsius qui id commisit voce convinci.</td><td>10</td></tr><tr><td>Dic, Naevi, diem. 'Ante &lt;diem&gt; <span class="caps">v</span> Kalend. intercalaris.'</td><td></td></tr><tr><td>Bene ais. Quam longe est hinc in saltum vestrum Galli-</td><td></td></tr><tr><td>canum? Naevi, te rogo. '<span class="caps">dcc</span> milia passuum.' Optime.</td><td></td></tr><tr><td>De saltu deicitur Quinctius—quo die? possumus hoc</td><td></td></tr><tr><td>quoque ex te audire? Quid taces? dic, inquam, diem.</td><td>15</td></tr><tr><td>Pudet dicere; intellego; verum et sero et nequiquam pudet.</td><td></td></tr><tr><td>Deicitur de saltu, C. Aquili, pridie Kalend. intercalaris;</td><td></td></tr><tr><td>biduo post aut, ut statim de iure aliquis cucurrerit, non toto</td><td></td></tr><tr><td>triduo <span class="caps">dcc</span> milia passuum conficiuntur. O rem incredi-</td><td>80.1</td></tr><tr><td>bilem! o cupiditatem inconsideratam! o nuntium volu-</td><td></td></tr><tr><td>crem! Administri et satellites Sex. Naevi Roma trans Alpis</td><td></td></tr><tr><td>in Sebagninos biduo veniunt. O hominem fortunatum qui</td><td></td></tr><tr><td>eius modi nuntios seu potius Pegasos habeat! </td><td>5</td></tr>
        </table>