<table>
          <script>targetHit=0;</script>
          <tr><td>  Quae cum ita sint, videamus quid tandem censores de</td><td>123.1</td></tr><tr><td>illo iudicio corrupto iudicasse dicantur. Ac primum illud</td><td></td></tr><tr><td>statuamus utrum, quia censores subscripserint, ita sit, an,</td><td></td></tr><tr><td>quia ita fuerit, illi subscripserint. Si quia subscripserint,</td><td></td></tr><tr><td>videte quid agatis ne in unum quemque nostrum censoribus</td><td>5</td></tr><tr><td>in posterum potestatem regiam permittatis, ne subscriptio</td><td></td></tr><tr><td>censoria non minus calamitatis civibus quam illa acerbis-</td><td></td></tr><tr><td>sima proscriptio possit adferre, ne censorium stilum cuius</td><td></td></tr><tr><td>mucronem multis remediis maiores nostri rettuderunt aeque</td><td></td></tr><tr><td>posthac atque illum dictatorium gladium pertimescamus.</td><td>10</td></tr><tr><td>Sin autem quod subscriptum est, quia verum est, idcirco</td><td>124.1</td></tr><tr><td>grave debet esse, hoc quaeramus verum sit an falsum;</td><td></td></tr><tr><td>removeantur auctoritates censoriae, tollatur id ex causa</td><td></td></tr><tr><td>quod in causa non est; doce quam pecuniam Cluentius</td><td></td></tr><tr><td>dederit, unde dederit, quem ad modum dederit; unum</td><td>5</td></tr><tr><td>denique aliquod a Cluentio profectae pecuniae vesti-</td><td></td></tr><tr><td>gium ostende. Vince deinde bonum virum fuisse Oppia-</td><td></td></tr><tr><td>nicum, hominem integrum, nihil de illo umquam secus </td><td></td></tr><tr><td>esse existimatum, nihil denique praeiudicatum. Tum</td><td></td></tr><tr><td>auctoritatem censoriam amplexato, tum illorum iudicium</td><td>10</td></tr><tr><td>cum re coniunctum esse defendito. Dum vero eum</td><td>125.1</td></tr><tr><td>fuisse Oppianicum constabit qui tabulas publicas municipi</td><td></td></tr><tr><td>manu sua corrupisse iudicatus sit, qui testamentum inter-</td><td></td></tr><tr><td>leverit, qui supposita persona falsum testamentum obsi-</td><td></td></tr><tr><td>gnandum curaverit, qui eum cuius nomine id obsignatum</td><td>5</td></tr><tr><td>est interfecerit, qui avunculum fili sui in servitute ac vinculis</td><td></td></tr><tr><td>necaverit, qui municipes suos proscribendos occidendosque</td><td></td></tr><tr><td>curaverit, qui eius uxorem quem occiderat in matrimonium</td><td></td></tr><tr><td>duxerit, qui pecuniam pro abortione dederit, qui socrum,</td><td></td></tr><tr><td>qui uxores, qui uno tempore fratris uxorem speratosque</td><td>10</td></tr><tr><td>liberos fratremque ipsum, qui denique suos liberos inter-</td><td></td></tr><tr><td>fecerit, qui, cum venenum privigno suo dare vellet, mani-</td><td></td></tr><tr><td>festo deprehensus sit, cuius ministris consciisque damnatis</td><td></td></tr><tr><td>ipse adductus in iudicium pecuniam iudici dederit ad senten-</td><td></td></tr><tr><td>tias iudicum corrumpendas, dum haec, inquam, de Oppianico</td><td>15</td></tr><tr><td>constabunt neque ullo argumento Cluentianae pecuniae</td><td></td></tr><tr><td>crimen tenebitur, quid est quod te ista censoria sive volun-</td><td></td></tr><tr><td>tas sive opinio fuit adiuvare aut hunc innocentem oppri-</td><td></td></tr><tr><td>mere posse videatur? Quid igitur censores secuti sunt?</td><td>126.1</td></tr><tr><td>Ne ipsi quidem, ut gravissime dicam, quicquam aliud dicent</td><td></td></tr><tr><td>praeter sermonem atque famam. Nihil se testibus, nihil</td><td></td></tr><tr><td>tabulis, nihil aliquo gravi argumento comperisse, nihil deni-</td><td></td></tr><tr><td>que causa cognita statuisse dicent. Quod si ita fecissent,</td><td>5</td></tr><tr><td>tamen id non ita fixum esse deberet ut convelli non liceret.</td><td></td></tr><tr><td>Non utar exemplorum copia quae summa est, non rem </td><td></td></tr><tr><td>veterem, non hominem potentem aliquem aut gratiosum</td><td></td></tr><tr><td>proferam. Nuper hominem tenuem, scribam aedilicium,</td><td></td></tr><tr><td>D. Matrinium, cum defendissem apud M. Iunium Q. Pu-</td><td>10</td></tr><tr><td>blicium praetores et M. Plaetorium C. Flaminium aedilis</td><td></td></tr><tr><td>curulis, persuasi ut scribam iurati legerent eum quem idem</td><td></td></tr><tr><td>isti censores aerarium reliquissent. Cum enim in homine</td><td></td></tr><tr><td>nulla culpa inveniretur, quid ille meruisset, non quid de eo</td><td></td></tr><tr><td>statutum esset, quaerendum esse duxerunt. Nam haec</td><td>127.1</td></tr><tr><td>quidem quae de iudicio corrupto subscripserint quis est qui</td><td></td></tr><tr><td>ab illis satis cognita et diligenter iudicata arbitretur? In</td><td></td></tr><tr><td>M'. Aquilium et in Ti. Guttam video esse subscriptum.</td><td></td></tr><tr><td>Quid est hoc? duos esse corruptos solos pecunia iudicant;</td><td>5</td></tr><tr><td>ceteri videlicet gratiis condemnarunt. Non est igitur cir-</td><td></td></tr><tr><td>cumventus, non oppressus pecunia, non, ut in illa Quin-</td><td></td></tr><tr><td>ctiana contione habebatur, omnes qui Oppianicum conde-</td><td></td></tr><tr><td>mnarunt in culpa sunt ac suspicione ponendi. Duos solos</td><td></td></tr><tr><td>video auctoritate censorum adfinis ei turpitudini iudicari.</td><td>10</td></tr><tr><td>Aut illud adferant, aliquid eos quod de his duobus habue-</td><td></td></tr><tr><td>rint compertum de ceteris comperisse. Nam illud quidem</td><td>128.1</td></tr><tr><td>minime probandum est, ad notationes auctoritatemque</td><td></td></tr><tr><td>censoriam exemplum illos &lt;e&gt; consuetudine militari transtu-</td><td></td></tr><tr><td>lisse. Statuerunt enim ita maiores nostri ut, si a multis</td><td></td></tr><tr><td>esset flagitium rei militaris admissum, sortito in quosdam</td><td>5</td></tr><tr><td>animadverteretur, ut metus videlicet ad omnis, poena ad</td><td></td></tr><tr><td>paucos perveniret. Quod idem facere censores in delectu </td><td></td></tr><tr><td>dignitatis et in iudicio civium et in animadversione vitiorum</td><td></td></tr><tr><td>qui convenit? Nam miles qui locum non tenuit, qui ho-</td><td></td></tr><tr><td>stium impetum vimque pertimuit, potest idem postea et miles</td><td>10</td></tr><tr><td>esse melior et vir bonus et civis utilis. Qua re ne &lt;quis&gt; in</td><td></td></tr><tr><td>bello propter hostium metum delinqueret, amplior ei mortis</td><td></td></tr><tr><td>et supplici metus est a maioribus constitutus; ne autem</td><td></td></tr><tr><td>nimium multi poenam capitis subirent, idcirco illa sortitio</td><td></td></tr><tr><td>comparata est. Hoc tu idem facies censor in senatu</td><td>129.1</td></tr><tr><td>legendo? Si erunt plures qui ob innocentem conde-</td><td></td></tr><tr><td>mnandum pecuniam acceperint, tu non animadvertes in</td><td></td></tr><tr><td>omnis, sed carpes, ut velis, et paucos ex multis ad igno-</td><td></td></tr><tr><td>miniam sortiere? Habebit igitur te sciente et vidente curia</td><td>5</td></tr><tr><td>senatorem, populus Romanus iudicem, res publica civem</td><td></td></tr><tr><td>sine ignominia quemquam qui ad perniciem innocentis</td><td></td></tr><tr><td>fidem suam et religionem pecunia commutarit, et qui pretio</td><td></td></tr><tr><td>adductus eripuerit patriam, fortunas, liberos civi innocenti,</td><td></td></tr><tr><td>is censoriae severitatis nota non inuretur? Tu es praefectus</td><td>10</td></tr><tr><td>moribus, tu magister veteris disciplinae ac severitatis, si</td><td></td></tr><tr><td>aut retines quemquam sciens in senatu scelere tanto conta-</td><td></td></tr><tr><td>minatum aut statuis qui in eadem culpa sit non eadem</td><td></td></tr><tr><td>poena adfici convenire? Aut quam condicionem supplici</td><td></td></tr><tr><td>maiores in bello timiditati militis propositam esse voluerunt,</td><td>15</td></tr><tr><td>eandem tu in pace constitues improbitati senatoris? Quod</td><td></td></tr><tr><td>si hoc exemplum ex re militari ad animadversionem censo-</td><td></td></tr><tr><td>riam transferendum fuit, sortito id ipsum factum esse opor-</td><td></td></tr><tr><td>tuit. Sin autem sortiri ad poenam et hominum delictum</td><td></td></tr><tr><td>fortunae iudicio committere minime censorium est, certe in</td><td>20</td></tr><tr><td>multorum peccato carpi paucos ad ignominiam et turpitu- </td><td></td></tr><tr><td>dinem non oportet. Verum omnes intellegimus in istis</td><td>130.1</td></tr><tr><td>subscriptionibus ventum quendam popularem esse quae-</td><td></td></tr><tr><td>situm. Iactata res erat in contione a tribuno seditioso;</td><td></td></tr><tr><td>incognita causa probatum erat illud multitudini; nemini</td><td></td></tr><tr><td>licitum est contra dicere, nemo denique ut defenderet con-</td><td>5</td></tr><tr><td>trariam partem laborabat. In invidiam porro magnam illa</td><td></td></tr><tr><td>iudicia venerant. Etenim paucis postea mensibus alia</td><td></td></tr><tr><td>vehemens erat in iudiciis ex notatione tabellarum invidia</td><td></td></tr><tr><td>versata. Praetermitti ab censoribus et neglegi macula iudi-</td><td></td></tr><tr><td>ciorum posse non videbatur. Homines, quos ceteris vitiis</td><td>10</td></tr><tr><td>atque omni dedecore infamis videbant, eos hac quoque</td><td></td></tr><tr><td>subscriptione notare voluerunt, et eo magis quod illo ipso</td><td></td></tr><tr><td>tempore illis censoribus erant iudicia cum equestri ordine</td><td></td></tr><tr><td>communicata, ut viderentur per hominum idoneorum igno-</td><td></td></tr><tr><td>miniam sua auctoritate &lt;rem&gt; reprendisse. Quod si hanc</td><td>131.1</td></tr><tr><td>apud eosdem ipsos censores mihi aut alii causam agere</td><td></td></tr><tr><td>licuisset, hominibus tali prudentia praeditis certe probavis-</td><td></td></tr><tr><td>sem; res enim indicat nihil ipsos habuisse cogniti, nihil</td><td></td></tr><tr><td>comperti; ex tota ista subscriptione rumorem quendam et</td><td>5</td></tr><tr><td>plausum popularem esse quaesitum. Nam in P. Popilium</td><td></td></tr><tr><td>qui Oppianicum condemnarat subscripsit L. Gellius, quod</td><td></td></tr><tr><td>is pecuniam accepisset quo innocentem condemnaret. Iam</td><td></td></tr><tr><td>id ipsum quantae divinationis est, scire innocentem fuisse</td><td></td></tr><tr><td>reum quem fortasse numquam viderat, cum homines sapien-</td><td>10</td></tr><tr><td>tissimi, iudices, ut nihil dicam de eis qui condemnarunt,</td><td></td></tr><tr><td>causa cognita sibi dixerint non liquere! </td><td></td></tr>
        </table>