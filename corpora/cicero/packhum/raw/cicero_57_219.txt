<table>
          <script>targetHit=0;</script>
          <tr class="title first  date"><td>iv Non<span class="snum">.</span> Mai<span class="snum">.</span> <span class="snum">49</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Obsignata iam epistula superiore non placuit ei dari cui</td><td>10.11.1.1</td></tr><tr><td>constitueram quod erat alienus; itaque eo die data non est.</td><td></td></tr><tr><td>interim venit Philotimus et mihi a te litteras reddidit.</td><td></td></tr><tr><td>quibus quae de fratre meo scribis, sunt ea quidem parum</td><td></td></tr><tr><td>firma sed habent nihil ὕπουλον, nihil fallax, nihil non flexibile</td><td>5</td></tr><tr><td>ad bonitatem, nihil quod non quo velis uno sermone possis</td><td></td></tr><tr><td>perducere; ne multa, omnis suos, etiam quibus irascitur</td><td></td></tr><tr><td>crebrius, tamen caros habet, me quidem se ipso cariorem.</td><td></td></tr><tr><td>quod de puero aliter ad te scripsit et ad matrem de filio, non</td><td></td></tr><tr><td>reprehendo. de itinere et de sorore quae scribis molesta sunt</td><td>10</td></tr><tr><td>eoque magis quod ea tempora nostra sunt ut ego iis mederi</td><td></td></tr><tr><td>non possim. nam certe mederer; sed quibus in malis et qua</td><td></td></tr><tr><td>in desperatione rerum simus vides. </td><td></td></tr><tr><td>  Illa de ratione nummaria non sunt eius modi (saepe enim</td><td>2.1</td></tr><tr><td>audio ex ipso) ut non cupiat tibi praestare et in eo laboret.</td><td></td></tr><tr><td>sed si mihi Q. Axius in hac mea fuga HS <span class="caps"><span class="ovl">xii</span></span><span class="ovl"></span> non reddit</td><td></td></tr><tr><td>quae dedi eius filio mutua et utitur excusatione temporis, si</td><td></td></tr><tr><td>Lepta, si ceteri, soleo mirari de nescio quis HS <span class="caps"><span class="ovl">xx</span></span><span class="ovl"></span> cum audio</td><td>5</td></tr><tr><td>ex illo se urgeri. vides enim profecto angustias. curari tamen</td><td></td></tr><tr><td>ea tibi utique iubet. an existimas illum in isto genere lentu-</td><td></td></tr><tr><td>lum aut restrictum? nemo est minus. de fratre satis.  </td><td>3.1</td></tr><tr><td>  De eius filio, indulsit illi quidem suus pater semper, sed</td><td></td></tr><tr><td>non facit indulgentia mendacem aut avarum aut non aman-</td><td></td></tr><tr><td>tem suorum, ferocem fortasse atque adrogantem et infestum</td><td></td></tr><tr><td>facit. itaque habet haec quoque quae nascuntur ex indul-</td><td>5</td></tr><tr><td>gentia, sed ea sunt tolerabilia (quid enim dicam?) hac iuven-</td><td></td></tr><tr><td>tute; ea vero, quae mihi quidem qui illum amo sunt his ipsis</td><td></td></tr><tr><td>malis in quis sumus miseriora, non sunt ab obsequio nostro;</td><td></td></tr><tr><td>nam suas radices habent, quas tamen evellerem profecto, si</td><td></td></tr><tr><td>liceret. sed ea tempora sunt ut omnia mihi sint patienda. ego</td><td>10</td></tr><tr><td>meum facile teneo; nihil est enim eo tractabilius. cuius quidem</td><td></td></tr><tr><td>misericordia languidiora adhuc consilia cepi et quo ille me</td><td></td></tr><tr><td>certiorem vult esse eo magis timeo ne in eum exsistam crudelior. </td><td></td></tr><tr><td>  Sed Antonius venit heri vesperi. iam fortasse ad me veniet</td><td>4.1</td></tr><tr><td>aut ne id quidem, quoniam scripsit quid fieri vellet. sed scies</td><td></td></tr><tr><td>continuo quid actum sit. nos iam nihil nisi occulte. de pueris</td><td></td></tr><tr><td>quid agam? parvone navigio committam? quid mihi animi</td><td></td></tr><tr><td>in navigando censes fore? recordor enim aestate cum &lt;illis&gt;</td><td>5</td></tr><tr><td>illo Rhodiorum ἀφράκτῳ navigans quam fuerim sollicitus;</td><td></td></tr><tr><td>quid duro tempore anni actuariola fore censes? o rem undique</td><td></td></tr><tr><td>miseram! </td><td></td></tr><tr><td>  Trebatius erat mecum, vir plane et civis bonus. quae ille</td><td></td></tr><tr><td>monstra, di immortales! etiamne Balbus in senatum venire</td><td>10</td></tr><tr><td>cogitet? sed ei ipsi cras ad te litteras dabo. </td><td></td></tr><tr><td>  Vettienum mihi amicum, ut scribis, ita puto esse. cum eo,</td><td>5.1</td></tr><tr><td>quod ἀποτόμως ad me scripserat de nummis curandis, </td><td></td></tr><tr><td>θυμικώτερον eram iocatus. id tu, si ille aliter acceperit ac</td><td></td></tr><tr><td>debuit, lenies. 'monetali' autem adscripsi, quod ille ad me</td><td></td></tr><tr><td>'pro cos.' sed quoniam est homo et nos diligit, ipse quoque</td><td>5</td></tr><tr><td>a nobis diligatur. vale.</td><td></td></tr>
        </table>