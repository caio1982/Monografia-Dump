<table>
          <script>targetHit=0;</script>
          <tr><td>  Ex omni pecunia quam aratoribus solvere debuisti certis</td><td>2.3.181.1</td></tr><tr><td>nominibus deductiones fieri solebant, primum pro specta-</td><td></td></tr><tr><td>tione et collybo, deinde pro nescio quo cerario. Haec</td><td></td></tr><tr><td>omnia, iudices, non rerum certarum, sed furtorum improbis-</td><td></td></tr><tr><td>simorum sunt vocabula. Nam collybus esse qui potest,</td><td>5</td></tr><tr><td>cum utuntur omnes uno genere nummorum? Cerarium</td><td></td></tr><tr><td>vero—quid? quo modo hoc nomen ad rationes magistra-</td><td></td></tr><tr><td>tus, quo modo ad pecuniam publicam adlatum est? Nam</td><td></td></tr><tr><td>illud genus tertium deductionis erat eius modi, quasi non</td><td></td></tr><tr><td>modo liceret sed etiam oporteret, nec solum oporteret sed</td><td>10</td></tr><tr><td>plane necesse esset. Scribae nomine de tota pecunia binae</td><td></td></tr><tr><td>quinquagesimae detrahebantur. Quis tibi hoc concessit,</td><td></td></tr><tr><td>quae lex, quae senatus auctoritas, quae porro aequitas, ut</td><td></td></tr><tr><td>tantam pecuniam scriba tuus auferret sive de aratorum</td><td></td></tr><tr><td>bonis sive de populi Romani vectigalibus? Nam si potest</td><td>182.1</td></tr><tr><td>ista pecunia sine aratorum iniuria detrahi, populus Roma- </td><td></td></tr><tr><td>nus habeat, in tantis praesertim aerari angustiis; sin autem</td><td></td></tr><tr><td>et populus Romanus voluit, et aequum est ita solvi aratori-</td><td></td></tr><tr><td>bus, tuus apparitor parva mercede populi conductus de</td><td>5</td></tr><tr><td>aratorum bonis praedabitur? Et in hac causa scribarum</td><td></td></tr><tr><td>ordinem in me concitabit Hortensius et eorum commoda</td><td></td></tr><tr><td>a me labefactari atque oppugnari iura dicet? Quasi vero</td><td></td></tr><tr><td>hoc scribis ullo exemplo sit aut ullo iure concessum. Quid</td><td></td></tr><tr><td>ego vetera repetam aut quid eorum scribarum mentionem</td><td>10</td></tr><tr><td>faciam quos constat sanctissimos homines atque innocen-</td><td></td></tr><tr><td>tissimos fuisse? Non me fugit, iudices, vetera exempla pro</td><td></td></tr><tr><td>fictis fabulis iam audiri atque haberi: in his temporibus</td><td></td></tr><tr><td>versabor miseris ac perditis. Nuper, Hortensi, quaestor</td><td></td></tr><tr><td>fuisti. Quid tui scribae fecerint, tu potes dicere: ego de</td><td>15</td></tr><tr><td>meis hoc dico, cum in eadem ista Sicilia pro frumento</td><td></td></tr><tr><td>pecuniam civitatibus solverem et mecum duos frugalissimos</td><td></td></tr><tr><td>homines scribas haberem, L. Mamilium et L. Sergium, non</td><td></td></tr><tr><td>modo istas duas quinquagesimas, sed omnino nummum</td><td></td></tr><tr><td>nullum cuiquam esse deductum. Dicerem hoc mihi totum</td><td>20</td></tr><tr><td>esse attribuendum, iudices, si illi umquam hoc a me postu-</td><td></td></tr><tr><td>lassent, si umquam omnino cogitassent. Quam ob rem</td><td>183.1</td></tr><tr><td>enim scriba deducat, ac non potius mulio qui advexerit,</td><td></td></tr><tr><td>tabellarius cuius adventu certiores facti petiverunt, praeco</td><td></td></tr><tr><td>qui adire iussit, viator aut Venerius qui fiscum sustulit?</td><td></td></tr><tr><td>Quae pars operae aut opportunitatis in scriba est cur ei non</td><td>5</td></tr><tr><td>modo merces tanta detur, sed cur cum eo tantae pecuniae</td><td></td></tr><tr><td>partitio fiat? 'Ordo est honestus.' Quis negat, aut quid</td><td></td></tr><tr><td>ea res ad hanc rem pertinet? Est vero honestus, quod</td><td></td></tr><tr><td>eorum hominum fidei tabulae publicae periculaque magi-</td><td></td></tr><tr><td>stratuum committuntur. Itaque ex his scribis qui digni sunt </td><td>10</td></tr><tr><td>illo ordine, patribus familias, viris bonis atque honestis, per-</td><td></td></tr><tr><td>contamini quid sibi istae quinquagesimae velint: iam omni-</td><td></td></tr><tr><td>bus intellegetis novam rem totam atque indignam videri.</td><td></td></tr><tr><td>Ad eos me scribas revoca, si placet, noli hos colligere, qui</td><td>184.1</td></tr><tr><td>nummulis corrogatis de nepotum donis ac de scaenicorum</td><td></td></tr><tr><td>corollariis, cum decuriam emerunt, ex primo ordine explo-</td><td></td></tr><tr><td>sorum in secundum ordinem civitatis se venisse dicunt.</td><td></td></tr><tr><td>Eos scribas tecum disceptatores huius criminis habebo qui</td><td>5</td></tr><tr><td>istos scribas esse moleste ferunt. Tametsi cum in eo or-</td><td></td></tr><tr><td>dine videamus esse multos non idoneos, qui ordo industriae</td><td></td></tr><tr><td>propositus est et dignitati, mirabimur turpis aliquos ibi</td><td></td></tr><tr><td>esse quo cuivis pretio licet pervenire? Tu ex pecunia pu-</td><td></td></tr><tr><td>blica HS terdeciens scribam tuum permissu tuo cum abstu-</td><td>10</td></tr><tr><td>lisse fateare, reliquam tibi ullam defensionem putas esse?</td><td></td></tr><tr><td>hoc quemquam ferre posse, hoc quemquam denique nunc</td><td></td></tr><tr><td>tuorum advocatorum animo aequo audire arbitrare, qua in</td><td></td></tr><tr><td>civitate C. Catoni, consulari homini, clarissimo viro, HS</td><td></td></tr><tr><td><span class="caps"><span class="ovl">viii</span></span><span class="ovl"></span> lis aestimata sit, in eadem civitate apparitori tuo esse</td><td>15</td></tr><tr><td>concessum ut HS terdeciens uno nomine auferret? </td><td></td></tr>
        </table>