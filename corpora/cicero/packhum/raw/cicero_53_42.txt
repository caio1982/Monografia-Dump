<table>
          <script>targetHit=0;</script>
          <tr><td>  At inventum est caput in Tiberi. Quasi ego artem</td><td>2.45.7</td></tr><tr><td>aliquam istorum esse negem! divinationem nego. Caeli</td><td></td></tr><tr><td>enim distributio, quam ante dixi, et certarum rerum</td><td></td></tr><tr><td>notatio docet, unde fulmen venerit, quo concesserit;</td><td>10</td></tr><tr><td>quid significet autem, nulla ratio docet. Sed urges</td><td></td></tr><tr><td>me meis versibus:</td><td></td></tr><tr><td>    Nam pater altitonans stellanti nixus Olympo</td><td></td></tr><tr><td>    Ipse suos quondam tumulos ac templa petivit</td><td></td></tr><tr><td>    Et Capitolinis iniecit sedibus ignis.</td><td>15</td></tr><tr><td>Tum statua Nattae, tum simulacra deorum Romulus-</td><td></td></tr><tr><td>que et Remus cum altrice belua vi fulminis icti con-</td><td></td></tr><tr><td>ciderunt, deque his rebus haruspicum extiterunt re-</td><td></td></tr><tr><td>sponsa verissuma. Mirabile autem illud, quod eo ipso</td><td>46.1</td></tr><tr><td>tempore, quo fieret indicium coniurationis in senatu,</td><td></td></tr><tr><td>signum Iovis biennio post, quam erat locatum, in Ca-</td><td></td></tr><tr><td>pitolio conlocabatur.—Tu igitur animum induces</td><td></td></tr><tr><td>(sic enim mecum agebas) causam istam et contra</td><td>5</td></tr><tr><td>facta tua et contra scripta defendere?—Frater es;</td><td></td></tr><tr><td>eo vereor. Verum quid tibi hic tandem nocet? resne,</td><td></td></tr><tr><td>quae talis est, an ego, qui verum explicari volo? Ita-</td><td></td></tr><tr><td>que nihil contra dico, a te rationem totius haruspi-</td><td></td></tr><tr><td>cinae peto. Sed te mirificam in latebram coniecisti;</td><td>10</td></tr><tr><td>quod enim intellegeres fore ut premerere, cum ex te</td><td></td></tr><tr><td>causas unius cuiusque divinationis exquirerem, multa</td><td></td></tr><tr><td>verba fecisti te, cum res videres, rationem causamque</td><td></td></tr><tr><td>non quaerere; quid fieret, non cur fieret, ad rem per-</td><td></td></tr><tr><td>tinere. Quasi ego aut fieri concederem aut esset phi-</td><td>15</td></tr><tr><td>losophi causam, cur quidque fieret, non quaerere! Et</td><td>47.1</td></tr><tr><td>eo quidem loco et Prognostica nostra pronuntiabas</td><td></td></tr><tr><td>et genera herbarum, scammoniam aristolochiamque ra-</td><td></td></tr><tr><td>dicem, quarum causam ignorares, vim et effectum vi-</td><td></td></tr><tr><td>deres. Dissimile totum; nam et prognosticorum cau-</td><td>5</td></tr><tr><td>sas persecuti sunt et Boëthus Stoicus, qui est a te</td><td></td></tr><tr><td>nominatus, et noster etiam Posidonius, et, si causae</td><td></td></tr><tr><td>non reperiantur istarum rerum, res tamen ipsae ob- </td><td></td></tr><tr><td>servari animadvertique potuerunt. Nattae vero statua</td><td></td></tr><tr><td>aut aera legum de caelo tacta quid habent observa-</td><td>10</td></tr><tr><td>tum ac vetustum? Pinarii Nattae nobiles; a nobilitate</td><td></td></tr><tr><td>igitur periculum. Hoc tam callide Iuppiter &lt;ex&gt;cogita-</td><td></td></tr><tr><td>vit! Romulus lactens fulmine ictus; urbi igitur peri-</td><td></td></tr><tr><td>culum ostenditur, ei quam ille condidit. Quam scite</td><td></td></tr><tr><td>per notas nos certiores facit Iuppiter! At eodem tem-</td><td>15</td></tr><tr><td>pore signum Iovis conlocabatur, quo coniuratio indi-</td><td></td></tr><tr><td>cabatur. Et tu scilicet mavis numine deorum id fac-</td><td></td></tr><tr><td>tum quam casu arbitrari, et redemptor, qui columnam</td><td></td></tr><tr><td>illam de Cotta et de Torquato conduxerat faciendam,</td><td></td></tr><tr><td>non inertia aut inopia tardior fuit, sed a deis inmor-</td><td>20</td></tr><tr><td>talibus ad istam horam reservatus est. Non equidem</td><td>48.1</td></tr><tr><td>plane despero ista esse vera, sed nescio et discere a</td><td></td></tr><tr><td>te volo. Nam cum mihi quaedam casu viderentur sic</td><td></td></tr><tr><td>evenire, ut praedicta essent a divinantibus, dixisti</td><td></td></tr><tr><td>multa de casu, ut Venerium iaci posse casu quattuor</td><td>5</td></tr><tr><td>talis iactis, sed quadringentis centum Venerios non posse</td><td></td></tr><tr><td>casu consistere. Primum nescio, cur non possint, sed</td><td></td></tr><tr><td>non pugno; abundas enim similibus. Habes et resper-</td><td></td></tr><tr><td>sionem pigmentorum et rostrum suis et alia permulta.</td><td></td></tr><tr><td>Idem Carneadem fingere dicis de capite Panisci; quasi</td><td>10</td></tr><tr><td>non potuerit id evenire casu et non in omni mar-</td><td></td></tr><tr><td>more necesse sit inesse vel Praxitelia capita! Illa enim</td><td></td></tr><tr><td>ipsa efficiuntur detractione, neque quicquam illuc adfer-</td><td></td></tr><tr><td>tur a Praxitele; sed cum multa sunt detracta et ad</td><td></td></tr><tr><td>liniamenta oris perventum est, tum intellegas illud,</td><td>15</td></tr><tr><td>quod iam expolitum sit, intus fuisse. Potest igitur</td><td>49.1</td></tr><tr><td>tale aliquid etiam sua sponte in lapicidinis Chiorum</td><td></td></tr><tr><td>extitisse. Sed sit hoc fictum; quid? in nubibus num-</td><td></td></tr><tr><td>quam animadvertisti leonis formam aut hippocentauri?</td><td></td></tr><tr><td>Potest igitur, quod modo negabas, veritatem casus</td><td>5</td></tr><tr><td>imitari. </td><td></td></tr>
        </table>