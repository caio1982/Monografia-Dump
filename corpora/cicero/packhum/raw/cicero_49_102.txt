<table>
          <script>targetHit=0;</script>
          <tr><td>  Adducis me, ut tibi adsentiar. sed tua quoque vide</td><td>5.32.1</td></tr><tr><td>ne desideretur constantia. </td><td></td></tr><tr><td>  Quonam modo? </td><td></td></tr><tr><td>  Quia legi tuum nuper quartum de finibus; in eo</td><td></td></tr><tr><td>mihi videbare contra Catonem disserens hoc velle osten-</td><td>5</td></tr><tr><td>dere—quod mihi quidem probatur—inter Zenonem</td><td></td></tr><tr><td>et Peripateticos nihil praeter verborum novitatem in-</td><td></td></tr><tr><td>teresse. quod si ita est, quid est causae quin, si Zeno-</td><td></td></tr><tr><td>nis rationi consentaneum sit satis magnam vim in</td><td></td></tr><tr><td>virtute esse ad beate vivendum, liceat idem Peripa-</td><td>10</td></tr><tr><td>teticis dicere? rem enim opinor spectari oportere, non</td><td></td></tr><tr><td>verba. </td><td></td></tr><tr><td>  Tu quidem tabellis obsignatis agis mecum et testi-</td><td>33.1</td></tr><tr><td>ficaris, quid dixerim aliquando aut scripserim. cum</td><td></td></tr><tr><td>aliis isto modo, qui legibus impositis disputant: nos</td><td></td></tr><tr><td>in diem vivimus; quodcumque nostros animos pro-</td><td></td></tr><tr><td>babilitate percussit, id dicimus, itaque soli sumus li-</td><td>5</td></tr><tr><td>beri. verum tamen, quoniam de constantia paulo ante</td><td></td></tr><tr><td>diximus, non ego hoc loco id quaerendum puto, ve-</td><td></td></tr><tr><td>rumne sit, quod Zenoni placuerit quodque eius audi-</td><td></td></tr><tr><td>tori Aristoni, bonum esse solum, quod honestum esset,</td><td></td></tr><tr><td>sed si ita esset, tum &lt;fueritne consentaneum&gt;, ut totum</td><td>10</td></tr><tr><td>hoc beate vivere in una virtute poneret. quare demus</td><td>34.1</td></tr><tr><td>hoc sane Bruto, ut sit beatus semper sapiens—quam</td><td></td></tr><tr><td>sibi conveniat, ipse viderit; gloria quidem huius sen-</td><td></td></tr><tr><td>tentiae quis est illo viro dignior?—, nos tamen tenea-</td><td></td></tr><tr><td>mus, ut sit idem beatissimus.  </td><td>5</td></tr><tr><td>  Et si Zeno Citieus, advena quidam et ignobilis ver-</td><td></td></tr><tr><td>borum opifex, insinuasse se in antiquam philosophiam</td><td></td></tr><tr><td>videtur, huius sententiae gravitas a Platonis auctori-</td><td></td></tr><tr><td>tate repetatur, apud quem saepe haec oratio usurpata</td><td></td></tr><tr><td>est, ut nihil praeter virtutem diceretur bonum. velut</td><td>10</td></tr><tr><td>in Gorgia Socrates, cum esset ex eo quaesitum, Arche-</td><td></td></tr><tr><td>laum Perdiccae filium, qui tum fortunatissimus habe-</td><td>35.1</td></tr><tr><td>retur, nonne beatum putaret, 'haud scio' inquit; 'num-</td><td></td></tr><tr><td>quam enim cum eo conlocutus sum.—ain tu? an aliter</td><td></td></tr><tr><td>id scire non potes?—nullo modo.—tu igitur ne</td><td></td></tr><tr><td>de Persarum quidem rege magno potes dicere, bea-</td><td>5</td></tr><tr><td>tusne sit?—an ego possim, cum ignorem, quam sit</td><td></td></tr><tr><td>doctus, quam vir bonus?—quid? tu in eo sitam vitam</td><td></td></tr><tr><td>beatam putas?—ita prorsus existimo, bonos beatos,</td><td></td></tr><tr><td>improbos miseros.—miser ergo Archelaus?—certe,</td><td></td></tr><tr><td>si iniustus.' videturne omnem hic beatam vitam in una</td><td>36.1</td></tr><tr><td>virtute ponere? Quid vero? in Epitaphio quo modo</td><td></td></tr><tr><td>idem? 'nam cui viro' inquit 'ex se ipso apta sunt</td><td></td></tr><tr><td>omnia, quae ad beate vivendum ferunt, nec suspensa</td><td></td></tr><tr><td>aliorum aut bono casu aut contrario pendere ex alte-</td><td>5</td></tr><tr><td>rius eventis et errare coguntur, huic optume vivendi</td><td></td></tr><tr><td>ratio comparata est. hic est ille moderatus, hic fortis,</td><td></td></tr><tr><td>hic sapiens, hic et nascentibus et cadentibus cum reli-</td><td></td></tr><tr><td>quis commodis, tum maxime liberis parebit et oboe-</td><td></td></tr><tr><td>diet praecepto illi veteri: neque enim laetabitur um-</td><td>10</td></tr><tr><td>quam nec maerebit nimis, quod semper in se ipso</td><td></td></tr><tr><td>omnem spem reponet sui.' ex hoc igitur Platonis quasi</td><td></td></tr><tr><td>quodam sancto augustoque fonte nostra omnis mana-</td><td></td></tr><tr><td>bit oratio.  </td><td></td></tr>
        </table>