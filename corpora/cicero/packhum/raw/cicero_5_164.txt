<table>
          <script>targetHit=0;</script>
          <tr><td>  Et mehercule ego antea, tametsi hoc nescio quid nugato-</td><td>2.4.33.1</td></tr><tr><td>rium sciebam esse, ista intellegere, tamen mirari solebam</td><td></td></tr><tr><td>istum in his ipsis rebus aliquem sensum habere, quem</td><td></td></tr><tr><td>scirem nulla in re quicquam simile hominis habere. Tum</td><td></td></tr><tr><td>primum intellexi ad eam rem istos fratres Cibyratas fuisse,</td><td>5</td></tr><tr><td>ut iste in furando manibus suis oculis illorum uteretur. </td><td></td></tr><tr><td>At ita studiosus est huius praeclarae existimationis, ut putetur</td><td></td></tr><tr><td>in hisce rebus intellegens esse, ut nuper—videte hominis</td><td></td></tr><tr><td>amentiam: posteaquam est comperendinatus, cum iam pro</td><td></td></tr><tr><td>damnato mortuoque esset, ludis circensibus mane apud</td><td>10</td></tr><tr><td>L. Sisennam, virum primarium, cum essent triclinia strata</td><td></td></tr><tr><td>argentumque expositum in aedibus, cum pro dignitate</td><td></td></tr><tr><td>L. Sisennae domus esset plena hominum honestissimorum,</td><td></td></tr><tr><td>accessit ad argentum, contemplari unum quidque otiose et</td><td></td></tr><tr><td>considerare coepit. Mirari stultitiam alii, quod in ipso</td><td>15</td></tr><tr><td>iudicio eius ipsius cupiditatis cuius insimularetur suspicio-</td><td></td></tr><tr><td>nem augeret, alii amentiam, cui comperendinato, cum tam</td><td></td></tr><tr><td>multi testes dixissent, quicquam illorum veniret in mentem.</td><td></td></tr><tr><td>Pueri autem Sisennae, credo, qui audissent quae in istum</td><td></td></tr><tr><td>testimonia essent dicta, oculos de isto nusquam deicere</td><td>20</td></tr><tr><td>neque ab argento digitum discedere. Est boni iudicis</td><td>34.1</td></tr><tr><td>parvis ex rebus coniecturam facere unius cuiusque et cupi-</td><td></td></tr><tr><td>ditatis et continentiae. Qui reus, et reus lege comperen-</td><td></td></tr><tr><td>dinatus, re et opinione hominum paene damnatus, temperare</td><td></td></tr><tr><td>non potuerit maximo conventu quin L. Sisennae argentum</td><td>5</td></tr><tr><td>tractaret et consideraret, hunc praetorem in provincia quis-</td><td></td></tr><tr><td>quam putabit a Siculorum argento cupiditatem aut manus</td><td></td></tr><tr><td>abstinere potuisse? </td><td></td></tr><tr><td>  Verum ut Lilybaeum, unde digressa est oratio, rever-</td><td>35.1</td></tr><tr><td>tamur, Diocles est, Pamphili gener, illius a quo hydria</td><td></td></tr><tr><td>ablata est, Popilius cognomine. Ab hoc abaci vasa omnia,</td><td></td></tr><tr><td>ut exposita fuerunt, abstulit. Dicat se licet emisse; etenim</td><td></td></tr><tr><td>hic propter magnitudinem furti sunt, ut opinor, litterae</td><td>5</td></tr><tr><td>factae. Iussit Timarchidem aestimare argentum, quo modo</td><td></td></tr><tr><td>qui umquam tenuissime in donationem histrionum aesti-</td><td></td></tr><tr><td>mavit. Tametsi iam dudum ego erro qui tam multa de</td><td></td></tr><tr><td>tuis emptionibus verba faciam, et quaeram utrum emeris </td><td></td></tr><tr><td>necne et quo modo et quanti emeris, quod verbo transigere</td><td>10</td></tr><tr><td>possum. Ede mihi scriptum quid argenti in provincia</td><td></td></tr><tr><td>Sicilia pararis, unde quidque aut quanti emeris. Quid fit?</td><td>36.1</td></tr><tr><td>Quamquam non debebam ego abs te has litteras poscere;</td><td></td></tr><tr><td>me enim tabulas tuas habere et proferre oportebat. Verum</td><td></td></tr><tr><td>negas te horum annorum aliquot confecisse. Compone</td><td></td></tr><tr><td>hoc quod postulo de argento, de reliquo videro. 'Nec</td><td>5</td></tr><tr><td>scriptum habeo nec possum edere.' Quid futurum igitur</td><td></td></tr><tr><td>est? quid existimas hosce iudices facere posse? Domus</td><td></td></tr><tr><td>plena signorum pulcherrimorum iam ante praeturam, multa</td><td></td></tr><tr><td>ad villas tuas posita, multa deposita apud amicos, multa</td><td></td></tr><tr><td>aliis data atque donata; tabulae nullum indicant emptum.</td><td>10</td></tr><tr><td>Omne argentum ablatum ex Sicilia est, nihil cuiquam quod</td><td></td></tr><tr><td>suum dici vellet relictum. Fingitur improba defensio, prae-</td><td></td></tr><tr><td>torem omne id argentum coemisse; tamen id ipsum tabulis</td><td></td></tr><tr><td>demonstrari non potest. Si, quas tabulas profers, in his</td><td></td></tr><tr><td>quae habes quo modo habeas scriptum non est, horum</td><td>15</td></tr><tr><td>autem temporum cum te plurimas res emisse dicis tabulas</td><td></td></tr><tr><td>omnino nullas profers, nonne te et prolatis et non prolatis</td><td></td></tr><tr><td>tabulis condemnari necesse est? </td><td></td></tr>
        </table>