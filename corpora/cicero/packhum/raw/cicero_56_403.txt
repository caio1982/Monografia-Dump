<table>
          <script>targetHit=0;</script>
          <tr class="title first  date"><td>in<span class="snum">.</span> <span class="snum">45</span></td><td></td></tr><tr class="title last  "><td>M. CICERO C. CASSIO S.</td><td></td></tr><tr><td>Praeposteros habes tabellarios, etsi me quidem non offendunt;</td><td>15.17.1.1</td></tr><tr><td>sed tamen, cum a me discedunt, flagitant litteras, cum ad me</td><td></td></tr><tr><td>veniunt, nullas adferunt. atque id ipsum facerent com-</td><td></td></tr><tr><td>modius si mihi aliquid spati ad scribendum darent; sed</td><td></td></tr><tr><td>petasati veniunt, comites ad portam exspectare dicunt. ergo </td><td>5</td></tr><tr><td>ignosces: alteras iam habebis has brevis; sed exspecta</td><td></td></tr><tr><td>πάντα περὶ πάντων. etsi quid ego me tibi purgo, cum tui ad</td><td></td></tr><tr><td>me inanes veniant, ad te cum epistulis revertantur? </td><td></td></tr><tr><td>  Nos hic, ut tamen ad te scribam aliquid, P. Sullam patrem</td><td>2.1</td></tr><tr><td>mortuum habebamus. alii a latronibus, alii cruditate</td><td></td></tr><tr><td>dicebant. populus non curabat; combustum enim esse</td><td></td></tr><tr><td>constabat. hoc tu pro tua sapientia feres aequo animo;</td><td></td></tr><tr><td>quamquam πρόσωπον πόλεως amisimus. Caesarem putabant</td><td>5</td></tr><tr><td>moleste laturum verentem ne hasta refrixisset. Mindius</td><td></td></tr><tr><td>Marcellus et Attius pigmentarius valde gaudebat se adver-</td><td></td></tr><tr><td>sarium perdidisse. </td><td></td></tr><tr><td>  De Hispania novi nihil, sed exspectatio valde magna;</td><td>3.1</td></tr><tr><td>rumores tristiores sed ἀδέσποτοι. Pansa noster paludatus</td><td></td></tr><tr><td>a. d. III Kal. Ian. &lt;ita&gt; profectus est ut quivis intellegere</td><td></td></tr><tr><td>posset, id quod tu nuper dubitare coepisti, τὸ καλὸν δι’</td><td></td></tr><tr><td>αὑτὸ αἱρετὸν esse. nam quod multos miseriis levavit et quod</td><td>5</td></tr><tr><td>se in his malis hominem praebuit, mirabilis eum virorum</td><td></td></tr><tr><td>bonorum benevolentia prosecuta est. </td><td></td></tr><tr><td>  Tu quod adhuc Brundisii moratus es valde probo et gaudeo,</td><td>4.1</td></tr><tr><td>et mehercule puto te sapienter facturum si ἀκενόσπουδος</td><td></td></tr><tr><td>fueris; nobis quidem qui te amamus erit gratum. et amabo</td><td></td></tr><tr><td>te, cum dabis posthac aliquid domum litterarum, mei</td><td></td></tr><tr><td>memineris. ego numquam quemquam ad te, cum sciam,</td><td>5</td></tr><tr><td>sine meis litteris ire patiar. </td><td></td></tr><tr><td>  Vale. </td><td></td></tr>
        </table>