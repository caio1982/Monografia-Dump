<table>
          <script>targetHit=0;</script>
          <tr><td>  Ac facti quidem controversia in omnia tempora</td><td>1.11.1</td></tr><tr><td>potest tribui. nam quid factum sit, potest quaeri, hoc</td><td></td></tr><tr><td>modo: occideritne Aiacem Ulixes; et quid fiat, hoc</td><td></td></tr><tr><td>modo: bonone animo sint erga populum Romanum Fre-</td><td></td></tr><tr><td>gellani; et quid futurum sit, hoc modo: si Carthaginem</td><td>5</td></tr><tr><td>reliquerimus incolumem, num quid sit incommodi ad</td><td></td></tr><tr><td>rem publicam perventurum. </td><td></td></tr><tr><td>  Nominis est controversia, cum de facto convenit et</td><td></td></tr><tr><td>quaeritur, id quod factum est quo nomine appelletur.</td><td></td></tr><tr><td>quo in genere necesse est ideo nominis esse controver-</td><td>10</td></tr><tr><td>siam, quod de re ipsa non conveniat; non quod de</td><td></td></tr><tr><td>facto non constet, sed quod id, quod factum sit, aliud</td><td></td></tr><tr><td>alii videatur esse et idcirco alius alio nomine id appellet.</td><td></td></tr><tr><td>quare in eiusmodi generibus definienda res erit verbis</td><td></td></tr><tr><td>et breviter describenda, ut, si quis sacrum ex privato</td><td>15</td></tr><tr><td>subripuerit, utrum fur an sacrilegus sit iudicandus; nam</td><td></td></tr><tr><td>id cum quaeritur, necesse erit definire utrumque, quid </td><td></td></tr><tr><td>sit fur, quid sacrilegus, et sua descriptione ostendere</td><td></td></tr><tr><td>alio nomine illam rem, de qua agitur, appellare opor-</td><td></td></tr><tr><td>tere atque adversarii dicunt. </td><td>20</td></tr><tr><td>  Generis est controversia, cum et, quid factum sit,</td><td>12.1</td></tr><tr><td>convenit et, quo id factum nomine appellari oporteat,</td><td></td></tr><tr><td>constat et tamen, quantum et cuiusmodi et omnino</td><td></td></tr><tr><td>quale sit, quaeritur, hoc modo: iustum an iniustum,</td><td></td></tr><tr><td>utile an inutile, et omnia, in quibus, quale sit id, quod</td><td>5</td></tr><tr><td>factum est, quaeritur sine ulla nominis controversia.</td><td></td></tr><tr><td>huic generi Hermagoras partes quattuor subposuit, de-</td><td></td></tr><tr><td>liberativam, demonstrativam, iuridicialem, negotialem.</td><td></td></tr><tr><td>quod eius, ut nos putamus, non mediocre peccatum</td><td></td></tr><tr><td>reprehendendum videtur, verum brevi, ne aut, si taciti</td><td>10</td></tr><tr><td>praeterierimus, sine causa non secuti putemur aut, si</td><td></td></tr><tr><td>diutius in hoc constiterimus, moram atque impedimen-</td><td></td></tr><tr><td>tum reliquis praeceptis intulisse videamur. si delibe-</td><td></td></tr><tr><td>ratio et demonstratio genera sunt causarum, non pos-</td><td></td></tr><tr><td>sunt recte partes alicuius generis causae putari; eadem</td><td>15</td></tr><tr><td>enim res alii genus esse, alii pars potest, eidem genus</td><td></td></tr><tr><td>esse et pars non potest. deliberatio autem et demon-</td><td></td></tr><tr><td>stratio genera sunt causarum. nam aut nullum causae</td><td></td></tr><tr><td>genus est aut iudiciale solum aut et iudiciale et demon-</td><td></td></tr><tr><td>strativum et deliberativum. nullum dicere causae esse</td><td>20</td></tr><tr><td>genus, cum causas esse multas dicat et in eas praecepta</td><td></td></tr><tr><td>det, amentia est; unum iudiciale autem solum esse qui</td><td></td></tr><tr><td>potest, cum deliberatio et demonstratio neque ipsae</td><td></td></tr><tr><td>similes inter se sint et ab iudiciali genere plurimum</td><td></td></tr><tr><td>dissideant et suum quaeque finem habeat, quo referri</td><td>25</td></tr><tr><td>debeat? relinquitur ergo, ut omnia tria genera sint cau-</td><td></td></tr><tr><td>sarum. [deliberatio et demonstratio non possunt recte </td><td></td></tr><tr><td>partes alicuius generis causae putari. male igitur eas</td><td></td></tr><tr><td>generalis constitutionis partes esse dixit.] </td><td></td></tr>
        </table>