<table>
          <script>targetHit=0;</script>
          <tr><td>  O di immortales! quid interest inter mentes hominum et</td><td>2.5.35.1</td></tr><tr><td>cogitationes! Ita mihi meam voluntatem spemque reliquae</td><td></td></tr><tr><td>vitae vestra populique Romani existimatio comprobet, ut</td><td></td></tr><tr><td>ego, quos adhuc mihi magistratus populus Romanus man- </td><td></td></tr><tr><td>davit, sic eos accepi ut me omnium officiorum obstringi</td><td>5</td></tr><tr><td>religione arbitrarer! Ita quaestor sum factus ut mihi illum</td><td></td></tr><tr><td>honorem tum non solum datum, sed etiam creditum et com-</td><td></td></tr><tr><td>missum putarem; sic obtinui quaesturam in Sicilia provincia</td><td></td></tr><tr><td>ut omnium oculos in me unum coniectos esse arbitrarer, ut</td><td></td></tr><tr><td>me quaesturamque meam quasi in aliquo terrarum orbis</td><td>10</td></tr><tr><td>theatro versari existimarem, ut semper omnia quae iucunda</td><td></td></tr><tr><td>videntur esse, ea non modo his extraordinariis cupiditatibus,</td><td></td></tr><tr><td>sed etiam ipsi naturae ac necessitati denegarem. Nunc sum</td><td>36.1</td></tr><tr><td>designatus aedilis; habeo rationem quid a populo Romano</td><td></td></tr><tr><td>acceperim; mihi ludos sanctissimos maxima cum cura et</td><td></td></tr><tr><td>caerimonia Cereri, Libero, Liberaeque faciundos, mihi</td><td></td></tr><tr><td>Floram matrem populo plebique Romanae ludorum cele-</td><td>5</td></tr><tr><td>britate placandam, mihi ludos antiquissimos, qui primi</td><td></td></tr><tr><td>Romani appellati sunt, cum dignitate maxima et religione</td><td></td></tr><tr><td>Iovi, Iunoni, Minervaeque esse faciundos, mihi sacrarum</td><td></td></tr><tr><td>aedium procurationem, mihi totam urbem tuendam esse</td><td></td></tr><tr><td>commissam; ob earum rerum laborem et sollicitudinem</td><td>10</td></tr><tr><td>fructus illos datos, antiquiorem in senatu sententiae dicendae</td><td></td></tr><tr><td>locum, togam praetextam, sellam curulem, ius imaginis ad</td><td></td></tr><tr><td>memoriam posteritatemque prodendae. Ex his ego omnibus</td><td>37.1</td></tr><tr><td>rebus, iudices,—ita mihi omnis deos propitios velim,—</td><td></td></tr><tr><td>etiamsi mihi iucundissimus est honos populi, tamen nequa-</td><td></td></tr><tr><td>quam capio tantum voluptatis quantum et sollicitudinis et</td><td></td></tr><tr><td>laboris, ut haec ipsa aedilitas, non quia necesse fuerit, alicui</td><td>5</td></tr><tr><td>candidato data, sed, quia sic oportuerit, recte conlocata et</td><td></td></tr><tr><td>iudicio populi in loco esse posita videatur. </td><td></td></tr>
        </table>