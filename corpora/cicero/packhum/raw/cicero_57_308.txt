<table>
          <script>targetHit=0;</script>
          <tr class="title first  date"><td>xvii Kal<span class="snum">.</span> Iun<span class="snum">.</span> <span class="snum">45</span> Lanuvi</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Mustela, ut scribis, etsi magnum opus est. eo magis delabor</td><td>12.47.1.1</td></tr><tr><td>ad Clodiam. quamquam in utroque Faberianum nomen</td><td></td></tr><tr><td>explorandum est. de quo nihil nocuerit si aliquid cum Balbo</td><td></td></tr><tr><td>eris locutus, et quidem, ut res est, emere nos velle nec posse sine</td><td></td></tr><tr><td>isto nomine nec audere re incerta. sed quando Clodia Romae </td><td>2.1</td></tr><tr><td>futura est et quanti rem aestimas? eo prorsus specto, non quin</td><td></td></tr><tr><td>illud malim, sed et magna res est et difficile certamen cum</td><td></td></tr><tr><td>cupido, cum locuplete, cum herede. etsi de cupiditate nemini</td><td></td></tr><tr><td>concedam; ceteris rebus inferiores sumus. sed haec coram.</td><td>5</td></tr>
        </table>