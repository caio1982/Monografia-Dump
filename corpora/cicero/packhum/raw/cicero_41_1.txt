<table>
          <script>targetHit=0;</script>
          <tr><td>  Nam quoniam eloquentia constat ex verbis et</td><td>4.7</td></tr><tr><td>ex sententiis, perficiendum est, ut pure et emendate</td><td></td></tr><tr><td>loquentes, quod est Latine, verborum praeterea et</td><td></td></tr><tr><td>propriorum et translatorum elegantiam persequamur:</td><td>10</td></tr><tr><td>in propriis ut lautissima eligamus, in translatis ut</td><td></td></tr><tr><td>similitudinem secuti verecunde utamur alienis.</td><td></td></tr><tr><td>Sententiarum autem totidem genera sunt quot dixi</td><td>5.1</td></tr><tr><td>esse laudum. Sunt enim docendi acutae, delectandi</td><td></td></tr><tr><td>quasi argutae, commovendi graves. Sed et verborum</td><td></td></tr><tr><td>est structura quaedam duas res efficiens, numerum</td><td></td></tr><tr><td>et levitatem, et sententiae suam compositionem </td><td>5</td></tr><tr><td>habent, et ad probandam rem accommodatum</td><td></td></tr><tr><td>ordinem. Sed earum omnium rerum ut aedifici-</td><td></td></tr><tr><td>orum memoria est quasi fundamentum, lumen</td><td></td></tr><tr><td>actio. </td><td></td></tr><tr><td>  Ea igitur omnia in quo summa erunt, erit per-</td><td>6.1</td></tr><tr><td>fectissimus orator; in quo media, mediocris; in quo</td><td></td></tr><tr><td>minima, deterrimus. Et appellabuntur omnes ora-</td><td></td></tr><tr><td>tores, ut pictores appellantur etiam mali, nec</td><td></td></tr><tr><td>generibus inter sese, sed facultatibus different.</td><td>5</td></tr><tr><td>Itaque nemo est orator qui Demostheni se similem</td><td></td></tr><tr><td>nolit esse; at Menander Homeri noluit; genus enim</td><td></td></tr><tr><td>erat aliud. Id non est in oratoribus aut, etiam si est</td><td></td></tr><tr><td>ut alius gravitatem sequens subtilitatem fugiat,</td><td></td></tr><tr><td>contra alius acutiorem se quam ornatiorem velit,</td><td>10</td></tr><tr><td>etiam si est in genere tolerabilis, certe non est</td><td></td></tr><tr><td>optimus, si quidem, quod omnis laudes habet, id est</td><td></td></tr><tr><td>optimum. </td><td></td></tr><tr><td>  Haec autem dixi brevius quidem quam res</td><td>7.1</td></tr><tr><td>petebat, sed ad id quod agimus non fuit dicendum</td><td></td></tr><tr><td>pluribus; unum enim cum sit genus, id quale sit</td><td></td></tr><tr><td>quaerimus. Est autem tale quale floruit Athenis;</td><td></td></tr><tr><td>ex quo Atticorum oratorum ipsa vis ignota est, nota</td><td>5</td></tr><tr><td>gloria. Nam alterum multi viderunt, vitiosi nihil</td><td></td></tr><tr><td>apud eos esse, alterum pauci, laudabilia esse multa.</td><td></td></tr><tr><td>Est enim vitiosum in sententia si quid absurdum aut</td><td></td></tr><tr><td>alienum aut non acutum aut subinsulsum est; in</td><td></td></tr><tr><td>verbis si inquinatum, si abiectum, si non aptum, si </td><td>10</td></tr><tr><td>durum, si longe petitum. Haec vitaverunt fere</td><td>8.1</td></tr><tr><td>omnes qui aut Attici numerantur aut dicunt Attice.</td><td></td></tr><tr><td>Sed qui eatenus valuerunt, sani et sicci dumtaxat</td><td></td></tr><tr><td>habeantur, sed ita ut palaestritae; spatiari in xysto</td><td></td></tr><tr><td>ut liceat, non ab Olympiis coronam petant. Qui,</td><td>5</td></tr><tr><td>cum careant omni vitio, non sunt contenti quasi bona</td><td></td></tr><tr><td>valetudine, sed viris, lacertos, sanguinem quaerunt,</td><td></td></tr><tr><td>quandam etiam suavitatem coloris, eos imitemur si</td><td></td></tr><tr><td>possumus; si minus, illos potius qui incorrupta</td><td></td></tr><tr><td>sanitate sunt, quod est proprium Atticorum, quam eos</td><td>10</td></tr><tr><td>quorum vitiosa abundantia est, qualis Asia multos</td><td></td></tr><tr><td>tulit. Quod cum faciemus—si modo id ipsum asse-</td><td>9.1</td></tr><tr><td>quemur; est enim permagnum—imitemur, si potueri-</td><td></td></tr><tr><td>mus, Lysiam et eius quidem tenuitatem potissimum;</td><td></td></tr><tr><td>est enim multis locis grandior, sed quia et privatas</td><td></td></tr><tr><td>ille plerasque et eas ipsas aliis et parvarum rerum</td><td>5</td></tr><tr><td>causulas scripsit, videtur esse ieiunior, cum se ipse</td><td></td></tr><tr><td>consulto ad minutarum causarum genera limaverit.</td><td></td></tr><tr><td>Quod qui ita faciet, ut, si cupiat uberior esse,</td><td></td></tr><tr><td>non possit, habeatur sane orator, sed de minoribus;</td><td></td></tr><tr><td>magno autem oratori etiam illo modo saepe dicendum</td><td>10</td></tr><tr><td>est in tali genere causarum. Ita fit ut Demosthenes</td><td>10.1</td></tr><tr><td>certe possit summisse dicere, elate Lysias fortasse</td><td></td></tr><tr><td>non possit. Sed si eodem modo putant exercitu in </td><td></td></tr><tr><td>foro et in omnibus templis, quae circum forum sunt,</td><td></td></tr><tr><td>collocato dici pro Milone decuisse, ut si de re privata</td><td>5</td></tr><tr><td>ad unum iudicem diceremus, vim eloquentiae sua</td><td></td></tr><tr><td>facultate, non rei natura metiuntur. </td><td></td></tr>
        </table>