<table>
          <script>targetHit=0;</script>
          <tr><td>  Tum ridens Scaevola 'non luctabor tecum,' inquit</td><td>1.74.1</td></tr><tr><td>'Crasse, amplius; id enim ipsum, quod contra me locutus</td><td></td></tr><tr><td>es, artificio quodam es consecutus, ut et mihi, quae ego</td><td></td></tr><tr><td>vellem non esse oratoris, concederes et ea ipsa nescio quo</td><td></td></tr><tr><td>modo rursus detorqueres atque oratori propria traderes.</td><td>5</td></tr><tr><td>Quae, cum ego praetor Rhodum venissem et cum summo</td><td>75.1</td></tr><tr><td>illo doctore istius disciplinae Apollonio ea, quae a Panaetio</td><td></td></tr><tr><td>acceperam, contulissem, inrisit ille quidem, ut solebat,</td><td></td></tr><tr><td>philosophiam atque contempsit multaque non tam graviter</td><td></td></tr><tr><td>dixit quam facete; tua autem fuit oratio eius modi, non ut</td><td>5</td></tr><tr><td>ullam artem doctrinamve contemneres, sed ut omnis comites</td><td></td></tr><tr><td>ac ministratrices oratoris esse diceres. Quas ego si quis sit</td><td>76.1</td></tr><tr><td>unus complexus omnis, idemque si ad eas facultatem istam</td><td></td></tr><tr><td>ornatissimae orationis adiunxerit, non possum dicere eum</td><td></td></tr><tr><td>non egregium quendam hominem atque admirandum fore;</td><td></td></tr><tr><td>sed is, si quis esset aut si etiam umquam fuisset aut vero si</td><td>5</td></tr><tr><td>esse posset, tu esses unus profecto, qui et meo iudicio et</td><td></td></tr><tr><td>omnium vix ullam ceteris oratoribus—pace horum dixerim—</td><td></td></tr><tr><td>laudem reliquisti. Verum si tibi ipsi nihil deest, quod in </td><td>77.1</td></tr><tr><td>forensibus rebus civilibusque versatur, quin scias, neque</td><td></td></tr><tr><td>eam tamen scientiam, quam adiungis oratori, complexus es,</td><td></td></tr><tr><td>videamus ne plus ei tribuamus quam res et veritas ipsa</td><td></td></tr><tr><td>concedat.' Hic Crassus 'memento' inquit 'me non de</td><td>78.1</td></tr><tr><td>mea, sed de oratoris facultate dixisse; quid enim nos aut</td><td></td></tr><tr><td>didicimus aut scire potuimus, qui ante ad agendum quam</td><td></td></tr><tr><td>ad cognoscendum venimus; quos in foro, quos in ambitione,</td><td></td></tr><tr><td>quos in re publica, quos in amicorum negotiis res ipsa ante</td><td>5</td></tr><tr><td>confecit quam possemus aliquid de rebus tantis suspicari?</td><td></td></tr><tr><td>Quod si tibi tantum in nobis videtur esse, quibus etiam si</td><td>79.1</td></tr><tr><td>ingenium, ut tu putas, non maxime defuit, doctrina certe et</td><td></td></tr><tr><td>otium et hercule etiam studium illud discendi acerrimum</td><td></td></tr><tr><td>defuit, quid censes, si ad alicuius ingenium vel maius illa,</td><td></td></tr><tr><td>quae ego non attigi, accesserint, qualem illum et quantum</td><td>5</td></tr><tr><td>oratorem futurum?' </td><td></td></tr>
        </table>