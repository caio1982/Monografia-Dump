<table>
          <script>targetHit=0;</script>
          <tr><td>  O tempus miserum atque acerbum provinciae Siciliae!</td><td>2.5.92.1</td></tr><tr><td>o casum illum multis innocentibus calamitosum atque</td><td></td></tr><tr><td>funestum! o istius nequitiam ac turpitudinem singularem!</td><td></td></tr><tr><td>Vna atque eadem nox erat qua praetor amoris turpissimi</td><td></td></tr><tr><td>flamma, classis populi Romani praedonum incendio con-</td><td>5</td></tr><tr><td>flagrabat. Adfertur nocte intempesta gravis huiusce mali</td><td></td></tr><tr><td>nuntius Syracusas; curritur ad praetorium, quo istum ex</td><td></td></tr><tr><td>illo praeclaro convivio reduxerant paulo ante mulieres cum</td><td></td></tr><tr><td>cantu atque symphonia. Cleomenes, quamquam nox erat,</td><td></td></tr><tr><td>tamen in publico esse non audet; includit se domi; neque </td><td>10</td></tr><tr><td>aderat uxor, quae consolari hominem in malis posset.</td><td></td></tr><tr><td>Huius autem praeclari imperatoris ita erat severa domi</td><td>93.1</td></tr><tr><td>disciplina ut in re tanta et tam gravi nuntio nemo admitte-</td><td></td></tr><tr><td>retur, nemo esset qui auderet aut dormientem excitare aut</td><td></td></tr><tr><td>interpellare vigilantem. Iam vero re ab omnibus cognita</td><td></td></tr><tr><td>concursabat urbe tota maxima multitudo. Non enim, sicut</td><td>5</td></tr><tr><td>erat antea semper consuetudo, praedonum adventum signi-</td><td></td></tr><tr><td>ficabat ignis e specula sublatus aut tumulo, sed flamma ex</td><td></td></tr><tr><td>ipso incendio navium et calamitatem acceptam et periculum</td><td></td></tr><tr><td>reliquum nuntiabat. Cum praetor quaereretur et constaret</td><td></td></tr><tr><td>neminem ei nuntiasse, fit ad domum eius cum clamore</td><td>10</td></tr><tr><td>concursus atque impetus. Tum iste excitatus audit rem</td><td>94.1</td></tr><tr><td>omnem ex Timarchide, sagum sumit,—lucebat iam fere,—</td><td></td></tr><tr><td>procedit in medium vini somni stupri plenus. Excipitur</td><td></td></tr><tr><td>ab omnibus eius modi clamore ut ei Lampsaceni periculi</td><td></td></tr><tr><td>similitudo versaretur ante oculos; hoc etiam maius hoc</td><td>5</td></tr><tr><td>videbatur, quod in odio simili multitudo hominum haec</td><td></td></tr><tr><td>erat maxima. Tum istius acta commemorabatur, tum</td><td></td></tr><tr><td>flagitiosa illa convivia, tum appellabantur a multitudine</td><td></td></tr><tr><td>mulieres nominatim, tum quaerebant ex isto palam tot dies</td><td></td></tr><tr><td>continuos per quos numquam visus esset ubi fuisset, quid</td><td>10</td></tr><tr><td>egisset, tum imperator ab isto praepositus Cleomenes flagi-</td><td></td></tr><tr><td>tabatur, neque quicquam propius est factum quam ut illud</td><td></td></tr><tr><td>Vticense exemplum de Hadriano transferretur Syracusas,</td><td></td></tr><tr><td>ut duo sepulchra duorum praetorum improborum duabus</td><td></td></tr><tr><td>in provinciis constituerentur. Verum habita est a multi-</td><td>15</td></tr><tr><td>tudine ratio temporis, habita tumultus, habita etiam digni-</td><td></td></tr><tr><td>tatis existimationisque communis, quod is est conventus</td><td></td></tr><tr><td>Syracusis civium Romanorum ut non modo illa provincia, </td><td></td></tr><tr><td>verum etiam hac re publica dignissimus existimetur. Con-</td><td>95.1</td></tr><tr><td>firmant ipsi se, cum hic etiam tum semisomnus stuperet,</td><td></td></tr><tr><td>arma capiunt, totum forum atque Insulam, quae est urbis</td><td></td></tr><tr><td>magna pars, complent. </td><td></td></tr>
        </table>