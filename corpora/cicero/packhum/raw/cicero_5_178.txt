<table>
          <script>targetHit=0;</script>
          <tr><td>  Illo tempore Segestanis maxima cum cura haec ipsa</td><td>2.4.74.1</td></tr><tr><td>Diana, de qua dicimus, redditur; reportatur Segestam; in</td><td></td></tr><tr><td>suis antiquis sedibus summa cum gratulatione civium et</td><td></td></tr><tr><td>laetitia reponitur. Haec erat posita Segestae sane excelsa</td><td></td></tr><tr><td>in basi, in qua grandibus litteris P. Africani nomen erat</td><td>5</td></tr><tr><td>incisum eumque Carthagine capta restituisse perscriptum.</td><td></td></tr><tr><td>Colebatur a civibus, ab omnibus advenis visebatur; cum</td><td></td></tr><tr><td>quaestor essem, nihil mihi ab illis est demonstratum prius.</td><td></td></tr><tr><td>Erat admodum amplum et excelsum signum cum stola;</td><td></td></tr><tr><td>verum tamen inerat in illa magnitudine aetas atque habitus</td><td>10</td></tr><tr><td>virginalis; sagittae pendebant ab umero, sinistra manu </td><td></td></tr><tr><td>retinebat arcum, dextra ardentem facem praeferebat. Hanc</td><td>75.1</td></tr><tr><td>cum iste sacrorum omnium et religionum hostis praedoque</td><td></td></tr><tr><td>vidisset, quasi illa ipsa face percussus esset, ita flagrare</td><td></td></tr><tr><td>cupiditate atque amentia coepit; imperat magistratibus ut</td><td></td></tr><tr><td>eam demoliantur et sibi dent; nihil sibi gratius ostendit</td><td>5</td></tr><tr><td>futurum. Illi vero dicere sibi id nefas esse, seseque cum</td><td></td></tr><tr><td>summa religione tum summo metu legum et iudiciorum</td><td></td></tr><tr><td>teneri. Iste tum petere ab illis, tum minari, tum spem, tum</td><td></td></tr><tr><td>metum ostendere. Opponebant illi nomen interdum</td><td></td></tr><tr><td>P. Africani; populi Romani illud esse dicebant; nihil se</td><td>10</td></tr><tr><td>in eo potestatis habere quod imperator clarissimus urbe</td><td></td></tr><tr><td>hostium capta monumentum victoriae populi Romani esse</td><td></td></tr><tr><td>voluisset. Cum iste nihilo remissius atque etiam multo</td><td>76.1</td></tr><tr><td>vehementius instaret cotidie, res agitur in senatu: vehe-</td><td></td></tr><tr><td>menter ab omnibus reclamatur. Itaque illo tempore ac</td><td></td></tr><tr><td>primo istius adventu pernegatur. Postea, quidquid erat</td><td></td></tr><tr><td>oneris in nautis remigibusque exigendis, in frumento im-</td><td>5</td></tr><tr><td>perando, Segestanis praeter ceteros imponebat, aliquanto</td><td></td></tr><tr><td>amplius quam ferre possent. Praeterea magistratus eorum</td><td></td></tr><tr><td>evocabat, optimum quemque et nobilissimum ad se arces-</td><td></td></tr><tr><td>sebat, circum omnia provinciae fora rapiebat, singillatim</td><td></td></tr><tr><td>uni cuique calamitati fore se denuntiabat, universis se</td><td>10</td></tr><tr><td>funditus eversurum esse illam civitatem minabatur. Itaque</td><td></td></tr><tr><td>aliquando multis malis magnoque metu victi Segestani prae-</td><td></td></tr><tr><td>toris imperio parendum esse decreverunt. Magno cum</td><td></td></tr><tr><td>luctu et gemitu totius civitatis, multis cum lacrimis et</td><td></td></tr><tr><td>lamentationibus virorum mulierumque omnium simulacrum</td><td>15</td></tr><tr><td>Dianae tollendum locatur. </td><td></td></tr>
        </table>