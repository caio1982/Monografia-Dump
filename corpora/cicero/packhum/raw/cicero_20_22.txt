<table>
          <script>targetHit=0;</script>
          <tr><td>  Quamquam quid ego de dedicatione loquor, aut quid de</td><td>122.1</td></tr><tr><td>vestro iure et religione contra quam proposueram disputo?</td><td></td></tr><tr><td>Ego vero, si omnia sollemnibus verbis, veteribus et traditis</td><td></td></tr><tr><td>institutis acta esse dicerem, tamen me rei publicae iure</td><td></td></tr><tr><td>defenderem. An cum tu, eius civis discessu cuius unius</td><td>5</td></tr><tr><td>opera senatus atque omnes boni civitatem esse incolumem</td><td></td></tr><tr><td>totiens iudicassent, oppressam taeterrimo latrocinio cum</td><td></td></tr><tr><td>duobus sceleratissimis consulibus rem publicam teneres,</td><td></td></tr><tr><td>domum eius qui patriam a se servatam perire suo nomine</td><td></td></tr><tr><td>noluisset per pontificem aliquem dedicasses, posset recreata</td><td>10</td></tr><tr><td>res publica sustinere? Date huic religioni aditum, ponti-</td><td>123.1</td></tr><tr><td>fices: iam nullum fortunis communibus exitum reperietis.</td><td></td></tr><tr><td>An si postem tenuerit pontifex et verba ad religionem</td><td></td></tr><tr><td>deorum immortalium composita ad perniciem civium trans-</td><td></td></tr><tr><td>tulerit, valebit in iniuria nomen sanctissimum religionis: si</td><td>5</td></tr><tr><td>tribunus plebis verbis non minus priscis et aeque sollemni-</td><td></td></tr><tr><td>bus bona cuiuspiam consecrarit, non valebit? Atqui C. Atinius</td><td></td></tr><tr><td>patrum memoria bona Q. Metelli, qui eum ex senatu censor</td><td></td></tr><tr><td>eiecerat, avi tui, Q. Metelle, et tui, P. Servili, et proavi tui,</td><td></td></tr><tr><td>P. Scipio, consecravit foculo posito in rostris adhibitoque</td><td>10</td></tr><tr><td>tibicine. Quid tum? num ille furor tribuni plebis ductus</td><td></td></tr><tr><td>ex non nullis perveterum temporum exemplis fraudi Metello</td><td></td></tr><tr><td>fuit, summo illi et clarissimo viro? Certe non fuit. Vidimus</td><td>124.1</td></tr><tr><td>hoc idem Cn. Lentulo censori tribunum plebis facere: num</td><td></td></tr><tr><td>qua igitur is bona Lentuli religione obligavit? Sed quid</td><td></td></tr><tr><td>ego ceteros? Tu, tu, inquam, capite velato, contione advo-</td><td></td></tr><tr><td>cata, foculo posito bona tui Gabini, cui regna omnia Syrorum</td><td>5</td></tr><tr><td>Arabum Persarumque donaras, consecrasti. Quod si tum</td><td></td></tr><tr><td>nihil est actum, quid in meis bonis agi potuit? sin est ratum,</td><td></td></tr><tr><td>cur ille gurges, helluatus tecum simul rei publicae sanguine, </td><td></td></tr><tr><td>ad caelum tamen exstruit villam in Tusculano visceribus</td><td></td></tr><tr><td>aerari, mihi meas ruinas, quarum ego similem totam urbem</td><td>10</td></tr><tr><td>esse passus non sum, aspicere non licuit? Omitto Gabinium;</td><td>125.1</td></tr><tr><td>quid? exemplo tuo bona tua nonne L. Ninnius, vir omnium</td><td></td></tr><tr><td>fortissimus atque optimus, consecravit? Quod si, quia ad</td><td></td></tr><tr><td>te pertinet, ratum esse negas oportere, ea iura constituisti in</td><td></td></tr><tr><td>praeclaro tribunatu tuo quibus in te conversis recusares, alios</td><td>5</td></tr><tr><td>everteres; sin ista consecratio legitima est, quid est quod</td><td></td></tr><tr><td>profanum in tuis bonis esse possit? An consecratio nullum</td><td></td></tr><tr><td>habet ius, dedicatio est religiosa? Quid ergo illa tua tum</td><td></td></tr><tr><td>obtestatio tibicinis, quid foculus, quid preces, quid &lt;verba&gt;</td><td></td></tr><tr><td>prisca valuerunt? ementiri, fallere, abuti deorum immor-</td><td>10</td></tr><tr><td>talium numine ad hominum timorem quid voluisti? Nam</td><td></td></tr><tr><td>si est illud ratum—mitto Gabinium—tua domus certe et quic-</td><td></td></tr><tr><td>quid habes aliud Cereri est consecratum; sin ille ludus</td><td></td></tr><tr><td>fuit, quid te impurius, qui religiones omnis pollueris aut</td><td></td></tr><tr><td>ementiundo aut stuprando? 'Iam fateor,' inquit, 'me in</td><td>126.1</td></tr><tr><td>Gabinio nefarium fuisse.' Quippe vides poenam illam a te</td><td></td></tr><tr><td>in alium institutam in te ipsum esse conversam. Sed,</td><td></td></tr><tr><td>homo omnium scelerum flagitiorumque documentum, quod</td><td></td></tr><tr><td>in Gabinio fateris, cuius impudicitiam pueritiae, libidines</td><td>5</td></tr><tr><td>adulescentiae, dedecus et egestatem reliquae vitae, latro-</td><td></td></tr><tr><td>cinium consulatus vidimus, cui ne ista quidem ipsa cala-</td><td></td></tr><tr><td>mitas iniuria potuit accidere, id in me infirmas, et gravius</td><td></td></tr><tr><td>esse dicis quod uno adulescente quam quod contione tota</td><td></td></tr><tr><td>teste fecisti? </td><td>10</td></tr>
        </table>