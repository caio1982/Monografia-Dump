<table>
          <script>targetHit=0;</script>
          <tr class="title first  date"><td>Kal<span class="snum">.</span> Iun<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ego vero ista nomina sic probo ut nihil aliud me moveat nisi</td><td>13.3.1.1</td></tr><tr><td>quod tu videris dubitare. illud enim non accipio in bonam</td><td></td></tr><tr><td>partem, quod ad me refers; qui si ipse negotium meum gererem,</td><td></td></tr><tr><td>nihil gererem nisi consilio tuo. sed tamen intellego magis te id</td><td></td></tr><tr><td>facere diligentia qua semper uteris quam quo dubites de</td><td>5</td></tr><tr><td>nominibus istis. etenim Caelium non probas, plura non vis.</td><td></td></tr><tr><td>utrumque laudo. his igitur utendum est. praes aliquando</td><td></td></tr><tr><td>factus es&lt;ses&gt;, et in his quidem tabulis. a me igitur omnia.</td><td></td></tr><tr><td>quod dies longior est (teneamus modo quod volumus), puto</td><td></td></tr><tr><td>fore istam etiam a praecone diem, certe ab heredibus. de</td><td>10</td></tr><tr><td>Crispo et Mustela videbis, et velim scire quae sit pars duorum.  </td><td></td></tr><tr><td>  De Bruti adventu eram factus certior. attulerat enim ab eo</td><td>2.1</td></tr><tr><td>Aegypta libertus litteras. misi ad te epistulam, quia commode</td><td></td></tr><tr><td>scripta erat.</td><td></td></tr>
        </table>