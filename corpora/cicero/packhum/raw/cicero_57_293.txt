<table>
          <script>targetHit=0;</script>
          <tr class="title first  date"><td>iii Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ego hic vel sine Sicca (Tironi enim melius est) facillime possem</td><td>12.34.1.1</td></tr><tr><td>esse, ut in malis, sed, cum scribas videndum mihi esse ne</td><td></td></tr><tr><td>opprimar, ex quo intellegam te certum diem illius profectionis</td><td></td></tr><tr><td>non habere, putavi esse commodius me istuc venire; quod idem</td><td></td></tr><tr><td>video tibi placere. cras igitur in Siccae suburbano. inde, quem</td><td>5</td></tr><tr><td>ad modum suades, puto me in Ficulensi fore. quibus de rebus</td><td>2.1</td></tr><tr><td>ad me scripsisti, quoniam ipse venio, coram videbimus. tuam</td><td></td></tr><tr><td>quidem et &lt;in&gt; agendis nostris rebus et in consiliis ineundis</td><td></td></tr><tr><td>mihique dandis &lt;et&gt; in ipsis litteris quas mittis benevolentiam,</td><td></td></tr><tr><td>diligentiam, prudentiam mirifice diligo. </td><td>5</td></tr><tr><td>  Tu tamen si quid cum Silio, vel illo ipso die quo ad Siccam</td><td>3.1</td></tr><tr><td>venturus ero, certiorem me velim facias, et maxime cuius loci</td><td></td></tr><tr><td>detractionem fieri velit. quod enim scribis 'extremi', vide ne </td><td></td></tr><tr><td>is ipse locus sit cuius causa de tota re, ut scis, est a nobis cogita-</td><td></td></tr><tr><td>tum. Hirti epistulam tibi misi et recentem et benevole scriptam.</td><td>5</td></tr>
        </table>