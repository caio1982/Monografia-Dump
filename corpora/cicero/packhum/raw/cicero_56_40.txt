<table>
          <script>targetHit=0;</script>
          <tr class="title first  date"><td>vi Kal<span class="snum">.</span> Quint<span class="snum">.</span> <span class="snum">50(?)</span> in castris ad Pyramum</td><td></td></tr><tr class="title last  "><td>CICERO APPIO PULCHRO, UT SPERO, CENSORI S. D.</td><td></td></tr><tr><td>Cum essem in castris ad fluvium Pyramum, redditae mihi</td><td>3.11.1.1</td></tr><tr><td>sunt uno tempore a te epistulae duae, quas ad me Q. Servilius</td><td></td></tr><tr><td>Tarso miserat. earum in altera dies erat adscripta Non. Apr.,</td><td></td></tr><tr><td>in altera, quae mihi recentior videbatur, dies non erat.</td><td></td></tr><tr><td>respondebo igitur superiori prius, in qua scribis ad me de</td><td>5</td></tr><tr><td>absolutione maiestatis. de qua etsi permulto a&lt;n&gt;te certior</td><td></td></tr><tr><td>factus eram litteris, nuntiis, fama denique ipsa (nihil enim</td><td></td></tr><tr><td>fuit clarius, non quo quisquam aliter putasset, sed nihil de </td><td></td></tr><tr><td>insignibus ad laudem viris obscure nuntiari solet), tamen</td><td></td></tr><tr><td>eadem illa laetiora fecerunt mihi tuae litterae, non solum</td><td>10</td></tr><tr><td>quia planius loquebantur et uberius quam vulgi sermo sed</td><td></td></tr><tr><td>etiam quia magis videbar tibi gratulari cum de te ex te ipso</td><td></td></tr><tr><td>audiebam. complexus igitur sum cogitatione te absentem,</td><td>2.1</td></tr><tr><td>epistulam vero osculatus etiam ipse mihi gratulatus sum.</td><td></td></tr><tr><td>quae enim &lt;a&gt; cuncto populo, a senatu, a iudicibus ingenio,</td><td></td></tr><tr><td>industriae, virtuti tribuuntur, quia mihi ipse adsentor</td><td></td></tr><tr><td>fortasse cum ea esse in me fingo, mihi quoque ipsi tribui puto. </td><td>5</td></tr><tr><td>  Nec tam gloriosum exitum tui iudici exstitisse sed tam</td><td></td></tr><tr><td>pravam inimicorum tuorum mentem fuisse mirabar. 'de</td><td></td></tr><tr><td>ambitu vero quid interest' inquies 'an de maiestate?' ad</td><td></td></tr><tr><td>rem, nihil; alterum enim non attigisti, alteram auxisti.</td><td></td></tr><tr><td>verum tamen est maiestas, etsi Sulla voluit ne in quemvis</td><td>10</td></tr><tr><td>impune declamari liceret, &lt;ambigua&gt;; ambitus vero ita</td><td></td></tr><tr><td>apertam vim habet ut aut accusetur improbe aut defendatur.</td><td></td></tr><tr><td>quid enim? facta necne facta largitio ignorari potest?</td><td></td></tr><tr><td>tuorum autem honorum cursus cui suspectus umquam fuit?</td><td></td></tr><tr><td>me miserum, qui non adfuerim! quos ego risus excitassem! </td><td>15</td></tr><tr><td>  Sed de maiestatis iudicio duo mihi illa ex tuis litteris</td><td>3.1</td></tr><tr><td>iucundissima fuerunt: unum, quod te ab ipsa re publica</td><td></td></tr><tr><td>defensum scribis, quae quidem etiam in summa bonorum</td><td></td></tr><tr><td>et fortium civium copia tueri talis viros deberet, nunc vero</td><td></td></tr><tr><td>eo magis quod tanta penuria est in omni vel honoris vel</td><td>5</td></tr><tr><td>aetatis gradu ut iam orba civitas talis tutores complecti</td><td></td></tr><tr><td>debeat; alterum, quod Pompei et Bruti fidem benevolenti-</td><td></td></tr><tr><td>amque mirifice laudas. laetor virtute et officio cum tuorum</td><td></td></tr><tr><td>necessariorum, meorum amicissimorum, tum alterius</td><td></td></tr><tr><td>omnium saeculorum et gentium principis, alterius iam</td><td>10</td></tr><tr><td>pridem iuventutis, celeriter, ut spero, civitatis. de mercen- </td><td></td></tr><tr><td>nariis testibus a suis civitatibus notandis, nisi iam factum</td><td></td></tr><tr><td>aliquid est per Flaccum, fiet a me cum per Asiam decedam. </td><td></td></tr><tr><td>  Nunc ad alteram epistulam venio. quod ad me quasi</td><td>4.1</td></tr><tr><td>formam communium temporum et totius rei publicae</td><td></td></tr><tr><td>misisti expressam, prudentia litterarum tuarum valde mihi</td><td></td></tr><tr><td>est grata; video enim et pericula leviora quam timebam et</td><td></td></tr><tr><td>maiora praesidia, si quidem, ut scribis, omnes vires civitatis</td><td>5</td></tr><tr><td>se ad Pompei ductum applicaverunt, tuumque simul</td><td></td></tr><tr><td>promptum animum et alacrem perspexi ad defendendam</td><td></td></tr><tr><td>rem publicam mirificamque cepi voluptatem ex hac tua</td><td></td></tr><tr><td>diligentia, quod in summis tuis occupationibus mihi tamen</td><td></td></tr><tr><td>rei publicae statum per te notum esse voluisti. nam auguralis</td><td>10</td></tr><tr><td>libros ad commune utriusque nostrum otium serva. ego enim</td><td></td></tr><tr><td>a te cum tua promissa per litteras flagitabam, ad urbem te</td><td></td></tr><tr><td>otiosissimum esse arbitrabar. nunc tamen, ut ipse polliceris,</td><td></td></tr><tr><td>pro auguralibus libris orationes tuas confectas omnis</td><td></td></tr><tr><td>exspectabo. </td><td>15</td></tr><tr><td>  D. Tullius, cui mandata ad me dedisti, non convenerat me,</td><td>5.1</td></tr><tr><td>nec erat iam quisquam mecum tuorum praeter omnis meos,</td><td></td></tr><tr><td>qui sunt omnes tui. stomachosiores meas litteras quas dicas</td><td></td></tr><tr><td>esse non intellego. bis ad te scripsi me purgans diligenter, te</td><td></td></tr><tr><td>leviter accusans in eo quod de me cito credidisses. quod</td><td>5</td></tr><tr><td>genus querelae mihi quidem videbatur esse amici; sin tibi</td><td></td></tr><tr><td>displicet, non utar eo posthac. sed si, ut scribis, eae litterae</td><td></td></tr><tr><td>non fuerunt disertae, scito meas non fuisse. ut enim</td><td></td></tr><tr><td>Aristarchus Homeri versum negat quem non probat, sic tu</td><td></td></tr><tr><td>(libet enim mihi iocari), quod disertum non erit, ne putaris</td><td>10</td></tr><tr><td>meum. </td><td></td></tr><tr><td>  Vale, et in censura, si iam es censor, ut spero, de proavo</td><td></td></tr><tr><td>multum cogitato tuo. </td><td></td></tr>
        </table>