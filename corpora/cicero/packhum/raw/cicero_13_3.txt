<table>
          <script>targetHit=0;</script>
          <tr class="title first  "><td>IN L. CATILINAM ORATIO QVARTA</td><td></td></tr><tr class="title last  "><td>HABITA IN SENATV </td><td></td></tr><tr><td>  Video, patres conscripti, in me omnium vestrum ora</td><td>4.1.1</td></tr><tr><td>atque oculos esse conversos, video vos non solum de</td><td></td></tr><tr><td>vestro ac rei publicae verum etiam, si id depulsum sit,</td><td></td></tr><tr><td>de meo periculo esse sollicitos. Est mihi iucunda in malis</td><td></td></tr><tr><td>et grata in dolore vestra erga me voluntas, sed eam per</td><td>5</td></tr><tr><td>deos immortalis! deponite atque obliti salutis meae de</td><td></td></tr><tr><td>vobis ac de vestris liberis cogitate. Mihi si haec condicio</td><td></td></tr><tr><td>consulatus data est ut omnis acerbitates, omnis dolores</td><td></td></tr><tr><td>cruciatusque perferrem, feram non solum fortiter verum</td><td></td></tr><tr><td>etiam libenter, dum modo meis laboribus vobis populo-</td><td>10</td></tr><tr><td>que Romano dignitas salusque pariatur. Ego sum ille</td><td>2.1</td></tr><tr><td>consul, patres conscripti, cui non forum in quo omnis</td><td></td></tr><tr><td>aequitas continetur, non campus consularibus auspiciis</td><td></td></tr><tr><td>consecratus, non curia, summum auxilium omnium gen-</td><td></td></tr><tr><td>tium, non domus, commune perfugium, non lectus ad</td><td>5</td></tr><tr><td>quietem datus, non denique haec sedes honoris umquam</td><td></td></tr><tr><td>vacua mortis periculo atque insidiis fuit. Ego multa tacui,</td><td></td></tr><tr><td>multa pertuli, multa concessi, multa meo quodam dolore in</td><td></td></tr><tr><td>vestro timore sanavi. Nunc si hunc exitum consulatus mei</td><td></td></tr><tr><td>di immortales esse voluerunt ut vos populumque Romanum</td><td>10</td></tr><tr><td>ex caede miserrima, coniuges liberosque vestros virginesque</td><td></td></tr><tr><td>Vestalis ex acerbissima vexatione, templa atque delubra,</td><td></td></tr><tr><td>hanc pulcherrimam patriam omnium nostrum ex foedis-</td><td></td></tr><tr><td>sima flamma, totam Italiam ex bello et vastitate eriperem, </td><td></td></tr><tr><td>quaecumque mihi uni proponetur fortuna subeatur. Ete-</td><td>15</td></tr><tr><td>nim si P. Lentulus suum nomen inductus a vatibus fatale</td><td></td></tr><tr><td>ad perniciem rei publicae fore putavit, cur ego non laeter</td><td></td></tr><tr><td>meum consulatum ad salutem populi Romani prope fatalem</td><td></td></tr><tr><td>exstitisse? Qua re, patres conscripti, consulite vobis, pro-</td><td>3.1</td></tr><tr><td>spicite patriae, conservate vos, coniuges, liberos fortunasque</td><td></td></tr><tr><td>vestras, populi Romani nomen salutemque defendite;</td><td></td></tr><tr><td>mihi parcere ac de me cogitare desinite. Nam primum</td><td></td></tr><tr><td>debeo sperare omnis deos qui huic urbi praesident pro</td><td>5</td></tr><tr><td>eo mihi ac mereor relaturos esse gratiam; deinde, si quid</td><td></td></tr><tr><td>obtigerit, aequo animo paratoque moriar. Nam neque</td><td></td></tr><tr><td>turpis mors forti viro potest accidere neque immatura</td><td></td></tr><tr><td>consulari nec misera sapienti. Nec tamen ego sum ille</td><td></td></tr><tr><td>ferreus qui fratris carissimi atque amantissimi praesentis</td><td>10</td></tr><tr><td>maerore non movear horumque omnium lacrimis a qui-</td><td></td></tr><tr><td>bus me circumsessum videtis. Neque meam mentem non</td><td></td></tr><tr><td>domum saepe revocat exanimata uxor et abiecta metu</td><td></td></tr><tr><td>filia et parvolus filius, quem mihi videtur amplecti res</td><td></td></tr><tr><td>publica tamquam obsidem consulatus mei, neque ille qui</td><td>15</td></tr><tr><td>exspectans huius exitum diei stat in conspectu meo gener.</td><td></td></tr><tr><td>Moveor his rebus omnibus, sed in eam partem uti salvi</td><td></td></tr><tr><td>sint vobiscum omnes, etiam si me vis aliqua oppresserit,</td><td></td></tr><tr><td>potius quam et illi et nos una rei publicae peste pereamus.</td><td></td></tr><tr><td>Qua re, patres conscripti, incumbite ad salutem rei publicae,</td><td>4.1</td></tr><tr><td>circumspicite omnis procellas quae impendent nisi pro-</td><td></td></tr><tr><td>videtis. Non Ti. Gracchus quod iterum tribunus plebis</td><td></td></tr><tr><td>fieri voluit, non C. Gracchus quod agrarios concitare cona-</td><td></td></tr><tr><td>tus est, non L. Saturninus quod C. Memmium occidit, in</td><td>5</td></tr><tr><td>discrimen aliquod atque in vestrae severitatis iudicium</td><td></td></tr><tr><td>adducitur: tenentur ei qui ad urbis incendium, ad vestram </td><td></td></tr><tr><td>omnium caedem, ad Catilinam accipiendum Romae resti-</td><td></td></tr><tr><td>terunt, tenentur litterae, signa, manus, denique unius</td><td></td></tr><tr><td>cuiusque confessio: sollicitantur Allobroges, servitia ex-</td><td>10</td></tr><tr><td>citantur, Catilina arcessitur, id est initum consilium ut</td><td></td></tr><tr><td>interfectis omnibus nemo ne ad deplorandum quidem</td><td></td></tr><tr><td>populi Romani nomen atque ad lamentandam tanti imperi</td><td></td></tr><tr><td>calamitatem relinquatur. Haec omnia indices detulerunt,</td><td>5.1</td></tr><tr><td>rei confessi sunt, vos multis iam iudiciis iudicavistis, pri-</td><td></td></tr><tr><td>mum quod mihi gratias egistis singularibus verbis et mea</td><td></td></tr><tr><td>virtute atque diligentia perditorum hominum coniurationem</td><td></td></tr><tr><td>patefactam esse decrevistis, deinde quod P. Lentulum se</td><td>5</td></tr><tr><td>abdicare praetura coegistis; tum quod eum et ceteros de</td><td></td></tr><tr><td>quibus iudicastis in custodiam dandos censuistis, maxime-</td><td></td></tr><tr><td>que quod meo nomine supplicationem decrevistis, qui honos</td><td></td></tr><tr><td>togato habitus ante me est nemini; postremo hesterno</td><td></td></tr><tr><td>die praemia legatis Allobrogum Titoque Volturcio dedistis</td><td>10</td></tr><tr><td>amplissima. Quae sunt omnia eius modi ut ei qui in</td><td></td></tr><tr><td>custodiam nominatim dati sunt sine ulla dubitatione a vobis</td><td></td></tr><tr><td>damnati esse videantur. </td><td></td></tr><tr><td>  Sed ego institui referre ad vos, patres conscripti, tam-</td><td>6.1</td></tr><tr><td>quam integrum, et de facto quid iudicetis et de poena</td><td></td></tr><tr><td>quid censeatis. Illa praedicam quae sunt consulis. Ego</td><td></td></tr><tr><td>magnum in re publica versari furorem et nova quaedam</td><td></td></tr><tr><td>misceri et concitari mala iam pridem videbam, sed hanc</td><td>5</td></tr><tr><td>tantam, tam exitiosam haberi coniurationem a civibus num-</td><td></td></tr><tr><td>quam putavi. Nunc quicquid est, quocumque vestrae</td><td></td></tr><tr><td>mentes inclinant atque sententiae, statuendum vobis ante</td><td></td></tr><tr><td>noctem est. Quantum facinus ad vos delatum sit videtis.</td><td></td></tr><tr><td>Huic si paucos putatis adfinis esse, vehementer erratis.</td><td>10</td></tr><tr><td>Latius opinione disseminatum est hoc malum; manavit</td><td></td></tr><tr><td>non solum per Italiam verum etiam transcendit Alpis et</td><td></td></tr><tr><td>obscure serpens multas iam provincias occupavit. Id op- </td><td></td></tr><tr><td>primi sustentando et prolatando nullo pacto potest; qua-</td><td></td></tr><tr><td>cumque ratione placet celeriter vobis vindicandum est.</td><td>15</td></tr><tr><td>Video duas adhuc esse sententias, unam D. Silani qui</td><td>7.1</td></tr><tr><td>censet eos qui haec delere conati sunt morte esse mul-</td><td></td></tr><tr><td>tandos, alteram C. Caesaris qui mortis poenam removet,</td><td></td></tr><tr><td>ceterorum suppliciorum omnis acerbitates amplectitur.</td><td></td></tr><tr><td>Vterque et pro sua dignitate et pro rerum magnitudine in</td><td>5</td></tr><tr><td>summa severitate versatur. Alter eos qui nos omnis,</td><td></td></tr><tr><td>qui populum Romanum vita privare conati sunt, qui delere</td><td></td></tr><tr><td>imperium, qui populi Romani nomen exstinguere, punctum</td><td></td></tr><tr><td>temporis frui vita et hoc communi spiritu non putat</td><td></td></tr><tr><td>oportere atque hoc genus poenae saepe in improbos civis</td><td>10</td></tr><tr><td>in hac re publica esse usurpatum recordatur. Alter in-</td><td></td></tr><tr><td>tellegit mortem a dis immortalibus non esse supplici causa</td><td></td></tr><tr><td>constitutam, sed aut necessitatem naturae aut laborum</td><td></td></tr><tr><td>ac miseriarum quietem. Itaque eam sapientes numquam</td><td></td></tr><tr><td>inviti, fortes saepe etiam libenter oppetiverunt. Vincula</td><td>15</td></tr><tr><td>vero et ea sempiterna certe ad singularem poenam nefarii</td><td></td></tr><tr><td>sceleris inventa sunt. Municipiis dispertiri iubet. Habere</td><td></td></tr><tr><td>videtur ista res iniquitatem, si imperare velis, difficultatem, si</td><td></td></tr><tr><td>rogare. Decernatur tamen, si placet. Ego enim suscipiam</td><td>8.1</td></tr><tr><td>et, ut spero, reperiam qui id quod salutis omnium causa</td><td></td></tr><tr><td>statueritis non putent esse suae dignitatis recusare. Ad-</td><td></td></tr><tr><td>iungit gravem poenam municipiis, si quis eorum vincula</td><td></td></tr><tr><td>ruperit; horribilis custodias circumdat et dignas scelere</td><td>5</td></tr><tr><td>hominum perditorum; sancit ne quis eorum poenam quos</td><td></td></tr><tr><td>condemnat aut per senatum aut per populum levare possit;</td><td></td></tr><tr><td>eripit etiam spem quae sola hominem in miseriis consolari</td><td></td></tr><tr><td>solet. Bona praeterea publicari iubet; vitam solam relinquit</td><td></td></tr><tr><td>nefariis hominibus: quam si eripuisset, multas uno dolore </td><td>10</td></tr><tr><td>animi atque corporis &lt;miserias&gt; et omnis scelerum poenas</td><td></td></tr><tr><td>ademisset. Itaque ut aliqua in vita formido improbis</td><td></td></tr><tr><td>esset proposita, apud inferos eius modi quaedam illi</td><td></td></tr><tr><td>antiqui supplicia impiis constituta esse voluerunt, quod</td><td></td></tr><tr><td>videlicet intellegebant his remotis non esse mortem ipsam</td><td>15</td></tr><tr><td>pertimescendam. </td><td></td></tr><tr><td>  Nunc, patres conscripti, ego mea video quid intersit.</td><td>9.1</td></tr><tr><td>Si eritis secuti sententiam C. Caesaris, quoniam hanc is</td><td></td></tr><tr><td>in re publica viam quae popularis habetur secutus est,</td><td></td></tr><tr><td>fortasse minus erunt hoc auctore et cognitore huiusce</td><td></td></tr><tr><td>sententiae mihi populares impetus pertimescendi; sin illam</td><td>5</td></tr><tr><td>alteram, nescio an amplius mihi negoti contrahatur. Sed</td><td></td></tr><tr><td>tamen meorum periculorum rationes utilitas rei publicae</td><td></td></tr><tr><td>vincat. Habemus enim a Caesare, sicut ipsius dignitas</td><td></td></tr><tr><td>et maiorum eius amplitudo postulabat, sententiam tam-</td><td></td></tr><tr><td>quam obsidem perpetuae in rem publicam voluntatis. In-</td><td>10</td></tr><tr><td>tellectum est quid interesset inter levitatem contionatorum</td><td></td></tr><tr><td>et animum vere popularem saluti populi consulentem.</td><td></td></tr><tr><td>Video de istis qui se popularis haberi volunt abesse non</td><td>10.1</td></tr><tr><td>neminem, ne de capite videlicet civium Romanorum</td><td></td></tr><tr><td>sententiam ferat. Is et nudius tertius in custodiam civis</td><td></td></tr><tr><td>Romanos dedit et supplicationem mihi decrevit et indices</td><td></td></tr><tr><td>hesterno die maximis praemiis adfecit. Iam hoc nemini</td><td>5</td></tr><tr><td>dubium est qui reo custodiam, quaesitori gratulationem,</td><td></td></tr><tr><td>indici praemium decrerit, quid de tota re et causa iudicarit.</td><td></td></tr><tr><td>At vero C. Caesar intellegit legem Semproniam esse de</td><td></td></tr><tr><td>civibus Romanis constitutam; qui autem rei publicae sit</td><td></td></tr><tr><td>hostis eum civem esse nullo modo posse: denique ipsum </td><td>10</td></tr><tr><td>latorem Semproniae legis iussu populi poenas rei publicae</td><td></td></tr><tr><td>dependisse. Idem ipsum Lentulum, largitorem et prodi-</td><td></td></tr><tr><td>gum, non putat, cum de pernicie populi Romani, exitio</td><td></td></tr><tr><td>huius urbis tam acerbe, tam crudeliter cogitarit, etiam</td><td></td></tr><tr><td>appellari posse popularem. Itaque homo mitissimus atque</td><td>15</td></tr><tr><td>lenissimus non dubitat P. Lentulum aeternis tenebris vin-</td><td></td></tr><tr><td>culisque mandare et sancit in posterum ne quis huius sup-</td><td></td></tr><tr><td>plicio levando se iactare et in pernicie populi Romani</td><td></td></tr><tr><td>posthac popularis esse possit. Adiungit etiam publicatio-</td><td></td></tr><tr><td>nem bonorum, ut omnis animi cruciatus et corporis etiam</td><td>20</td></tr><tr><td>egestas ac mendicitas consequatur. </td><td></td></tr><tr><td>  Quam ob rem, sive hoc statueritis, dederitis mihi comi-</td><td>11.1</td></tr><tr><td>tem ad contionem populo carum atque iucundum, sive</td><td></td></tr><tr><td>Silani sententiam sequi malueritis, facile me atque vos</td><td></td></tr><tr><td>crudelitatis vituperatione populus Romanus &lt;liberabit&gt;, atque</td><td></td></tr><tr><td>obtinebo eam multo leniorem fuisse. Quamquam, patres</td><td>5</td></tr><tr><td>conscripti, quae potest esse in tanti sceleris immanitate</td><td></td></tr><tr><td>punienda crudelitas? Ego enim de meo sensu iudico.</td><td></td></tr><tr><td>Nam ita mihi salva re publica vobiscum perfrui liceat ut</td><td></td></tr><tr><td>ego, quod in hac causa vehementior sum, non atrocitate</td><td></td></tr><tr><td>animi moveor—quis enim est me mitior?—sed singu-</td><td>10</td></tr><tr><td>lari quadam humanitate et misericordia. Videor enim</td><td></td></tr><tr><td>mihi videre hanc urbem, lucem orbis terrarum atque</td><td></td></tr><tr><td>arcem omnium gentium, subito uno incendio concidentem.</td><td></td></tr><tr><td>Cerno animo sepulta in patria miseros atque insepultos</td><td></td></tr><tr><td>acervos civium, versatur mihi ante oculos aspectus Cethegi</td><td>15</td></tr><tr><td>et furor in vestra caede bacchantis. Cum vero mihi pro-</td><td>12.1</td></tr><tr><td>posui regnantem Lentulum, sicut ipse se ex fatis sperasse</td><td></td></tr><tr><td>confessus est, purpuratum esse huic Gabinium, cum exer- </td><td></td></tr><tr><td>citu venisse Catilinam, tum lamentationem matrum familias,</td><td></td></tr><tr><td>tum fugam virginum atque puerorum ac vexationem vir-</td><td>5</td></tr><tr><td>ginum Vestalium perhorresco, et, quia mihi vehementer</td><td></td></tr><tr><td>haec videntur misera atque miseranda, idcirco in eos</td><td></td></tr><tr><td>qui ea perficere voluerunt me severum vehementemque</td><td></td></tr><tr><td>praebebo. Etenim quaero, si quis pater familias, liberis</td><td></td></tr><tr><td>suis a servo interfectis, uxore occisa, incensa domo, sup-</td><td>10</td></tr><tr><td>plicium de servis &lt;non&gt; quam acerbissimum sumpserit, utrum</td><td></td></tr><tr><td>is clemens ac misericors an inhumanissimus et crudelis-</td><td></td></tr><tr><td>simus esse videatur? Mihi vero importunus ac ferreus</td><td></td></tr><tr><td>qui non dolore et cruciatu nocentis suum dolorem crucia-</td><td></td></tr><tr><td>tumque lenierit. Sic nos in his hominibus qui nos, qui</td><td>15</td></tr><tr><td>coniuges, qui liberos nostros trucidare voluerunt, qui singu-</td><td></td></tr><tr><td>las unius cuiusque nostrum domos et hoc universum rei</td><td></td></tr><tr><td>publicae domicilium delere conati sunt, qui id egerunt</td><td></td></tr><tr><td>ut gentem Allobrogum in vestigiis huius urbis atque in</td><td></td></tr><tr><td>cinere deflagrati imperi conlocarent, si vehementissimi</td><td>20</td></tr><tr><td>fuerimus, misericordes habebimur; sin remissiores esse</td><td></td></tr><tr><td>voluerimus, summae nobis crudelitatis in patriae civiumque</td><td></td></tr><tr><td>pernicie fama subeunda est. Nisi vero cuipiam L. Caesar,</td><td>13.1</td></tr><tr><td>vir fortissimus et amantissimus rei publicae, crudelior</td><td></td></tr><tr><td>nudius tertius visus est, cum sororis suae, feminae lectis-</td><td></td></tr><tr><td>simae, virum praesentem et audientem vita privandum</td><td></td></tr><tr><td>esse dixit, cum avum suum iussu consulis interfectum</td><td>5</td></tr><tr><td>filiumque eius impuberem legatum a patre missum in carcere</td><td></td></tr><tr><td>necatum esse dixit. Quorum quod simile factum, quod</td><td></td></tr><tr><td>initum delendae rei publicae consilium? Largitionis volun-</td><td></td></tr><tr><td>tas tum in re publica versata est et partium quaedam </td><td></td></tr><tr><td>contentio. Atque illo tempore huius avus Lentuli, vir</td><td>10</td></tr><tr><td>clarissimus, armatus Gracchum est persecutus. Ille etiam</td><td></td></tr><tr><td>grave tum volnus accepit, ne quid de summa rei publicae</td><td></td></tr><tr><td>minueretur; hic ad evertenda fundamenta rei publicae</td><td></td></tr><tr><td>Gallos arcessit, servitia concitat, Catilinam vocat, attribuit</td><td></td></tr><tr><td>nos trucidandos Cethego et ceteros civis interficiendos</td><td>15</td></tr><tr><td>Gabinio, urbem inflammandam Cassio, totam Italiam vas-</td><td></td></tr><tr><td>tandam diripiendamque Catilinae. Vereamini minus censeo</td><td></td></tr><tr><td>ne in hoc scelere tam immani ac nefando aliquid severius</td><td></td></tr><tr><td>statuisse videamini: multo magis est verendum ne re-</td><td></td></tr><tr><td>missione poenae crudeles in patriam quam ne severitate</td><td>20</td></tr><tr><td>animadversionis nimis vehementes in acerbissimos hostis</td><td></td></tr><tr><td>fuisse videamur. </td><td></td></tr><tr><td>  Sed ea quae exaudio, patres conscripti, dissimulare</td><td>14.1</td></tr><tr><td>non possum. Iaciuntur enim voces quae perveniunt ad</td><td></td></tr><tr><td>auris meas eorum qui vereri videntur ut habeam satis</td><td></td></tr><tr><td>praesidi ad ea quae vos statueritis hodierno die trans-</td><td></td></tr><tr><td>igenda. Omnia et provisa et parata et constituta sunt,</td><td>5</td></tr><tr><td>patres conscripti, cum mea summa cura atque diligentia</td><td></td></tr><tr><td>tum multo etiam maiore populi Romani ad summum im-</td><td></td></tr><tr><td>perium retinendum et ad communis fortunas conservan-</td><td></td></tr><tr><td>das voluntate. Omnes adsunt omnium ordinum homines,</td><td></td></tr><tr><td>&lt;omnium generum,&gt; omnium denique aetatum; plenum est</td><td>10</td></tr><tr><td>forum, plena templa circum forum, pleni omnes aditus</td><td></td></tr><tr><td>huius templi ac loci. Causa est enim post urbem conditam</td><td></td></tr><tr><td>haec inventa sola in qua omnes sentirent unum atque </td><td></td></tr><tr><td>idem praeter eos qui, cum sibi viderent esse pereundum,</td><td></td></tr><tr><td>cum omnibus potius quam soli perire voluerunt. Hosce</td><td>15.1</td></tr><tr><td>ego homines excipio et secerno libenter, neque in impro-</td><td></td></tr><tr><td>borum civium sed in acerbissimorum hostium numero</td><td></td></tr><tr><td>habendos puto. Ceteri vero, di immortales! qua fre-</td><td></td></tr><tr><td>quentia, quo studio, qua virtute ad communem salutem</td><td>5</td></tr><tr><td>dignitatemque consentiunt! Quid ego hic equites Ro-</td><td></td></tr><tr><td>manos commemorem? qui vobis ita summam ordinis con-</td><td></td></tr><tr><td>silique concedunt ut vobiscum de amore rei publicae</td><td></td></tr><tr><td>certent; quos ex multorum annorum dissensione huius</td><td></td></tr><tr><td>ordinis ad societatem concordiamque revocatos hodiernus</td><td>10</td></tr><tr><td>dies vobiscum atque haec causa coniungit. Quam si con-</td><td></td></tr><tr><td>iunctionem in consulatu confirmatam meo perpetuam in re</td><td></td></tr><tr><td>publica tenuerimus, confirmo vobis nullum posthac malum</td><td></td></tr><tr><td>civile ac domesticum ad ullam rei publicae partem esse</td><td></td></tr><tr><td>venturum. Pari studio defendendae rei publicae conve-</td><td>15</td></tr><tr><td>nisse video tribunos aerarios, fortissimos viros; scribas item</td><td></td></tr><tr><td>universos quos, cum casu hic dies ad aerarium frequen-</td><td></td></tr><tr><td>tasset, video ab exspectatione sortis ad salutem communem</td><td></td></tr><tr><td>esse conversos. Omnis ingenuorum adest multitudo, etiam</td><td>16.1</td></tr><tr><td>tenuissimorum. Quis est enim cui non haec templa,</td><td></td></tr><tr><td>aspectus urbis, possessio libertatis, lux denique haec ipsa</td><td></td></tr><tr><td>et commune patriae solum cum sit carum tum vero dulce</td><td></td></tr><tr><td>atque iucundum? Operae pretium est, patres conscripti,</td><td>5</td></tr><tr><td>libertinorum hominum studia cognoscere qui, sua virtute</td><td></td></tr><tr><td>fortunam huius civitatis consecuti, vere hanc suam patriam</td><td></td></tr><tr><td>esse iudicant quam quidam hic nati, et summo nati loco, non</td><td></td></tr><tr><td>patriam suam sed urbem hostium esse iudicaverunt. Sed</td><td></td></tr><tr><td>quid ego hosce ordines atque homines commemoro quos </td><td>10</td></tr><tr><td>privatae fortunae, quos communis res publica, quos denique</td><td></td></tr><tr><td>libertas ea quae dulcissima est ad salutem patriae de-</td><td></td></tr><tr><td>fendendam excitavit? Servus est nemo, qui modo tolerabili</td><td></td></tr><tr><td>condicione sit servitutis, qui non audaciam civium perhor-</td><td></td></tr><tr><td>rescat, qui non haec stare cupiat, qui non quantum audet</td><td>15</td></tr><tr><td>et quantum potest conferat ad salutem voluntatis. Qua re</td><td>17.1</td></tr><tr><td>si quem vestrum forte commovet hoc quod auditum est,</td><td></td></tr><tr><td>lenonem quendam Lentuli concursare circum tabernas,</td><td></td></tr><tr><td>pretio sperare sollicitari posse animos egentium atque impe-</td><td></td></tr><tr><td>ritorum, est id quidem coeptum atque temptatum, sed nulli</td><td>5</td></tr><tr><td>sunt inventi tam aut fortuna miseri aut voluntate perditi qui</td><td></td></tr><tr><td>non illum ipsum sellae atque operis et quaestus cotidiani</td><td></td></tr><tr><td>locum, qui non cubile ac lectulum suum, qui denique non</td><td></td></tr><tr><td>cursum hunc otiosum vitae suae salvum esse velint. Multo</td><td></td></tr><tr><td>vero maxima pars eorum qui in tabernis sunt, immo vero</td><td>10</td></tr><tr><td>—id enim potius est dicendum—genus hoc universum</td><td></td></tr><tr><td>amantissimum est oti. Etenim omne instrumentum, omnis</td><td></td></tr><tr><td>opera atque quaestus frequentia civium sustentatur, alitur</td><td></td></tr><tr><td>otio; quorum si quaestus occlusis tabernis minui solet, quid</td><td></td></tr><tr><td>tandem incensis futurum fuit? Quae cum ita sint, patres</td><td>18.1</td></tr><tr><td>conscripti, vobis populi Romani praesidia non desunt: vos</td><td></td></tr><tr><td>ne populo Romano deesse videamini providete. Habetis</td><td></td></tr><tr><td>consulem ex plurimis periculis et insidiis atque ex media</td><td></td></tr><tr><td>morte non ad vitam suam sed ad salutem vestram reser-</td><td>5</td></tr><tr><td>vatum. Omnes ordines ad conservandam rem publicam</td><td></td></tr><tr><td>mente, voluntate, voce consentiunt. Obsessa facibus et</td><td></td></tr><tr><td>telis impiae coniurationis vobis supplex manus tendit patria</td><td></td></tr><tr><td>communis, vobis se, vobis vitam omnium civium, vobis</td><td></td></tr><tr><td>arcem et Capitolium, vobis aras Penatium, vobis illum</td><td>10</td></tr><tr><td>ignem Vestae sempiternum, vobis omnium deorum templa </td><td></td></tr><tr><td>atque delubra, vobis muros atque urbis tecta commendat.</td><td></td></tr><tr><td>Praeterea de vestra vita, de coniugum vestrarum atque libe-</td><td></td></tr><tr><td>rorum anima, de fortunis omnium, de sedibus, de focis</td><td></td></tr><tr><td>vestris hodierno die vobis iudicandum est. Habetis ducem</td><td>19.1</td></tr><tr><td>memorem vestri, oblitum sui, quae non semper facultas</td><td></td></tr><tr><td>datur; habetis omnis ordines, omnis homines, universum</td><td></td></tr><tr><td>populum Romanum, id quod in civili causa hodierno die</td><td></td></tr><tr><td>primum videmus, unum atque idem sentientem. Cogitate</td><td>5</td></tr><tr><td>quantis laboribus fundatum imperium, quanta virtute stabi-</td><td></td></tr><tr><td>litam libertatem, quanta deorum benignitate auctas exag-</td><td></td></tr><tr><td>geratasque fortunas una nox paene delerit. Id ne umquam</td><td></td></tr><tr><td>posthac non modo non confici sed ne cogitari quidem</td><td></td></tr><tr><td>possit a civibus hodierno die providendum est. Atque</td><td>10</td></tr><tr><td>haec, non ut vos qui mihi studio paene praecurritis ex-</td><td></td></tr><tr><td>citarem, locutus sum, sed ut mea vox quae debet esse in re</td><td></td></tr><tr><td>publica princeps officio functa consulari videretur. </td><td></td></tr><tr><td>  Nunc ante quam ad sententiam redeo, de me pauca</td><td>20.1</td></tr><tr><td>dicam. Ego, quanta manus est coniuratorum, quam videtis</td><td></td></tr><tr><td>esse permagnam, tantam me inimicorum multitudinem</td><td></td></tr><tr><td>suscepisse video; sed eam turpem iudico et infirmam et</td><td></td></tr><tr><td>abiectam. Quod si aliquando alicuius furore et scelere</td><td>5</td></tr><tr><td>concitata manus ista plus valuerit quam vestra ac rei publi-</td><td></td></tr><tr><td>cae dignitas, me tamen meorum factorum atque consiliorum</td><td></td></tr><tr><td>numquam, patres conscripti, paenitebit. Etenim mors,</td><td></td></tr><tr><td>quam illi fortasse minitantur, omnibus est parata: vitae</td><td></td></tr><tr><td>tantam laudem quanta vos me vestris decretis honestastis</td><td>10</td></tr><tr><td>nemo est adsecutus; ceteris enim semper bene gesta, mihi</td><td></td></tr><tr><td>uni conservata re publica gratulationem decrevistis. Sit</td><td>21.1</td></tr><tr><td>Scipio clarus ille cuius consilio atque virtute Hannibal in</td><td></td></tr><tr><td>Africam redire atque Italia decedere coactus est, ornetur </td><td></td></tr><tr><td>alter eximia laude Africanus qui duas urbis huic imperio</td><td></td></tr><tr><td>infestissimas Karthaginem Numantiamque delevit, habeatur</td><td>5</td></tr><tr><td>vir egregius Paulus ille cuius currum rex potentissimus</td><td></td></tr><tr><td>quondam et nobilissimus Perses honestavit, sit aeterna</td><td></td></tr><tr><td>gloria Marius qui bis Italiam obsidione et metu servitutis</td><td></td></tr><tr><td>liberavit, anteponatur omnibus Pompeius cuius res gestae</td><td></td></tr><tr><td>atque virtutes isdem quibus solis cursus regionibus ac ter-</td><td>10</td></tr><tr><td>minis continentur: erit profecto inter horum laudes aliquid</td><td></td></tr><tr><td>loci nostrae gloriae, nisi forte maius est patefacere nobis</td><td></td></tr><tr><td>provincias quo exire possimus quam curare ut etiam illi</td><td></td></tr><tr><td>qui absunt habeant quo victores revertantur. Quamquam</td><td>22.1</td></tr><tr><td>est uno loco condicio melior externae victoriae quam do-</td><td></td></tr><tr><td>mesticae, quod hostes alienigenae aut oppressi serviunt aut</td><td></td></tr><tr><td>recepti beneficio se obligatos putant, qui autem ex numero</td><td></td></tr><tr><td>civium dementia aliqua depravati hostes patriae semel esse</td><td>5</td></tr><tr><td>coeperunt, eos, cum a pernicie rei publicae reppuleris, nec</td><td></td></tr><tr><td>vi coercere nec beneficio placare possis. Qua re mihi cum</td><td></td></tr><tr><td>perditis civibus aeternum bellum susceptum esse video.</td><td></td></tr><tr><td>Id ego vestro bonorumque omnium auxilio memoriaque</td><td></td></tr><tr><td>tantorum periculorum, quae non modo in hoc populo qui</td><td>10</td></tr><tr><td>servatus est sed in omnium gentium sermonibus ac men-</td><td></td></tr><tr><td>tibus semper haerebit, a me atque a meis facile propulsari</td><td></td></tr><tr><td>posse confido. Neque ulla profecto tanta vis reperietur</td><td></td></tr><tr><td>quae coniunctionem vestram equitumque Romanorum et</td><td></td></tr><tr><td>tantam conspirationem bonorum omnium confringere et</td><td>15</td></tr><tr><td>labefactare possit. </td><td></td></tr><tr><td>  Quae cum ita sint, pro imperio, pro exercitu, pro pro-</td><td>23.1</td></tr><tr><td>vincia quam neglexi, pro triumpho ceterisque laudis in-</td><td></td></tr><tr><td>signibus quae sunt a me propter urbis vestraeque salutis</td><td></td></tr><tr><td>custodiam repudiata, pro clientelis hospitiisque provincia-</td><td></td></tr><tr><td>libus quae tamen urbanis opibus non minore labore tueor </td><td>5</td></tr><tr><td>quam comparo, pro his igitur omnibus rebus, pro meis in</td><td></td></tr><tr><td>vos singularibus studiis proque hac quam perspicitis ad</td><td></td></tr><tr><td>conservandam rem publicam diligentia nihil a vobis nisi</td><td></td></tr><tr><td>huius temporis totiusque mei consulatus memoriam postulo:</td><td></td></tr><tr><td>quae dum erit in vestris fixa mentibus, tutissimo me muro</td><td>10</td></tr><tr><td>saeptum esse arbitrabor. Quod si meam spem vis impro-</td><td></td></tr><tr><td>borum fefellerit atque superaverit, commendo vobis parvum</td><td></td></tr><tr><td>meum filium, cui profecto satis erit praesidi non solum ad</td><td></td></tr><tr><td>salutem verum etiam ad dignitatem, si eius qui haec omnia</td><td></td></tr><tr><td>suo solius periculo conservarit illum filium esse memineritis.</td><td>15</td></tr><tr><td>Quapropter de summa salute vestra populique Romani, de</td><td>24.1</td></tr><tr><td>vestris coniugibus ac liberis, de aris ac focis, de fanis atque</td><td></td></tr><tr><td>templis, de totius urbis tectis ac sedibus, de imperio ac</td><td></td></tr><tr><td>libertate, de salute Italiae, de universa re publica decernite</td><td></td></tr><tr><td>diligenter, ut instituistis, ac fortiter. Habetis eum con-</td><td>5</td></tr><tr><td>sulem qui et parere vestris decretis non dubitet et ea quae</td><td></td></tr><tr><td>statueritis, quoad vivet, defendere et per se ipsum praestare</td><td></td></tr><tr><td>possit. </td><td></td></tr>
        </table>