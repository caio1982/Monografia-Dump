<table>
          <script>targetHit=0;</script>
          <tr><td>  Quid hoc homine facias, aut quo civem importunum aut</td><td>29.7</td></tr><tr><td>quo potius hostem tam sceleratum reserves? qui, ut omittam</td><td></td></tr><tr><td>cetera quae sunt ei cum conlega immani impuroque con-</td><td></td></tr><tr><td>iuncta atque communia, hoc unum habet proprium, ut ex</td><td>10</td></tr><tr><td>urbe expulerit, relegarit non dico equitem Romanum, non</td><td></td></tr><tr><td>ornatissimum atque optimum virum, non amicissimum rei</td><td></td></tr><tr><td>publicae civem, non illo ipso tempore una cum senatu et</td><td></td></tr><tr><td>cum bonis omnibus casum amici reique publicae lugentem,</td><td></td></tr><tr><td>sed civem Romanum sine ullo iudicio ut edicto ex patria</td><td>15</td></tr><tr><td>consul eiecerit. Nihil acerbius socii et Latini ferre soliti</td><td>30.1</td></tr><tr><td>sunt quam se, id quod perraro accidit, ex urbe exire a con- </td><td></td></tr><tr><td>sulibus iuberi: atque illis erat tum reditus in suas civitates,</td><td></td></tr><tr><td>ad suos Lares familiaris, et in illo communi incommodo</td><td></td></tr><tr><td>nulla in quemquam propria ignominia nominatim cadebat.</td><td>5</td></tr><tr><td>Hoc vero quid est? Exterminabit civis Romanos edicto</td><td></td></tr><tr><td>consul a suis dis penatibus? Expellet ex patria? Deliget</td><td></td></tr><tr><td>quem volet, damnabit atque eiciet nominatim? Hic si</td><td></td></tr><tr><td>umquam vos eos qui nunc estis in re publica fore putasset,</td><td></td></tr><tr><td>si denique imaginem iudiciorum aut simulacrum aliquod</td><td>10</td></tr><tr><td>futurum in civitate reliquum credidisset, umquam ausus</td><td></td></tr><tr><td>esset senatum de re publica tollere, equitum Romanorum</td><td></td></tr><tr><td>preces aspernari, civium denique omnium novis et inauditis</td><td></td></tr><tr><td>edictis ius libertatemque pervertere? </td><td></td></tr><tr><td>  Etsi me attentissimis animis summa cum benignitate</td><td>31.1</td></tr><tr><td>auditis, iudices, tamen vereor ne quis forte vestrum miretur</td><td></td></tr><tr><td>quid haec mea oratio tam longa aut tam alte repetita velit,</td><td></td></tr><tr><td>aut quid ad P. Sesti causam eorum qui ante huius tribuna-</td><td></td></tr><tr><td>tum rem publicam vexarunt delicta pertineant. Mihi autem</td><td>5</td></tr><tr><td>hoc propositum est ostendere, omnia consilia P. Sesti men-</td><td></td></tr><tr><td>temque totius tribunatus hanc fuisse, ut adflictae et perditae</td><td></td></tr><tr><td>rei publicae quantum posset mederetur. Ac si in exponendis</td><td></td></tr><tr><td>vulneribus illis de me ipso plura dicere videbor, ignoscitote;</td><td></td></tr><tr><td>nam et illam meam cladem vos et omnes boni maximum</td><td>10</td></tr><tr><td>esse rei publicae vulnus iudicastis, et P. Sestius est reus non</td><td></td></tr><tr><td>suo, sed meo nomine: qui cum omnem vim sui tribunatus</td><td></td></tr><tr><td>in mea salute consumpserit, necesse est meam causam</td><td></td></tr><tr><td>praeteriti temporis cum huius praesenti defensione esse</td><td></td></tr><tr><td>coniunctam. </td><td>15</td></tr>
        </table>