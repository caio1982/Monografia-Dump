<table>
          <script>targetHit=0;</script>
          <tr><td>  Tum ego: 'Quid didicerimus Cotta viderit, tu autem</td><td>1.17.12</td></tr><tr><td>nolo existimes me adiutorem huic venisse sed audi-</td><td></td></tr><tr><td>torem, et quidem aecum, libero iudicio, nulla eius modi</td><td></td></tr><tr><td>adstrictum necessitate, ut mihi velim nolim sit certa</td><td>15</td></tr><tr><td>quaedam tuenda sententia.' </td><td></td></tr><tr><td>  Tum Velleius fidenter sane, ut solent isti, nihil tam</td><td>18.1</td></tr><tr><td>verens quam ne dubitare aliqua de re videretur, tam-</td><td></td></tr><tr><td>quam modo ex deorum concilio et ex Epicuri inter-</td><td></td></tr><tr><td>mundiis descendisset, 'Audite' inquit 'non futtilis com-</td><td></td></tr><tr><td>menticiasque sententias, non opificem aedificatorem-</td><td>5</td></tr><tr><td>que mundi Platonis de Timaeo deum, nec anum fatidi-</td><td></td></tr><tr><td>cam Stoicorum Pronoeam, quam Latine licet Provi-</td><td></td></tr><tr><td>dentiam dicere, neque vero mundum ipsum animo et</td><td></td></tr><tr><td>sensibus praeditum rutundum ardentem volubilem</td><td></td></tr><tr><td>deum, portenta et miracula non disserentium philoso-</td><td>10</td></tr><tr><td>phorum sed somniantium. Quibus enim oculis animi</td><td>19.1</td></tr><tr><td>intueri potuit vester Plato fabricam illam tanti operis,</td><td></td></tr><tr><td>qua construi a deo atque aedificari mundum facit; quae</td><td></td></tr><tr><td>molitio quae ferramenta qui vectes quae machinae qui</td><td></td></tr><tr><td>ministri tanti muneris fuerunt; quem ad modum autem</td><td>5</td></tr><tr><td>oboedire et parere voluntati architecti aer ignis aqua</td><td></td></tr><tr><td>terra potuerunt; unde vero ortae illae quinque formae,</td><td></td></tr><tr><td>ex quibus reliqua formantur, apte cadentes ad animum</td><td></td></tr><tr><td>afficiendum pariendosque sensus? longum est ad om- </td><td></td></tr><tr><td>nia, quae talia sunt ut optata magis quam inventa</td><td>10</td></tr><tr><td>videantur; sed illa palmaris, quod, qui non modo na-</td><td>20.1</td></tr><tr><td>tum mundum introduxerit sed etiam manu paene fac-</td><td></td></tr><tr><td>tum, is eum dixerit fore sempiternum. hunc censes</td><td></td></tr><tr><td>primis ut dicitur labris gustasse physiologiam id est</td><td></td></tr><tr><td>naturae rationem, qui quicquam quod ortum sit putet</td><td>5</td></tr><tr><td>aeternum esse posse? quae est enim coagmentatio non</td><td></td></tr><tr><td>dissolubilis, aut quid est cuius principium aliquod sit</td><td></td></tr><tr><td>nihil sit extremum? Pronoea vero si vestra est Lucili</td><td></td></tr><tr><td>eadem, requiro quae paulo ante, ministros machinas</td><td></td></tr><tr><td>omnem totius operis dissignationem atque apparatum;</td><td>10</td></tr><tr><td>sin alia est, cur mortalem fecerit mundum, non, quem</td><td></td></tr><tr><td>ad modum Platonicus deus, sempiternum. Ab utroque</td><td>21.1</td></tr><tr><td>autem sciscitor cur mundi aedificatores repente ex-</td><td></td></tr><tr><td>stiterint, innumerabilia saecla dormierint; non enim si</td><td></td></tr><tr><td>mundus nullus erat saecla non erant (saecla nunc dico</td><td></td></tr><tr><td>non ea quae dierum noctiumque numero annuis cur-</td><td>5</td></tr><tr><td>sibus conficiuntur; nam fateor ea sine mundi conver-</td><td></td></tr><tr><td>sione effici non potuisse; sed fuit quaedam ab infinito</td><td></td></tr><tr><td>tempore aeternitas, quam nulla circumscriptio tempo-</td><td></td></tr><tr><td>rum metiebatur, spatio tamen qualis ea fuerit intellegi</td><td></td></tr><tr><td>potest, quod ne in cogitationem quidem cadit ut fuerit</td><td>10</td></tr><tr><td>tempus aliquod nullum cum tempus esset)—isto igi-</td><td>22.1</td></tr><tr><td>tur tam inmenso spatio quaero Balbe cur Pronoea</td><td></td></tr><tr><td>vestra cessaverit. laboremne fugiebat? at iste nec at-</td><td></td></tr><tr><td>tingit deum nec erat ullus, cum omnes naturae numini</td><td></td></tr><tr><td>divino, caelum ignes terrae maria, parerent. Quid</td><td>5</td></tr><tr><td>autem erat quod concupisceret deus mundum signis</td><td></td></tr><tr><td>et luminibus tamquam aedilis ornare? si ut deus ipse</td><td></td></tr><tr><td>melius habitaret, antea videlicet tempore infinito in</td><td></td></tr><tr><td>tenebris tamquam in gurgustio habitaverat. post autem:</td><td></td></tr><tr><td>varietatene eum delectari putamus, qua caelum et ter- </td><td>10</td></tr><tr><td>ras exornatas videmus? quae ista potest esse oblec-</td><td></td></tr><tr><td>tatio deo? quae si esset, non ea tam diu carere po-</td><td></td></tr><tr><td>tuisset. an haec, ut fere dicitis, hominum causa a deo</td><td>23.1</td></tr><tr><td>constituta sunt? sapientiumne? propter paucos igitur</td><td></td></tr><tr><td>tanta est rerum facta molitio. an stultorum? at pri-</td><td></td></tr><tr><td>mum causa non fuit cur de inprobis bene mereretur;</td><td></td></tr><tr><td>deinde quid est adsecutus, cum omnes stulti sint sine</td><td>5</td></tr><tr><td>dubio miserrimi, maxime quod stulti sunt (miserius</td><td></td></tr><tr><td>enim stultitia quid possumus dicere), deinde quod ita</td><td></td></tr><tr><td>multa sunt incommoda in vita, ut ea sapientes com-</td><td></td></tr><tr><td>modorum conpensatione leniant, stulti nec vitare ve-</td><td></td></tr><tr><td>nientia possint nec ferre praesentia. Qui vero mun-</td><td>10</td></tr><tr><td>dum ipsum animantem sapientemque esse dixerunt,</td><td></td></tr><tr><td>nullo modo viderunt animi natura intellegentis in</td><td></td></tr><tr><td>quam figuram cadere posset. de quo dicam equidem</td><td></td></tr><tr><td>paulo post, nunc autem hactenus: admirabor eorum</td><td>24.1</td></tr><tr><td>tarditatem qui animantem inmortalem et eundem bea-</td><td></td></tr><tr><td>tum rutundum esse velint, quod ea forma neget ullam</td><td></td></tr><tr><td>esse pulchriorem Plato: at mihi vel cylindri vel qua-</td><td></td></tr><tr><td>drati vel coni vel pyramidis videtur esse formosior.</td><td>5</td></tr><tr><td>Quae vero vita tribuitur isti rutundo deo? nempe ut</td><td></td></tr><tr><td>ea celeritate contorqueatur cui par nulla ne cogitari</td><td></td></tr><tr><td>quidem possit; in qua non video ubinam mens con-</td><td></td></tr><tr><td>stans et vita beata possit insistere. Quodque in nostro</td><td></td></tr><tr><td>corpore si minima ex parte significetur molestum sit,</td><td>10</td></tr><tr><td>cur hoc idem non habeatur molestum in deo? terra</td><td></td></tr><tr><td>enim profecto, quoniam mundi pars est, pars est etiam</td><td></td></tr><tr><td>dei; atqui terrae maxumas regiones inhabitabilis at-</td><td></td></tr><tr><td>que incultas videmus, quod pars earum adpulsu solis</td><td></td></tr><tr><td>exarserit, pars obriguerit nive pruinaque longinquo</td><td>15</td></tr><tr><td>solis abscessu; quae, si mundus est deus, quoniam</td><td></td></tr><tr><td>mundi partes sunt, dei membra partim ardentia partim</td><td></td></tr><tr><td>refrigerata ducenda sunt.  </td><td></td></tr>
        </table>