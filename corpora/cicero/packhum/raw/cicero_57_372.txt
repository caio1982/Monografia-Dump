<table>
          <script>targetHit=0;</script>
          <tr class="title first  date"><td>vii Id<span class="snum">.</span> Apr<span class="snum">.</span> <span class="snum">44</span> in suburbano Mati</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Deverti ad illum de quo tecum mane. nihil perditius; explicari</td><td>14.1.1.1</td></tr><tr><td>rem non posse: 'etenim si ille tali ingenio exitum non reperie-</td><td></td></tr><tr><td>bat, quis nunc reperiet?' quid quaeris? perisse omnia aiebat</td><td></td></tr><tr><td>(quod haud scio an ita sit; verum ille gaudens) adfirmabatque</td><td></td></tr><tr><td>minus diebus <span class="caps">xx</span> tumultum Gallicum; in sermonem se post Id.</td><td>5</td></tr><tr><td>Mart. praeterquam Lepido venisse nemini; ad summam, non</td><td></td></tr><tr><td>posse istaec sic abire. o prudentem Oppium! qui nihilo minus</td><td></td></tr><tr><td>illum desiderat, sed loquitur nihil quod quemquam bonum</td><td></td></tr><tr><td>offendat. sed haec hactenus. </td><td></td></tr><tr><td>  Tu quaeso quicquid novi (multa autem exspecto) scribere ne</td><td>2.1</td></tr><tr><td>pigrere, in his de Sexto satisne certum, maxime autem de</td><td></td></tr><tr><td>Bruto nostro. de quo quidem ille ad quem deverti Caesarem</td><td></td></tr><tr><td>solitum dicere, 'magni refert hic quid velit, sed quicquid vult</td><td></td></tr><tr><td>valde vult'; idque eum animadvertisse cum pro Deiotaro</td><td>5</td></tr><tr><td>Nicaeae dixerit; valde vehementer eum visum et libere dicere;</td><td></td></tr><tr><td>atque etiam (ut enim quidque succurrit libet scribere) proxime,</td><td></td></tr><tr><td>cum Sesti rogatu apud eum fuissem exspectaremque sedens</td><td></td></tr><tr><td>quoad vocarer, dixisse eum 'ego dubitem quin summo in odio</td><td></td></tr><tr><td>sim, cum M. Cicero sedeat nec suo commodo me convenire</td><td>10</td></tr><tr><td>possit? atqui si quisquam est facilis, hic est. tamen non dubito</td><td></td></tr><tr><td>quin me male oderit.' haec et eius modi multa. sed ad proposi-</td><td></td></tr><tr><td>tum: quicquid erit, non modo magnum sed etiam parvum,</td><td></td></tr><tr><td>scribes. equidem nihil intermittam. </td><td></td></tr>
        </table>