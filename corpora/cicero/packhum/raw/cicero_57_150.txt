<table>
          <script>targetHit=0;</script>
          <tr class="title first  date"><td>xv vel xiv Kal<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Cum ad te litteras dedissem, redditae mihi litterae sunt a</td><td>8.1.1.1</td></tr><tr><td>Pompeio: cetera de rebus in Piceno gestis quas ad se Vibullius</td><td></td></tr><tr><td>scripsisset, de dilectu Domiti, quae sunt vobis nota, nec tam</td><td></td></tr><tr><td>laeta erant in iis litteris quam ad me Philotimus &lt;scrips&gt;erat.</td><td></td></tr><tr><td>ipsam tibi epistulam misissem sed iam subito fratris puer</td><td>5</td></tr><tr><td>proficiscebatur; cras igitur mittam. sed in ea Pompei epistula</td><td></td></tr><tr><td>erat in extremo ipsius manu 'tu censeo Luceriam venias;</td><td></td></tr><tr><td>nusquam eris tutius'. id ego in eam partem accepi, haec oppida</td><td></td></tr><tr><td>atque oram maritimam illum pro relicto habere, nec sum</td><td></td></tr><tr><td>miratus eum qui caput ipsum reliquisset reliquis membris</td><td>10</td></tr><tr><td>non parcere. ei statim rescripsi, hominemque certum misi</td><td>2.1</td></tr><tr><td>de comitibus meis, &lt;me&gt; non quaerere ubi tutissimo essem;</td><td></td></tr><tr><td>si me vellet sua aut rei publicae causa Luceriam venire, statim</td><td></td></tr><tr><td>esse venturum; hortatusque sum ut oram maritimam retineret,</td><td></td></tr><tr><td>si rem frumentariam sibi ex provinciis suppeditari vellet.</td><td>5</td></tr><tr><td>hoc me frustra scribere videbam; sed uti in urbe retinenda </td><td></td></tr><tr><td>tunc, sic nunc in Italia non reliquenda testificabar sententiam</td><td></td></tr><tr><td>meam. sic enim parari video, ut Luceriam omnes copiae con-</td><td></td></tr><tr><td>trahantur et ne is quidem locus &lt;sit&gt; stabilis sed ex eo ipso, si</td><td></td></tr><tr><td>urgeamur, paretur fuga; quo minus mirere si invitus in eam</td><td>3.1</td></tr><tr><td>causam descendo in qua neque pacis neque victoriae ratio</td><td></td></tr><tr><td>quaesita sit umquam sed semper flagitiosae et calamitosae</td><td></td></tr><tr><td>fugae. eundum, ut quemcumque fors tulerit casum subeam</td><td></td></tr><tr><td>potius cum iis qui dicuntur esse boni quam videar a bonis</td><td>5</td></tr><tr><td>dissentire. etsi prope diem video bonorum, id est lautorum</td><td></td></tr><tr><td>et locupletum, urbem refertam fore, municipiis vero his</td><td></td></tr><tr><td>relictis refertissimam; quo ego in numero essem, si hos lictores</td><td></td></tr><tr><td>molestissimos non haberem, nec me M'. Lepidi, L. Vulcati,</td><td></td></tr><tr><td>Ser. Sulpici comitum paeniteret, quorum nemo nec stultior</td><td>10</td></tr><tr><td>est quam L. Domitius nec inconstantior quam Ap. Claudius.</td><td></td></tr><tr><td>unus Pompeius me movet, beneficio non auctoritate; quam</td><td>4.1</td></tr><tr><td>enim ille habeat auctoritatem in hac causa? qui, cum omnes</td><td></td></tr><tr><td>Caesarem metuebamus, ipse eum diligebat, postquam ipse</td><td></td></tr><tr><td>metuere coepit, putat omnis hostis illi esse oportere. ibimus</td><td></td></tr><tr><td>tamen Luceriam, nec eum fortasse delectabit noster adventus;</td><td>5</td></tr><tr><td>dissimulare enim non potero mihi quae adhuc acta sint</td><td></td></tr><tr><td>displicere. </td><td></td></tr><tr><td>  Ego si somnum capere possem, tam longis te epistulis non</td><td></td></tr><tr><td>obtunderem. tu, si tibi eadem causa est, me remunerere sane</td><td></td></tr><tr><td>velim. </td><td>10</td></tr>
        </table>