<table>
          <script>targetHit=0;</script>
          <tr><td>  Omnino fortis animus et magnus duabus rebus ma-</td><td>1.66.1</td></tr><tr><td>xime cernitur, quarum una in rerum externarum de-</td><td></td></tr><tr><td>spicientia ponitur, cum persuasum sit nihil hominem</td><td></td></tr><tr><td>nisi quod honestum decorumque sit aut admirari aut</td><td></td></tr><tr><td>optare aut expetere oportere, nullique neque homini</td><td>5</td></tr><tr><td>neque perturbationi animi nec fortunae succumbere.</td><td></td></tr><tr><td>Altera est res, ut cum ita sis affectus animo, ut supra</td><td></td></tr><tr><td>dixi, res geras magnas illas quidem et maxime utiles,</td><td></td></tr><tr><td>sed ut vehementer arduas plenasque laborum et peri-</td><td></td></tr><tr><td>culorum cum vitae, tum multarum rerum, quae ad vi-</td><td>10</td></tr><tr><td>tam pertinent. Harum rerum duarum splendor omnis,</td><td>67.1</td></tr><tr><td>amplitudo, addo etiam utilitatem, in posteriore est,</td><td></td></tr><tr><td>causa autem et ratio efficiens magnos viros in priore.</td><td></td></tr><tr><td>In eo est enim illud, quod excellentes animos et hu-</td><td></td></tr><tr><td>mana contemnentes facit. Id autem ipsum cernitur in</td><td>5</td></tr><tr><td>duobus, si et solum id, quod honestum sit, bonum iu-</td><td></td></tr><tr><td>dices et ab omni animi perturbatione liber sis. Nam et</td><td></td></tr><tr><td>ea, quae eximia plerisque et praeclara videntur, parva</td><td></td></tr><tr><td>ducere eaque ratione stabili firmaque contemnere for-</td><td></td></tr><tr><td>tis animi magnique ducendum est, et ea, quae videntur</td><td>10</td></tr><tr><td>acerba, quae multa et varia in hominum vita fortuna- </td><td></td></tr><tr><td>que versantur, ita ferre, ut nihil a statu naturae dis-</td><td></td></tr><tr><td>cedas, nihil a dignitate sapientis. robusti animi est</td><td></td></tr><tr><td>magnaeque constantiae. Non est autem consentaneum,</td><td>68.1</td></tr><tr><td>qui metu non frangatur, eum frangi cupiditate, nec qui</td><td></td></tr><tr><td>invictum se a labore praestiterit, vinci a voluptate.</td><td></td></tr><tr><td>Quam ob rem et haec videnda et pecuniae fugienda</td><td></td></tr><tr><td>cupiditas; nihil enim est tam angusti animi tamque</td><td>5</td></tr><tr><td>parvi quam amare divitias, nihil honestius magni-</td><td></td></tr><tr><td>ficentiusque quam pecuniam contemnere, si non ha-</td><td></td></tr><tr><td>beas, si habeas, ad beneficentiam liberalitatemque con-</td><td></td></tr><tr><td>ferre. Cavenda etiam est gloriae cupiditas, ut supra</td><td></td></tr><tr><td>dixi; eripit enim libertatem, pro qua magnanimis vi-</td><td>10</td></tr><tr><td>ris omnis debet esse contentio. Nec vero imperia ex-</td><td></td></tr><tr><td>petenda ac potius aut non accipienda interdum aut</td><td></td></tr><tr><td>deponenda non numquam. Vacandum autem omni est</td><td>69.1</td></tr><tr><td>animi perturbatione, cum cupiditate et metu, tum</td><td></td></tr><tr><td>etiam aegritudine [et voluptate] animi et iracundia, ut</td><td></td></tr><tr><td>tranquillitas animi et securitas adsit, quae affert cum</td><td></td></tr><tr><td>constantiam tum etiam dignitatem. </td><td>5</td></tr>
        </table>