<table>
          <script>targetHit=0;</script>
          <tr><td>  Possum ego satis in Cn. Pompeium umquam gratus videri?</td><td>29.1</td></tr><tr><td>qui non solum apud vos, qui omnes idem sentiebatis, sed</td><td></td></tr><tr><td>etiam apud universum populum salutem populi Romani et</td><td></td></tr><tr><td>conservatam per me et coniunctam esse cum mea dixerit;</td><td></td></tr><tr><td>qui causam meam prudentibus commendarit, imperitos</td><td>5</td></tr><tr><td>edocuerit, eodemque tempore improbos auctoritate sua com-</td><td></td></tr><tr><td>presserit, bonos excitarit; qui populum Romanum pro me</td><td></td></tr><tr><td>tamquam pro fratre aut pro parente non solum hortatus sit,</td><td></td></tr><tr><td>verum etiam obsecrarit; qui cum ipse propter metum dimi-</td><td></td></tr><tr><td>cationis et sanguinis domo se teneret, iam a superioribus</td><td>10</td></tr><tr><td>tribunis petierit ut de salute mea et promulgarent et refer-</td><td></td></tr><tr><td>rent; qui in colonia nuper constituta cum ipse gereret</td><td></td></tr><tr><td>magistratum, in qua nemo erat emptus intercessor, vim et</td><td></td></tr><tr><td>crudelitatem privilegi auctoritate honestissimorum hominum</td><td></td></tr><tr><td>et publicis litteris consignarit, princepsque Italiae totius</td><td>15</td></tr><tr><td>praesidium ad meam salutem implorandum putarit; qui</td><td></td></tr><tr><td>cum ipse mihi semper amicissimus fuisset, etiam ut suos</td><td></td></tr><tr><td>necessarios mihi amicos redderet elaborarit. Quibus autem</td><td>30.1</td></tr><tr><td>officiis T. Anni beneficia remunerabor? cuius omnis ratio,</td><td></td></tr><tr><td>cogitatio, totus denique tribunatus nihil aliud fuit nisi con-</td><td></td></tr><tr><td>stans perpetua fortis invicta defensio salutis meae. Quid de</td><td></td></tr><tr><td>P. Sestio loquar? qui suam erga me benivolentiam et fidem</td><td>5</td></tr><tr><td>non solum animi dolore sed etiam corporis vulneribus</td><td></td></tr><tr><td>ostendit.  </td><td></td></tr><tr><td>  Vobis vero, patres conscripti, singulis et egi et agam gra-</td><td></td></tr><tr><td>tias: universis egi initio, quantum potui, satis ornate agere</td><td></td></tr><tr><td>nullo modo possum. Et quamquam sunt in me praecipua</td><td>10</td></tr><tr><td>merita multorum, quae sileri nullo modo possunt, tamen</td><td></td></tr><tr><td>huius temporis ac timoris mei non est conari commemorare</td><td></td></tr><tr><td>beneficia in me singulorum; nam difficile est non aliquem,</td><td></td></tr><tr><td>nefas quemquam praeterire. Ego vos universos, patres con-</td><td></td></tr><tr><td>scripti, deorum numero colere debeo. Sed ut in ipsis dis</td><td>15</td></tr><tr><td>immortalibus non semper eosdem atque alias alios solemus</td><td></td></tr><tr><td>et venerari et precari, sic in hominibus de me divinitus</td><td></td></tr><tr><td>meritis: omnis erit aetas mihi ad eorum erga me merita</td><td></td></tr><tr><td>praedicanda atque recolenda, hodierno autem die nominatim</td><td>31.1</td></tr><tr><td>a me magistratibus statui gratias esse agendas, et de privatis</td><td></td></tr><tr><td>uni, qui pro salute mea municipia coloniasque adisset, popu-</td><td></td></tr><tr><td>lum Romanum supplex obsecrasset, sententiam dixisset eam</td><td></td></tr><tr><td>quam vos secuti mihi dignitatem meam reddidistis. Vos</td><td>5</td></tr><tr><td>me florentem semper ornastis, laborantem mutatione vestis</td><td></td></tr><tr><td>et prope luctu vestro, quoad licuit, defendistis. Nostra</td><td></td></tr><tr><td>memoria senatores ne in suis quidem periculis mutare ve-</td><td></td></tr><tr><td>stem solebant: in meo periculo senatus veste mutata fuit,</td><td></td></tr><tr><td>quoad licuit per eorum edicta qui mea pericula non modo</td><td>10</td></tr><tr><td>suo praesidio sed etiam vestra deprecatione nudarunt. </td><td></td></tr>
        </table>