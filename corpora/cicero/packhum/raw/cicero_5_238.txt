<table>
          <script>targetHit=0;</script>
          <tr><td>  At quae causa tum subiciebatur ab ipso, iudices, huius</td><td>2.5.146.7</td></tr><tr><td>tam nefariae crudelitatis? Eadem quae nunc in defensione</td><td></td></tr><tr><td>commemorabitur. Quicumque accesserant ad Siciliam</td><td></td></tr><tr><td>paulo pleniores, eos Sertorianos milites esse atque a Dianio</td><td>10</td></tr><tr><td>fugere dicebat. Illi ad deprecandum periculum profere-</td><td></td></tr><tr><td>bant alii purpuram Tyriam, tus alii atque odores vestemque </td><td></td></tr><tr><td>linteam, gemmas alii et margaritas, vina non nulli Graeca</td><td></td></tr><tr><td>venalisque Asiaticos, ut intellegeretur ex mercibus quibus</td><td></td></tr><tr><td>ex locis navigarent. Non providerant eas ipsas sibi causas</td><td>15</td></tr><tr><td>esse periculi, quibus argumentis se ad salutem uti arbitra-</td><td></td></tr><tr><td>bantur. Iste enim haec eos ex piratarum societate adeptos</td><td></td></tr><tr><td>esse dicebat; ipsos in lautumias abduci imperabat, navis</td><td></td></tr><tr><td>eorum atque onera diligenter adservanda curabat. His</td><td>147.1</td></tr><tr><td>institutis cum completus iam mercatorum carcer esset, tum</td><td></td></tr><tr><td>illa fiebant quae L. Suettium, equitem Romanum, lectissi-</td><td></td></tr><tr><td>mum virum, dicere audistis, et quae ceteros audietis.</td><td></td></tr><tr><td>Cervices in carcere frangebantur indignissime civium Ro-</td><td>5</td></tr><tr><td>manorum, ut iam illa vox et imploratio, 'Civis Romanus</td><td></td></tr><tr><td>sum,' quae saepe multis in ultimis terris opem inter bar-</td><td></td></tr><tr><td>baros et salutem tulit, ea mortem illis acerbiorem et</td><td></td></tr><tr><td>supplicium maturius ferret. </td><td></td></tr><tr><td>  Quid est, Verres? quid ad haec cogitas respondere?</td><td>10</td></tr><tr><td>num mentiri me, num fingere aliquid, num augere crimen?</td><td></td></tr><tr><td>num quid horum dicere istis defensoribus tuis audes?</td><td></td></tr><tr><td>Cedo mihi, quaeso, ex ipsius sinu litteras Syracusanorum,</td><td></td></tr><tr><td>quas ipse ad arbitrium suum confectas esse arbitratur, cedo</td><td></td></tr><tr><td>rationem carceris, quae diligentissime conficitur, quo quisque</td><td>15</td></tr><tr><td>die datus in custodiam, quo mortuus, quo necatus sit.</td><td></td></tr><tr><td><span class="caps">Litterae Syracvsanorvm.</span> Videtis civis Romanos gre-</td><td>148.1</td></tr><tr><td>gatim coniectos in lautumias, videtis indignissimo in loco</td><td></td></tr><tr><td>coacervatam multitudinem vestrorum civium. Quaerite</td><td></td></tr><tr><td>nunc vestigia quibus exitus eorum ex illo loco compareant.</td><td></td></tr><tr><td>Nulla sunt. Omnesne mortui? Si ita posset defendere,</td><td>5</td></tr><tr><td>tamen fides huic defensioni non haberetur. Sed scriptum</td><td></td></tr><tr><td>exstat in isdem litteris quod iste homo barbarus ac</td><td></td></tr><tr><td>dissolutus neque attendere umquam neque intellegere </td><td></td></tr><tr><td>potuit: ἐδικαιώθησαν, inquit, hoc est, ut Siculi loquuntur,</td><td></td></tr><tr><td>supplicio adfecti ac necati sunt. </td><td>10</td></tr>
        </table>