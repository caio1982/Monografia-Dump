<table>
          <script>targetHit=0;</script>
          <tr><td>  Quapropter, patres conscripti, quoniam in rem publicam</td><td>36.1</td></tr><tr><td>sum pariter cum re publica restitutus, non modo in ea de-</td><td></td></tr><tr><td>fendenda nihil minuam de libertate mea pristina, sed etiam</td><td></td></tr><tr><td>adaugebo. Etenim si eam tum defendebam cum mihi aliquid</td><td></td></tr><tr><td>illa debebat, quid nunc me facere oportet cum ego illi pluri-</td><td>5</td></tr><tr><td>mum debeo? Nam quid est quod animum meum frangere aut</td><td></td></tr><tr><td>debilitare possit, cuius ipsam calamitatem non modo nullius</td><td></td></tr><tr><td>delicti, sed etiam divinorum in rem publicam beneficiorum</td><td></td></tr><tr><td>testem esse videatis? Nam importata est quia defenderam</td><td></td></tr><tr><td>civitatem, et mea voluntate suscepta est, ne a me defensa</td><td>10</td></tr><tr><td>res publica per eundem me extremum in discrimen vocare-</td><td></td></tr><tr><td>tur. Pro me non ut pro P. Popilio, nobilissimo homine,</td><td>37.1</td></tr><tr><td>adulescentes filii, non propinquorum multitudo populum</td><td></td></tr><tr><td>Romanum est deprecata, non ut pro Q. Metello, summo et</td><td></td></tr><tr><td>clarissimo viro, spectata iam adulescentia filius, non L. et </td><td></td></tr><tr><td>C. Metelli, consulares, non eorum liberi, non Q. Metellus</td><td>5</td></tr><tr><td>Nepos, qui tum consulatum petebat, non Luculli, Servilii,</td><td></td></tr><tr><td>Scipiones, Metellarum filii flentes ac sordidati populo Ro-</td><td></td></tr><tr><td>mano supplicaverunt; sed unus frater, qui in me pietate</td><td></td></tr><tr><td>filius, consiliis parens, amore, ut erat, frater inventus est,</td><td></td></tr><tr><td>squalore et lacrimis et cotidianis precibus desiderium mei</td><td>10</td></tr><tr><td>nominis renovari et rerum gestarum memoriam usurpari</td><td></td></tr><tr><td>coegit. Qui cum statuisset, nisi per vos me reciperasset,</td><td></td></tr><tr><td>eandem subire fortunam atque idem sibi domicilium et vitae</td><td></td></tr><tr><td>et mortis deposcere, tamen numquam nec magnitudinem</td><td></td></tr><tr><td>negoti nec solitudinem suam nec vim inimicorum ac tela</td><td>15</td></tr><tr><td>pertimuit. Alter fuit propugnator mearum fortunarum et</td><td>38.1</td></tr><tr><td>defensor adsiduus, summa virtute et pietate, C. Piso gener,</td><td></td></tr><tr><td>qui minas inimicorum meorum, qui inimicitias adfinis mei,</td><td></td></tr><tr><td>propinqui sui, consulis, qui Pontum et Bithyniam quae-</td><td></td></tr><tr><td>stor prae mea salute neglexit. Nihil umquam senatus de</td><td>5</td></tr><tr><td>P. Popilio decrevit, numquam in hoc ordine de Q. Metello</td><td></td></tr><tr><td>mentio facta est: tribuniciis sunt illi rogationibus interfectis</td><td></td></tr><tr><td>inimicis denique restituti, cum alter eorum senatui paruisset,</td><td></td></tr><tr><td>alter vim caedemque fugisset. Nam C. quidem Marius, qui</td><td></td></tr><tr><td>hac hominum memoria tertius ante me consularis tempestate</td><td>10</td></tr><tr><td>civili expulsus est, non modo a senatu non est restitutus,</td><td></td></tr><tr><td>sed reditu suo senatum cunctum paene delevit. Nulla de</td><td></td></tr><tr><td>illis magistratuum consensio, nulla ad rem publicam defen-</td><td></td></tr><tr><td>dendam populi Romani convocatio, nullus Italiae motus,</td><td></td></tr><tr><td>nulla decreta municipiorum et coloniarum exstiterunt. Qua re,</td><td>39.1</td></tr><tr><td>cum me vestra auctoritas arcessierit, populus Romanus vo-</td><td></td></tr><tr><td>carit, res publica implorarit, Italia cuncta paene suis umeris</td><td></td></tr><tr><td>reportarit, non committam, patres conscripti, ut, cum ea mihi</td><td></td></tr><tr><td>sint restituta quae in potestate mea non fuerunt, ea non ha-</td><td>5</td></tr><tr><td>beam quae ipse praestare possim, praesertim cum illa amissa</td><td></td></tr><tr><td>reciperarim, virtutem et fidem numquam amiserim. </td><td></td></tr>
        </table>