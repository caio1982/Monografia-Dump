<table>
          <script>targetHit=0;</script>
          <tr class="title first  date"><td>Iun<span class="snum">.</span> <span class="snum">59</span> Romae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Accepi aliquot epistulas tuas, ex quibus intellexi quam sus-</td><td>2.18.1.1</td></tr><tr><td>penso animo et sollicito scire averes quid esset novi. tenemur</td><td></td></tr><tr><td>undique, neque iam quo minus serviamus recusamus sed mor-</td><td></td></tr><tr><td>tem et eiectionem quasi maiora timemus, quae multo sunt</td><td></td></tr><tr><td>minora. atque hic status, qui una voce omnium gemitur, &lt;neque</td><td>5</td></tr><tr><td>facto&gt; neque verbo cuiusquam sublevatur. σκοπὸς est, ut suspi-</td><td></td></tr><tr><td>cor, illis qui tenent nullam cuiquam largitionem relinquere. unus</td><td></td></tr><tr><td>loquitur et palam adversatur adulescens Curio. huic plausus</td><td></td></tr><tr><td>maximi, consalutatio forensis perhonorifica, signa praeterea</td><td></td></tr><tr><td>benevolentiae permulta a bonis impertiuntur. Fufium clamori-</td><td>10</td></tr><tr><td>bus et conviciis et sibilis consectantur. his ex rebus non spes sed</td><td></td></tr><tr><td>dolor est maior, cum videas civitatis voluntatem solutam,</td><td></td></tr><tr><td>virtutem adligatam. </td><td></td></tr><tr><td>  Ac ne forte quaeras κατὰ λεπτὸν de singulis rebus, universa res</td><td>2.1</td></tr><tr><td>eo est deducta spes ut nulla sit aliquando non modo privatos</td><td></td></tr><tr><td>verum etiam magistratus liberos fore. hac tamen in oppressione</td><td></td></tr><tr><td>sermo in circulis dumtaxat et in conviviis est liberior quam fuit.</td><td></td></tr><tr><td>vincere incipit timorem dolor, sed ita ut omnia sint plenissima</td><td>5</td></tr><tr><td>desperationis. habet etiam Campana lex exsecrationem in</td><td></td></tr><tr><td>contione candidatorum, si mentionem fecerint, quo aliter ager</td><td></td></tr><tr><td>possideatur atque ut ex legibus Iuliis. non dubitant iurare ceteri;</td><td></td></tr><tr><td>Laterensis existimatur laute fecisse quod tribunatum pl. petere</td><td></td></tr><tr><td>destitit ne iuraret.  </td><td>10</td></tr><tr><td>  Sed de re publica non libet plura scribere. displiceo mihi nec</td><td>3.1</td></tr><tr><td>sine summo scribo dolore. me tueor ut oppressis omnibus non</td><td></td></tr><tr><td>demisse, ut tantis rebus gestis parum fortiter. a Caesare valde</td><td></td></tr><tr><td>liberaliter invitor in legationem illam, sibi ut sim legatus, atque</td><td></td></tr><tr><td>etiam libera legatio voti causa datur. sed haec et praesidi apud</td><td>5</td></tr><tr><td>pudorem Pulchelli non habet satis et a fratris adventu me</td><td></td></tr><tr><td>ablegat; illa et munitior est et non impedit quo minus adsim</td><td></td></tr><tr><td>cum velim. hanc ego teneo, sed usurum me non puto; neque</td><td></td></tr><tr><td>tamen scit quisquam. non libet fugere, aveo pugnare. magna</td><td></td></tr><tr><td>sunt hominum studia. sed nihil adfirmo; tu hoc silebis. </td><td>10</td></tr><tr><td>  De Statio manu misso et non nullis aliis rebus angor equidem,</td><td>4.1</td></tr><tr><td>sed iam prorsus occallui. tu vellem ego vel cuperem adesses;</td><td></td></tr><tr><td>nec mihi consilium nec consolatio deesset. sed ita te para ut, si</td><td></td></tr><tr><td>inclamaro, advoles.</td><td></td></tr>
        </table>