<table>
          <script>targetHit=0;</script>
          <tr><td>  <span class="caps">De teste fvfio.</span> </td><td>19.15</td></tr><tr><td>  Nec tamen illud genus alterum nocturnorum testium per-</td><td>20.1</td></tr><tr><td>horresco. Est enim dictum ab illis fore qui dicerent uxores</td><td></td></tr><tr><td>suas a cena redeuntis attrectatas esse a Caelio. Graves erunt</td><td></td></tr><tr><td>homines qui hoc iurati dicere audebunt, cum sit eis con- </td><td></td></tr><tr><td>fitendum numquam se ne congressu quidem et constituto</td><td>5</td></tr><tr><td>coepisse de tantis iniuriis experiri. Sed totum genus</td><td></td></tr><tr><td>oppugnationis huius, iudices, et iam prospicitis animis et,</td><td></td></tr><tr><td>cum inferetur, propulsare debebitis. Non enim ab isdem</td><td></td></tr><tr><td>accusatur M. Caelius a quibus oppugnatur; palam in eum</td><td></td></tr><tr><td>tela iaciuntur, clam subministrantur. Neque ego id dico</td><td>21.1</td></tr><tr><td>ut invidiosum sit in eos quibus gloriosum etiam hoc esse</td><td></td></tr><tr><td>debet. Funguntur officio, defendunt suos, faciunt quod</td><td></td></tr><tr><td>viri fortissimi solent; laesi dolent, irati efferuntur, pugnant</td><td></td></tr><tr><td>lacessiti. Sed vestrae sapientiae tamen est, iudices, non, si</td><td>5</td></tr><tr><td>causa iusta est viris fortibus oppugnandi M. Caelium, ideo</td><td></td></tr><tr><td>vobis quoque causam putare esse iustam alieno dolori</td><td></td></tr><tr><td>potius quam vestrae fidei consulendi. Iam quae sit multi-</td><td></td></tr><tr><td>tudo in foro, quae genera, quae studia, quae varietas</td><td></td></tr><tr><td>hominum videtis. Ex hac copia quam multos esse arbitra-</td><td>10</td></tr><tr><td>mini qui hominibus potentibus, gratiosis, disertis, cum</td><td></td></tr><tr><td>aliquid eos velle arbitrentur, ultro se offerre soleant, operam</td><td></td></tr><tr><td>navare, testimonium polliceri? Hoc ex genere si qui se in</td><td>22.1</td></tr><tr><td>hoc iudicium forte proiecerint, excluditote eorum cupiditatem,</td><td></td></tr><tr><td>iudices, sapientia vestra, ut eodem tempore et huius saluti</td><td></td></tr><tr><td>et religioni vestrae et contra periculosas hominum potentias</td><td></td></tr><tr><td>condicioni omnium civium providisse videamini. Equidem</td><td>5</td></tr><tr><td>vos abducam a testibus neque huius iudici veritatem quae</td><td></td></tr><tr><td>mutari nullo modo potest in voluntate testium conlocari</td><td></td></tr><tr><td>sinam quae facillime fingi, nullo negotio flecti ac detorqueri</td><td></td></tr><tr><td>potest. Argumentis agemus, signis luce omni clarioribus</td><td></td></tr><tr><td>crimina refellemus; res cum re, causa cum causa, ratio cum</td><td>10</td></tr><tr><td>ratione pugnabit. </td><td></td></tr>
        </table>