<table>
          <script>targetHit=0;</script>
          <tr><td>  Sunt autem aliae suspiciones, quae communiter et</td><td>2.42.9</td></tr><tr><td>ex negotiorum et ex personarum adtributionibus su-</td><td>10</td></tr><tr><td>muntur. nam et ex fortuna et ex natura et ex victu,</td><td></td></tr><tr><td>studio, factis, casu, orationibus, consilio et ex habitu</td><td></td></tr><tr><td>animi aut corporis pleraque pertinent ad easdem res,</td><td></td></tr><tr><td>quae rem credibilem aut incredibilem facere pos-</td><td></td></tr><tr><td>sunt et cum facti suspicione iunguntur. maxime enim</td><td>43.1</td></tr><tr><td>quaerere oportet in hac constitutione, primum po-</td><td></td></tr><tr><td>tueritne aliquid fieri; deinde ecquo ab alio potuerit; </td><td></td></tr><tr><td>deinde facultas, de qua ante diximus; deinde utrum id</td><td></td></tr><tr><td>facinus sit, quod paenitere fuerit necesse, quod spem</td><td>5</td></tr><tr><td>celandi non haberet; deinde necessitudo, in qua necesse</td><td></td></tr><tr><td>fuerit id aut fieri aut ita fieri, quaeritur. quorum pars</td><td></td></tr><tr><td>ad consilium pertinet, quod personis adtributum est,</td><td></td></tr><tr><td>ut in ea causa, quam exposuimus: ante rem, quod in</td><td></td></tr><tr><td>itinere se tam familiariter adplicaverit, quod sermonis</td><td>10</td></tr><tr><td>causam quaesierit, quod simul deverterit, deinde cena-</td><td></td></tr><tr><td>rit. in re nox, somnus. post rem, quod solus exierit,</td><td></td></tr><tr><td>quod illum tam familiarem tam aequo animo reli-</td><td></td></tr><tr><td>querit, quod cruentum gladium habuerit. rursum,</td><td>44.1</td></tr><tr><td>utrum videatur diligenter ratio faciendi esse habita et</td><td></td></tr><tr><td>excogitata, an ita temere, ut non veri simile sit quem-</td><td></td></tr><tr><td>quam tam temere ad maleficium accessisse. in quo</td><td></td></tr><tr><td>quaeritur, num quo alio modo commodius potuerit fieri</td><td>5</td></tr><tr><td>vel a fortuna administrari. nam saepe, si pecuniae,</td><td></td></tr><tr><td>adiumenta, adiutores desint, facultas fuisse faciundi</td><td></td></tr><tr><td>non videtur. hoc modo si diligenter attendamus, apta</td><td></td></tr><tr><td>inter se esse intellegimus haec, quae negotiis, et illa,</td><td></td></tr><tr><td>quae personis sunt adtributa. </td><td>10</td></tr><tr><td>  Hic non facile est neque necessarium est distinguere,</td><td></td></tr><tr><td>ut in superioribus partibus, quo pacto quicque accu-</td><td></td></tr><tr><td>satorem et quomodo defensorem tractare oporteat.</td><td></td></tr><tr><td>non est necessarium, propterea quod causa posita, quid </td><td></td></tr><tr><td>in quamque conveniat, res ipsa docebit eos, qui non</td><td>15</td></tr><tr><td>omnia hic se inventuros putabunt, si modo quandam</td><td></td></tr><tr><td>in commune mediocrem intellegentiam conferent; non</td><td>45.1</td></tr><tr><td>facile autem, quod et infinitum est tot de rebus utram-</td><td></td></tr><tr><td>que in partem singillatim de una quaque explicare et</td><td></td></tr><tr><td>alias aliter haec in utramque partem causae solent</td><td></td></tr><tr><td>convenire. quare considerare haec, quae exposuimus,</td><td>5</td></tr><tr><td>oportebit. facilius autem ad inventionem animus in-</td><td></td></tr><tr><td>cidet, si gesti negotii et suam et adversarii narrationem</td><td></td></tr><tr><td>saepe et diligenter pertractabit et, quod quaeque pars</td><td></td></tr><tr><td>suspicionis habebit, eliciens considerabit, quare, quo</td><td></td></tr><tr><td>consilio, qua spe perficiundi quicque factum sit; hoc</td><td>10</td></tr><tr><td>cur modo potius quam illo; cur ab hoc potius quam</td><td></td></tr><tr><td>ab illo; cur nullo adiutore aut cur hoc; cur nemo sit</td><td></td></tr><tr><td>conscius aut cur sit aut cur hic sit; cur hoc ante fac-</td><td></td></tr><tr><td>tum sit; [cur hoc ante factum non sit;] cur hoc in ipso</td><td></td></tr><tr><td>negotio, cur hoc post negotium, an factum de industria</td><td>15</td></tr><tr><td>an rem ipsam consecutum sit; constetne oratio aut</td><td></td></tr><tr><td>cum re aut ipsa secum; hoc huiusne rei sit signum an</td><td></td></tr><tr><td>illius, an et huius et illius et utrius potius; quid fac-</td><td></td></tr><tr><td>tum sit, quod non oportuerit, aut non factum, quod</td><td></td></tr><tr><td>oportuerit. cum animus hac intentione omnes totius</td><td>46.1</td></tr><tr><td>negotii partes considerabit, tum illi ipsi in medium</td><td></td></tr><tr><td>coacervati loci procedent, de quibus ante dictum est;</td><td></td></tr><tr><td>et tum ex singulis, tum ex coniunctis argumenta certa</td><td></td></tr><tr><td>nascentur, quorum argumentorum pars probabili, pars</td><td>5</td></tr><tr><td>necessario in genere versabitur. accedunt autem saepe</td><td></td></tr><tr><td>ad coniecturam quaestiones, testimonia, rumores, quae</td><td></td></tr><tr><td>contra omnia uterque simili via praeceptorum torquere </td><td></td></tr><tr><td>ad suae causae commodum debebit. nam et ex quae-</td><td></td></tr><tr><td>stione suspiciones et ex testimonio et ex rumore aliquo</td><td>10</td></tr><tr><td>pari ratione ut ex causa et ex persona et ex facto duci</td><td></td></tr><tr><td>oportebit. </td><td></td></tr>
        </table>