<table>
          <script>targetHit=0;</script>
          <tr><td>  Tu mihi etiam M. Atilium Regulum commemoras, qui redire</td><td>127.6</td></tr><tr><td>ipse Carthaginem sua voluntate ad supplicium quam sine iis</td><td></td></tr><tr><td>captivis a quibus ad senatum missus erat Romae manere</td><td></td></tr><tr><td>maluerit, et mihi negas optandum reditum fuisse per familias</td><td></td></tr><tr><td>comparatas et homines armatos? Vim scilicet ego desideravi,</td><td>10</td></tr><tr><td>qui, dum vis fuit, nihil egi, et quem, si vis non fuisset, nulla</td><td></td></tr><tr><td>res labefactare potuisset. Hunc ego reditum repudiarem,</td><td>128.1</td></tr><tr><td>qui ita florens fuit ut verear ne quis me studio gloriae putet</td><td></td></tr><tr><td>idcirco exisse ut ita redirem? Quem enim umquam senatus</td><td></td></tr><tr><td>civem nisi me nationibus exteris commendavit? Cuius</td><td></td></tr><tr><td>umquam propter salutem nisi meam senatus publice sociis</td><td>5</td></tr><tr><td>populi Romani gratias egit? De me uno patres conscripti</td><td></td></tr><tr><td>decreverunt ut, qui provincias cum imperio obtinerent, qui</td><td></td></tr><tr><td>quaestores legatique essent, salutem et vitam custodirent:</td><td></td></tr><tr><td>in una mea causa post Romam conditam factum est ut</td><td></td></tr><tr><td>litteris consularibus ex senatus consulto cuncta ex Italia</td><td>10</td></tr><tr><td>omnes qui rem publicam salvam vellent convocarentur.</td><td></td></tr><tr><td>Quod numquam senatus in universae rei publicae periculo</td><td></td></tr><tr><td>decrevit, id in unius mea salute conservanda decernen-</td><td></td></tr><tr><td>dum putavit. Quem curia magis requisivit, quem forum</td><td></td></tr><tr><td>luxit? Quem aeque ipsa tribunalia desideraverunt? Omnia</td><td>15</td></tr><tr><td>discessu meo deserta, horrida, muta, plena luctus et maeroris</td><td></td></tr><tr><td>fuerunt. Quis est Italiae locus in quo non fixum sit in</td><td></td></tr><tr><td>publicis monumentis studium salutis meae, testimonium</td><td></td></tr><tr><td>dignitatis? </td><td></td></tr><tr><td>  Nam quid ego illa de me divina senatus consulta com-</td><td>129.1</td></tr><tr><td>memorem? vel quod in templo Iovis Optimi Maximi factum </td><td></td></tr><tr><td>est, cum vir is qui tripertitas orbis terrarum oras atque re-</td><td></td></tr><tr><td>giones tribus triumphis adiunctas huic imperio notavit, de</td><td></td></tr><tr><td>scripto sententia dicta, mihi uni testimonium patriae conser-</td><td>5</td></tr><tr><td>vatae dedit; cuius sententiam ita frequentissimus senatus</td><td></td></tr><tr><td>secutus est ut unus dissentiret hostis, idque ipsum tabulis</td><td></td></tr><tr><td>publicis mandaretur ad memoriam posteri temporis sempi-</td><td></td></tr><tr><td>ternam: vel quod est postridie decretum in curia populi</td><td></td></tr><tr><td>ipsius Romani, et eorum qui ex municipiis convenerant ad-</td><td>10</td></tr><tr><td>monitu, ne quis de caelo servaret, ne quis moram ullam</td><td></td></tr><tr><td>adferret; si quis aliter fecisset, eum plane eversorem rei</td><td></td></tr><tr><td>publicae fore idque senatum gravissime laturum, et ut statim</td><td></td></tr><tr><td>de eius facto referretur. Qua gravitate sua cum frequens</td><td></td></tr><tr><td>senatus non nullorum scelus audaciamque tardasset, tamen</td><td>15</td></tr><tr><td>illud addidit, ut, si diebus quinque quibus agi de me potuis-</td><td></td></tr><tr><td>set non esset actum, redirem in patriam dignitate omni</td><td></td></tr><tr><td>reciperata. </td><td></td></tr>
        </table>