<table>
          <script>targetHit=0;</script>
          <tr><td>  Esto, causam proferre non potes. Tametsi statim vicisse</td><td>73.6</td></tr><tr><td>debeo, tamen de meo iure decedam et tibi quod in alia</td><td></td></tr><tr><td>causa non concederem in hac concedam fretus huius inno-</td><td></td></tr><tr><td>centia. Non quaero abs te qua re patrem Sex. Roscius</td><td></td></tr><tr><td>occiderit, quaero quo modo occiderit. Ita quaero abs te,</td><td>10</td></tr><tr><td>C. Eruci: quo modo, et sic tecum agam ut meo loco vel</td><td></td></tr><tr><td>respondendi vel interpellandi tibi potestatem faciam vel</td><td></td></tr><tr><td>etiam, si quid voles, interrogandi. Quo modo occidit?</td><td>74.1</td></tr><tr><td>ipse percussit an aliis occidendum dedit? Si ipsum arguis,</td><td></td></tr><tr><td>Romae non fuit; si per alios fecisse dicis, quaero quos? </td><td></td></tr><tr><td>Servosne an liberos? &lt;Si liberos,&gt; quos homines? indidemne</td><td></td></tr><tr><td>Ameria an hosce ex urbe sicarios? Si Ameria, qui sunt ei?</td><td>5</td></tr><tr><td>cur non nominantur? si Roma, unde eos noverat Roscius</td><td></td></tr><tr><td>qui Romam multis annis non venit neque umquam plus</td><td></td></tr><tr><td>triduo fuit? ubi eos convenit? qui conlocutus est? quo</td><td></td></tr><tr><td>modo persuasit? 'Pretium dedit'; cui dedit? per quem</td><td></td></tr><tr><td>dedit? unde aut quantum dedit? Nonne his vestigiis</td><td>10</td></tr><tr><td>ad caput malefici perveniri solet? Et simul tibi in mentem</td><td></td></tr><tr><td>veniat facito quem ad modum vitam huiusce depinxeris;</td><td></td></tr><tr><td>hunc hominem ferum atque agrestem fuisse, numquam cum</td><td></td></tr><tr><td>homine quoquam conlocutum esse, numquam in oppido</td><td></td></tr><tr><td>constitisse. Qua in re praetereo illud quod mihi maximo</td><td>75.1</td></tr><tr><td>argumento ad huius innocentiam poterat esse, in rusticis</td><td></td></tr><tr><td>moribus, in victu arido, in hac horrida incultaque vita istius</td><td></td></tr><tr><td>modi maleficia gigni non solere. Vt non omnem frugem</td><td></td></tr><tr><td>neque arborem in omni agro reperire possis, sic non omne</td><td>5</td></tr><tr><td>facinus in omni vita nascitur. In urbe luxuries creatur, ex</td><td></td></tr><tr><td>luxuria exsistat avaritia necesse est, ex avaritia erumpat</td><td></td></tr><tr><td>audacia, inde omnia scelera ac maleficia gignuntur; vita</td><td></td></tr><tr><td>autem haec rustica quam tu agrestem vocas parsimoniae,</td><td></td></tr><tr><td>diligentiae, iustitiae magistra est. </td><td>10</td></tr>
        </table>