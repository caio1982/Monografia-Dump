<table>
          <script>targetHit=0;</script>
          <tr class="title first  date"><td>Id<span class="snum">.</span> Iun<span class="snum">.</span> <span class="snum">58</span> Thessalonicae</td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Mi frater, mi frater, mi frater, tune id veritus es ne ego</td><td>1.3.1.1</td></tr><tr><td>iracundia aliqua adductus pueros ad te sine litteris miserim</td><td></td></tr><tr><td>aut etiam ne te videre noluerim? ego tibi irascerer? tibi ego</td><td></td></tr><tr><td>possem irasci? scilicet; tu enim me adflixisti, tui me inimici,</td><td></td></tr><tr><td>tua me invidia ac non ego te misere perdidi. meus ille</td><td>5</td></tr><tr><td>laudatus consulatus mihi te, liberos, patriam, fortunas, tibi</td><td></td></tr><tr><td>velim ne quid eripuerit praeter unum me. sed certe a te mihi</td><td></td></tr><tr><td>omnia semper honesta et iucunda ceciderunt, a me tibi</td><td></td></tr><tr><td>luctus meae calamitatis, metus tuae, desiderium, maeror,</td><td></td></tr><tr><td>solitudo. ego te videre noluerim? immo vero me a te videri</td><td>10</td></tr><tr><td>nolui. non enim vidisses fratrem tuum, non eum quem</td><td></td></tr><tr><td>reliqueras, non eum quem noras, non eum quem flens</td><td></td></tr><tr><td>flentem, prosequentem proficiscens dimiseras, ne vestigium</td><td></td></tr><tr><td>quidem eius nec simulacrum sed quandam effigiem spirantis</td><td></td></tr><tr><td>mortui. </td><td>15</td></tr><tr><td>  Atque utinam me mortuum prius vidisses aut audisses,</td><td></td></tr><tr><td>utinam te non solum vitae sed etiam dignitatis meae super-</td><td></td></tr><tr><td>stitem reliquissem! sed testor omnis deos me hac una voce a</td><td>2.1</td></tr><tr><td>morte esse revocatum, quod omnes in mea vita partem</td><td></td></tr><tr><td>aliquam tuae vitae repositam esse dicebant. qua in re peccavi</td><td></td></tr><tr><td>scelerateque feci. nam si occidissem, mors ipsa meam</td><td></td></tr><tr><td>pietatem amoremque in te facile defenderet: nunc commisi </td><td>5</td></tr><tr><td>ut vivo me careres, vivo me aliis indigeres, mea vox in</td><td></td></tr><tr><td>domesticis periculis potissimum occideret, quae saepe</td><td></td></tr><tr><td>alienissimis praesidio fuisset. </td><td></td></tr><tr><td>  Nam quod ad te pueri sine litteris venerunt, quoniam</td><td></td></tr><tr><td>vides non fuisse iracundiae causam, certe pigritia fuit et</td><td>10</td></tr><tr><td>quaedam infinita vis lacrimarum et dolorum. haec ipsa me</td><td>3.1</td></tr><tr><td>quo fletu putas scripsisse? eodem quo te legere certo scio. an</td><td></td></tr><tr><td>ego possum aut non cogitare aliquando de te aut umquam</td><td></td></tr><tr><td>sine lacrimis cogitare? cum enim te desidero, fratrem solum</td><td></td></tr><tr><td>desidero? ego vero suavitate [prope] fratrem, &lt;aetate&gt; prope</td><td>5</td></tr><tr><td>aequalem, obsequio filium, consilio parentem. quid mihi</td><td></td></tr><tr><td>sine te umquam aut tibi sine me iucundum fuit? quid quod</td><td></td></tr><tr><td>eodem tempore desidero filiam? qua pietate, qua modestia,</td><td></td></tr><tr><td>quo ingenio! effigiem oris, sermonis, animi mei. quod filium</td><td></td></tr><tr><td>venustissimum mihique dulcissimum? quem ego ferus ac</td><td>10</td></tr><tr><td>ferreus e complexu dimisi meo, sapientiorem puerum quam</td><td></td></tr><tr><td>vellem; sentiebat enim miser iam quid ageretur. quid vero</td><td></td></tr><tr><td>&lt;quod&gt; tuum filium, [quid] imaginem tuam, quem meus</td><td></td></tr><tr><td>Cicero et amabat ut fratrem et iam ut maiorem fratrem</td><td></td></tr><tr><td>verebatur? quid quod mulierem miserrimam, fidelissimam</td><td>15</td></tr><tr><td>coniugem, me prosequi non sum passus, ut esset quae</td><td></td></tr><tr><td>reliquias communis calamitatis, communis liberos tueretur? </td><td></td></tr><tr><td>  Sed tamen, quoquo modo potui, scripsi et dedi litteras ad</td><td>4.1</td></tr><tr><td>te Philogono, liberto tuo, quas credo tibi postea redditas</td><td></td></tr><tr><td>esse; in quibus idem te hortor et rogo quod pueri tibi verbis</td><td></td></tr><tr><td>meis nuntiarunt, ut Romam protinus pergas et properes.</td><td></td></tr><tr><td>primum enim te &lt;in&gt; praesidio esse volui, si qui essent</td><td>5</td></tr><tr><td>inimici quorum crudelitas nondum esset nostra calamitate</td><td></td></tr><tr><td>satiata; deinde congressus nostri lamentationem pertimui, </td><td></td></tr><tr><td>digressum vero non tulissem atque etiam id ipsum quod tu</td><td></td></tr><tr><td>scribis metuebam, ne a me distrahi non posses. his de causis</td><td></td></tr><tr><td>hoc maximum malum quod te non vidi, quo nihil amantis-</td><td>10</td></tr><tr><td>simis et coniunctissimis fratribus acerbius ac miserius videtur</td><td></td></tr><tr><td>accidere potuisse, minus acerbum, minus miserum fuit quam</td><td></td></tr><tr><td>fuisset cum congressio tum vero digressio nostra. </td><td></td></tr><tr><td>  Nunc, si potes, id quod ego qui tibi semper fortis videbar</td><td>5.1</td></tr><tr><td>non possum, erige te et confirma, si qua subeunda dimicatio</td><td></td></tr><tr><td>erit. spero, si quid mea spes habet auctoritatis, tibi et</td><td></td></tr><tr><td>integritatem tuam et amorem in te civitatis et aliquid etiam</td><td></td></tr><tr><td>misericordiam nostri praesidi laturum. sin eris ab isto</td><td>5</td></tr><tr><td>periculo vacuus, ages scilicet si quid agere posse de nobis</td><td></td></tr><tr><td>putabis. de quo scribunt ad me quidem multi multa et se</td><td></td></tr><tr><td>sperare demonstrant. sed ego quid sperem non dispicio, cum</td><td></td></tr><tr><td>inimici plurimum valeant, amici partim deseruerint me,</td><td></td></tr><tr><td>partim etiam prodiderint; qui in meo reditu fortasse repre-</td><td>10</td></tr><tr><td>hensionem sui sceleris pertimescunt. sed ista qualia sint tu</td><td></td></tr><tr><td>velim perspicias mihique declares. ego tamen, quam diu tibi</td><td></td></tr><tr><td>opus erit, si quid periculi subeundum videbis, vivam; diutius</td><td></td></tr><tr><td>in hac vita esse non possum. neque enim tantum virium</td><td></td></tr><tr><td>habet ulla aut prudentia aut doctrina ut tantum dolorem</td><td>15</td></tr><tr><td>possit sustinere. scio fuisse et honestius moriendi tempus et</td><td>6.1</td></tr><tr><td>utilius. sed non hoc solum, multa alia praetermisi; quae si</td><td></td></tr><tr><td>queri velim praeterita, nihil agam nisi ut augeam dolorem</td><td></td></tr><tr><td>tuum, indicem stultitiam meam. illud quidem nec faciendum</td><td></td></tr><tr><td>est nec fieri potest, me diutius quam aut tuum tempus aut</td><td>5</td></tr><tr><td>firma spes postulabit in tam misera tamque turpi vita com-</td><td></td></tr><tr><td>morari, ut, qui modo fratre fuerim, liberis, coniuge, copiis,</td><td></td></tr><tr><td>genere ipso pecuniae beatissimus, dignitate, auctoritate,</td><td></td></tr><tr><td>existimatione, gratia non inferior quam qui umquam fuerunt</td><td></td></tr><tr><td>amplissimi, is nunc in hac tam adflicta perditaque fortuna</td><td>10</td></tr><tr><td>neque me neque meos lugere diutius possim.  </td><td></td></tr><tr><td>  Qua re quid ad me scripsisti de permutatione? quasi vero</td><td>7.1</td></tr><tr><td>nunc me non tuae facultates sustineant; qua in re ipsa video</td><td></td></tr><tr><td>miser et sentio quid sceleris admiserim, cum de visceribus</td><td></td></tr><tr><td>tuis et fili tui satis facturus sis quibus debes, ego acceptam ex</td><td></td></tr><tr><td>aerario pecuniam tuo nomine frustra dissiparim. sed tamen</td><td>5</td></tr><tr><td>et M. Antonio quantum tu scripseras &lt;et&gt; Caepioni tantun-</td><td></td></tr><tr><td>dem solutum est. mihi ad id quod cogito hoc quod habeo</td><td></td></tr><tr><td>satis est. sive enim restituimur sive desperamur, nihil</td><td></td></tr><tr><td>amplius opus est. </td><td></td></tr><tr><td>  Tu, si forte quid erit molestiae, te ad Crassum et ad</td><td>10</td></tr><tr><td>Calidium conferas censeo. quantum Hortensio credendum</td><td>8.1</td></tr><tr><td>sit nescio. me summa simulatione amoris summaque</td><td></td></tr><tr><td>adsiduitate cottidiana sceleratissime insidiosissimeque tracta-</td><td></td></tr><tr><td>vit adiuncto Q. Arrio. quorum ego consiliis, promissis,</td><td></td></tr><tr><td>praeceptis destitutus in hanc calamitatem incidi. sed haec</td><td>5</td></tr><tr><td>occultabis, ne quid obsint; illud caveto (et eo puto per</td><td></td></tr><tr><td>Pomponium fovendum tibi esse ipsum Hortensium), ne ille</td><td></td></tr><tr><td>versus, qui in te erat collatus cum aedilitatem petebas, de</td><td></td></tr><tr><td>lege Aurelia, falso testimonio confirmetur. nihil enim tam</td><td></td></tr><tr><td>timeo quam ne, cum intellegant homines quantum miseri-</td><td>10</td></tr><tr><td>cordiae nobis tuae preces et tua salus adlatura sit, oppugnent</td><td></td></tr><tr><td>te vehementius. Messallam tui studiosum esse arbitror.</td><td>9.1</td></tr><tr><td>Pompeium etiam simulatorem puto. sed haec utinam &lt;ne&gt;</td><td></td></tr><tr><td>experiare! quod precarer deos nisi meas preces audire</td><td></td></tr><tr><td>desissent. verum tamen precor ut his infinitis nostris malis</td><td></td></tr><tr><td>contenti sint, in quibus non modo tamen nullius inest peccati</td><td>5</td></tr><tr><td>infamia sed omnis dolor est quod optime factis poena maxima</td><td></td></tr><tr><td>est constituta. </td><td></td></tr><tr><td>  Filiam meam et tuam Ciceronemque nostrum quid ego,</td><td>10.1</td></tr><tr><td>mi frater, tibi commendem? quin illud maereo quod tibi non</td><td></td></tr><tr><td>minorem dolorem illorum orbitas adferet quam mihi. sed te </td><td></td></tr><tr><td>incolumi orbi non erunt. reliqua ita mihi salus aliqua detur</td><td></td></tr><tr><td>potestasque in patria moriendi ut me lacrimae non sinunt</td><td>5</td></tr><tr><td>scribere! etiam Terentiam velim tueare mihique de omnibus</td><td></td></tr><tr><td>rebus rescribas, sis fortis quoad rei natura patiatur.</td><td></td></tr><tr><td> Id. Iun. Thessalonicae.</td><td></td></tr>
        </table>