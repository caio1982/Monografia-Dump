<table>
          <script>targetHit=0;</script>
          <tr class="title first  date"><td>Ian<span class="snum">.</span> <span class="snum">45(?)</span></td><td></td></tr><tr class="title last  "><td>M. CICERO S. D. CN. PLANCIO</td><td></td></tr><tr><td>Binas a te accepi litteras Corcyrae datas, quarum alteris</td><td>4.14.1.1</td></tr><tr><td>mihi gratulabare quod audisses me meam pristinam digni-</td><td></td></tr><tr><td>tatem obtinere, alteris dicebas te velle quae egissem bene et</td><td></td></tr><tr><td>feliciter evenire. </td><td></td></tr><tr><td>  Ego autem, si dignitas est bene de re publica sentire et</td><td>5</td></tr><tr><td>bonis viris probare quod sentias, obtineo dignitatem meam;</td><td></td></tr><tr><td>sin autem in eo dignitas est si quod sentias aut re efficere</td><td></td></tr><tr><td>possis aut denique libera oratione defendere, ne vestigium</td><td></td></tr><tr><td>quidem ullum est reliquum nobis dignitatis agiturque</td><td></td></tr><tr><td>praeclare si nosmet ipsos regere possumus ut ea quae partim</td><td>10</td></tr><tr><td>iam adsunt, partim impendent, moderate feramus. quod est</td><td></td></tr><tr><td>difficile in eius modi bello cuius exitus ex altera parte</td><td></td></tr><tr><td>caedem ostentet, ex altera servitutem. quo in periculo non</td><td>2.1</td></tr><tr><td>nihil me consolatur cum recordor haec me tum vidisse cum</td><td></td></tr><tr><td>secundas etiam res nostras, non modo adversas, perti-</td><td></td></tr><tr><td>mescebam videbamque quanto periculo de iure publico </td><td></td></tr><tr><td>disceptaretur armis; quibus si ii vicissent ad quos ego pacis</td><td>5</td></tr><tr><td>spe, non belli cupiditate, adductus accesseram, tamen</td><td></td></tr><tr><td>intellegebam et iratorum hominum et cupidorum et insolen-</td><td></td></tr><tr><td>tium quam crudelis esset futura victoria, sin autem victi</td><td></td></tr><tr><td>essent, quantus interitus esset futurus civium partim amplissi-</td><td></td></tr><tr><td>morum, partim etiam optimorum; qui me haec praedicentem</td><td>10</td></tr><tr><td>atque optime consulentem saluti suae malebant nimium</td><td></td></tr><tr><td>timidum quam satis prudentem existimari. </td><td></td></tr><tr><td>  Quod autem mihi de eo quod egerim gratularis, te ita</td><td>3.1</td></tr><tr><td>velle certo scio. sed ego tam misero tempore nihil novi</td><td></td></tr><tr><td>consili cepissem nisi in reditu meo nihilo meliores res</td><td></td></tr><tr><td>domesticas quam rem publicam offendissem. quibus enim</td><td></td></tr><tr><td>pro meis immortalibus beneficiis carissima mea salus et meae</td><td>5</td></tr><tr><td>fortunae esse debebant, cum propter eorum scelus nihil</td><td></td></tr><tr><td>mihi intra meos parietes tutum, nihil insidiis vacuum</td><td></td></tr><tr><td>viderem, novarum me necessitudinum fidelitate contra</td><td></td></tr><tr><td>veterum perfidiam muniendum putavi. </td><td></td></tr><tr><td>  Sed de nostris rebus satis, vel etiam nimium multa. de tuis</td><td>4.1</td></tr><tr><td>velim ut eo sis animo quo debes esse, id est ut ne quid tibi</td><td></td></tr><tr><td>praecipue timendum putes. si enim status erit aliquis civitatis,</td><td></td></tr><tr><td>quicumque erit, te omnium periculorum video expertem</td><td></td></tr><tr><td>fore; nam alteros tibi iam placatos esse intellego, alteros</td><td>5</td></tr><tr><td>numquam iratos fuisse. de mea autem in te voluntate sic</td><td></td></tr><tr><td>velim iudices, me, quibuscumque rebus opus esse intellegam,</td><td></td></tr><tr><td>quamquam videam qui sim hoc tempore et quid possim,</td><td></td></tr><tr><td>opera tamen et consilio, studio quidem certe, rei, famae,</td><td></td></tr><tr><td>saluti tuae praesto futurum. tu velim et quid agas et quid</td><td>10</td></tr><tr><td>acturum te putes facias me quam diligentissime certiorem. </td><td></td></tr>
        </table>