<table>
          <script>targetHit=0;</script>
          <tr class="title first  date"><td>ix vel viii Kal<span class="snum">.</span> Apr<span class="snum">.</span> <span class="snum">49</span> in Formiano</td><td></td></tr><tr class="title last  "><td>CICERO ATTICO SAL. </td><td></td></tr><tr><td>  Miseram ad te <span class="caps">viiii</span> Kal. exemplum epistulae Balbi ad me</td><td>9.14.1.1</td></tr><tr><td>et Caesaris ad eum. ecce tibi eodem die Capua litteras accepi a</td><td></td></tr><tr><td>Q. Pedio Caesarem ad se prid. Id. Mart. misisse hoc exemplo: </td><td></td></tr><tr><td>  Pompeius se oppido tenet. nos ad portas castra habemus.</td><td></td></tr><tr><td>conamur opus magnum et multorum dierum propter altitudinem</td><td>5</td></tr><tr><td>maris; sed tamen nihil est quod potius faciamus. ab utroque portus</td><td></td></tr><tr><td>cornu moles iacimus, ut aut illum quam primum traicere quod</td><td></td></tr><tr><td>habet Brundisi copiarum cogamus aut exitum prohibeamus. </td><td></td></tr><tr><td>  Vbi est illa pax de qua Balbus scripserat torqueri se? ecquid</td><td>2.1</td></tr><tr><td>acerbius, ecquid crudelius? atque eum loqui quidam αὐθεντι-</td><td></td></tr><tr><td>κῶς narrabat Cn. Carbonis, M. Bruti se poenas persequi</td><td></td></tr><tr><td>omniumque eorum in quos Sulla crudelis hoc socio fuisset;</td><td></td></tr><tr><td>nihil Curionem se duce facere quod non hic Sulla duce</td><td>5</td></tr><tr><td>fecisset; a &lt;se&gt; dam&lt;natos am&gt;bitus nomine, quibus exsili</td><td></td></tr><tr><td>poena superioribus legibus non fuisset, ab illo patriae proditores</td><td></td></tr><tr><td>de exsilio reductos esse; queri de Milone per vim expulso;</td><td></td></tr><tr><td>neminem tamen se violaturum nisi qui arma contra. haec</td><td></td></tr><tr><td>Baebius quidam a Curione <span class="caps">iii</span> Id. profectus, homo non infans </td><td>10</td></tr><tr><td>sed †quis ulli† non dicat. plane nescio quid agam. illim equidem</td><td></td></tr><tr><td>Gnaeum profectum puto. quicquid est biduo sciemus. a te</td><td></td></tr><tr><td>nihil ne Anteros quidem Quinti litterarum, nec mirum;</td><td></td></tr><tr><td>quid enim est quod scribamus? ego tamen nullum diem</td><td></td></tr><tr><td>praetermitto. </td><td>15</td></tr><tr><td>  Scripta epistula litterae mihi ante lucem a Lepta Capua</td><td>3.1</td></tr><tr><td>redditae sunt Id. Mart. Pompeium a Brundisio conscendisse,</td><td></td></tr><tr><td>Caesarem a. d. <span class="caps">vii</span> Kal. Apr. Capuae fore.</td><td></td></tr>
        </table>