<table>
          <script>targetHit=0;</script>
          <tr><td>  Ubi sunt ergo isti, qui iracundiam utilem dicunt</td><td>4.79.1</td></tr><tr><td>—potest utilis esse insania?—aut naturalem? an quic- </td><td></td></tr><tr><td>quam est secundum naturam, quod fit repugnante ra-</td><td></td></tr><tr><td>tione? quo modo autem, si naturalis esset ira, aut</td><td></td></tr><tr><td>alius alio magis iracundus esset, aut finem haberet</td><td>5</td></tr><tr><td>prius quam esset ulta, ulciscendi lubido, aut quem-</td><td></td></tr><tr><td>quam paeniteret, quod fecisset per iram? ut Alexan-</td><td></td></tr><tr><td>drum regem videmus, qui cum interemisset Clitum fa-</td><td></td></tr><tr><td>miliarem suum, vix a se manus abstinuit; tanta vis</td><td></td></tr><tr><td>fuit paenitendi. quibus cognitis quis est qui dubitet</td><td>10</td></tr><tr><td>quin hic quoque motus animi sit totus opinabilis ac</td><td></td></tr><tr><td>voluntarius? Quis enim dubitarit quin aegrotationes</td><td></td></tr><tr><td>animi, qualis est avaritia, gloriae cupiditas, ex eo,</td><td></td></tr><tr><td>quod magni aestumetur ea res ex qua animus aegro-</td><td></td></tr><tr><td>tat, oriantur? unde intellegi debet perturbationem quo-</td><td>15</td></tr><tr><td>que omnem esse in opinione. Et si fidentia, id est</td><td>80.1</td></tr><tr><td>firma animi confisio, scientia quaedam est et opinio</td><td></td></tr><tr><td>gravis non temere adsentientis, metus quoque est dif-</td><td></td></tr><tr><td>fidentia expectati et impendentis mali, et si spes est</td><td></td></tr><tr><td>expectatio boni, mali expectationem esse necesse est</td><td>5</td></tr><tr><td>metum. ut igitur metus, sic reliquae perturbationes</td><td></td></tr><tr><td>sunt in malo. ergo ut constantia scientiae, sic per-</td><td></td></tr><tr><td>turbatio erroris est. Qui autem natura dicuntur ira-</td><td></td></tr><tr><td>cundi aut misericordes aut invidi aut tale quid, ei sunt</td><td></td></tr><tr><td>constituti quasi mala valetudine animi, sanabiles ta- </td><td>10</td></tr><tr><td>men, ut Socrates dicitur: cum multa in conventu vitia</td><td></td></tr><tr><td>conlegisset in eum Zopyrus, qui se naturam cuiusque</td><td></td></tr><tr><td>ex forma perspicere profitebatur, derisus est a ceteris,</td><td></td></tr><tr><td>qui illa in Socrate vitia non agnoscerent, ab ipso autem</td><td></td></tr><tr><td>Socrate sublevatus, cum illa sibi sic nata, sed ratione</td><td>15</td></tr><tr><td>a se deiecta diceret. ergo ut optuma quisque valetudine</td><td>81.1</td></tr><tr><td>adfectus potest videri [ut] natura ad aliquem morbum</td><td></td></tr><tr><td>proclivior, sic animus alius ad alia vitia propensior.</td><td></td></tr><tr><td>qui autem non natura, sed culpa vitiosi esse dicun-</td><td></td></tr><tr><td>tur, eorum vitia constant e falsis opinionibus rerum bo-</td><td>5</td></tr><tr><td>narum et malarum, ut sit alius ad alios motus pertur-</td><td></td></tr><tr><td>bationesque proclivior. inveteratio autem, ut in cor-</td><td></td></tr><tr><td>poribus, aegrius depellitur quam perturbatio, citiusque</td><td></td></tr><tr><td>repentinus oculorum tumor sanatur quam diuturna</td><td></td></tr><tr><td>lippitudo depellitur. </td><td>10</td></tr>
        </table>