<table>
          <script>targetHit=0;</script>
          <tr class="title first  date"><td>in<span class="snum">.</span> Iun<span class="snum">.</span> <span class="snum">51</span></td><td></td></tr><tr class="title last  "><td>CAELIUS CICERONI S.</td><td></td></tr><tr><td>Certe, inquam, absolutus est (me &lt;in&gt; re praesent&lt;i st&gt;ante</td><td>8.2.1.1</td></tr><tr><td>pronuntiatum est), et quidem omnibus ordinibus, sed singulis</td><td></td></tr><tr><td>in uno quoque ordine sententiis. '&lt;ga&gt;ude modo,' inquis.</td><td></td></tr><tr><td>non mehercules; nihil umquam enim tam praeter opinionem,</td><td></td></tr><tr><td>tam quod videretur omnibus indignum, accidit. quin ego,</td><td>5</td></tr><tr><td>cum pro amicitia validissime faverem ei et me iam ad</td><td></td></tr><tr><td>dolendum praeparassem, postquam factum est, obstipui et </td><td></td></tr><tr><td>mihi visus sum captus esse. quid alios putas? clamoribus</td><td></td></tr><tr><td>scilicet maximis iudices corripuerunt et ostenderunt plane</td><td></td></tr><tr><td>esse quod ferri non posset. itaque relictus legi Liciniae</td><td>10</td></tr><tr><td>maior&lt;e&gt; esse periculo videtur. accessit huc quod postridie</td><td></td></tr><tr><td>eius absolutionem in theatrum Curionis Hortensius introit,</td><td></td></tr><tr><td>u&lt;t&gt; puto, ut suum gaudium gauderemus. hic tibi</td><td></td></tr><tr><td>    'strepitus, fremitus, clamor tonitruum et rudentum sibilus.'</td><td></td></tr><tr><td>hoc magis animadversum est quod intactus ab sibilo per-</td><td>15</td></tr><tr><td>venerat Hortensius ad senectutem. sed tum tam bene ut in</td><td></td></tr><tr><td>totam vitam cuivis satis esset et paeniteret eum iam vicisse. </td><td></td></tr><tr><td>  De re publica quod tibi scribam nihil habeo. Marcelli</td><td>2.1</td></tr><tr><td>impetus resederunt, non inertia sed, ut mihi videbantur,</td><td></td></tr><tr><td>consilio. de comitiis consularibus incertissima est existimatio.</td><td></td></tr><tr><td>ego incidi in competitorem nobilem et nobilem agentem; nam</td><td></td></tr><tr><td>M. Octavius Cn. f. et C. Hirrus mecum petit. hoc ideo scripsi</td><td>5</td></tr><tr><td>quod scio te acriter propter Hirrum nuntium nostrorum</td><td></td></tr><tr><td>comitiorum exspectaturum. tu tamen simul ac me designatum</td><td></td></tr><tr><td>audieris, ut tibi curae sit quod &lt;ad&gt; pantheras attinet rogo.</td><td></td></tr><tr><td>syngrapham Sittianam tibi commendo. commentarium</td><td></td></tr><tr><td>rerum urbanarum primum dedi L. Castrinio Paeto, secundum</td><td>10</td></tr><tr><td>ei qui has litteras tibi dedit.</td><td></td></tr>
        </table>