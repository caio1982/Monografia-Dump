<table>
          <script>targetHit=0;</script>
          <tr><td>  Quod Amerinis usque eo visum est indignum ut urbe</td><td>24.1</td></tr><tr><td>tota fletus gemitusque fieret. Etenim multa simul ante</td><td></td></tr><tr><td>oculos versabantur, mors hominis florentissimi, Sex. Rosci,</td><td></td></tr><tr><td>crudelissima, fili autem eius egestas indignissima, cui de</td><td></td></tr><tr><td>tanto patrimonio praedo iste nefarius ne iter quidem ad</td><td>5</td></tr><tr><td>sepulcrum patrium reliquisset, bonorum emptio flagitiosa,</td><td></td></tr><tr><td>possessio, furta, rapinae, donationes. Nemo erat qui non</td><td></td></tr><tr><td>ardere omnia mallet quam videre in Sex. Rosci, viri optimi</td><td></td></tr><tr><td>atque honestissimi, bonis iactantem se ac dominantem</td><td></td></tr><tr><td>T. Roscium. Itaque decurionum decretum statim fit ut</td><td>25.1</td></tr><tr><td>decem primi proficiscantur ad L. Sullam doceantque eum</td><td></td></tr><tr><td>qui vir Sex. Roscius fuerit, conquerantur de istorum scelere</td><td></td></tr><tr><td>et iniuriis, orent ut et illius mortui famam et fili innocentis</td><td></td></tr><tr><td>fortunas conservatas velit. Atque ipsum decretum, quaeso,</td><td>5</td></tr><tr><td>cognoscite. <span class="caps">decretvm decvrionvm.</span> Legati in castra</td><td></td></tr><tr><td>veniunt. Intellegitur, iudices, id quod iam ante dixi, im-</td><td></td></tr><tr><td>prudente L. Sulla scelera haec et flagitia fieri. Nam statim</td><td></td></tr><tr><td>Chrysogonus et ipse ad eos accedit et homines nobilis</td><td></td></tr><tr><td>adlegat qui peterent ne ad Sullam adirent, et omnia Chry-</td><td>10</td></tr><tr><td>sogonum quae vellent esse facturum pollicerentur. Vsque</td><td>26.1</td></tr><tr><td>adeo autem ille pertimuerat ut mori mallet quam de his</td><td></td></tr><tr><td>rebus Sullam doceri. Homines antiqui, qui ex sua natura</td><td></td></tr><tr><td>ceteros fingerent, cum ille confirmaret sese nomen Sex. Rosci</td><td></td></tr><tr><td>de tabulis exempturum, praedia vacua filio traditurum,</td><td>5</td></tr><tr><td>cumque id ita futurum T. Roscius Capito qui in decem</td><td></td></tr><tr><td>legatis erat appromitteret, crediderunt; Ameriam re in-</td><td></td></tr><tr><td>orata reverterunt. Ac primo rem differre cotidie ac pro-</td><td></td></tr><tr><td>crastinare isti coeperunt, deinde aliquanto lentius nihil</td><td></td></tr><tr><td>agere atque deludere, postremo, id quod facile intellectum </td><td>10</td></tr><tr><td>est, insidias vitae huiusce Sex. Rosci parare neque sese</td><td></td></tr><tr><td>arbitrari posse diutius alienam pecuniam domino incolumi</td><td></td></tr><tr><td>obtinere. Quod hic simul atque sensit, de amicorum</td><td>27.1</td></tr><tr><td>cognatorumque sententia Romam confugit et sese ad</td><td></td></tr><tr><td>Caeciliam, Nepotis &lt;sororem, Baliarici&gt; filiam, quam honoris</td><td></td></tr><tr><td>causa nomino, contulit, qua pater usus erat plurimum; in</td><td></td></tr><tr><td>qua muliere, iudices, etiam nunc, id quod omnes semper</td><td>5</td></tr><tr><td>existimaverunt, quasi exempli causa vestigia antiqui offici</td><td></td></tr><tr><td>remanent. Ea Sex. Roscium inopem, eiectum domo atque</td><td></td></tr><tr><td>expulsum ex suis bonis, fugientem latronum tela et minas</td><td></td></tr><tr><td>recepit domum hospitique oppresso iam desperatoque ab</td><td></td></tr><tr><td>omnibus opitulata est. Eius virtute, fide, diligentia factum</td><td>10</td></tr><tr><td>est ut hic potius vivus in reos quam occisus in proscriptos</td><td></td></tr><tr><td>referretur. </td><td></td></tr>
        </table>