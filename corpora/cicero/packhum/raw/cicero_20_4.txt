<table>
          <script>targetHit=0;</script>
          <tr><td>  Sed excitatus aliquando Cn. Pompei—dicam ipso au-</td><td>25.1</td></tr><tr><td>diente quod sensi et sentio, quoquo animo auditurus est—</td><td></td></tr><tr><td>excitatus, inquam, aliquando Cn. Pompei nimium diu re-</td><td></td></tr><tr><td>conditus et penitus abstrusus animi dolor subvenit subito rei</td><td></td></tr><tr><td>publicae, civitatemque fractam malis, imminutam ac debili-</td><td>5</td></tr><tr><td>tatam, abiectam metu ad aliquam spem libertatis et pristinae</td><td></td></tr><tr><td>dignitatis erexit. Hic vir extra ordinem rei frumentariae</td><td></td></tr><tr><td>praeficiendus non fuit? Scilicet tu helluoni spurcatissimo,</td><td></td></tr><tr><td>praegustatori libidinum tuarum, homini egentissimo et faci-</td><td></td></tr><tr><td>nerosissimo, Sex. Clodio, socio tui sanguinis, qui sua lingua</td><td>10</td></tr><tr><td>etiam sororem tuam a te abalienavit, omne frumentum pri-</td><td></td></tr><tr><td>vatum et publicum, omnis provincias frumentarias, omnis</td><td></td></tr><tr><td>mancipes, omnis horreorum clavis lege tua tradidisti; qua</td><td></td></tr><tr><td>ex lege primum caritas nata est, deinde inopia. Impendebat</td><td></td></tr><tr><td>fames, incendia, caedes, direptio: imminebat tuus furor om-</td><td>15</td></tr><tr><td>nium fortunis et bonis. Queritur etiam importuna pestis ex</td><td>26.1</td></tr><tr><td>ore impurissimo Sex. Clodi rem frumentariam esse ereptam,</td><td></td></tr><tr><td>summisque in periculis eius viri auxilium implorasse rem</td><td></td></tr><tr><td>publicam a quo saepe se et servatam et amplificatam esse</td><td></td></tr><tr><td>meminisset! Extra ordinem ferri nihil placet Clodio. Quid?</td><td>5</td></tr><tr><td>de me quod tulisse te dicis, patricida, fratricida, sororicida,</td><td></td></tr><tr><td>nonne extra ordinem tulisti? An de peste civis, quem ad</td><td></td></tr><tr><td>modum omnes iam di atque homines iudicarunt, conserva-</td><td></td></tr><tr><td>toris rei publicae, quem ad modum autem tute ipse con-</td><td></td></tr><tr><td>fiteris, non modo indemnati sed ne accusati quidem, licuit</td><td>10</td></tr><tr><td>tibi ferre non legem sed nefarium privilegium, lugente </td><td></td></tr><tr><td>senatu, maerentibus bonis omnibus, totius Italiae precibus</td><td></td></tr><tr><td>repudiatis, oppressa captaque re publica: mihi populo Ro-</td><td></td></tr><tr><td>mano implorante, senatu poscente, temporibus rei publi-</td><td></td></tr><tr><td>cae flagitantibus, non licuit de salute populi Romani sen-</td><td>15</td></tr><tr><td>tentiam dicere? Qua quidem in sententia si Cn. Pompei</td><td>27.1</td></tr><tr><td>dignitas aucta est coniuncta cum utilitate communi, certe</td><td></td></tr><tr><td>laudandus essem si eius dignitati suffragatus viderer qui</td><td></td></tr><tr><td>meae saluti opem et auxilium tulisset. Desinant, desinant</td><td></td></tr><tr><td>homines isdem machinis sperare me restitutum posse labe-</td><td>5</td></tr><tr><td>factari quibus antea stantem perculerunt. Quod enim par</td><td></td></tr><tr><td>amicitiae consularis fuit umquam in hac civitate coniunctius</td><td></td></tr><tr><td>quam fuimus inter nos ego et Cn. Pompeius? quis apud</td><td></td></tr><tr><td>populum Romanum de illius dignitate inlustrius, quis &lt;in&gt;</td><td></td></tr><tr><td>senatu saepius dixit? qui tantus fuit labor, quae simultas,</td><td>10</td></tr><tr><td>quae contentio, quam ego non pro illius dignitate susce-</td><td></td></tr><tr><td>perim? qui ab illo in me honos, quae praedicatio de mea</td><td></td></tr><tr><td>laude, quae remuneratio benivolentiae praetermissa est?</td><td></td></tr><tr><td>Hanc nostram coniunctionem, hanc conspirationem in re</td><td>28.1</td></tr><tr><td>publica bene gerenda, hanc iucundissimam vitae atque offi-</td><td></td></tr><tr><td>ciorum omnium societatem certi homines fictis sermoni-</td><td></td></tr><tr><td>bus et falsis criminibus diremerunt, cum idem illum ut me</td><td></td></tr><tr><td>metueret, me caveret, monerent, idem apud me mihi illum</td><td>5</td></tr><tr><td>uni esse inimicissimum dicerent, ut neque ego ab illo quae</td><td></td></tr><tr><td>mihi petenda essent satis audaciter petere possem, neque</td><td></td></tr><tr><td>ille, tot suspicionibus certorum hominum et scelere ex-</td><td></td></tr><tr><td>ulceratus, quae meum tempus postularet satis prolixe mihi</td><td></td></tr><tr><td>polliceretur. Data merces est erroris mei magna, pontifices,</td><td>29.1</td></tr><tr><td>ut me non solum pigeat stultitiae meae sed etiam pudeat,</td><td></td></tr><tr><td>qui, cum me non repentinum aliquod tempus meum, sed</td><td></td></tr><tr><td>veteres multo ante suscepti et provisi labores cum viro fortis-</td><td></td></tr><tr><td>simo et clarissimo coniunxissent, sim passus a tali amicitia </td><td>5</td></tr><tr><td>distrahi &lt;me&gt;, neque intellexerim quibus aut ut apertis inimicis</td><td></td></tr><tr><td>obsisterem aut ut insidiosis amicis non crederem. Proinde</td><td></td></tr><tr><td>desinant aliquando me isdem inflare verbis: 'Quid sibi iste</td><td></td></tr><tr><td>vult? nescit quantum auctoritate valeat, quas res gesserit,</td><td></td></tr><tr><td>qua dignitate sit restitutus? Cur ornat eum a quo desertus</td><td>10</td></tr><tr><td>est?' Ego vero neque me tum desertum puto sed paene</td><td>30.1</td></tr><tr><td>deditum, nec quae sint in illa rei publicae flamma gesta</td><td></td></tr><tr><td>contra me, neque quo modo, neque per quos, patefaciundum</td><td></td></tr><tr><td>mihi esse arbitror. Si utile rei publicae fuit haurire me</td><td></td></tr><tr><td>unum pro omnibus illam indignissimam calamitatem, etiam</td><td>5</td></tr><tr><td>hoc utile est, quorum id scelere conflatum sit, me occultare</td><td></td></tr><tr><td>et tacere. Illud vero est hominis ingrati tacere, itaque</td><td></td></tr><tr><td>libentissime praedicabo Cn. Pompeium studio et auctoritate</td><td></td></tr><tr><td>aeque &lt;atque&gt; unum quemque vestrum, opibus, contentione,</td><td></td></tr><tr><td>precibus, periculis denique praecipue pro salute mea la-</td><td>10</td></tr><tr><td>borasse. Hic tuis, P. Lentule, cum tu nihil aliud dies et</td><td></td></tr><tr><td>noctes nisi de salute mea cogitares, consiliis omnibus inter-</td><td></td></tr><tr><td>fuit; hic tibi gravissimus auctor ad instituendam, fidelis-</td><td></td></tr><tr><td>simus socius ad comparandam, fortissimus adiutor ad rem</td><td></td></tr><tr><td>perficiendam fuit; hic municipia coloniasque adiit; hic Ita-</td><td>15</td></tr><tr><td>liae totius auxilium cupientis imploravit, hic in senatu prin-</td><td></td></tr><tr><td>ceps sententiae fuit; idemque cum &lt;sententiam&gt; dixisset, tum</td><td></td></tr><tr><td>etiam pro salute mea populum Romanum obsecravit. Qua re</td><td>31.1</td></tr><tr><td>istam orationem qua es usus omittas licet, post illam sen-</td><td></td></tr><tr><td>tentiam quam dixeram de annona pontificum animos esse</td><td></td></tr><tr><td>mutatos; proinde quasi isti aut de Cn. Pompeio aliter</td><td></td></tr><tr><td>atque ego existimo sentiant, aut quid mihi pro exspectatione</td><td>5</td></tr><tr><td>populi Romani, pro Cn. Pompei meritis erga me, pro ra-</td><td></td></tr><tr><td>tione mei temporis faciendum fuerit ignorent, aut etiam, si</td><td></td></tr><tr><td>cuius forte pontificis animum, quod certo scio aliter esse, </td><td></td></tr><tr><td>mea sententia offendit, alio modo sit constituturus aut de</td><td></td></tr><tr><td>religione pontifex aut de re publica civis quam eum aut</td><td>10</td></tr><tr><td>caerimoniarum ius aut civitatis salus coegerit. </td><td></td></tr>
        </table>