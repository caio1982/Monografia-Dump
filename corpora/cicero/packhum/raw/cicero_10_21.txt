<table>
          <script>targetHit=0;</script>
          <tr><td>  Dixitne tandem causam C. Fidiculanius Falcula qui Op-</td><td>103.11</td></tr><tr><td>pianicum condemnarat, cum praesertim, id quod fuit in illo</td><td></td></tr><tr><td>iudicio invidiosissimum, paucos dies ex subsortitione se-</td><td></td></tr><tr><td>disset? Dixit et bis quidem dixit. In summam enim</td><td></td></tr><tr><td>L. Quinctius invidiam contionibus eum cotidianis seditiosis</td><td>15</td></tr><tr><td>et turbulentis adduxerat. Vno iudicio multa est ab eo</td><td></td></tr><tr><td>petita, sicut ab Iunio, quod non suae decuriae munere</td><td></td></tr><tr><td>neque ex lege sedisset. Paulo sedatiore tempore est accu- </td><td></td></tr><tr><td>satus quam Iunius, sed eadem fere lege et crimine. Quia</td><td></td></tr><tr><td>nulla in iudicio seditio neque vis nec turba versata est,</td><td>20</td></tr><tr><td>prima actione facillime est absolutus. Non numero hanc</td><td></td></tr><tr><td>absolutionem; nihilo minus enim potest, ut illam multam</td><td></td></tr><tr><td>non commiserit, accepisse tamen ob rem iudicandam, &lt;sicut</td><td></td></tr><tr><td>causam pecunia ob rem iudicandam&gt; capta nusquam Staienus</td><td></td></tr><tr><td>ea quidem lege dixit. Proprium crimen illud quaestionis</td><td>25</td></tr><tr><td>eius non fuit. Fidiculanius quid fecisse dicebatur? Acce-</td><td>104.1</td></tr><tr><td>pisse a Cluentio HS <span class="caps"><span class="ovl">cccc</span></span><span class="ovl"></span>. Cuius erat ordinis? Senatorii.</td><td></td></tr><tr><td>Qua lege in eo genere a senatore ratio repeti solet, de</td><td></td></tr><tr><td>pecuniis repetundis, ea lege accusatus honestissime est</td><td></td></tr><tr><td>absolutus. Acta est enim causa more maiorum sine vi,</td><td>5</td></tr><tr><td>sine metu, sine periculo; dicta et exposita et demonstrata</td><td></td></tr><tr><td>sunt omnia. Adducti iudices sunt non modo potuisse</td><td></td></tr><tr><td>honeste ab eo reum condemnari qui non perpetuo sedisset</td><td></td></tr><tr><td>sed, aliud si is iudex nihil scisset, nisi quae praeiudicia de</td><td></td></tr><tr><td>eo facta esse constaret, audire praeterea nihil debuisse. Tum</td><td>105.1</td></tr><tr><td>etiam illi quinque qui imperitorum hominum rumusculos</td><td></td></tr><tr><td>aucupati tum illum absolverunt iam suam clementiam lau-</td><td></td></tr><tr><td>dari magno opere nolebant; a quibus si qui quaereret</td><td></td></tr><tr><td>sedissentne iudices in C. Fabricium, sedisse se dicerent; si</td><td>5</td></tr><tr><td>interrogarentur num quo crimine is esset accusatus prae-</td><td></td></tr><tr><td>terquam veneni eius quod quaesitum Habito diceretur,</td><td></td></tr><tr><td>negarent; si deinde essent rogati quid iudicassent, con-</td><td></td></tr><tr><td>demnasse se dicerent; nemo enim absolvit. Eodem modo</td><td></td></tr><tr><td>quaesitum si esset de Scamandro, certe idem respondis-</td><td>10</td></tr><tr><td>sent; tametsi ille una sententia est absolutus, sed illam </td><td></td></tr><tr><td>unam nemo tum istorum suam dici vellet. Vter igitur</td><td>106.1</td></tr><tr><td>facilius suae sententiae rationem redderet, isne qui se et</td><td></td></tr><tr><td>sibi et rei iudicatae constitisse dicit, an ille qui se in</td><td></td></tr><tr><td>principem malefici lenem, in adiutores eius et conscios</td><td></td></tr><tr><td>vehementissimum esse respondit? Quorum ego de sen-</td><td>5</td></tr><tr><td>tentia non debeo disputare; neque enim dubito quin ei</td><td></td></tr><tr><td>tales viri suspicione aliqua perculsi repentina de statu suo</td><td></td></tr><tr><td>declinarint. Qua re eorum qui absolverunt misericordiam</td><td></td></tr><tr><td>non reprendo, eorum qui in iudicando superiora iudicia</td><td></td></tr><tr><td>secuti sunt sua sponte, non Staieni fraude, constantiam</td><td>10</td></tr><tr><td>comprobo, eorum vero qui sibi non liquere dixerunt sapien-</td><td></td></tr><tr><td>tiam laudo, qui absolvere eum quem nocentissimum cogno-</td><td></td></tr><tr><td>rant et quem ipsi bis iam antea condemnarant nullo modo</td><td></td></tr><tr><td>poterant, condemnare, cum tanta consili infamia et tam</td><td></td></tr><tr><td>atrocis rei suspicio esset iniecta, paulo posterius patefacta</td><td>15</td></tr><tr><td>re maluerunt. Ac ne ex facto solum sapientes illos iudicetis,</td><td>107.1</td></tr><tr><td>sed etiam ex hominibus ipsis quod hi fecerunt rectissime</td><td></td></tr><tr><td>ac sapientissime factum probetis, quis P. Octavio Balbo</td><td></td></tr><tr><td>ingenio prudentior, iure peritior, fide, religione, officio dili-</td><td></td></tr><tr><td>gentior aut sanctior commemorari potest? Non absolvit.</td><td>5</td></tr><tr><td>Quis Q. Considio constantior, quis iudiciorum atque eius</td><td></td></tr><tr><td>dignitatis quae in iudiciis publicis versari debet peritior,</td><td></td></tr><tr><td>quis virtute, consilio, auctoritate praestantior? Ne is qui-</td><td></td></tr><tr><td>dem absolvit. Longum est de singulorum virtute ita dicere,</td><td></td></tr><tr><td>quaeque iam cognita sunt ab omnibus verborum orna-</td><td>10</td></tr><tr><td>menta non quaerunt. Qualis vir M. Iuventius Pedo fuit ex</td><td></td></tr><tr><td>vetere illa iudiciorum disciplina, qualis L. Caulius Mergus,</td><td></td></tr><tr><td>M. Basilus, C. Caudinus! qui omnes in iudiciis publicis </td><td></td></tr><tr><td>iam tum florente re publica floruerunt. Ex eodem numero</td><td></td></tr><tr><td>L. Cassius, Cn. Heius pari et integritate et prudentia;</td><td>15</td></tr><tr><td>quorum nullius sententia est Oppianicus absolutus. Atque</td><td></td></tr><tr><td>in his omnibus natu minimus, ingenio et diligentia et reli-</td><td></td></tr><tr><td>gione par eis quos antea commemoravi, P. Saturius, in eadem</td><td></td></tr><tr><td>sententia fuit. O innocentiam Oppianici singularem! quo</td><td>108.1</td></tr><tr><td>in reo qui absolvit ambitiosus, qui distulit cautus, qui con-</td><td></td></tr><tr><td>demnavit constans existimatur. </td><td></td></tr>
        </table>