<table>
          <script>targetHit=0;</script>
          <tr class="title first  "><td>LIBER QVINTVS</td><td></td></tr><tr class="title last  "><td>QVI INSCRIBITVR DE SVPPLICIIS </td><td></td></tr><tr><td>  Nemini video dubium esse, iudices, quin apertissime</td><td>2.5.1.1</td></tr><tr><td>C. Verres in Sicilia sacra profanaque omnia et privatim et</td><td></td></tr><tr><td>publice spoliarit, versatusque sit sine ulla non modo religione</td><td></td></tr><tr><td>verum etiam dissimulatione in omni genere furandi atque</td><td></td></tr><tr><td>praedandi. Sed quaedam mihi magnifica et praeclara eius</td><td>5</td></tr><tr><td>defensio ostenditur; cui quem ad modum resistam multo</td><td></td></tr><tr><td>mihi ante est, iudices, providendum. Ita enim causa con-</td><td></td></tr><tr><td>stituitur, provinciam Siciliam virtute istius et vigilantia</td><td></td></tr><tr><td>singulari dubiis formidolosisque temporibus a fugitivis atque</td><td></td></tr><tr><td>a belli periculis tutam esse servatam. Quid agam, iudices?</td><td>2.1</td></tr><tr><td>quo accusationis meae rationem conferam? quo me vertam?</td><td></td></tr><tr><td>ad omnis enim meos impetus quasi murus quidam boni</td><td></td></tr><tr><td>nomen imperatoris opponitur. Novi locum; video ubi se</td><td></td></tr><tr><td>iactaturus sit Hortensius. Belli pericula, tempora rei</td><td>5</td></tr><tr><td>publicae, imperatorum penuriam commemorabit; tum de-</td><td></td></tr><tr><td>precabitur a vobis, tum etiam pro suo iure contendet ne</td><td></td></tr><tr><td>patiamini talem imperatorem populo Romano Siculorum</td><td></td></tr><tr><td>testimoniis eripi, ne obteri laudem imperatoriam criminibus</td><td></td></tr><tr><td>avaritiae velitis. </td><td>10</td></tr><tr><td>  Non possum dissimulare, iudices; timeo ne C. Verres </td><td>3.1</td></tr><tr><td>propter hanc eximiam virtutem in re militari omnia quae</td><td></td></tr><tr><td>fecit impune fecerit. Venit enim mihi in mentem in iudicio</td><td></td></tr><tr><td>M'. Aquili quantum auctoritatis, quantum momenti oratio</td><td></td></tr><tr><td>M. Antoni habuisse existimata sit; qui, ut erat in dicendo</td><td>5</td></tr><tr><td>non solum sapiens sed etiam fortis, causa prope perorata</td><td></td></tr><tr><td>ipse arripuit M'. Aquilium constituitque in conspectu</td><td></td></tr><tr><td>omnium tunicamque eius a pectore abscidit, ut cicatrices</td><td></td></tr><tr><td>populus Romanus iudicesque aspicerent adverso corpore</td><td></td></tr><tr><td>exceptas; simul et de illo vulnere quod ille in capite ab</td><td>10</td></tr><tr><td>hostium duce acceperat multa dixit, eoque adduxit eos qui</td><td></td></tr><tr><td>erant iudicaturi vehementer ut vererentur ne, quem virum</td><td></td></tr><tr><td>fortuna ex hostium telis eripuisset, cum sibi ipse non peper-</td><td></td></tr><tr><td>cisset, hic non ad populi Romani laudem sed ad iudicum</td><td></td></tr><tr><td>crudelitatem videretur esse servatus. Eadem nunc ab illis</td><td>4.1</td></tr><tr><td>defensionis ratio viaque temptatur, idem quaeritur. Sit fur,</td><td></td></tr><tr><td>sit sacrilegus, sit flagitiorum omnium vitiorumque princeps;</td><td></td></tr><tr><td>at est bonus imperator, at felix et ad dubia rei publicae</td><td></td></tr><tr><td>tempora reservandus. Non agam summo iure tecum, non</td><td>5</td></tr><tr><td>dicam id quod debeam forsitan obtinere, cum iudicium</td><td></td></tr><tr><td>certa lege sit,—non quid in re militari fortiter feceris, sed</td><td></td></tr><tr><td>quem ad modum manus ab alienis pecuniis abstinueris abs</td><td></td></tr><tr><td>te doceri oportere; non, inquam, sic agam, sed ita quaeram,</td><td></td></tr><tr><td>quem ad modum te velle intellego, quae tua opera et quanta</td><td>10</td></tr><tr><td>fuerit in bello. </td><td></td></tr>
        </table>