<table>
          <script>targetHit=0;</script>
          <tr class="title first  date"><td>c<span class="snum">.</span> viii Kal<span class="snum">.</span> Apr<span class="snum">.</span> <span class="snum">43</span> Romae</td><td></td></tr><tr class="title last  "><td>&lt;CICERO CORNIFICIO S.&gt;</td><td></td></tr><tr><td>Adsentior tibi eos quos scribis Lilybaeo minari istic poenas</td><td>12.28.1.1</td></tr><tr><td>dare debuisse. sed metuisti, ut ais, ne nimis liber in ulciscendo</td><td></td></tr><tr><td>viderere. metuisti igitur ne &lt;nimis&gt; gravis civis, ne nimis</td><td></td></tr><tr><td>fortis, ne nimis te dignus viderere. </td><td></td></tr><tr><td>  Quod societatem rei publicae conservandae tibi mecum</td><td>2.1</td></tr><tr><td>a patre acceptam renovas gratum est; quae societas inter nos</td><td></td></tr><tr><td>semper, mi Cornifici, manebit. gratum etiam illud, quod</td><td></td></tr><tr><td>mihi tuo nomine gratias agendas non putas; nec enim id</td><td></td></tr><tr><td>inter nos facere debemus. senatus saepius pro dignitate tua</td><td>5</td></tr><tr><td>appellaretur si absentibus consulibus umquam nisi ad rem</td><td></td></tr><tr><td>novam cogeretur. itaque nec de HS &lt;³⁰XX&gt;³⁰ nec de HS <span class="ovl">DCC</span></td><td></td></tr><tr><td>quicquam agi nunc per senatum potest. tibi autem ex senatus</td><td></td></tr><tr><td>consulto imperandum mutuumve sumendum censeo. </td><td></td></tr><tr><td>  In re publica quid agatur credo te ex eorum litteris</td><td>3.1</td></tr><tr><td>cognoscere qui ad te acta debent perscribere. ego sum spe</td><td></td></tr><tr><td>bona. consilio, cura, labore non desum, omnibus inimicis</td><td></td></tr><tr><td>rei publicae esse me acerrimum hostem prae me fero. res</td><td></td></tr><tr><td>neque nunc difficili loco mihi videtur esse et fuisset facillimo,</td><td>5</td></tr><tr><td>si culpa a quibusdam afuisset.</td><td></td></tr>
        </table>