<table>
          <script>targetHit=0;</script>
          <tr><td>  Quid, quod idem Peripatetici perturbationes istas,</td><td>4.43.1</td></tr><tr><td>quas nos extirpandas putamus, non modo naturalis</td><td></td></tr><tr><td>esse dicunt, sed etiam utiliter a natura datas? quorum</td><td></td></tr><tr><td>est talis oratio: primum multis verbis iracundiam</td><td></td></tr><tr><td>laudant, cotem fortitudinis esse dicunt, multoque et</td><td>5</td></tr><tr><td>in hostem et in inprobum civem vehementioris ira- </td><td></td></tr><tr><td>torum impetus esse, levis autem ratiunculas eorum,</td><td></td></tr><tr><td>qui ita cogitarent: 'proelium rectum est hoc fieri,</td><td></td></tr><tr><td>convenit dimicare pro legibus, pro libertate, pro pa-</td><td></td></tr><tr><td>tria;' haec nullam habent vim, nisi ira excanduit for-</td><td>10</td></tr><tr><td>titudo. nec vero de bellatoribus solum disputant: im-</td><td></td></tr><tr><td>peria severiora nulla esse putant sine aliqua acer-</td><td></td></tr><tr><td>bitate iracundiae; oratorem denique non modo accu-</td><td></td></tr><tr><td>santem, sed ne defendentem quidem probant sine</td><td></td></tr><tr><td>aculeis iracundiae, quae etiamsi non adsit, tamen ver-</td><td>15</td></tr><tr><td>bis atque motu simulandam arbitrantur, ut auditoris</td><td></td></tr><tr><td>iram oratoris incendat actio. virum denique videri</td><td></td></tr><tr><td>negant qui irasci nesciet, eamque, quam lenitatem</td><td></td></tr><tr><td>nos dicimus, vitioso lentitudinis nomine appellant. Nec</td><td>44.1</td></tr><tr><td>vero solum hanc libidinem laudant—est enim ira,</td><td></td></tr><tr><td>ut modo definivi, ulciscendi libido—, sed ipsum il-</td><td></td></tr><tr><td>lud genus vel libidinis vel cupiditatis ad summam uti-</td><td></td></tr><tr><td>litatem esse dicunt a natura datum; nihil enim quem-</td><td>5</td></tr><tr><td>quam nisi quod lubeat praeclare facere posse. noctu</td><td></td></tr><tr><td>ambulabat in publico Themistocles, quod somnum ca-</td><td></td></tr><tr><td>pere non posset, quaerentibusque respondebat Miltia-</td><td></td></tr><tr><td>dis tropaeis se e somno suscitari. cui non sunt auditae</td><td></td></tr><tr><td>Demosthenis vigiliae? qui dolere se aiebat, si quando</td><td>10</td></tr><tr><td>opificum antelucana victus esset industria. philoso-</td><td></td></tr><tr><td>phiae denique ipsius principes numquam in suis studiis</td><td></td></tr><tr><td>tantos progressus sine flagranti cupiditate facere po- </td><td></td></tr><tr><td>tuissent. ultimas terras lustrasse Pythagoran Demo-</td><td></td></tr><tr><td>critum Platonem accepimus. ubi enim quicquid esset</td><td>15</td></tr><tr><td>quod disci posset, eo veniendum iudicaverunt. num pu-</td><td></td></tr><tr><td>tamus haec fieri sine summo cupiditatis ardore po-</td><td></td></tr><tr><td>tuisse? Ipsam aegritudinem, quam nos ut taetram et</td><td>45.1</td></tr><tr><td>inmanem beluam fugiendam diximus, non sine magna</td><td></td></tr><tr><td>utilitate a natura dicunt constitutam, ut homines ca-</td><td></td></tr><tr><td>stigationibus reprehensionibus ignominiis adfici se in</td><td></td></tr><tr><td>delicto dolerent. impunitas enim peccatorum data vi-</td><td>5</td></tr><tr><td>detur eis qui ignominiam et infamiam ferunt sine do-</td><td></td></tr><tr><td>lore; morderi est melius conscientia. ex quo est illud</td><td></td></tr><tr><td>e vita ductum ab Afranio: nam cum dissolutus filius:</td><td></td></tr><tr><td>'heu me miserum!' tum severus pater: 'dum modo</td><td></td></tr><tr><td>doleat aliquid, doleat quidlubet.' Reliquas quoque par-</td><td>46.1</td></tr><tr><td>tis aegritudinis utilis esse dicunt, misericordiam ad</td><td></td></tr><tr><td>opem ferendam et calamitates hominum indignorum</td><td></td></tr><tr><td>sublevandas; ipsum illud aemulari obtrectare non esse</td><td></td></tr><tr><td>inutile, cum aut se non idem videat consecutum, quod</td><td>5</td></tr><tr><td>alium, aut alium idem, quod se; metum vero si qui</td><td></td></tr><tr><td>sustulisset, omnem vitae diligentiam sublatam fore,</td><td></td></tr><tr><td>quae summa esset in eis qui leges, qui magistratus,</td><td></td></tr><tr><td>qui paupertatem, qui ignominiam, qui mortem, qui do-</td><td></td></tr><tr><td>lorem timerent. Haec tamen ita disputant, ut resecanda</td><td>10</td></tr><tr><td>esse fateantur, evelli penitus dicant nec posse nec opus</td><td></td></tr><tr><td>esse et in omnibus fere rebus mediocritatem esse optu-</td><td></td></tr><tr><td>mam existiment. quae cum exponunt, nihilne tibi vi-</td><td></td></tr><tr><td>dentur an aliquid dicere? </td><td></td></tr>
        </table>