<table>
          <script>targetHit=0;</script>
          <tr><td>  Nec verum est quod dicitur a quibusdam propter</td><td>1.158.1</td></tr><tr><td>necessitatem vitae, quod ea, quae natura desideraret,</td><td></td></tr><tr><td>consequi sine aliis atque efficere non possemus, id-</td><td></td></tr><tr><td>circo initam esse cum hominibus communitatem et</td><td></td></tr><tr><td>societatem; quodsi omnia nobis, quae ad victum cul-</td><td>5</td></tr><tr><td>tumque pertinent, quasi virgula divina, ut aiunt, sup-</td><td></td></tr><tr><td>peditarentur, tum optimo quisque ingenio negotiis</td><td></td></tr><tr><td>omnibus omissis totum se in cognitione et scientia</td><td></td></tr><tr><td>collocaret. Non est ita. Nam et solitudinem fugeret et </td><td></td></tr><tr><td>socium studii quaereret, tum docere, tum discere vellet,</td><td>10</td></tr><tr><td>tum audire, tum dicere. Ergo omne officium, quod ad</td><td></td></tr><tr><td>coniunctionem hominum et ad societatem tuendam va-</td><td></td></tr><tr><td>let, anteponendum est illi officio, quod cognitione</td><td></td></tr><tr><td>et scientia continetur. Illud forsitan quaerendum sit,</td><td>159.1</td></tr><tr><td>num haec communitas, quae maxime est apta naturae</td><td></td></tr><tr><td>ea sit etiam moderationi modestiaeque semper ante-</td><td></td></tr><tr><td>ponenda. non placet; sunt enim quaedam partim ita</td><td></td></tr><tr><td>foeda, partim ita flagitiosa, ut ea ne conservandae</td><td>5</td></tr><tr><td>quidem patriae causa sapiens facturus sit. Ea Posido-</td><td></td></tr><tr><td>nius collegit permulta, sed ita taetra quaedam, ita ob-</td><td></td></tr><tr><td>scena, ut dictu quoque videantur turpia. Haec igitur</td><td></td></tr><tr><td>non suscipiet rei publicae causa, ne res publica qui-</td><td></td></tr><tr><td>dem pro se suscipi volet. Sed haec commodius se res</td><td>10</td></tr><tr><td>habet, quod non potest accidere tempus, ut intersit</td><td></td></tr><tr><td>rei publicae quicquam illorum facere sapientem.</td><td></td></tr><tr><td>Quare hoc quidem effectum sit, in officiis deligendis</td><td>160.1</td></tr><tr><td>[hoc] genus officiorum excellere, quod teneatur homi-</td><td></td></tr><tr><td>num societate. Etenim cognitionem prudentiamque</td><td></td></tr><tr><td>sequetur considerata actio; ita fit, ut agere considerate</td><td></td></tr><tr><td>pluris sit quam cogitare prudenter. Atque haec qui-</td><td>5</td></tr><tr><td>dem hactenus. Patefactus enim locus est ipse, ut non</td><td></td></tr><tr><td>difficile sit in exquirendo officio quid cuique sit prae-</td><td></td></tr><tr><td>ponendum videre. In ipsa autem communitate sunt</td><td></td></tr><tr><td>gradus officiorum, ex quibus quid cuique praestet in-</td><td></td></tr><tr><td>tellegi possit, ut prima diis immortalibus, secunda </td><td>10</td></tr><tr><td>patriae, tertia parentibus, deinceps gradatim reliquis</td><td></td></tr><tr><td>debeantur. Quibus ex rebus breviter disputatis intel-</td><td>161.1</td></tr><tr><td>legi potest non solum id homines solere dubitare, ho-</td><td></td></tr><tr><td>nestumne an turpe sit, sed etiam duobus propositis</td><td></td></tr><tr><td>honestis utrum honestius sit. Hic locus a Panaetio est,</td><td></td></tr><tr><td>ut supra dixi, praetermissus. Sed iam ad reliqua per-</td><td>5</td></tr><tr><td>gamus.</td><td></td></tr>
        </table>