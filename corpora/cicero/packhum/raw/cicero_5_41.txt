<table>
          <script>targetHit=0;</script>
          <tr><td>  Possum sescenta decreta proferre in quibus, ut ego non</td><td>2.1.125.1</td></tr><tr><td>dicam, pecuniam intercessisse ipsa decretorum novitas ini-</td><td></td></tr><tr><td>quitasque declarat; verum ut ex uno de ceteris coniecturam</td><td></td></tr><tr><td>facere possitis, id quod priore actione didicistis, audite. C.</td><td></td></tr><tr><td>Sulpicius Olympus fuit; is mortuus est C. Sacerdote prae-</td><td>5</td></tr><tr><td>tore, nescio an antequam Verres praeturam petere coeperit;</td><td></td></tr><tr><td>fecit heredem M. Octavium Ligurem. Ligus hereditatem</td><td></td></tr><tr><td>adiit; possedit Sacerdote praetore sine ulla controversia.</td><td></td></tr><tr><td>Posteaquam Verres magistratum iniit, ex edicto istius, quod</td><td></td></tr><tr><td>edictum Sacerdos non habuerat, Sulpici patroni filia sextam</td><td>10</td></tr><tr><td>partem hereditatis ab Ligure petere coepit. Ligus non</td><td></td></tr><tr><td>aderat. L. frater eius causam agebat; aderant amici,</td><td></td></tr><tr><td>propinqui. Dicebat iste, nisi cum muliere decideretur, in</td><td></td></tr><tr><td>possessionem se ire iussurum. L. Gellius causam Liguris</td><td></td></tr><tr><td>defendebat; docebat edictum eius non oportere in eas </td><td>15</td></tr><tr><td>hereditates valere quae ante eum praetorem venissent; si</td><td></td></tr><tr><td>hoc tum fuisset edictum, fortasse Ligurem hereditatem</td><td></td></tr><tr><td>aditurum non fuisse. Aequa postulatio, summa hominum</td><td></td></tr><tr><td>auctoritas pretio superabatur. Venit Romam Ligus; non</td><td>126.1</td></tr><tr><td>dubitabat quin, si ipse Verrem convenisset, aequitate causae,</td><td></td></tr><tr><td>auctoritate sua commovere hominem posset. Domum ad</td><td></td></tr><tr><td>eum venit, rem demonstrat, quam pridem sibi hereditas</td><td></td></tr><tr><td>venisset docet; quod facile homini ingenioso in causa</td><td>5</td></tr><tr><td>aequissima fuit, multa quae quemvis commovere possent</td><td></td></tr><tr><td>dixit; ad extremum petere coepit ne usque eo suam</td><td></td></tr><tr><td>auctoritatem despiceret gratiamque contemneret ut se tanta</td><td></td></tr><tr><td>iniuria adficeret. Homo Ligurem accusare coepit, qui in</td><td></td></tr><tr><td>re adventicia atque hereditaria tam diligens, tam attentus</td><td>10</td></tr><tr><td>esset; debere eum aiebat suam quoque rationem ducere;</td><td></td></tr><tr><td>multa sibi opus esse, multa canibus suis, quos circa se</td><td></td></tr><tr><td>haberet. Non possum illa planius commemorare quam</td><td></td></tr><tr><td>ipsum Ligurem pro testimonio dicere audistis. Quid</td><td>127.1</td></tr><tr><td>est, Verres? utrum ne his quidem testibus credetur,</td><td></td></tr><tr><td>an haec ad rem non pertinent? non credemus M.</td><td></td></tr><tr><td>Octavio, non L. Liguri? quis nobis credet, cui nos?</td><td></td></tr><tr><td>quid est quod planum fieri testibus possit, si hoc non</td><td>5</td></tr><tr><td>fit? An id quod dicunt leve est? Nihil levius quam</td><td></td></tr><tr><td>praetorem urbanum hoc iuris in suo magistratu con-</td><td></td></tr><tr><td>stituere, omnibus quibus hereditas venerit coheredem</td><td></td></tr><tr><td>praetorem esse oportere. An vero dubitamus quo ore iste</td><td></td></tr><tr><td>ceteros homines inferiores loco, auctoritate, ordine, quo ore</td><td>10</td></tr><tr><td>homines rusticanos ex municipiis, quo denique ore, quos</td><td></td></tr><tr><td>numquam liberos putavit, libertinos homines solitus sit</td><td></td></tr><tr><td>appellare, qui ob ius dicendum M. Octavium Ligurem, </td><td></td></tr><tr><td>hominem ornatissimum loco, ordine, nomine, virtute, ingenio,</td><td></td></tr><tr><td>copiis, poscere pecuniam non dubitavit? </td><td>15</td></tr>
        </table>