<table>
          <script>targetHit=0;</script>
          <tr><td>  Primum caput est legis agrariae quo, ut illi putant,</td><td>2.16.8</td></tr><tr><td>temptamini leviter quo animo libertatis vestrae deminu-</td><td></td></tr><tr><td>tionem ferre possitis. Iubet enim tribunum plebis qui</td><td>10</td></tr><tr><td>eam legem tulerit creare <span class="caps">x</span>viros per tribus <span class="caps">xvii</span>, ut, quem</td><td></td></tr><tr><td><span class="caps">viiii</span> tribus fecerint, is <span class="caps">x</span>vir sit. Hic quaero quam ob</td><td>17.1</td></tr><tr><td>causam initium rerum ac legum suarum hinc duxerit ut</td><td></td></tr><tr><td>populus Romanus suffragio privaretur. Totiens legibus</td><td></td></tr><tr><td>agrariis curatores constituti sunt <span class="caps">iii</span>viri, <span class="caps">v</span>viri, <span class="caps">x</span>viri;</td><td></td></tr><tr><td>quaero a populari tribuno plebis ecquando nisi per</td><td>5</td></tr><tr><td><span class="caps">xxxv</span> tribus creati sint. Etenim cum omnis potestates,</td><td></td></tr><tr><td>imperia, curationes ab universo populo Romano proficisci</td><td></td></tr><tr><td>convenit, tum eas profecto maxime quae constituuntur ad</td><td></td></tr><tr><td>populi fructum aliquem et commodum, in quo et universi</td><td></td></tr><tr><td>deligant quem populo Romano maxime consulturum putent,</td><td>10</td></tr><tr><td>et unus quisque studio et suffragio suo viam sibi ad bene-</td><td></td></tr><tr><td>ficium impetrandum munire possit. Hoc tribuno plebis</td><td></td></tr><tr><td>potissimum venit in mentem, populum Romanum uni- </td><td></td></tr><tr><td>versum privare suffragiis, paucas tribus non certa con-</td><td></td></tr><tr><td>dicione iuris, sed sortis beneficio fortuito ad usurpandam</td><td>15</td></tr><tr><td>libertatem vocare. '<span class="caps">Item</span>,' inquit, '<span class="caps">eodemqve modo</span>,'</td><td>18.1</td></tr><tr><td>capite altero, '<span class="caps">vt comitiis pontificis maximi</span>.' Ne hoc</td><td></td></tr><tr><td>quidem vidit, maiores nostros tam fuisse popularis ut,</td><td></td></tr><tr><td>quem per populum creari fas non erat propter religionem</td><td></td></tr><tr><td>sacrorum, in eo tamen propter amplitudinem sacerdoti</td><td>5</td></tr><tr><td>voluerint populo supplicari. Atque hoc idem de ceteris</td><td></td></tr><tr><td>sacerdotiis Cn. Domitius, tribunus plebis, vir clarissimus,</td><td></td></tr><tr><td>tulit, quod populus per religionem sacerdotia mandare non</td><td></td></tr><tr><td>poterat, ut minor pars populi vocaretur; ab ea parte qui</td><td></td></tr><tr><td>esset factus, is a conlegio cooptaretur. Videte quid intersit</td><td>19.1</td></tr><tr><td>inter Cn. Domitium, tribunum plebis, hominem nobilissi-</td><td></td></tr><tr><td>mum, et P. Rullum qui temptavit, ut opinor, patientiam</td><td></td></tr><tr><td>vestram, cum se nobilem esse diceret. Domitius, quod</td><td></td></tr><tr><td>per caerimonias populi fieri non poterat, ratione adsecutus</td><td>5</td></tr><tr><td>est, ut id, quoad posset, quoad fas esset, quoad liceret,</td><td></td></tr><tr><td>populi ad partis daret; hic, quod populi semper proprium</td><td></td></tr><tr><td>fuit, quod nemo imminuit, nemo mutavit quin ei qui</td><td></td></tr><tr><td>populo agros essent adsignaturi ante acciperent a populo</td><td></td></tr><tr><td>beneficium quam darent, id totum eripere vobis atque</td><td>10</td></tr><tr><td>e manibus extorquere conatus est. Ille, quod dari populo</td><td></td></tr><tr><td>nullo modo poterat, tamen quodam modo dedit; hic, quod</td><td></td></tr><tr><td>adimi nullo pacto potest, tamen quadam ratione eripere</td><td></td></tr><tr><td>conatur. </td><td></td></tr>
        </table>