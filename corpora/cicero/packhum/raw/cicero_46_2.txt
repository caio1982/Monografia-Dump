<table>
          <script>targetHit=0;</script>
          <tr><td>  Sunt etiam, qui negent in is qui &lt;in&gt; nostris libris</td><td>7.1</td></tr><tr><td>disputent fuisse earum rerum de quibus disputatur</td><td></td></tr><tr><td>scientiam. qui mihi videntur non solum vivis sed etiam</td><td></td></tr><tr><td>mortuis invidere. </td><td></td></tr><tr><td>  Restat unum genus reprehensorum, quibus Aca-</td><td>5</td></tr><tr><td>demiae ratio non probatur. quod gravius ferremus,</td><td></td></tr><tr><td>si quisquam ullam disciplinam philosophiae probaret</td><td></td></tr><tr><td>praeter eam quam ipse sequeretur; nos autem quo-</td><td></td></tr><tr><td>niam contra omnes qui * * dicere quae videntur sole-</td><td></td></tr><tr><td>mus, non possumus quin alii a nobis dissentiant re-</td><td>10</td></tr><tr><td>cusare. Quamquam nostra quidem causa facilis est,</td><td></td></tr><tr><td>qui verum invenire sine ulla contentione volumus idque</td><td></td></tr><tr><td>summa cura studioque conquirimus. etsi enim omnis</td><td></td></tr><tr><td>cognitio multis est obstructa difficultatibus eaque est</td><td></td></tr><tr><td>et in ipsis rebus obscuritas et in iudiciis nostris in-</td><td>15</td></tr><tr><td>firmitas, ut non sine causa antiquissimi et doctissimi</td><td></td></tr><tr><td>invenire se posse quod cuperent diffisi sint, tamen nec</td><td></td></tr><tr><td>illi defecerunt neque nos studium exquirendi defatigati</td><td></td></tr><tr><td>relinquemus. neque nostrae disputationes quicquam</td><td></td></tr><tr><td>aliud agunt nisi ut in utramque partem dicendo et </td><td>20</td></tr><tr><td>audiendo eliciant et tamquam exprimant aliquid quod</td><td></td></tr><tr><td>aut verum sit aut ad id quam proxime accedat; nec</td><td>8.1</td></tr><tr><td>inter nos et eos qui se scire arbitrantur quicquam</td><td></td></tr><tr><td>interest nisi quod illi non dubitant quin ea vera sint</td><td></td></tr><tr><td>quae defendunt, nos probabilia multa habemus, quae</td><td></td></tr><tr><td>sequi facile, adfirmare vix possumus. hoc autem</td><td>5</td></tr><tr><td>liberiores et solutiores sumus, quod integra nobis est</td><td></td></tr><tr><td>iudicandi potestas nec ut omnia quae praescripta [et</td><td></td></tr><tr><td>quibus] et quasi imperata sint defendamus necessitate</td><td></td></tr><tr><td>ulla cogimur. Nam ceteri primum ante tenentur ad-</td><td></td></tr><tr><td>stricti quam quid esset optimum iudicare potuerunt;</td><td>10</td></tr><tr><td>deinde infirmissimo tempore aetatis aut obsecuti amico</td><td></td></tr><tr><td>cuidam aut una aliquoius quem primum audierunt</td><td></td></tr><tr><td>oratione capti de rebus incognitis iudicant et ad quam-</td><td></td></tr><tr><td>cumque sunt disciplinam quasi tempestate delati ad</td><td></td></tr><tr><td>eam tamquam ad saxum adhaerescunt. nam quod</td><td>9.1</td></tr><tr><td>dicunt omnia se credere ei quem iudicent fuisse sapien-</td><td></td></tr><tr><td>tem, probarem, si id ipsum rudes et indocti iudicare</td><td></td></tr><tr><td>potuissent (statuere enim qui sit sapiens vel maxime</td><td></td></tr><tr><td>videtur esse sapientis). sed ut potuerint, &lt;aut&gt; omni-</td><td>5</td></tr><tr><td>bus rebus auditis, cognitis etiam reliquorum sententiis</td><td></td></tr><tr><td>iudicaverunt, aut re semel audita ad unius se auctori-</td><td></td></tr><tr><td>tatem contulerunt; sed nescio quo modo plerique errare</td><td></td></tr><tr><td>malunt eamque sententiam quam adamaverunt pugna-</td><td></td></tr><tr><td>cissime defendere quam sine pertinacia quid constan-</td><td>10</td></tr><tr><td>tissime dicatur exquirere. </td><td></td></tr>
        </table>