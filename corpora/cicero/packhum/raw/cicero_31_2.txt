<table>
          <script>targetHit=0;</script>
          <tr><td>  Quam ob rem, iudices, ut aliquando ad causam crimenque </td><td>23.1</td></tr><tr><td>veniamus, si neque omnis confessio facti est inusitata, neque</td><td></td></tr><tr><td>de causa nostra quicquam aliter ac nos vellemus a senatu</td><td></td></tr><tr><td>iudicatum est, et lator ipse legis, cum esset controversia nulla</td><td></td></tr><tr><td>facti, iuris tamen disceptationem esse voluit, et ei lecti iudices,</td><td>5</td></tr><tr><td>isque praepositus &lt;est&gt; quaestioni qui haec iuste sapienterque</td><td></td></tr><tr><td>disceptet, reliquum est, iudices, ut nihil iam quaerere aliud</td><td></td></tr><tr><td>debeatis nisi uter utri insidias fecerit. Quod quo facilius</td><td></td></tr><tr><td>argumentis perspicere possitis, rem gestam vobis dum bre-</td><td></td></tr><tr><td>viter expono, quaeso, diligenter attendite. </td><td>10</td></tr><tr><td>  P. Clodius, cum statuisset omni scelere in praetura vexare</td><td>24.1</td></tr><tr><td>rem publicam videretque ita tracta esse comitia anno supe-</td><td></td></tr><tr><td>riore ut non multos mensis praeturam gerere posset, qui</td><td></td></tr><tr><td>non honoris gradum spectaret, ut ceteri, sed et L. Paulum</td><td></td></tr><tr><td>conlegam effugere vellet, singulari virtute civem, et annum</td><td>5</td></tr><tr><td>integrum ad dilacerandam rem publicam quaereret, subito</td><td></td></tr><tr><td>reliquit annum suum seseque in proximum transtulit, non, ut</td><td></td></tr><tr><td>fit, religione aliqua, sed ut haberet, quod ipse dicebat, ad</td><td></td></tr><tr><td>praeturam gerendam, hoc est ad evertendam rem publicam,</td><td></td></tr><tr><td>plenum annum atque integrum. Occurrebat ei mancam ac</td><td>25.1</td></tr><tr><td>debilem praeturam futuram suam consule Milone; eum</td><td></td></tr><tr><td>porro summo consensu populi Romani consulem fieri vide-</td><td></td></tr><tr><td>bat. Contulit se ad eius competitores, sed ita totam ut</td><td></td></tr><tr><td>petitionem ipse solus etiam invitis illis gubernaret, tota ut</td><td>5</td></tr><tr><td>comitia suis, ut dictitabat, umeris sustineret. Convocabat</td><td></td></tr><tr><td>tribus, se interponebat, Collinam novam dilectu perditis-</td><td></td></tr><tr><td>simorum civium conscribebat. Quanto ille plura miscebat,</td><td></td></tr><tr><td>tanto hic magis in dies convalescebat. Vbi vidit homo ad</td><td></td></tr><tr><td>omne facinus paratissimus fortissimum virum, inimicissimum</td><td>10</td></tr><tr><td>suum, certissimum consulem, idque intellexit non solum</td><td></td></tr><tr><td>sermonibus, sed etiam suffragiis populi Romani saepe esse </td><td></td></tr><tr><td>declaratum, palam agere coepit et aperte dicere occidendum</td><td></td></tr><tr><td>Milonem. Servos agrestis et barbaros, quibus silvas pub-</td><td>26.1</td></tr><tr><td>licas depopulatus erat Etruriamque vexarat, ex Appennino</td><td></td></tr><tr><td>deduxerat, quos videbatis. Res erat minime obscura.</td><td></td></tr><tr><td>Etenim dictitabat palam consulatum Miloni eripi non posse,</td><td></td></tr><tr><td>vitam posse. Significavit hoc saepe in senatu, dixit in con-</td><td>5</td></tr><tr><td>tione; quin etiam &lt;M.&gt; Favonio, fortissimo viro, quaerenti ex</td><td></td></tr><tr><td>eo qua spe fureret Milone vivo, respondit triduo illum aut</td><td></td></tr><tr><td>summum quadriduo esse periturum; quam vocem eius ad</td><td></td></tr><tr><td>hunc M. Catonem statim Favonius detulit. Interim cum</td><td>27.1</td></tr><tr><td>sciret Clodius—neque enim erat id difficile scire a Lanuvinis</td><td></td></tr><tr><td>—iter sollemne, legitimum, necessarium ante diem <span class="caps">xiii</span></td><td></td></tr><tr><td>Kalendas Februarias Miloni esse Lanuvium ad flaminem</td><td></td></tr><tr><td>prodendum, quod erat dictator Lanuvi Milo, Roma subito</td><td>5</td></tr><tr><td>ipse profectus pridie est ut ante suum fundum, quod re in-</td><td></td></tr><tr><td>tellectum est, Miloni insidias conlocaret; atque ita profectus</td><td></td></tr><tr><td>est ut contionem turbulentam in qua eius furor desideratus</td><td></td></tr><tr><td>est, quae illo ipso die habita est, relinqueret, quam, nisi obire</td><td></td></tr><tr><td>facinoris locum tempusque voluisset, numquam reliquisset.</td><td>10</td></tr><tr><td>Milo autem cum in senatu fuisset eo die quoad senatus est</td><td>28.1</td></tr><tr><td>dimissus, domum venit, calceos et vestimenta mutavit,</td><td></td></tr><tr><td>paulisper, dum se uxor, ut fit, comparat, commoratus est,</td><td></td></tr><tr><td>dein profectus id temporis cum iam Clodius, si quidem eo</td><td></td></tr><tr><td>die Romam venturus erat, redire potuisset. Obviam fit ei</td><td>5</td></tr><tr><td>Clodius, expeditus, in equo, nulla raeda, nullis impedi-</td><td></td></tr><tr><td>mentis, nullis Graecis comitibus, ut solebat, sine uxore,</td><td></td></tr><tr><td>quod numquam fere: cum hic insidiator, qui iter illud ad</td><td></td></tr><tr><td>caedem faciendam apparasset, cum uxore veheretur in raeda,</td><td></td></tr><tr><td>paenulatus, magno et impedito et muliebri ac delicato</td><td>10</td></tr><tr><td>ancillarum puerorumque comitatu. Fit obviam Clodio </td><td>29.1</td></tr><tr><td>ante fundum eius hora fere undecima aut non multo secus.</td><td></td></tr><tr><td>Statim complures cum telis in hunc faciunt de loco superiore</td><td></td></tr><tr><td>impetum; adversi raedarium occidunt. Cum autem hic de</td><td></td></tr><tr><td>raeda reiecta paenula desiluisset seque acri animo defen-</td><td>5</td></tr><tr><td>deret, illi qui erant cum Clodio gladiis eductis, partim</td><td></td></tr><tr><td>recurrere ad raedam ut a tergo Milonem adorirentur, par-</td><td></td></tr><tr><td>tim, quod hunc iam interfectum putarent, caedere incipiunt</td><td></td></tr><tr><td>eius servos qui post erant; ex quibus qui animo fideli in</td><td></td></tr><tr><td>dominum et praesenti fuerunt, partim occisi sunt, partim,</td><td>10</td></tr><tr><td>cum ad raedam pugnari viderent, domino succurrere pro-</td><td></td></tr><tr><td>hiberentur, Milonem occisum et ex ipso Clodio audirent et</td><td></td></tr><tr><td>re vera putarent, fecerunt id servi Milonis—dicam enim</td><td></td></tr><tr><td>aperte non derivandi criminis causa, sed ut factum est—nec</td><td></td></tr><tr><td>imperante nec sciente nec praesente domino, quod suos</td><td>15</td></tr><tr><td>quisque servos in tali re facere voluisset. </td><td></td></tr>
        </table>