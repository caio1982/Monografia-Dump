<table>
          <script>targetHit=0;</script>
          <tr class="title first  date"><td>prid<span class="snum">.</span> Kal<span class="snum">.</span> Dec<span class="snum">.</span> <span class="snum">58</span> Dyrrachii</td><td></td></tr><tr class="title  "><td>TULLIUS S. D. TERENTIAE SUAE ET TULLIAE</td><td></td></tr><tr class="title last  "><td>ET CICERONI</td><td></td></tr><tr><td>Accepi ab Aristocrito tris epistulas, quas ego lacrimis prope</td><td>14.3.1.1</td></tr><tr><td>delevi. conficior enim maerore, mea Terentia, nec meae me</td><td></td></tr><tr><td>miseriae magis excruciant quam tuae vestraeque. ego autem</td><td></td></tr><tr><td>hoc miserior sum quam tu, quae es miserrima, quod ipsa</td><td></td></tr><tr><td>calamitas communis est utriusque nostrum, sed culpa mea</td><td>5</td></tr><tr><td>propria est. meum fuit officium vel legatione vitare periculum</td><td></td></tr><tr><td>vel diligentia et copiis resistere vel cadere fortiter. hoc miserius,</td><td></td></tr><tr><td>turpius, indignius nobis nihil fuit. qua re cum dolore conficiar,</td><td>2.1</td></tr><tr><td>tum etiam pudore. pudet enim me uxori [mae] optimae, suavis-</td><td></td></tr><tr><td>simis liberis virtutem et diligentiam non praestitisse. nam mi</td><td></td></tr><tr><td>ante oculos dies noctesque versatur squalor vester et maeror</td><td></td></tr><tr><td>et infirmitas valetudinis tuae. spes autem salutis pertenuis</td><td>5</td></tr><tr><td>ostenditur. inimici sunt multi, invidi paene omnes. eicere</td><td></td></tr><tr><td>nos magnum fuit, excludere facile est. sed tamen, quam diu</td><td></td></tr><tr><td>vos eritis in spe, non deficiam, ne omnia mea culpa cecidisse</td><td></td></tr><tr><td>videantur. </td><td></td></tr><tr><td>  Ut tuto sim quod laboras, id mihi nunc facillimum est,</td><td>3.1</td></tr><tr><td>quem etiam inimici volunt vivere in tantis miseriis. ego tamen </td><td></td></tr><tr><td>faciam quae praecipis. amicis quibus voluisti egi gratias et</td><td></td></tr><tr><td>eas litteras Dexippo dedi meque de eorum officio scripsi a te</td><td></td></tr><tr><td>certiorem esse factum. Pisonem nostrum mirifico esse studio</td><td>5</td></tr><tr><td>in nos et officio et ego perspicio et omnes praedicant. di</td><td></td></tr><tr><td>faxint ut tali genero mihi praesenti tecum simul et cum</td><td></td></tr><tr><td>liberis nostris frui liceat! nunc spes reliqua est in novis</td><td></td></tr><tr><td>tribunis pl. et in primis quidem diebus. nam si inveterarit,</td><td></td></tr><tr><td>actum est. ea re ad te statim Aristocritum misi ut ad me</td><td>4.1</td></tr><tr><td>continuo initia rerum et rationem totius negoti posses</td><td></td></tr><tr><td>scribere; etsi Dexippo quoque ita imperavi statim ut re-</td><td></td></tr><tr><td>curreret, et ad fratrem misi ut crebro tabellarios mitteret.</td><td></td></tr><tr><td>nam ego eo nomine sum Dyrrachii hoc tempore ut quam</td><td>5</td></tr><tr><td>celerrime quid agatur audiam, et sum tuto; civitas enim</td><td></td></tr><tr><td>haec semper a me defensa est. cum inimici nostri venire</td><td></td></tr><tr><td>dicentur, tum in Epirum ibo. </td><td></td></tr><tr><td>  Quod scribis te, si velim, ad me venturam, ego vero, cum</td><td>5.1</td></tr><tr><td>sciam magnam partem istius oneris abs te sustineri, te istic</td><td></td></tr><tr><td>esse volo. si perficitis quod agitis, me ad vos venire oportet;</td><td></td></tr><tr><td>sin autem—sed nihil opus est reliqua scribere. ex primis aut</td><td></td></tr><tr><td>summum secundis litteris tuis constituere poterimus quid</td><td>5</td></tr><tr><td>nobis faciendum sit. tu modo ad me velim omnia diligentis-</td><td></td></tr><tr><td>sime perscribas; etsi magis iam rem quam litteras debeo</td><td></td></tr><tr><td>&lt;ex&gt;spectare. </td><td></td></tr><tr><td>  Cura ut valeas et ita tibi persuadeas, mihi te carius nihil</td><td></td></tr><tr><td>esse nec umquam fuisse. vale, mea Terentia; quam ego</td><td>10</td></tr><tr><td>videre videor itaque debilitor lacrimis. vale.</td><td></td></tr><tr><td> Prid. Kal. Dec. </td><td></td></tr>
        </table>