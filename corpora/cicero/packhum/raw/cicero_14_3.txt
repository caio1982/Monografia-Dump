<table>
          <script>targetHit=0;</script>
          <tr><td>  Intellego, iudices, tris totius accusationis partis fuisse, et</td><td>11.1</td></tr><tr><td>earum unam in reprehensione vitae, alteram in contentione</td><td></td></tr><tr><td>dignitatis, tertiam in criminibus ambitus esse versatam.</td><td></td></tr><tr><td>Atque harum trium partium prima illa quae gravissima</td><td></td></tr><tr><td>debebat esse ita fuit infirma et levis ut illos lex magis</td><td>5</td></tr><tr><td>quaedam accusatoria quam vera male dicendi facultas de</td><td></td></tr><tr><td>vita L. Murenae dicere aliquid coegerit. Obiecta est enim</td><td></td></tr><tr><td>Asia; quae ab hoc non ad voluptatem et luxuriam expetita</td><td></td></tr><tr><td>est sed in militari labore peragrata. Qui si adulescens</td><td></td></tr><tr><td>patre suo imperatore non meruisset, aut hostem aut patris</td><td>10</td></tr><tr><td>imperium timuisse aut a parente repudiatus videretur. An</td><td></td></tr><tr><td>cum sedere in equis triumphantium praetextati potissimum</td><td></td></tr><tr><td>filii soleant, huic donis militaribus patris triumphum deco-</td><td></td></tr><tr><td>rare fugiendum fuit, ut rebus communiter gestis paene simul</td><td></td></tr><tr><td>cum patre triumpharet? Hic vero, iudices, et fuit in Asia</td><td>12.1</td></tr><tr><td>et viro fortissimo, parenti suo, magno adiumento in periculis,</td><td></td></tr><tr><td>solacio in laboribus, gratulationi in victoria fuit. Et si</td><td></td></tr><tr><td>habet Asia suspicionem luxuriae quandam, non Asiam num-</td><td></td></tr><tr><td>quam vidisse sed in Asia continenter vixisse laudandum</td><td>5</td></tr><tr><td>est. Quam ob rem non Asiae nomen obiciendum Murenae</td><td></td></tr><tr><td>fuit ex qua laus familiae, memoria generi, honos et gloria</td><td></td></tr><tr><td>nomini constituta est, sed aliquod aut in Asia susceptum </td><td></td></tr><tr><td>aut ex Asia deportatum flagitium ac dedecus. Meruisse</td><td></td></tr><tr><td>vero stipendia in eo bello quod tum populus Romanus non</td><td>10</td></tr><tr><td>modo maximum sed etiam solum gerebat virtutis, patre</td><td></td></tr><tr><td>imperatore libentissime meruisse pietatis, finem stipendiorum</td><td></td></tr><tr><td>patris victoriam ac triumphum fuisse felicitatis fuit. Male-</td><td></td></tr><tr><td>dicto quidem idcirco nihil in hisce rebus loci est quod</td><td></td></tr><tr><td>omnia laus occupavit. </td><td>15</td></tr>
        </table>