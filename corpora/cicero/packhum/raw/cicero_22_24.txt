<table>
          <script>targetHit=0;</script>
          <tr><td>  Tum princeps rogatus sententiam L. Cotta dixit id quod</td><td>73.1</td></tr><tr><td>dignissimum re publica fuit, nihil de me actum esse iure,</td><td></td></tr><tr><td>nihil more maiorum, nihil legibus; non posse quemquam</td><td></td></tr><tr><td>de civitate tolli sine iudicio; de capite non modo ferri, sed</td><td></td></tr><tr><td>ne iudicari quidem posse nisi comitiis centuriatis; vim fuisse</td><td>5</td></tr><tr><td>illam, flammam quassatae rei publicae perturbatorumque</td><td></td></tr><tr><td>temporum; iure iudiciisque sublatis, magna rerum permuta-</td><td></td></tr><tr><td>tione impendente, declinasse me paulum et spe reliquae </td><td></td></tr><tr><td>tranquillitatis praesentis fluctus tempestatemque fugisse;</td><td></td></tr><tr><td>qua re, cum absens rem publicam non minus magnis periculis</td><td>10</td></tr><tr><td>quam quodam tempore praesens liberassem, non restitui me</td><td></td></tr><tr><td>solum sed etiam ornari a senatu decere. Disputavit etiam</td><td></td></tr><tr><td>multa prudenter, ita de me illum amentissimum et profliga-</td><td></td></tr><tr><td>tissimum hostem pudoris et pudicitiae scripsisse quae scri-</td><td></td></tr><tr><td>psisset, iis verbis rebus sententiis ut, etiam si iure esset</td><td>15</td></tr><tr><td>rogatum, tamen vim habere non posset; qua re me, qui</td><td></td></tr><tr><td>nulla lege abessem, non restitui lege, sed revocari senatus</td><td></td></tr><tr><td>auctoritate oportere. Hunc nemo erat quin verissime sentire</td><td>74.1</td></tr><tr><td>diceret. Sed post eum rogatus Cn. Pompeius, adprobata</td><td></td></tr><tr><td>laudataque Cottae sententia, dixit sese oti mei causa, ut</td><td></td></tr><tr><td>omni populari concitatione defungerer, censere ut ad senatus</td><td></td></tr><tr><td>auctoritatem populi quoque Romani beneficium erga me</td><td>5</td></tr><tr><td>adiungeretur. Cum omnes certatim aliusque alio gravius</td><td></td></tr><tr><td>atque ornatius de mea salute dixisset fieretque sine ulla</td><td></td></tr><tr><td>varietate discessio, surrexit, ut scitis, Atilius hic Gavianus;</td><td></td></tr><tr><td>nec ausus est, cum esset emptus, intercedere; noctem sibi</td><td></td></tr><tr><td>ad deliberandum postulavit. Clamor senatus, querelae,</td><td>10</td></tr><tr><td>preces, socer ad pedes abiectus. Ille se adfirmare postero</td><td></td></tr><tr><td>die moram nullam esse facturum. Creditum est; discessum</td><td></td></tr><tr><td>est. Illi interea deliberatori merces longa interposita nocte</td><td></td></tr><tr><td>duplicata est. Consecuti dies pauci omnino Ianuario mense</td><td></td></tr><tr><td>per quos senatum haberi liceret; sed tamen actum nihil nisi</td><td>15</td></tr><tr><td>de me. </td><td></td></tr>
        </table>