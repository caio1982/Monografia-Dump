<table>
          <script>targetHit=0;</script>
          <tr class="title first last  "><td>TIMAEUS </td><td></td></tr><tr><td>  Multa sunt a nobis et in Academicis conscripta</td><td>1</td></tr><tr><td>contra physicos et saepe &lt;cum&gt; P. Nigidio Carneadeo</td><td></td></tr><tr><td>more et modo disputata. Fuit enim vir ille cum ce-</td><td></td></tr><tr><td>teris artibus, quae quidem dignae libero essent, or-</td><td></td></tr><tr><td>natus omnibus, tum acer investigator et diligens earum</td><td></td></tr><tr><td>rerum, quae a natura involutae videntur; denique sic</td><td>5</td></tr><tr><td>iudico, post illos nobiles Pythagoreos, quorum disci-</td><td></td></tr><tr><td>plina extincta est quodam modo, cum aliquot saecla</td><td></td></tr><tr><td>in Italia Siciliaque viguisset, hunc extitisse, qui illam</td><td></td></tr><tr><td>renovaret. Qui cum me in Ciliciam proficiscentem</td><td>2.1</td></tr><tr><td>Ephesi expectavisset Romam ex legatione ipse decedens,</td><td></td></tr><tr><td>venissetque eodem Mytilenis mei salutandi et visendi</td><td></td></tr><tr><td>causa Cratippus, Peripateticorum omnium, quos quidem</td><td></td></tr><tr><td>ego audierim, meo iudicio facile princeps, perlibenter et</td><td>5</td></tr><tr><td>Nigidium vidi et cognovi Cratippum. Ac primum quidem</td><td></td></tr><tr><td>tempus salutationis in percontatione consumpsimus * * * </td><td></td></tr><tr><td>  Quid est, quod semper sit neque ullum habeat</td><td>3.1</td></tr><tr><td>ortum, et quod gignatur nec umquam sit? Quorum</td><td></td></tr><tr><td>alterum intellegentia et ratione conprehenditur, quod</td><td></td></tr><tr><td>unum atque idem semper est; alterum, quod ad-</td><td></td></tr><tr><td>fert opinionem sensus rationis expers, quod totum</td><td>5</td></tr><tr><td>opinabile est, id gignitur et interit nec umquam esse </td><td></td></tr><tr><td>vere potest. Omne autem, quod gignitur, ex aliqua</td><td></td></tr><tr><td>causa gigni necesse est; nullius enim rei causa remota</td><td></td></tr><tr><td>reperiri origo potest. Quocirca si is, qui aliquod munus</td><td>4.1</td></tr><tr><td>efficere molitur, eam speciem, quae semper eadem est,</td><td></td></tr><tr><td>intuebitur atque id sibi proponet exemplar, praeclarum</td><td></td></tr><tr><td>opus efficiat necesse est; sin autem eam, quae gigni-</td><td></td></tr><tr><td>tur, numquam illam, quam expetet, pulchritudinem</td><td>5</td></tr><tr><td>consequetur. Omne igitur caelum sive mundus, sive</td><td></td></tr><tr><td>quo alio vocabulo gaudet, hoc a nobis nuncupatus</td><td></td></tr><tr><td>sit—de quo id primum consideremus, quod prin-</td><td>5.1</td></tr><tr><td>cipio est in omni quaestione considerandum, sem-</td><td></td></tr><tr><td>perne fuerit nullo generatus ortu, an ortus sit ab</td><td></td></tr><tr><td>aliquo temporis principatu. Ortus est, quandoquidem</td><td></td></tr><tr><td>cernitur et tangitur et est undique corporatus. Omnia</td><td>5</td></tr><tr><td>autem talia sensum movent, sensusque moventia quae</td><td></td></tr><tr><td>sunt, eadem in opinatione considunt; quae ortum habere</td><td></td></tr><tr><td>gignique diximus, nihil autem gigni posse sine causis.</td><td></td></tr><tr><td>Atque illum quidem quasi parentem huius universitatis</td><td>6.1</td></tr><tr><td>invenire difficile et, cum iam inveneris, indicare in</td><td></td></tr><tr><td>vulgus nefas. Rursus igitur videndum, ille fabricator</td><td></td></tr><tr><td>huius tanti operis utrum sit imitatus exemplar, idne,</td><td></td></tr><tr><td>quod semper unum &lt;et&gt; idem et sui simile, an id, quod</td><td>5</td></tr><tr><td>generatum ortumque dicimus. Atqui si pulcher est</td><td></td></tr><tr><td>hic mundus et si probus eius artifex, profecto speciem</td><td></td></tr><tr><td>aeternitatis imitari maluit, sin secus, quod ne dictu</td><td></td></tr><tr><td>quidem fas est, generatum exemplum est pro aeterno</td><td></td></tr><tr><td>secutus. Non igitur dubium, quin aeternitatem ma-</td><td>7.1</td></tr><tr><td>luerit exsequi, quandoquidem neque mundo quicquam</td><td></td></tr><tr><td>pulchrius neque eius aedificatore praestantius. Sic ergo</td><td></td></tr><tr><td>generatus ad id est effectus, quod ratione sapientiaque</td><td></td></tr><tr><td>conprehenditur atque aeternitate inmutabili continetur.</td><td>5</td></tr><tr><td>Ex quo efficitur, ut sit necesse hunc, quem cernimus,</td><td></td></tr><tr><td>mundum simulacrum aeternum esse alicuius aeterni.</td><td></td></tr><tr><td>Difficillimum autem est in omni conquisitione ra-</td><td></td></tr><tr><td>tionis exordium. De iis igitur, quae diximus, haec</td><td></td></tr><tr><td>sit prima distinctio. Omni orationi cum iis rebus, de</td><td>8.1</td></tr><tr><td>quibus explicat, videtur esse cognatio. Itaque cum de </td><td></td></tr><tr><td>re stabili et inmutabili disputat oratio, talis sit, qualis</td><td></td></tr><tr><td>illa, quae neque redargui neque convinci potest. Cum</td><td></td></tr><tr><td>autem ingressa est imitata et efficta simulacra, bene</td><td>5</td></tr><tr><td>agi putat, si similitudinem veri consequatur. Quantum</td><td></td></tr><tr><td>enim ad id, quod ortum est, aeternitas valet, tantum</td><td></td></tr><tr><td>ad fidem veritas. Quocirca si forte de deorum na-</td><td></td></tr><tr><td>tura ortuque mundi disserentes minus id, quod ave-</td><td></td></tr><tr><td>mus animo, consequemur, ut tota dilucide et plane ex-</td><td>10</td></tr><tr><td>ornata oratio sibi constet et ex omni parte secum ipsa</td><td></td></tr><tr><td>consentiat, haut sane erit mirum, contentique esse debe-</td><td></td></tr><tr><td>bitis, si probabilia dicentur. Aequum est enim memi-</td><td></td></tr><tr><td>nisse et me, qui disseram, hominem esse et vos, qui iudi-</td><td></td></tr><tr><td>cetis, ut, si probabilia dicentur, ne quid ultra requiratis. </td><td>15</td></tr>
        </table>