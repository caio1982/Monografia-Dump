<table>
          <script>targetHit=0;</script>
          <tr class="title first  date"><td>v Id<span class="snum">.</span> Mai<span class="snum">.</span> <span class="snum">44</span> in Puteolano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>E Pompeiano navi advectus sum in Luculli nostri hospitium <span class="caps">vi</span></td><td>14.20.1.1</td></tr><tr><td>Id. hora fere tertia. egressus autem e navi accepi tuas litteras</td><td></td></tr><tr><td>quas tuus tabellarius in Cumanum attulisse dicebatur Non. Mai.</td><td></td></tr><tr><td>datas. a Lucullo postridie eadem fere hora veni in Puteolanum.</td><td></td></tr><tr><td>ibi accepi duas epistulas, alteram Nonis, alteram <span class="caps">vii</span> Id. Lanuvio</td><td>5</td></tr><tr><td>datas. audi igitur ad omnis. </td><td></td></tr><tr><td>  Primum, quae de re mea gesta et in solutione et in Albiano</td><td>2.1</td></tr><tr><td>negotio, grata. de tuo autem Buthrot&lt;i&gt;o, cum in Pompeiano</td><td></td></tr><tr><td>essem, Misenum venit Antonius. inde ante discessit quam illum</td><td></td></tr><tr><td>venisse audissem; a quo †in Samnium† vide quid speres. Romae</td><td></td></tr><tr><td>igitur de Buthroto. L. Antoni horribilis contio, Dolabellae</td><td>5</td></tr><tr><td>praeclara. iam vel sibi habeat nummos, modo numeret Idibus.</td><td></td></tr><tr><td>Tertullae nollem abortum. tam enim Cassii sunt iam quam</td><td></td></tr><tr><td>Bruti serendi. de regina velim atque etiam de Caesare illo.</td><td></td></tr><tr><td>persolvi primae epistulae, venio ad secundam. </td><td></td></tr><tr><td>  De Quintis, Buthroto, cum venero, ut scribis. quod Ciceroni</td><td>3.1</td></tr><tr><td>suppeditas, gratum. quod errare me putas qui rem publicam </td><td></td></tr><tr><td>putem pendere in Bruto, sic se res habet: aut nulla erit aut ab</td><td></td></tr><tr><td>isto istisve servabitur. quod me hortaris ut scriptam contionem</td><td></td></tr><tr><td>mittam, accipe a me, mi Attice, καθολικὸν θεώρημα earum</td><td>5</td></tr><tr><td>rerum in quibus satis exercitati sumus. nemo umquam neque</td><td></td></tr><tr><td>poeta neque orator fuit qui quemquam meliorem quam se</td><td></td></tr><tr><td>arbitraretur. hoc etiam malis contingit; quid tu Bruto putas et</td><td></td></tr><tr><td>ingenioso et erudito? de quo etiam experti sumus nuper in</td><td></td></tr><tr><td>edicto. scripseram rogatu tuo. meum mihi placebat, illi suum.</td><td>10</td></tr><tr><td>quin etiam cum ipsius precibus paene adductus scripsissem ad</td><td></td></tr><tr><td>eum de optimo genere dicendi, non modo mihi sed etiam tibi</td><td></td></tr><tr><td>scripsit sibi illud quod mihi placeret non probari. qua re sine,</td><td></td></tr><tr><td>quaeso, sibi quemque scribere. 'suam quoique sponsam, mihi</td><td></td></tr><tr><td>meam; suum quoique amorem, mihi meum.' non scite; hoc</td><td>15</td></tr><tr><td>enim Atilius, poeta durissimus. atque utinam liceat isti con-</td><td></td></tr><tr><td>tionari! cui si esse in urbe tuto licebit, vicimus. ducem enim</td><td></td></tr><tr><td>novi belli civilis aut nemo sequetur aut ii sequentur qui facile</td><td></td></tr><tr><td>vincantur. </td><td></td></tr><tr><td>  Venio ad tertiam. gratas fuisse meas litteras Bruto et Cassio</td><td>4.1</td></tr><tr><td>gaudeo, itaque iis rescripsi. quod Hirtium per me meliorem</td><td></td></tr><tr><td>fieri volunt, do equidem operam et ille optime loquitur, sed</td><td></td></tr><tr><td>vivit habitatque cum Balbo, qui item bene loquitur. quid credas</td><td></td></tr><tr><td>videris. Dolabellam valde placere tibi video; mihi quidem</td><td>5</td></tr><tr><td>egregie. cum Pansa vixi in Pompeiano. is plane mihi probabat</td><td></td></tr><tr><td>se &lt;be&gt;ne sentire et cupere pacem. causam armorum quaeri</td><td></td></tr><tr><td>plane video. edictum Bruti et Cassi probo. †quaeris† ut susci-</td><td></td></tr><tr><td>piam cogitationem quidnam istis agendum putem, consilia </td><td></td></tr><tr><td>temporum sunt, quae in horas commutari vides. Dolabellae et</td><td>10</td></tr><tr><td>prima illa actio et haec contra Antonium contio mihi profecisse</td><td></td></tr><tr><td>permultum videtur. prorsus &lt;melius&gt; ibat res; nunc autem</td><td></td></tr><tr><td>videmur habituri ducem, quod unum municipia bonique</td><td></td></tr><tr><td>desiderant. </td><td></td></tr><tr><td>  Epicuri mentionem facis et audes dicere μὴ πολιτεύεσθαι?</td><td>5.1</td></tr><tr><td>non te Bruti nostri vulticulus ab ista oratione deterret? Quintus</td><td></td></tr><tr><td>filius, ut scribis, Antoni est dextella. per eum igitur quod</td><td></td></tr><tr><td>volemus facile auferemus. exspecto, si, ut putas, L. Antonius</td><td></td></tr><tr><td>produxit Octavium, qualis contio fuerit. </td><td>5</td></tr><tr><td>  Haec scripsi; statim enim Cassi tabellarius. eram continuo</td><td></td></tr><tr><td>Piliam salutaturus, deinde ad epulas Vestori navicula. Atticae</td><td></td></tr><tr><td>plurimam salutem.</td><td></td></tr>
        </table>