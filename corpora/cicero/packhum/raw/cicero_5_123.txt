<table>
          <script>targetHit=0;</script>
          <tr><td>  Cum bellis Carthaginiensibus Sicilia vexata est, et post</td><td>2.3.125.1</td></tr><tr><td>nostra patrumque memoria cum bis in ea provincia magnae</td><td></td></tr><tr><td>fugitivorum copiae versatae sunt, tamen aratorum interitio</td><td></td></tr><tr><td>facta nulla est. Tum sementi prohibita aut messe amissa</td><td></td></tr><tr><td>fructus annuus interibat; tamen incolumis numerus mane-</td><td>5</td></tr><tr><td>bat dominorum atque aratorum; tum qui M. Laevino aut</td><td></td></tr><tr><td>P. Rupilio aut M'. Aquilio praetores in eam provinciam suc-</td><td></td></tr><tr><td>cesserant aratores reliquos non colligebant. Tantone plus</td><td></td></tr><tr><td>Verres cum Apronio provinciae Siciliae calamitatis impor-</td><td></td></tr><tr><td>tavit quam aut Hasdrubal cum Poenorum exercitu, aut</td><td>10</td></tr><tr><td>Athenio cum fugitivorum maximis copiis, ut temporibus illis,</td><td></td></tr><tr><td>simul atque hostis superatus esset, ager araretur omnis </td><td></td></tr><tr><td>neque aratori praetor per litteras supplicaret neque eum</td><td></td></tr><tr><td>praesens oraret ut quam plurimum sereret; nunc autem ne</td><td></td></tr><tr><td>post abitum quidem huius importunissimae pestis quisquam</td><td>15</td></tr><tr><td>reperiretur qui sua voluntate araret, pauci essent reliqui qui</td><td></td></tr><tr><td>L. Metelli auctoritate in agros atque ad suum larem familia-</td><td></td></tr><tr><td>rem redirent? </td><td></td></tr><tr><td>  His te litteris, homo audacissime atque amentissime,</td><td>126.1</td></tr><tr><td>iugulatum esse non sentis? non vides, cum is qui tibi</td><td></td></tr><tr><td>successit aratores reliquos appellet, hoc eum diserte scribere,</td><td></td></tr><tr><td>reliquos hos esse non ex bello neque ex aliqua eius modi</td><td></td></tr><tr><td>calamitate, sed ex tuo scelere, importunitate, avaritia, crudeli-</td><td>5</td></tr><tr><td>tate? Recita cetera. <span class="caps">Tamen pro eo vt temporis diffi-</span></td><td></td></tr><tr><td><span class="caps">cvltas aratorvmqve penvria tvlit.</span> 'Aratorum,' inquit,</td><td></td></tr><tr><td>'penuria.' Si ego accusator totiens de re eadem dicerem,</td><td></td></tr><tr><td>vererer ne animos vestros offenderem, iudices. Clamat</td><td></td></tr><tr><td>Metellus, <span class="caps">Nisi litteras misissem</span>: non est satis. <span class="caps">Nisi</span></td><td>10</td></tr><tr><td><span class="caps">praesens confirmassem</span>: ne id quidem satis est. <span class="caps">Reli-</span></td><td></td></tr><tr><td><span class="caps">qvos</span>, inquit, <span class="caps">aratores</span>. Reliquos? prope lugubri verbo</td><td></td></tr><tr><td>calamitatem provinciae Siciliae significat: addit, <span class="caps">aratorvm</span></td><td></td></tr><tr><td><span class="caps">penvria</span>. Exspectate etiam, iudices, exspectate, si potestis,</td><td>127.1</td></tr><tr><td>auctoritatem accusationis meae. Dico aratores istius avaritia</td><td></td></tr><tr><td>eiectos: scribit Metellus 'reliquos' ab se esse confirmatos.</td><td></td></tr><tr><td>Dico agros relictos arationesque esse desertas: scribit</td><td></td></tr><tr><td>Metellus aratorum esse 'penuriam'. Hoc cum scribit, illud</td><td>5</td></tr><tr><td>ostendit, deiectos, fortunis omnibus expulsos esse populi</td><td></td></tr><tr><td>Romani socios atque amicos. Quibus si qua calamitas</td><td></td></tr><tr><td>propter istum salvis vectigalibus nostris accidisset, animum</td><td></td></tr><tr><td>advertere tamen in eum vos oporteret, praesertim cum ea</td><td></td></tr><tr><td>lege iudicaretis quae sociorum causa esset constituta: cum</td><td>10</td></tr><tr><td>vero perditis profligatisque sociis vectigalia populi Romani </td><td></td></tr><tr><td>sint deminuta, res frumentaria, commeatus, copiae, salus</td><td></td></tr><tr><td>urbis atque exercituum nostrorum in posteritatem istius</td><td></td></tr><tr><td>avaritia interierit, saltem populi Romani commoda respicite</td><td></td></tr><tr><td>si sociis fidelissimis prospicere non laboratis. Atque ut intelle-</td><td>128.1</td></tr><tr><td>gatis ab isto prae lucro praedaque praesenti nec vectigalium</td><td></td></tr><tr><td>nec posteritatis habitam esse rationem, cognoscite quid ad</td><td></td></tr><tr><td>extremum scribat Metellus. <span class="caps">In reliqvvm tamen tempvs</span></td><td></td></tr><tr><td><span class="caps">vectigalibvs prospexi.</span> In reliquum tempus vectigalibus</td><td>5</td></tr><tr><td>ait se prospexisse. Non scriberet se vectigalibus prospexisse</td><td></td></tr><tr><td>nisi hoc vellet ostendere, te vectigalia perdidisse. Quid</td><td></td></tr><tr><td>enim erat quod vectigalibus prospiceret Metellus in decumis</td><td></td></tr><tr><td>et in tota re frumentaria, si iste non vectigalia populi</td><td></td></tr><tr><td>Romani quaestu suo pervertisset? Atque ipse Metellus,</td><td>10</td></tr><tr><td>qui vectigalibus prospicit, qui 'reliquos' aratores colligit,</td><td></td></tr><tr><td>quid adsequitur nisi hoc, ut arent, si qui possunt, quibus</td><td></td></tr><tr><td>aratrum saltem aliquod satelles istius Apronius reliquum</td><td></td></tr><tr><td>fecit, qui tamen in agris spe atque exspectatione Metelli</td><td></td></tr><tr><td>remanserunt? Quid ceteri Siculi? quid ille maximus nu-</td><td>15</td></tr><tr><td>merus aratorum qui non modo ex agris eiecti sunt, sed</td><td></td></tr><tr><td>etiam ex civitatibus suis, ex provincia denique bonis fortunis-</td><td></td></tr><tr><td>que omnibus ereptis profugerunt, qua ratione ii revoca-</td><td></td></tr><tr><td>buntur? Quot praetorum innocentia sapientiaque opus</td><td></td></tr><tr><td>est ut illa aratorum multitudo aliquando in suis agris ac</td><td>20</td></tr><tr><td>sedibus conlocetur? </td><td></td></tr>
        </table>