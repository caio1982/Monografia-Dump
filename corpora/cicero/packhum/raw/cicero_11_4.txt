<table>
          <script>targetHit=0;</script>
          <tr><td>  His ego rebus, patres conscripti, resistam vehementer</td><td>1.22.7</td></tr><tr><td>atque acriter neque patiar homines ea me consule expro-</td><td></td></tr><tr><td>mere quae contra rem publicam iam diu cogitarunt.</td><td></td></tr><tr><td>Errastis, Rulle, vehementer et tu et non nulli conlegae tui</td><td>23.1</td></tr><tr><td>qui sperastis vos contra consulem veritate, non ostentatione</td><td></td></tr><tr><td>popularem posse in evertenda re publica populares existi-</td><td></td></tr><tr><td>mari. Lacesso vos, in contionem voco, populo Romano</td><td></td></tr><tr><td>disceptatore uti volo. Etenim, ut circumspiciamus omnia</td><td>5</td></tr><tr><td>quae populo grata atque iucunda sunt, nihil tam populare</td><td></td></tr><tr><td>quam pacem, quam concordiam, quam otium reperiemus.</td><td></td></tr><tr><td>Sollicitam mihi civitatem suspicione, suspensam metu, per-</td><td></td></tr><tr><td>turbatam vestris legibus et contionibus et deductionibus </td><td></td></tr><tr><td>tradidistis; spem improbis ostendistis, timorem bonis inie-</td><td>10</td></tr><tr><td>cistis, fidem de foro, dignitatem de re publica sustulistis.</td><td></td></tr><tr><td>Hoc motu atque hac perturbatione animorum atque rerum</td><td>24.1</td></tr><tr><td>cum populo Romano vox et auctoritas consulis repente in</td><td></td></tr><tr><td>tantis tenebris inluxerit, cum ostenderit nihil esse metuen-</td><td></td></tr><tr><td>dum, nullum exercitum, nullam manum, nullas colonias,</td><td></td></tr><tr><td>nullam venditionem vectigalium, nullum imperium novum,</td><td>5</td></tr><tr><td>nullum regnum <span class="caps">x</span>virale, nullam alteram Romam neque aliam</td><td></td></tr><tr><td>sedem imperi nobis consulibus futuram summamque tran-</td><td></td></tr><tr><td>quillitatem pacis atque oti, verendum, credo, nobis erit ne</td><td></td></tr><tr><td>vestra ista praeclara lex agraria magis popularis esse videatur.</td><td></td></tr><tr><td>Cum vero scelera consiliorum vestrorum fraudemque legis et</td><td>25.1</td></tr><tr><td>insidias quae ipsi populo Romano a popularibus tribunis</td><td></td></tr><tr><td>plebis fiant ostendero, pertimescam, credo, ne mihi non</td><td></td></tr><tr><td>liceat contra vos in contione consistere, praesertim cum</td><td></td></tr><tr><td>mihi deliberatum et constitutum sit ita gerere consulatum</td><td>5</td></tr><tr><td>quo uno modo geri graviter et libere potest, ut neque pro-</td><td></td></tr><tr><td>vinciam neque honorem neque ornamentum aliquod aut</td><td></td></tr><tr><td>commodum neque rem ullam quae a tribuno plebis impediri</td><td></td></tr><tr><td>possit appetiturus sim. Dicit frequentissimo senatu consul</td><td>26.1</td></tr><tr><td>Kalendis Ianuariis sese, si status hic rei publicae maneat</td><td></td></tr><tr><td>neque aliquod negotium exstiterit quod honeste subter-</td><td></td></tr><tr><td>fugere non possit, in provinciam non iturum. Sic me in</td><td></td></tr><tr><td>hoc magistratu geram, patres conscripti, ut possim tribunum</td><td>5</td></tr><tr><td>plebis rei publicae iratum coercere, mihi iratum contemnere. </td><td></td></tr>
        </table>