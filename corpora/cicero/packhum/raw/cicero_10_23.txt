<table>
          <script>targetHit=0;</script>
          <tr><td>  Quamquam satis magno argumento esse debet quod ex</td><td>114.5</td></tr><tr><td>tam multis iudicibus absoluto Falcula nemo reus factus est.</td><td></td></tr><tr><td>Quid enim mihi damnatos ambitus conligitis alia lege,</td><td></td></tr><tr><td>certis criminibus, plurimis testibus? cum primum illi ipsi</td><td></td></tr><tr><td>debuerint potius accusari de pecuniis repetundis quam</td><td></td></tr><tr><td>ambitus. Nam si in ambitus iudiciis hoc eis obfuit, cum</td><td>10</td></tr><tr><td>alia lege causam dicerent, certe, si propria lege huius pec- </td><td></td></tr><tr><td>cati adducti essent, multo plus obfuisset. Deinde, si tanta</td><td>115.1</td></tr><tr><td>vis fuit istius criminis ut, qua quisque lege ex illis iudicibus</td><td></td></tr><tr><td>reus factus esset, tamen hac plaga periret, cur in tanta</td><td></td></tr><tr><td>multitudine accusatorum, tantis praemiis, ceteri rei facti non</td><td></td></tr><tr><td>sunt? Hic profertur id quod iudicium appellari non opor-</td><td>5</td></tr><tr><td>tet, P. Septimio Scaevolae litem eo nomine esse aestimatam.</td><td></td></tr><tr><td>Cuius rei quae consuetudo sit, quoniam apud homines peri-</td><td></td></tr><tr><td>tissimos dico, pluribus verbis docere non debeo. Num-</td><td></td></tr><tr><td>quam enim ea diligentia quae solet adhiberi in ceteris</td><td></td></tr><tr><td>iudiciis, eadem reo damnato adhibita est. In litibus aesti-</td><td>116.1</td></tr><tr><td>mandis fere iudices aut, quod sibi eum quem semel con-</td><td></td></tr><tr><td>demnarunt inimicum putant esse, si qua in eum lis capitis</td><td></td></tr><tr><td>inlata est, non admittunt aut, quod se perfunctos iam esse</td><td></td></tr><tr><td>arbitrantur cum de reo iudicarunt, neglegentius attendunt</td><td>5</td></tr><tr><td>cetera. Itaque et maiestatis absoluti sunt permulti quibus</td><td></td></tr><tr><td>damnatis de pecuniis repetundis lites maiestatis essent aesti-</td><td></td></tr><tr><td>matae, et hoc cotidie fieri videmus ut reo damnato de</td><td></td></tr><tr><td>pecuniis repetundis, ad quos pervenisse pecunias in litibus</td><td></td></tr><tr><td>aestimandis statutum sit, eos idem iudices absolvant; quod</td><td>10</td></tr><tr><td>cum fit, non iudicia rescinduntur sed hoc statuitur, aestima-</td><td></td></tr><tr><td>tionem litium non esse iudicium. Scaevola condemnatus</td><td></td></tr><tr><td>est aliis criminibus frequentissimis Apuliae testibus. Omni</td><td></td></tr><tr><td>contentione pugnatum est uti lis haec capitis aestimaretur.</td><td></td></tr><tr><td>Quae res si rei iudicatae pondus habuisset, ille postea vel</td><td>15</td></tr><tr><td>isdem vel aliis inimicis reus hac lege ipsa factus esset. </td><td></td></tr>
        </table>