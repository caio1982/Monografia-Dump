<table>
          <script>targetHit=0;</script>
          <tr class="title first  date"><td>vii Id<span class="snum">.</span> Quint<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Tuas iam litteras Brutus exspectabat. cui quidem ego [non]</td><td>16.5.1.1</td></tr><tr><td>novum attuleram de Tereo Acci. ille Brutum putabat. sed</td><td></td></tr><tr><td>tamen rumoris nescio quid adflaverat commissione Graecorum</td><td></td></tr><tr><td>frequentiam non fuisse, quod quidem me minime fefellit; scis</td><td></td></tr><tr><td>enim quid ego de Graecis ludis existimem. </td><td>5</td></tr><tr><td>  Nunc audi quod pluris est quam omnia. Quintus &lt;filius&gt; fuit</td><td>2.1</td></tr><tr><td>mecum dies compluris et, si ego cuperem, ille vel pluris fuisset;</td><td></td></tr><tr><td>sed quantum fuit, incredibile est quam me in omni genere</td><td></td></tr><tr><td>delectarit in eoque maxime in quo minime satis faciebat. sic</td><td></td></tr><tr><td>enim commutatus est totus et scriptis meis quibusdam quae in</td><td>5</td></tr><tr><td>manibus habebam et adsiduitate orationis et praeceptis ut tali</td><td></td></tr><tr><td>animo in rem publicam quali nos volumus futurus sit. hoc cum</td><td></td></tr><tr><td>mihi non modo confirmasset sed etiam persuasisset, egit</td><td></td></tr><tr><td>mecum accurate multis verbis tibi ut sponderem se dignum et te</td><td></td></tr><tr><td>et nobis futurum; neque se postulare ut statim crederes sed, cum</td><td>10</td></tr><tr><td>ipse perspexisses, tum ut se amares. quod nisi fidem mihi fecisset</td><td></td></tr><tr><td>iudicassemque hoc quod dico firmum fore, non fecissem id</td><td></td></tr><tr><td>quod dicturus sum. duxi enim mecum adulescentem ad</td><td></td></tr><tr><td>Brutum. sic ei probatum est quod ad te scribo ut ipse crediderit,</td><td></td></tr><tr><td>me sponsorem accipere noluerit eumque laudans amicissime</td><td>15</td></tr><tr><td>mentionem tui fecerit, complexus osculatusque dimiserit.</td><td></td></tr><tr><td>quam ob rem etsi magis est quod gratuler tibi quam quod te</td><td></td></tr><tr><td>rogem, tamen etiam rogo ut, si quae minus antea propter in-</td><td></td></tr><tr><td>firmitatem aetatis constanter ab eo fieri videbantur, ea iudices </td><td></td></tr><tr><td>illum abiecisse mihique credas multum adlaturam vel plurimum</td><td>20</td></tr><tr><td>potius ad illius iudicium confirmandum auctoritatem tuam. </td><td></td></tr><tr><td>  Bruto cum saepe iniecissem de ὁμοπλοίᾳ, non perinde atque</td><td>3.1</td></tr><tr><td>ego putaram adripere visus est. existimabam μετεωρότερον esse,</td><td></td></tr><tr><td>et hercule erat et maxime de ludis. at mihi, cum ad villam</td><td></td></tr><tr><td>redissem, Cn. Lucceius, qui multum utitur Bruto, narravit</td><td></td></tr><tr><td>illum valde morari, non tergiversantem sed exspectantem si qui</td><td>5</td></tr><tr><td>forte casus. itaque dubito an Venusiam tendam et ibi exspectem</td><td></td></tr><tr><td>de legionibus. si aberunt, ut quidam arbitrantur, Hydruntem, si</td><td></td></tr><tr><td>neutrum erit ἀσφαλές, eodem revertar. * * * iocari me putas?</td><td></td></tr><tr><td>moriar si quisquam me tenet praeter te. etenim circumspice,</td><td></td></tr><tr><td>sed ante quam erubesco. </td><td>10</td></tr><tr><td>  O dies hospitiis lepide discriptos et apte ad consilium reditus</td><td>4.1</td></tr><tr><td>nostri! magna ῥοπὴ ad proficiscendum &lt;in&gt; tuis litteris. atque</td><td></td></tr><tr><td>utinam te illic! sed ut conducere putabis. </td><td></td></tr><tr><td>  Nepotis epistulam exspecto. cupidus ille meorum, qui ea</td><td>5.1</td></tr><tr><td>quibus maxime γαυριῶ legenda non putet? et ais 'μετ’ ἀμύμονα'.</td><td></td></tr><tr><td>tu vero ἀμύμων, ille quidem ἄμβροτος. mearum epistularum</td><td></td></tr><tr><td>nulla est συναγωγή; sed habet Tiro instar septuaginta, et quidem</td><td></td></tr><tr><td>sunt a te quaedam sumendae. eas ego oportet perspiciam,</td><td>5</td></tr><tr><td>corrigam; tum denique edentur. </td><td></td></tr>
        </table>