<table>
          <script>targetHit=0;</script>
          <tr><td>  At omnes reges, populi, nationes utuntur auspiciis.</td><td>2.81.1</td></tr><tr><td>Quasi vero quicquam sit tam valde quam nihil sapere</td><td></td></tr><tr><td>vulgare, aut quasi tibi ipsi in iudicando placeat mul-</td><td></td></tr><tr><td>titudo! Quotus quisque est, qui voluptatem neget esse</td><td></td></tr><tr><td>bonum? plerique etiam summum bonum dicunt. Num</td><td>5</td></tr><tr><td>igitur eorum frequentia Stoici de sententia deterren- </td><td></td></tr><tr><td>tur? aut num plerisque in rebus sequitur eorum auc-</td><td></td></tr><tr><td>toritatem multitudo? Quid mirum igitur, si in au-</td><td></td></tr><tr><td>spiciis et in omni divinatione inbecilli animi super-</td><td></td></tr><tr><td>stitiosa ista concipiant, verum dispicere non possint?</td><td>10</td></tr><tr><td>Quae autem est inter augures conveniens et coniuncta</td><td>82.1</td></tr><tr><td>constantia? Ad nostri augurii consuetudinem dixit</td><td></td></tr><tr><td>Ennius:</td><td></td></tr><tr><td>    Tum tonuit laevum bene tempestate serena.</td><td></td></tr><tr><td>At Homericus Aiax apud Achillem querens de fero-</td><td>5</td></tr><tr><td>citate Troianorum nescio quid hoc modo nuntiat:</td><td></td></tr><tr><td>    Prospera Iuppiter his dextris fulgoribus edit.</td><td></td></tr><tr><td>Ita nobis sinistra videntur, Graiis et barbaris dextra me-</td><td></td></tr><tr><td>liora. Quamquam haud ignoro, quae bona sint, sinistra</td><td></td></tr><tr><td>nos dicere, etiamsi dextra sint; sed certe nostri sini-</td><td>10</td></tr><tr><td>strum nominaverunt externique dextrum, quia plerum-</td><td></td></tr><tr><td>que id melius videbatur. Haec quanta dissensio est!</td><td>83.1</td></tr><tr><td>Quid? quod aliis avibus utuntur, aliis signis, aliter</td><td></td></tr><tr><td>observant, alia respondent, non necesse est fateri</td><td></td></tr><tr><td>partim horum errore susceptum esse, partim super-</td><td></td></tr><tr><td>stitione, multa fallendo? </td><td>5</td></tr><tr><td>  Atque his superstitionibus non dubitasti etiam omina</td><td></td></tr><tr><td>adiungere. Aemilia Paulo Persam perisse, quod pater</td><td></td></tr><tr><td>omen accepit; Caecilia se sororis filiae sedes suas</td><td></td></tr><tr><td>tradere. Iam illa: Favete linguis et praeroga-</td><td></td></tr><tr><td>tivam, omen comitiorum. Hoc est ipsum esse con-</td><td>10</td></tr><tr><td>tra se copiosum et disertum. Quando enim ista ob-</td><td></td></tr><tr><td>servans quieto et libero animo esse poteris, ut ad rem</td><td></td></tr><tr><td>gerendam non superstitionem habeas, sed rationem</td><td></td></tr><tr><td>ducem? Itane? si quis aliquid ex sua re atque ex</td><td></td></tr><tr><td>suo sermone dixerit et eius verbum aliquod apte ce-</td><td>15</td></tr><tr><td>ciderit ad id, quod ages aut cogitabis, ea res tibi aut</td><td></td></tr><tr><td>timorem adferet aut alacritatem? Cum M. Crassus</td><td>84.1</td></tr><tr><td>exercitum Brundisii inponeret, quidam in portu caricas</td><td></td></tr><tr><td>Cauno advectas vendens Cauneas clamitabat. Dica-</td><td></td></tr><tr><td>mus, si placet, monitum ab eo Crassum, caveret ne</td><td></td></tr><tr><td>iret; non fuisse periturum, si omini paruisset. Quae </td><td>5</td></tr><tr><td>si suscipiamus, pedis offensio nobis et abruptio corri-</td><td></td></tr><tr><td>giae et sternumenta erunt observanda. </td><td></td></tr>
        </table>