<table>
          <script>targetHit=0;</script>
          <tr><td>  'Sed exorietur Thucydides; eius enim quidam</td><td>15.5</td></tr><tr><td>eloquentiam admirantur.' Id quidem recte; sed </td><td></td></tr><tr><td>nihil ad eum oratorem quem quaerimus. Aliud est</td><td></td></tr><tr><td>enim explicare res gestas narrando, aliud argumen-</td><td></td></tr><tr><td>tando criminari crimenve dissolvere; aliud narrantem</td><td></td></tr><tr><td>tenere auditorem, aliud concitare. 'At loquitur</td><td>10</td></tr><tr><td>pulchre.' Num melius quam Plato? Necesse est</td><td>16.1</td></tr><tr><td>tamen oratori quem quaerimus controversias expli-</td><td></td></tr><tr><td>care forensis dicendi genere apto ad docendum, ad</td><td></td></tr><tr><td>delectandum, ad permovendum. Qua re si quis</td><td></td></tr><tr><td>erit qui se Thucydideo genere causas in foro dicturum</td><td>5</td></tr><tr><td>esse profiteatur, is abhorrebit etiam a suspicione eius</td><td></td></tr><tr><td>quod versatur in re civili et forensi; sin Thucy-</td><td></td></tr><tr><td>didem laudabit, ascribat suae nostram sententiam. </td><td></td></tr><tr><td>  Quin ipsum Isocratem, quem divinus auctor Plato</td><td>17.1</td></tr><tr><td>suum fere aequalem admirabiliter in Phaedro laudari</td><td></td></tr><tr><td>fecit ab Socrate quemque omnes docti summum</td><td></td></tr><tr><td>oratorem esse dixerunt, tamen hunc in numerum non</td><td></td></tr><tr><td>repono. Non enim in acie versatur nec ferro, sed</td><td>5</td></tr><tr><td>quasi rudibus eius eludit oratio. A me autem, ut</td><td></td></tr><tr><td>cum maximis minima conferam, gladiatorum par</td><td></td></tr><tr><td>nobilissimum inducitur, Aeschines, tamquam Aeser-</td><td></td></tr><tr><td>ninus, ut ait Lucilius, non spurcus homo, sed acer et</td><td></td></tr><tr><td>doctus</td><td>10</td></tr><tr><td>    cum Pacideiano hic componitur,—optimus longe</td><td></td></tr><tr><td>    post homines natos—. </td><td></td></tr><tr><td>Nihil enim illo oratore arbitror cogitari posse</td><td></td></tr><tr><td>divinius. </td><td></td></tr><tr><td>  Huic labori nostro duo genera reprehensionum</td><td>18.1</td></tr><tr><td>opponuntur. Unum hoc: 'Verum melius Graeci.'</td><td></td></tr><tr><td>A quo quaeratur ecquid possint ipsi melius Latine?</td><td></td></tr><tr><td>Alterum: 'Quid istas potius legam quam Graecas?'</td><td></td></tr><tr><td>Idem Andriam et Synephebos nec minus Andro-</td><td>5</td></tr><tr><td>macham aut Antiopam aut Epigonos Latinos recipi-</td><td></td></tr><tr><td>unt. Quod igitur est eorum in orationibus e Graeco</td><td></td></tr><tr><td>conversis fastidium, nullum cum sit in versibus? </td><td></td></tr>
        </table>