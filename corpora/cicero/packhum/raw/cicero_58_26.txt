<table>
          <script>targetHit=0;</script>
          <tr class="title first  date"><td>Dec<span class="snum">.</span> <span class="snum">54</span></td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>De Gabinio nihil fuit faciendum istorum quae &lt;a te sa&gt;ne</td><td>3.7.1.1</td></tr><tr><td>amantissime cogitata sunt; 'τότε μοι χάνοι'! feci summa </td><td></td></tr><tr><td>cum gravitate, ut omnes sentiunt, et summa cum lenitate</td><td></td></tr><tr><td>quae feci. illum neque ursi neque levavi, testis vehemens fui,</td><td></td></tr><tr><td>praeterea quievi. exitum iudici foedum et perniciosum</td><td>5</td></tr><tr><td>lenissime tuli; quod quidem bonum mihi nunc denique</td><td></td></tr><tr><td>redundat, ut his malis rei publicae licentiaque audacium,</td><td></td></tr><tr><td>qua ante rumpebar, nunc ne movear quidem. nihil est enim</td><td></td></tr><tr><td>perditius his hominibus, his temporibus. itaque ex re publica</td><td>2.1</td></tr><tr><td>quoniam nihil iam voluptatis capi potest, cur stomacher</td><td></td></tr><tr><td>nescio. litterae me et studia nostra et otium villaeque</td><td></td></tr><tr><td>delectant maximeque pueri nostri. angit unus Milo; sed</td><td></td></tr><tr><td>velim finem adferat consulatus. in quo enitar non minus</td><td>5</td></tr><tr><td>quam sum enisus in nostro, tuque istinc, quod facis, adiu-</td><td></td></tr><tr><td>vabis. de quo cetera, nisi plane vis eripuerit, recte sunt; de</td><td></td></tr><tr><td>re familiari timeo. 'ὁ δὲ μαίνεται οὐκέτ’ ἀνεκτῶς', qui ludos</td><td></td></tr><tr><td>†<span class="caps">ccc</span>ↄ† comparet. cuius in hoc uno &lt;in&gt;considerantiam et</td><td></td></tr><tr><td>ego sustinebo ut potero et tu ut possis est tuorum nervorum. </td><td>10</td></tr><tr><td>  De motu temporum venientis anni, nihil te intellegere</td><td>3.1</td></tr><tr><td>volueram domestici timoris sed de communi rei publicae</td><td></td></tr><tr><td>statu, in quo etiam si nihil procuro, tamen nihil curare vix</td><td></td></tr><tr><td>possum. quam autem te velim cautum esse in scribendo ex</td><td></td></tr><tr><td>hoc conicito quod ego ad te ne haec quidem scribo quae</td><td>5</td></tr><tr><td>palam in re publica turbantur, ne cuiusquam animum meae</td><td></td></tr><tr><td>litterae interceptae offendant. qua re domestica cura te</td><td></td></tr><tr><td>levatum volo; in re publica scio quam sollicitus esse soleas. </td><td></td></tr><tr><td>  Video Messallam nostrum consulem, si per interregem,</td><td></td></tr><tr><td>sine iudicio; si per dictatorem, tamen sine periculo. odi nihil</td><td>10</td></tr><tr><td>habet, Hortensi calor multum valebit, Gabini absolutio lex</td><td></td></tr><tr><td>impunitatis putatur. ἐν παρέργῳ: de dictatore tamen actum</td><td></td></tr><tr><td>adhuc nihil est. Pompeius abest, Appius miscet, Hirrus parat, </td><td></td></tr><tr><td>multi intercessores numerantur, populus non curat, principes</td><td></td></tr><tr><td>nolunt, ego quiesco. </td><td>15</td></tr><tr><td>  De mancipiis quod mihi polliceris, valde te amo et sum</td><td>4.1</td></tr><tr><td>equidem, uti scribis, et Romae et &lt;in&gt; praediis infrequens.</td><td></td></tr><tr><td>sed cave, amabo, quicquam quod ad meum commodum</td><td></td></tr><tr><td>attineat, nisi maximo tuo commodo et maxima tua facultate,</td><td></td></tr><tr><td>mi frater, cogitaris. </td><td>5</td></tr><tr><td>  De epistula Vatini risi. sed me ab eo ita observari sci&lt;t&gt;o</td><td>5.1</td></tr><tr><td>ut eius ista odia non sorbeam solum sed etiam concoquam. </td><td></td></tr><tr><td>  Quod me hortaris ut absolvam, habeo absolutum suave,</td><td>6.1</td></tr><tr><td>mihi quidem uti videtur, ἔπος ad Caesarem; sed quaero</td><td></td></tr><tr><td>locupletem tabellarium, ne accidat quod Erigonae tuae, cui</td><td></td></tr><tr><td>soli Caesare imperatore iter ex Gallia tutum non fuit. quid</td><td>7.1</td></tr><tr><td>si canem tam bonum non haberet? </td><td></td></tr><tr><td>  &lt;Quid?&gt; deturbem aedificium? quod quidem mihi</td><td></td></tr><tr><td>cottidie magis placet, in primisque inferior porticus et eius</td><td></td></tr><tr><td>conclavia fiunt recte. de Arcano, Caesaris opus est &lt;elegantia&gt;</td><td>5</td></tr><tr><td>vel mehercule etiam elegantioris alicuius. imagines enim</td><td></td></tr><tr><td>istae et palaestra et piscina et nilus multorum Philotimorum</td><td></td></tr><tr><td>est, non Diphilorum. sed et ipsi ea adibimus et mittemus et</td><td></td></tr><tr><td>mandabimus. </td><td></td></tr><tr><td>  De Felicis testamento tum magis querare, si scias. quas</td><td>8.1</td></tr><tr><td>enim tabulas se putavit obsignare, in quibus in uncia</td><td></td></tr><tr><td>firmissimum &lt;locum&gt; tenes, vero (lapsus est per errorem et </td><td></td></tr><tr><td>suum et †Sicurae† servi) non obsignavit; quas noluit, eas</td><td></td></tr><tr><td>obsignavit. ἀλλ’ οἰμωζέτω, nos modo valeamus. </td><td>5</td></tr><tr><td>  Ciceronem et ut rogas amo et ut meretur et debeo. dimitto</td><td>9.1</td></tr><tr><td>autem a me et ut a magistris ne abducam et quod mater</td><td></td></tr><tr><td>†porcia non† discedit, sine qua edacitatem pueri pertimesco.</td><td></td></tr><tr><td>sed sumus una tamen valde multum. </td><td></td></tr><tr><td>  Rescripsi ad omnia. mi suavissime et optime frater, vale. </td><td>5</td></tr>
        </table>