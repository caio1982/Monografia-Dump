<table>
          <script>targetHit=0;</script>
          <tr class="title first  date"><td>iv vel iii Non<span class="snum">.</span> Febr<span class="snum">.(?)</span> <span class="snum">43</span></td><td></td></tr><tr class="title last  "><td>CICERO CASSIO S.</td><td></td></tr><tr><td>Vellem Idibus Martiis me ad cenam invitasses; profecto</td><td>12.4.1.1</td></tr><tr><td>reliquiarum nihil fuisset. nunc me reliquiae vestrae exercent, </td><td></td></tr><tr><td>et quidem praeter ceteros me. quamquam egregios consules</td><td></td></tr><tr><td>habemus, sed turpissimos consularis; senatum fortem, sed</td><td></td></tr><tr><td>infimo quemque honore fortissimum. populo vero nihil</td><td>5</td></tr><tr><td>fortius, nihil melius, Italiaque universa, nihil autem foedius</td><td></td></tr><tr><td>Philippo et Pisone legatis, nihil flagitiosius. qui cum essent</td><td></td></tr><tr><td>missi ut Antonio ex senatus sententia certas res nuntiarent,</td><td></td></tr><tr><td>cum ille earum rerum nulli paruisset, ultro ab illo ad nos</td><td></td></tr><tr><td>intolerabilia postulata rettulerunt. itaque ad nos concurritur,</td><td>10</td></tr><tr><td>factique iam in re salutari populares sumus. </td><td></td></tr><tr><td>  Sed tu quid ageres, quid acturus, ubi denique esses</td><td>2.1</td></tr><tr><td>nesciebam. fama nuntiabat te esse in Syria, auctor erat nemo.</td><td></td></tr><tr><td>de Bruto quo propius est eo firmiora videntur esse quae</td><td></td></tr><tr><td>nuntiantur. Dolabella valde vituperabatur ab hominibus non</td><td></td></tr><tr><td>insulsis quod tibi tam cito succederet, cum tu vixdum XXX</td><td>5</td></tr><tr><td>dies in Syria fuisses. itaque constabat eum recipi in Syriam</td><td></td></tr><tr><td>non oportere. summa laus et tua et Bruti est quod exercitum</td><td></td></tr><tr><td>praeter spem existimamini comparasse. scriberem plura si</td><td></td></tr><tr><td>rem causamque nossem. nunc quae scribo scribo ex opinione</td><td></td></tr><tr><td>hominum atque fama. tuas litteras avide exspecto. </td><td>10</td></tr><tr><td>  Vale.</td><td></td></tr>
        </table>