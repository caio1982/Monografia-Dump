<table>
          <script>targetHit=0;</script>
          <tr><td>  Ac separatim quidem, quae de principio et de insi-</td><td>1.25.26</td></tr><tr><td>nuatione dicenda videbantur, haec fere sunt: nunc</td><td></td></tr><tr><td>quiddam brevi communiter de utroque praecipiendum</td><td></td></tr><tr><td>videtur. </td><td></td></tr><tr><td>  Exordium sententiarum et gravitatis plurimum debet</td><td>30</td></tr><tr><td>habere et omnino omnia, quae pertinent ad dignitatem,</td><td></td></tr><tr><td>in se continere, propterea quod id optime faciendum</td><td></td></tr><tr><td>est, quod oratorem auditori maxime commendat;</td><td></td></tr><tr><td>splendoris et festivitatis et concinnitudinis minimum,</td><td></td></tr><tr><td>propterea quod ex his suspicio quaedam apparationis</td><td>35</td></tr><tr><td>atque artificiosae diligentiae nascitur, quae maxime</td><td></td></tr><tr><td>orationi fidem, oratori adimit auctoritatem. </td><td></td></tr><tr><td>  Vitia vero haec sunt certissima exordiorum, quae</td><td>26.1</td></tr><tr><td>summo opere vitare oportebit: vulgare, commune, com-</td><td></td></tr><tr><td>mutabile, longum, separatum, translatum, contra prae-</td><td></td></tr><tr><td>cepta. vulgare est, quod in plures causas potest accom-</td><td></td></tr><tr><td>modari, ut convenire videatur. commune, quod nihilo</td><td>5</td></tr><tr><td>minus in hanc quam in contrariam partem causae pot- </td><td></td></tr><tr><td>est convenire. commutabile, quod ab adversario potest</td><td></td></tr><tr><td>leviter mutatum ex contraria parte dici. longum est,</td><td></td></tr><tr><td>quod pluribus verbis aut sententiis ultra quam satis est</td><td></td></tr><tr><td>producitur. separatum, quod non ex ipsa causa ductum</td><td>10</td></tr><tr><td>est nec sicut aliquod membrum adnexum orationi.</td><td></td></tr><tr><td>translatum est, quod aliud conficit, quam causae genus</td><td></td></tr><tr><td>postulat: ut si qui docilem faciat auditorem, cum beni-</td><td></td></tr><tr><td>volentiam causa desideret, aut si principio utatur, cum</td><td></td></tr><tr><td>insinuationem res postulet. contra praecepta est, quod</td><td>15</td></tr><tr><td>nihil eorum efficit, quorum causa de exordiis praecepta</td><td></td></tr><tr><td>traduntur; hoc est, quod eum, qui audit, neque beni-</td><td></td></tr><tr><td>volum neque attentum neque docilem efficit, aut, quo</td><td></td></tr><tr><td>nihil profecto peius est, ut contra sit, facit. </td><td></td></tr>
        </table>