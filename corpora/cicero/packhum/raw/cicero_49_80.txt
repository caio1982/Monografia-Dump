<table>
          <script>targetHit=0;</script>
          <tr><td>  Habes ea quae de perturbationibus enucleate dispu-</td><td>4.33.1</td></tr><tr><td>tant Stoici, quae λογικά appellant, quia disseruntur</td><td></td></tr><tr><td>subtilius. ex quibus quoniam tamquam ex scrupulosis</td><td></td></tr><tr><td>cotibus enavigavit oratio, reliquae disputationis cur-</td><td></td></tr><tr><td>sum teneamus, modo satis illa dilucide dixerimus pro</td><td>5</td></tr><tr><td>rerum obscuritate. </td><td></td></tr><tr><td>  Prorsus satis; sed si quae diligentius erunt cogno-</td><td></td></tr><tr><td>scenda, quaeremus alias, nunc vela, quae modo dice-</td><td></td></tr><tr><td>bas, expectamus et cursum. </td><td></td></tr><tr><td>  Quando, ut aliis locis de virtute et diximus et saepe</td><td>34.1</td></tr><tr><td>dicendum erit—pleraeque enim quaestiones, quae</td><td></td></tr><tr><td>ad vitam moresque pertinent, a virtutis fonte ducun-</td><td></td></tr><tr><td>tur—, quando igitur virtus est adfectio animi constans</td><td></td></tr><tr><td>conveniensque, laudabiles efficiens eos, in quibus est,</td><td>5</td></tr><tr><td>et ipsa per se sua sponte separata etiam utilitate lau-</td><td></td></tr><tr><td>dabilis, ex ea proficiscuntur honestae voluntates sen- </td><td></td></tr><tr><td>tentiae actiones omnisque recta ratio (quamquam ipsa</td><td></td></tr><tr><td>virtus brevissume recta ratio dici potest). huius igi-</td><td></td></tr><tr><td>tur virtutis contraria est vitiositas—sic enim malo</td><td>10</td></tr><tr><td>quam malitiam appellare eam quam Graeci κακίαν</td><td></td></tr><tr><td>appellant; nam malitia certi cuiusdam vitii nomen est,</td><td></td></tr><tr><td>vitiositas omnium—; ex qua concitantur perturbatio-</td><td></td></tr><tr><td>nes, quae sunt, ut paulo ante diximus, turbidi animo-</td><td></td></tr><tr><td>rum concitatique motus, aversi a ratione et inimicissi-</td><td>15</td></tr><tr><td>mi mentis vitaeque tranquillae. inportant enim aegri-</td><td></td></tr><tr><td>tudines anxias atque acerbas animosque adfligunt et</td><td></td></tr><tr><td>debilitant metu; idem inflammant adpetitione nimia,</td><td></td></tr><tr><td>quam tum cupiditatem tum libidinem dicimus, inpo-</td><td></td></tr><tr><td>tentiam quandam animi a temperantia et moderatione</td><td>20</td></tr><tr><td>plurimum dissidentem. quae si quando adepta erit</td><td>35.1</td></tr><tr><td>id quod ei fuerit concupitum, tum ecferetur alacritate,</td><td></td></tr><tr><td>ut 'nihil ei constet', quod agat, ut ille, qui 'voluptatem</td><td></td></tr><tr><td>animi nimiam summum esse errorem' arbitratur. eo-</td><td></td></tr><tr><td>rum igitur malorum in una virtute posita sanatio est.</td><td>5</td></tr><tr><td>Quid autem est non miserius solum, sed foedius etiam</td><td></td></tr><tr><td>et deformius quam aegritudine quis adflictus debi-</td><td></td></tr><tr><td>litatus iacens? cui miseriae proxumus est is qui ad-</td><td></td></tr><tr><td>propinquans aliquod malum metuit exanimatusque</td><td></td></tr><tr><td>pendet animi. quam vim mali significantes poëtae im-</td><td>10</td></tr><tr><td>pendere apud inferos saxum Tantalo faciunt 'ob sce-</td><td></td></tr><tr><td>lera animique inpotentiam et superbiloquentiam.' ea</td><td></td></tr><tr><td>communis poena stultitiae est. omnibus enim, quorum</td><td></td></tr><tr><td>mens abhorret a ratione, semper aliqui talis terror </td><td></td></tr><tr><td>impendet. atque ut haec tabificae mentis perturba-</td><td>36.1</td></tr><tr><td>tiones sunt, aegritudinem dico et metum, sic hilariores</td><td></td></tr><tr><td>illae, cupiditas avide semper aliquid expetens et inanis</td><td></td></tr><tr><td>alacritas, id est laetitia gestiens, non multum differunt</td><td></td></tr><tr><td>ab amentia. ex quo intellegitur, qualis ille sit, quem</td><td>5</td></tr><tr><td>tum moderatum, alias modestum temperantem, alias</td><td></td></tr><tr><td>constantem continentemque dicimus; non numquam</td><td></td></tr><tr><td>haec eadem vocabula ad frugalitatis nomen tamquam</td><td></td></tr><tr><td>ad caput referre volumus. quodnisi eo nomine vir-</td><td></td></tr><tr><td>tutes continerentur, numquam ita pervolgatum illud</td><td>10</td></tr><tr><td>esset, ut iam proverbii locum optineret, 'hominem frugi</td><td></td></tr><tr><td>omnia recte facere'. quod idem cum Stoici de sapiente</td><td></td></tr><tr><td>dicunt, nimis admirabiliter nimisque magnifice dicere</td><td></td></tr><tr><td>videntur. Ergo hic, quisquis est, qui moderatione et</td><td>37.1</td></tr><tr><td>constantia quietus animo est sibique ipse placatus, ut</td><td></td></tr><tr><td>nec tabescat molestiis nec frangatur timore nec si-</td><td></td></tr><tr><td>tienter quid expetens ardeat desiderio nec alacritate</td><td></td></tr><tr><td>futtili gestiens deliquescat, is est sapiens quem quaeri-</td><td>5</td></tr><tr><td>mus, is est beatus, cui nihil humanarum rerum aut</td><td></td></tr><tr><td>intolerabile ad demittendum animum aut nimis laeta-</td><td></td></tr><tr><td>bile ad ecferendum videri potest. quid enim videatur</td><td></td></tr><tr><td>ei magnum in rebus humanis, cui aeternitas omnis</td><td></td></tr><tr><td>totiusque mundi nota sit magnitudo? nam quid aut</td><td>10</td></tr><tr><td>in studiis humanis aut in tam exigua brevitate vitae</td><td></td></tr><tr><td>magnum sapienti videri potest, qui semper animo sic </td><td></td></tr><tr><td>excubat, ut ei nihil inprovisum accidere possit, nihil</td><td></td></tr><tr><td>inopinatum, nihil omnino novum? atque idem ita</td><td>38.1</td></tr><tr><td>acrem in omnis partis aciem intendit, ut semper videat</td><td></td></tr><tr><td>sedem sibi ac locum sine molestia atque angore vi-</td><td></td></tr><tr><td>vendi, ut, quemcumque casum fortuna invexerit, hunc</td><td></td></tr><tr><td>apte et quiete ferat. quod qui faciet, non aegritudine</td><td>5</td></tr><tr><td>solum vacabit, sed etiam perturbationibus reliquis om-</td><td></td></tr><tr><td>nibus. his autem vacuus animus perfecte atque abso-</td><td></td></tr><tr><td>lute beatos efficit, idemque concitatus et abstractus</td><td></td></tr><tr><td>ab integra certaque ratione non constantiam solum</td><td></td></tr><tr><td>amittit, verum etiam sanitatem. </td><td>10</td></tr>
        </table>