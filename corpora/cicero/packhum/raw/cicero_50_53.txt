<table>
          <script>targetHit=0;</script>
          <tr><td>  Ut vero perpetuus mundi esset ornatus, magna ad-</td><td>2.127.8</td></tr><tr><td>hibita cura est a providentia deorum, ut semper essent</td><td></td></tr><tr><td>et bestiarum genera et arborum omniumque rerum</td><td>10</td></tr><tr><td>quae a terra stirpibus continerentur; quae quidem</td><td></td></tr><tr><td>omnia eam vim seminis habent in se ut ex uno plura</td><td></td></tr><tr><td>generentur. Idque semen inclusum est in intuma parte</td><td></td></tr><tr><td>earum bacarum quae ex quaque stirpe funduntur, is-</td><td></td></tr><tr><td>demque seminibus et homines adfatim vescuntur et</td><td>15</td></tr><tr><td>terrae eiusdem generis stirpium renovatione conplen-</td><td></td></tr><tr><td>tur. Quid loquar quanta ratio in bestiis ad perpetuam</td><td>128.1</td></tr><tr><td>conservationem earum generis appareat? nam primum</td><td></td></tr><tr><td>aliae mares aliae feminae sunt, quod perpetuitatis</td><td></td></tr><tr><td>causa machinata natura est, deinde partes corporis et</td><td></td></tr><tr><td>ad procreandum et ad concipiendum aptissimae, et in</td><td>5</td></tr><tr><td>mari et in femina commiscendorum corporum mirae li-</td><td></td></tr><tr><td>bidines, cum autem in locis semen insedit rapit om-</td><td></td></tr><tr><td>nem fere cibum ad sese eoque saeptum fingit animal; </td><td></td></tr><tr><td>quod cum ex utero elapsum excidit, in is animantibus</td><td></td></tr><tr><td>quae lacte aluntur omnis fere cibus matrum lactescere</td><td>10</td></tr><tr><td>incipit, eaque quae paulo ante nata sunt sine magistro</td><td></td></tr><tr><td>duce natura mammas adpetunt earumque ubertate sa-</td><td></td></tr><tr><td>turantur. atque ut intellegamus nihil horum esse for-</td><td></td></tr><tr><td>tuitum et haec omnia esse opera providae sollertisque</td><td></td></tr><tr><td>naturae, quae multiplices fetus procreant, ut sues ut</td><td>15</td></tr><tr><td>canes, is mammarum data est multitudo, quas easdem</td><td></td></tr><tr><td>paucas habent eae bestiae quae pauca gignunt. Quid</td><td>129.1</td></tr><tr><td>dicam quantus amor bestiarum sit in educandis custo-</td><td></td></tr><tr><td>diendisque is quae procreaverunt, usque ad eum finem</td><td></td></tr><tr><td>dum possint se ipsa defendere. etsi pisces, ut aiunt,</td><td></td></tr><tr><td>ova cum genuerunt relinquunt, facile enim illa aqua et</td><td>5</td></tr><tr><td>sustinentur et fetum fundunt; testudines autem et cro-</td><td></td></tr><tr><td>codilos dicunt, cum in terra partum ediderint, obruere</td><td></td></tr><tr><td>ova, deinde discedere: ita et nascuntur et educantur</td><td></td></tr><tr><td>ipsa per sese. iam gallinae avesque reliquae et quietum</td><td></td></tr><tr><td>requirunt ad pariendum locum et cubilia sibi nidosque</td><td>10</td></tr><tr><td>construunt eosque quam possunt mollissume subster-</td><td></td></tr><tr><td>nunt, ut quam facillume ova serventur; e quibus pullos</td><td></td></tr><tr><td>cum excuderunt ita tuentur ut et pinnis foveant ne</td><td></td></tr><tr><td>frigore laedantur et si est calor a sole se opponant;</td><td></td></tr><tr><td>cum autem pulli pinnulis uti possunt, tum volatus</td><td>15</td></tr><tr><td>eorum matres prosequuntur, reliqua cura liberantur.</td><td></td></tr><tr><td>Accedit etiam ad non nullorum animantium et earum</td><td>130.1</td></tr><tr><td>rerum quas terra gignit conservationem et salutem ho-</td><td></td></tr><tr><td>minum etiam sollertia et diligentia. nam multae et</td><td></td></tr><tr><td>pecudes et stirpes sunt quae sine procuratione homi-</td><td></td></tr><tr><td>num salvae esse non possunt. </td><td>5</td></tr>
        </table>