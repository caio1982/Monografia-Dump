<table>
          <script>targetHit=0;</script>
          <tr class="title first  date"><td>c<span class="snum">.</span> xi Kal<span class="snum">.</span> Apr<span class="snum">.(?)</span> <span class="snum">58</span> in exsilium proficiscens</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Cum antea maxime nostra interesse arbitrabar te esse nobiscum,</td><td>3.1.1.1</td></tr><tr><td>tum vero, ut legi rogationem, intellexi ad iter id quod constitui</td><td></td></tr><tr><td>nihil mihi optatius cadere posse quam ut tu me quam primum</td><td></td></tr><tr><td>consequare, ut, cum ex Italia profecti essemus, sive per Epirum</td><td></td></tr><tr><td>iter esset faciendum tuo tuorumque praesidio uteremur, sive</td><td>5</td></tr><tr><td>aliud quid agendum esset certum consilium de tua sententia</td><td></td></tr><tr><td>capere possemus. quam ob rem te oro des operam ut me</td><td></td></tr><tr><td>statim consequare; quod eo facilius potes, quoniam de provincia</td><td></td></tr><tr><td>Macedonia perlata lex est. pluribus verbis tecum agerem nisi</td><td></td></tr><tr><td>pro me apud te res ipsa loqueretur.</td><td>10</td></tr>
        </table>