<table>
          <script>targetHit=0;</script>
          <tr><td>  Quid? illa vis quae tandem est quae investigat oc-</td><td>1.62.1</td></tr><tr><td>culta, quae inventio atque excogitatio dicitur? ex</td><td></td></tr><tr><td>hacne tibi terrena mortalique natura et caduca con-</td><td></td></tr><tr><td>creta ea videtur? aut qui primus, quod summae sapien-</td><td></td></tr><tr><td>tiae Pythagorae visum est, omnibus rebus imposuit</td><td>5</td></tr><tr><td>nomina? aut qui dissipatos homines congregavit et</td><td></td></tr><tr><td>ad societatem vitae convocavit, aut qui sonos vocis,</td><td></td></tr><tr><td>qui infiniti videbantur, paucis litterarum notis termi-</td><td></td></tr><tr><td>navit, aut qui errantium stellarum cursus praegressi-</td><td></td></tr><tr><td>ones insti[tu]tiones notavit? omnes magni; etiam su-</td><td>10</td></tr><tr><td>periores, qui fruges, qui vestitum, qui tecta, qui cul-</td><td></td></tr><tr><td>tum vitae, qui praesidia contra feras invenerunt, a qui-</td><td></td></tr><tr><td>bus mansuefacti et exculti a necessariis artificiis ad</td><td></td></tr><tr><td>elegantiora defluximus. nam et auribus oblectatio</td><td></td></tr><tr><td>magna parta est inventa et temperata varietate et</td><td>15</td></tr><tr><td>natura sonorum, et astra suspeximus cum ea quae</td><td></td></tr><tr><td>sunt infixa certis locis, tum illa non re sed vocabulo </td><td></td></tr><tr><td>errantia, quorum conversiones omnisque motus qui</td><td></td></tr><tr><td>animo vidit, is docuit similem animum suum eius esse,</td><td></td></tr><tr><td>qui ea fabricatus esset in caelo. nam cum Archimedes</td><td>63.1</td></tr><tr><td>lunae solis quinque errantium motus in sphaeram in-</td><td></td></tr><tr><td>ligavit, effecit idem quod ille, qui in Timaeo mundum</td><td></td></tr><tr><td>aedificavit, Platonis deus, ut tarditate et celeritate</td><td></td></tr><tr><td>dissimillimos motus una regeret conversio. quod si</td><td>5</td></tr><tr><td>in hoc mundo fieri sine deo non potest, ne in sphaera</td><td></td></tr><tr><td>quidem eosdem motus Archimedes sine divino inge-</td><td></td></tr><tr><td>nio potuisset imitari. Mihi vero ne haec quidem no-</td><td>64.1</td></tr><tr><td>tiora et inlustriora carere vi divina videntur, ut ego</td><td></td></tr><tr><td>aut poëtam grave plenumque carmen sine caelesti</td><td></td></tr><tr><td>aliquo mentis instinctu putem fundere, aut eloquen-</td><td></td></tr><tr><td>tiam sine maiore quadam vi fluere abundantem so-</td><td>5</td></tr><tr><td>nantibus verbis uberibusque sententiis. philosophia</td><td></td></tr><tr><td>vero, omnium mater artium, quid est aliud nisi, ut</td><td></td></tr><tr><td>Plato, donum, ut ego, inventum deorum? haec nos</td><td></td></tr><tr><td>primum ad illorum cultum, deinde ad ius hominum,</td><td></td></tr><tr><td>quod situm est in generis humani societate, tum ad</td><td>10</td></tr><tr><td>modestiam magnitudinemque animi erudivit, eadem-</td><td></td></tr><tr><td>que ab animo tamquam ab oculis caliginem dispulit,</td><td></td></tr><tr><td>ut omnia supera infera prima ultima media videre-</td><td></td></tr><tr><td>mus. prorsus haec divina mihi videtur vis, quae tot res</td><td>65.1</td></tr><tr><td>efficiat et tantas. quid est enim memoria rerum et ver-</td><td></td></tr><tr><td>borum? quid porro inventio? profecto id, quo ne in</td><td></td></tr><tr><td>deo quidem quicquam maius intellegi potest. non enim</td><td></td></tr><tr><td>ambrosia deos aut nectare aut Iuventate pocula mi-</td><td>5</td></tr><tr><td>nistrante laetari arbitror, nec Homerum audio, qui</td><td></td></tr><tr><td>Ganymeden ab dis raptum ait propter formam, ut Iovi</td><td></td></tr><tr><td>bibere ministraret; non iusta causa, cur Laomedonti </td><td></td></tr><tr><td>tanta fieret iniuria. fingebat haec Homerus et humana</td><td></td></tr><tr><td>ad deos transferebat: divina mallem ad nos. quae</td><td>10</td></tr><tr><td>autem divina? vigere, sapere, invenire, meminisse.</td><td></td></tr><tr><td>ergo animus qui . . . , ut ego dico, divinus est, ut Euripi-</td><td></td></tr><tr><td>des dicere audet, deus. Et quidem, si deus aut anima</td><td></td></tr><tr><td>aut ignis est, idem est animus hominis. nam ut illa</td><td></td></tr><tr><td>natura caelestis et terra vacat et umore, sic utriusque</td><td>15</td></tr><tr><td>harum rerum humanus animus est expers; sin autem</td><td></td></tr><tr><td>est quinta quaedam natura, ab Aristotele inducta pri-</td><td></td></tr><tr><td>mum, haec et deorum est et animorum. Hanc nos sen-</td><td></td></tr><tr><td>tentiam secuti his ipsis verbis in Consolatione hoc</td><td></td></tr><tr><td>expressimus: 'Animorum nulla in terris origo inveniri</td><td>66.1</td></tr><tr><td>potest; nihil enim est in animis mixtum atque concre-</td><td></td></tr><tr><td>tum aut quod ex terra natum atque fictum esse videa-</td><td></td></tr><tr><td>tur, nihil ne aut umidum quidem aut flabile aut ig-</td><td></td></tr><tr><td>neum. his enim in naturis nihil inest, quod vim me-</td><td>5</td></tr><tr><td>moriae mentis cogitationis habeat, quod et praeterita</td><td></td></tr><tr><td>teneat et futura provideat et complecti possit praesen-</td><td></td></tr><tr><td>tia. quae sola divina sunt, nec invenietur umquam,</td><td></td></tr><tr><td>unde ad hominem venire possint nisi a deo. singularis</td><td></td></tr><tr><td>est igitur quaedam natura atque vis animi seiuncta</td><td>10</td></tr><tr><td>ab his usitatis notisque naturis. ita, quicquid est illud,</td><td></td></tr><tr><td>quod sentit quod sapit quod vivit quod viget, cae-</td><td></td></tr><tr><td>leste et divinum ob eamque rem aeternum sit necesse </td><td></td></tr><tr><td>est. nec vero deus ipse, qui intellegitur a nobis, alio</td><td></td></tr><tr><td>modo intellegi potest nisi mens soluta quaedam et li-</td><td>15</td></tr><tr><td>bera, segregata ab omni concretione mortali, omnia</td><td></td></tr><tr><td>sentiens et movens ipsaque praedita motu sempi-</td><td></td></tr><tr><td>terno. hoc e genere atque eadem e natura est humana</td><td></td></tr><tr><td>mens.' </td><td></td></tr>
        </table>