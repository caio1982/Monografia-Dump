<table>
          <script>targetHit=0;</script>
          <tr><td>  Neque enim est ulla fortitudo, quae rationis est</td><td>4.51.1</td></tr><tr><td>expers. 'contemnendae res humanae sunt, neglegenda</td><td></td></tr><tr><td>mors est, patibiles et dolores et labores putandi'—</td><td></td></tr><tr><td>haec cum constituta sunt iudicio atque sententia, tum</td><td></td></tr><tr><td>est robusta illa et stabilis fortitudo, nisi forte, quae ve-</td><td>5</td></tr><tr><td>hementer acriter animose fiunt, iracunde fieri suspica-</td><td></td></tr><tr><td>mur. mihi ne Scipio quidem ille pontufex maxumus,</td><td></td></tr><tr><td>qui hoc Stoicorum verum esse declaravit, numquam</td><td></td></tr><tr><td>privatum esse sapientem, iratus videtur fuisse Ti.</td><td></td></tr><tr><td>Graccho tum, cum consulem languentem reliquit atque</td><td>10</td></tr><tr><td>ipse privatus, ut si consul esset, qui rem publicam</td><td></td></tr><tr><td>salvam esse vellent, se sequi iussit. nescio, ecquid</td><td>52.1</td></tr><tr><td>ipsi nos fortiter in re p. fecerimus: si quid fecimus,</td><td></td></tr><tr><td>certe irati non fecimus. an est quicquam similius in-</td><td></td></tr><tr><td>saniae quam ira? quam bene Ennius 'initium' dixit</td><td></td></tr><tr><td>'insaniae.' color, vox, oculi, spiritus, inpotentia dicto-</td><td>5</td></tr><tr><td>rum ac factorum quam partem habent sanitatis? quid</td><td></td></tr><tr><td>Achille Homerico foedius, quid Agamemnone in iurgio?</td><td></td></tr><tr><td>nam Aiacem quidem ira ad furorem mortemque per-</td><td></td></tr><tr><td>duxit. non igitur desiderat fortitudo advocatam ira-</td><td></td></tr><tr><td>cundiam; satis est instructa parata armata per sese.</td><td>10</td></tr><tr><td>nam isto quidem modo licet dicere utilem vinulentiam</td><td></td></tr><tr><td>ad fortitudinem, utilem etiam dementiam, quod et in- </td><td></td></tr><tr><td>sani et ebrii multa faciunt saepe vehementius. semper</td><td></td></tr><tr><td>Aiax fortis, fortissimus tamen in furore; nam</td><td></td></tr><tr><td>    Fácinus fecit máximum, cum Dánais inclinántibus</td><td>15</td></tr><tr><td>    Summám rem perfecít manu.</td><td></td></tr><tr><td>proelium restituit insaniens: dicamus igitur utilem</td><td>53.1</td></tr><tr><td>insaniam? Tracta definitiones fortitudinis: intelleges</td><td></td></tr><tr><td>eam stomacho non egere. fortitudo est igitur 'adfectio</td><td></td></tr><tr><td>animi legi summae in perpetiendis rebus obtemperans'</td><td></td></tr><tr><td>vel 'conservatio stabilis iudicii in eis rebus quae for-</td><td>5</td></tr><tr><td>midolosae videntur subeundis et repellendis' vel</td><td></td></tr><tr><td>'scientia rerum formidolosarum contrariarumque aut</td><td></td></tr><tr><td>omnino neglegendarum conservans earum rerum sta-</td><td></td></tr><tr><td>bile iudicium' vel brevius, ut Chrysippus (nam su-</td><td></td></tr><tr><td>periores definitiones erant Sphaeri, hominis in primis</td><td>10</td></tr><tr><td>bene definientis, ut putant Stoici; sunt enim omnino</td><td></td></tr><tr><td>omnes fere similes, sed declarant communis notiones</td><td></td></tr><tr><td>alia magis alia)—quo modo igitur Chrysippus?</td><td></td></tr><tr><td>'fortitudo est' inquit 'scientia rerum perferendarum</td><td></td></tr><tr><td>vel adfectio animi in patiendo ac perferendo summae</td><td>15</td></tr><tr><td>legi parens sine timore.' quamvis licet insectemur</td><td></td></tr><tr><td>istos, ut Carneades solebat, metuo ne soli philosophi</td><td></td></tr><tr><td>sint. quae enim istarum definitionum non aperit no-</td><td></td></tr><tr><td>tionem nostram, quam habemus omnes de fortitudine</td><td></td></tr><tr><td>tectam atque involutam? qua aperta quis est qui aut</td><td>20</td></tr><tr><td>bellatori aut imperatori aut oratori quaerat aliquid</td><td></td></tr><tr><td>neque eos existumet sine rabie quicquam fortiter fa-</td><td></td></tr><tr><td>cere posse? Quid? Stoici, qui omnes insipientes in- </td><td>54.1</td></tr><tr><td>sanos esse dicunt, nonne ista conligunt? remove per-</td><td></td></tr><tr><td>turbationes maxumeque iracundiam: iam videbuntur</td><td></td></tr><tr><td>monstra dicere. nunc autem ita disserunt, sic se dicere</td><td></td></tr><tr><td>omnes stultos insanire, ut male olere omne caenum.</td><td>5</td></tr><tr><td>'at non semper.' commove: senties. sic iracundus non</td><td></td></tr><tr><td>semper iratus est; lacesse: iam videbis furentem.</td><td></td></tr><tr><td>Quid? ista bellatrix iracundia, cum domum rediit, qua-</td><td></td></tr><tr><td>lis est cum uxore, cum liberis, cum familia? an tum</td><td></td></tr><tr><td>quoque est utilis? est igitur aliquid quod perturbata</td><td>10</td></tr><tr><td>mens melius possit facere quam constans? an quis-</td><td></td></tr><tr><td>quam potest sine perturbatione mentis irasci? bene</td><td></td></tr><tr><td>igitur nostri, cum omnia essent in moribus vitia, quod</td><td></td></tr><tr><td>nullum erat iracundia foedius, iracundos solos mo-</td><td></td></tr><tr><td>rosos nominaverunt. Oratorem vero irasci minime de-</td><td>55.1</td></tr><tr><td>cet, simulare non dedecet. an tibi irasci tum videmur,</td><td></td></tr><tr><td>cum quid in causis acrius et vehementius dicimus?</td><td></td></tr><tr><td>quid? cum iam rebus transactis et praeteritis oratio-</td><td></td></tr><tr><td>nes scribimus, num irati scribimus? 'ecquis hoc anim-</td><td>5</td></tr><tr><td>advertit? vincite!'—num aut egisse umquam iratum</td><td></td></tr><tr><td>Aesopum aut scripsisse existimas iratum Accium?</td><td></td></tr><tr><td>aguntur ista praeclare, et ab oratore quidem melius,</td><td></td></tr><tr><td>si modo est orator, quam ab ullo histrione, sed agun-</td><td></td></tr><tr><td>tur leniter et mente tranquilla. </td><td>10</td></tr>
        </table>