<table>
          <script>targetHit=0;</script>
          <tr><td>  Iustitia restat, ut de omni virtute sit dictum. sed si-</td><td>1.50.1</td></tr><tr><td>milia fere dici possunt. ut enim sapientiam, temperan-</td><td></td></tr><tr><td>tiam, fortitudinem copulatas esse docui cum voluptate,</td><td></td></tr><tr><td>ut ab ea nullo modo nec divelli nec distrahi possint,</td><td></td></tr><tr><td>sic de iustitia iudicandum est, quae non modo num-</td><td>5</td></tr><tr><td>quam nocet cuiquam, sed contra semper afficit cum vi</td><td></td></tr><tr><td>sua atque natura, quod tranquillat animos, tum spe</td><td></td></tr><tr><td>nihil earum rerum defuturum, quas natura non depra-</td><td></td></tr><tr><td>vata desiderat. &lt;Et&gt; quem ad modum temeritas et li-</td><td></td></tr><tr><td>bido et ignavia semper animum excruciant et semper</td><td>10</td></tr><tr><td>sollicitant turbulentaeque sunt, sic &lt;inprobitas si&gt; cuius</td><td></td></tr><tr><td>in mente consedit, hoc ipso, quod adest, turbulenta est;</td><td></td></tr><tr><td>si vero molita quippiam est, quamvis occulte fecerit,</td><td></td></tr><tr><td>numquam tamen id confidet fore semper occultum.</td><td></td></tr><tr><td>plerumque improborum facta primo suspicio insequitur,</td><td>15</td></tr><tr><td>dein sermo atque fama, tum accusator, tum iudex; multi</td><td></td></tr><tr><td>etiam, ut te consule, ipsi se indicaverunt. quodsi qui </td><td>51.1</td></tr><tr><td>satis sibi contra hominum conscientiam saepti esse et</td><td></td></tr><tr><td>muniti videntur, deorum tamen horrent easque ipsas</td><td></td></tr><tr><td>sollicitudines, quibus eorum animi noctesque diesque</td><td></td></tr><tr><td>exeduntur, a diis inmortalibus supplicii causa impor-</td><td>5</td></tr><tr><td>tari putant. quae autem tanta ex improbis factis ad</td><td></td></tr><tr><td>minuendas vitae molestias accessio potest fieri, quanta</td><td></td></tr><tr><td>ad augendas, cum conscientia factorum, tum poena le-</td><td></td></tr><tr><td>gum odioque civium? et tamen in quibusdam neque</td><td></td></tr><tr><td>pecuniae modus est neque honoris neque imperii nec</td><td>10</td></tr><tr><td>libidinum nec epularum nec reliquarum cupiditatum,</td><td></td></tr><tr><td>quas nulla praeda umquam improbe parta minuit, &lt;sed&gt;</td><td></td></tr><tr><td>potius inflammat, ut coërcendi magis quam dedocendi</td><td></td></tr><tr><td>esse videantur. Invitat igitur vera ratio bene sanos ad</td><td>52.1</td></tr><tr><td>iustitiam, aequitatem, fidem, neque homini infanti aut</td><td></td></tr><tr><td>inpotenti iniuste facta conducunt, qui nec facile efficere</td><td></td></tr><tr><td>possit, quod conetur, nec optinere, si effecerit, et opes</td><td></td></tr><tr><td>vel fortunae vel ingenii liberalitati magis conveniunt,</td><td>5</td></tr><tr><td>qua qui utuntur, benivolentiam sibi conciliant et, quod</td><td></td></tr><tr><td>aptissimum est ad quiete vivendum, caritatem, praeser-</td><td></td></tr><tr><td>tim cum omnino nulla sit causa peccandi. quae enim</td><td>53.1</td></tr><tr><td>cupiditates a natura proficiscuntur, facile explentur sine</td><td></td></tr><tr><td>ulla iniuria, quae autem inanes sunt, iis parendum non</td><td></td></tr><tr><td>est. nihil enim desiderabile concupiscunt, plusque in</td><td></td></tr><tr><td>ipsa iniuria detrimenti est quam in iis rebus emolu-</td><td>5</td></tr><tr><td>menti, quae pariuntur iniuria. Itaque ne iustitiam qui-</td><td></td></tr><tr><td>dem recte quis dixerit per se ipsam optabilem, sed quia</td><td></td></tr><tr><td>iucunditatis vel plurimum afferat. nam diligi et carum</td><td></td></tr><tr><td>esse iucundum est propterea, quia tutiorem vitam et</td><td></td></tr><tr><td>voluptatem pleniorem efficit. itaque non ob ea solum</td><td>10</td></tr><tr><td>incommoda, quae eveniunt inprobis, fugiendam inpro- </td><td></td></tr><tr><td>bitatem putamus, sed multo etiam magis, quod, cuius</td><td></td></tr><tr><td>in animo versatur, numquam sinit eum respirare, num-</td><td></td></tr><tr><td>quam adquiescere. </td><td></td></tr>
        </table>