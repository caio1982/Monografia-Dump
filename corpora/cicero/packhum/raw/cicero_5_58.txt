<table>
          <script>targetHit=0;</script>
          <tr><td>  Ex hac iniquitate istius et improbitate, iudices, quod</td><td>2.2.50.5</td></tr><tr><td>praeda ex illis bonis ad multos Syracusanos invito populo</td><td></td></tr><tr><td>senatuque Syracusano venerat, et illa scelera quae per</td><td></td></tr><tr><td>Theomnastum et Aeschrionem et Dionysodorum et Cleo-</td><td></td></tr><tr><td>menem invitissima civitate illa facta sunt: primum ut urbs</td><td></td></tr><tr><td>tota spoliaretur, qua de re alius mihi locus ad dicendum</td><td>10</td></tr><tr><td>est constitutus; ut omnia signa iste per eos homines quos</td><td></td></tr><tr><td>nominavi, omne ebur ex aedibus sacris, omnis undique</td><td></td></tr><tr><td>tabulas pictas, deorum denique simulacra quae vellet au-</td><td></td></tr><tr><td>ferret; deinde ut in curia Syracusis, quem locum illi</td><td></td></tr><tr><td>βουλευτήριον nomine appellant, honestissimo loco et apud</td><td>15</td></tr><tr><td>illos clarissimo, ubi illius ipsius M. Marcelli,—qui eum</td><td></td></tr><tr><td>Syracusanis locum, quem eripere belli ac victoriae lege</td><td></td></tr><tr><td>posset, conservavit et reddidit,—statua [ex aere facta]</td><td></td></tr><tr><td>est, ibi inauratam istius et alteram filio statuam ponerent,</td><td></td></tr><tr><td>ut dum istius hominis memoria maneret senatus Syracu-</td><td>20</td></tr><tr><td>sanus sine lacrimis et gemitu in curia esse non posset.</td><td></td></tr><tr><td>Per eosdem istius furtorum iniuriarum uxorumque socios</td><td>51.1</td></tr><tr><td>istius imperio Syracusis Marcellia tolluntur maximo gemitu</td><td></td></tr><tr><td>luctuque civitatis, quem illi diem festum cum recentibus</td><td></td></tr><tr><td>beneficiis C. Marcelli debitum reddebant, tum generi no- </td><td></td></tr><tr><td>mini familiae Marcellorum maxima voluntate tribuebant.</td><td>5</td></tr><tr><td>Mithridates in Asia, cum eam provinciam totam occu-</td><td></td></tr><tr><td>passet, Mucia non sustulit. Hostis, et hostis in ceteris</td><td></td></tr><tr><td>rebus nimis ferus et immanis, tamen honorem hominis</td><td></td></tr><tr><td>deorum religione consecratum violare noluit: tu Syracu-</td><td></td></tr><tr><td>sanos unum diem festum Marcellis impertire noluisti, per</td><td>10</td></tr><tr><td>quos illi adepti sunt ut ceteros dies festos agitare possent?</td><td></td></tr><tr><td>At vero praeclarum diem illis reposuisti Verria ut agerent,</td><td>52.1</td></tr><tr><td>et ut ad eum diem quae sacris epulisque opus essent in</td><td></td></tr><tr><td>compluris annos locarentur! Iam in tanta istius impud-</td><td></td></tr><tr><td>entia remittendum aliquid videtur, ne omnia contendamus,</td><td></td></tr><tr><td>ne omnia cum dolore agere videamur. Nam me dies vox</td><td>5</td></tr><tr><td>latera deficiant, si hoc nunc vociferari velim, quam miserum</td><td></td></tr><tr><td>indignumque sit istius nomine apud eos diem festum esse</td><td></td></tr><tr><td>qui se istius opera funditus exstinctos esse arbitrentur. O</td><td></td></tr><tr><td>Verria praeclara! quo accessisti, quaeso, quo non attuleris</td><td></td></tr><tr><td>tecum istum diem? Etenim quam tu domum, quam</td><td>10</td></tr><tr><td>urbem adisti, quod fanum denique, quod non eversum</td><td></td></tr><tr><td>atque extersum reliqueris? Quare appellentur sane ista</td><td></td></tr><tr><td>Verria, quae non ex nomine sed ex manibus naturaque tua</td><td></td></tr><tr><td>constituta esse videantur. </td><td></td></tr>
        </table>