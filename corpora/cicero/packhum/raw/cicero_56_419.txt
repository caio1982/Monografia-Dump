<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Febr<span class="snum">.</span> <span class="snum">49</span> Capuae</td><td></td></tr><tr class="title last  "><td>TULLIUS S. D. TIRONI SUO</td><td></td></tr><tr><td>Quo in discrimine versetur salus mea et bonorum omnium</td><td>16.12.1.1</td></tr><tr><td>atque universae rei publicae ex eo scire potes quod domos</td><td></td></tr><tr><td>nostras et patriam ipsam vel diripiendam vel inflammandam</td><td></td></tr><tr><td>reliquimus. in eum locum res deducta est ut, nisi qui deus</td><td></td></tr><tr><td>vel casus aliquis subvenerit, salvi esse nequeamus. </td><td>5</td></tr><tr><td>  Equidem, ut veni ad urbem, non destiti omnia et sentire</td><td>2.1</td></tr><tr><td>et dicere et facere quae ad concordiam pertinerent. sed mirus</td><td></td></tr><tr><td>invaserat furor non solum improbis sed etiam iis qui boni</td><td></td></tr><tr><td>habentur, ut pugnare cuperent, me clamante nihil esse bello</td><td></td></tr><tr><td>civili miserius. itaque, cum Caesar amentia quadam raperetur</td><td>5</td></tr><tr><td>et oblitus nominis atque honorum suorum Ariminum,</td><td></td></tr><tr><td>Pisaurum, Anconam, Arretium occupavisset, urbem re-</td><td></td></tr><tr><td>liquimus, quam sapienter aut quam fortiter nihil attinet</td><td></td></tr><tr><td>disputari.  </td><td></td></tr><tr><td>  Quo quidem in casu simus vides. feruntur omnino con-</td><td>3.1</td></tr><tr><td>diciones ab illo, ut Pompeius eat in Hispaniam, dilectus qui</td><td></td></tr><tr><td>sunt habiti et praesidia nostra dimittantur; se ulteriorem</td><td></td></tr><tr><td>Galliam Domitio, citeriorem Considio Noniano (his enim</td><td></td></tr><tr><td>obtigerunt) traditurum; ad consulatus petitionem se ven-</td><td>5</td></tr><tr><td>turum, neque se iam velle absente se rationem haberi suam;</td><td></td></tr><tr><td>se praesentem trinum nundinum petiturum. accepimus</td><td></td></tr><tr><td>condiciones, sed ita ut removeat praesidia ex iis locis quae</td><td></td></tr><tr><td>occupavit, ut sine metu de his ipsis condicionibus Romae</td><td></td></tr><tr><td>senatus haberi possit. id ille si fecerit, spes est pacis, non</td><td>4.1</td></tr><tr><td>honestae (leges enim imponuntur), sed quidvis est melius</td><td></td></tr><tr><td>quam sic esse ut sumus. sin autem ille suis condicionibus stare</td><td></td></tr><tr><td>noluerit, bellum paratum est, eius modi tamen quod sustinere</td><td></td></tr><tr><td>ille non possit, praesertim cum a suis condicionibus ipse</td><td>5</td></tr><tr><td>fugerit; tantum modo ut eum intercludamus ne ad urbem</td><td></td></tr><tr><td>possit accedere, quod sperabamus fieri posse. dilectus enim</td><td></td></tr><tr><td>magnos habebamus putabamusque illum metuere, si ad</td><td></td></tr><tr><td>urbem ire coepisset, ne Gallias amitteret, quas ambas habet</td><td></td></tr><tr><td>inimicissimas praeter Transpadanos, ex Hispaniaque sex</td><td>10</td></tr><tr><td>legiones et magna auxilia Afranio et Petreio ducibus</td><td></td></tr><tr><td>habet a tergo. videtur, si insaniet, posse opprimi, modo ut</td><td></td></tr><tr><td>urbe salva. maximam autem plagam accepit quod is</td><td></td></tr><tr><td>qui summam auctoritatem in illius exercitu habebat,</td><td></td></tr><tr><td>T. Labienus, socius sceleris esse noluit. reliquit illum et &lt;est&gt;</td><td>15</td></tr><tr><td>nobiscum, multique idem facturi esse dicuntur. </td><td></td></tr><tr><td>  Ego adhuc orae maritimae praesum a Formiis. nullum</td><td>5.1</td></tr><tr><td>maius negotium suscipere volui, quo plus apud illum meae</td><td></td></tr><tr><td>litterae cohortationesque ad pacem valerent. sin autem erit</td><td></td></tr><tr><td>bellum, video me castris et certis legionibus praefuturum.</td><td></td></tr><tr><td>habeo etiam illam molestiam, quod Dolabella noster apud</td><td>5</td></tr><tr><td>Caesarem est. </td><td></td></tr><tr><td>  Haec tibi nota esse volui; quae cave ne te perturbent et </td><td></td></tr><tr><td>impediant valetudinem tuam. ego A. Varroni, quem cum</td><td>6.1</td></tr><tr><td>amantissimum mei cognovi tum etiam valde tui studiosum,</td><td></td></tr><tr><td>diligentissime te commendavi, ut et valetudinis tuae</td><td></td></tr><tr><td>rationem haberet et navigationis et totum te susciperet ac</td><td></td></tr><tr><td>tueretur. quem omnia facturum confido; recepit enim et</td><td>5</td></tr><tr><td>mecum locutus est suavissime. </td><td></td></tr><tr><td>  Tu, quoniam eo tempore mecum esse non potuisti quo ego</td><td></td></tr><tr><td>maxime operam et fidelitatem desideravi tuam, cave festines</td><td></td></tr><tr><td>aut committas ut aut aeger aut hieme naviges. numquam</td><td></td></tr><tr><td>sero te venisse putabo si salvus veneris. adhuc neminem</td><td>10</td></tr><tr><td>videram qui te postea vidisset quam M. Volusius, a quo tuas</td><td></td></tr><tr><td>litteras accepi. quod non mirabar; neque enim meas puto ad</td><td></td></tr><tr><td>te litteras tanta hieme perferri. sed da operam ut valeas et,</td><td></td></tr><tr><td>si valebis, cum recte navigari poterit, tum naviges. Cicero</td><td></td></tr><tr><td>meus in Formiano erat, Terentia et Tullia Romae. </td><td>15</td></tr><tr><td>  Cura ut valeas.</td><td></td></tr><tr><td> IIII Kal. Febr. Capua.</td><td></td></tr>
        </table>