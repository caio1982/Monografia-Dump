<table>
          <script>targetHit=0;</script>
          <tr><td>  Denique cum ex senatus consulto itemque ex lege Te- </td><td>2.5.52.1</td></tr><tr><td>rentia et Cassia frumentum aequabiliter emi ab omnibus</td><td></td></tr><tr><td>Siciliae civitatibus oporteret, id quoque munus leve atque</td><td></td></tr><tr><td>commune Mamertinis remisisti. Dices frumentum Mamer-</td><td></td></tr><tr><td>tinos non debere. Quo modo non debere? an ut ne</td><td>5</td></tr><tr><td>venderent? non enim erat hoc genus frumenti ex eo genere</td><td></td></tr><tr><td>quod exigeretur, sed ex eo quod emeretur. Te igitur</td><td></td></tr><tr><td>auctore et interprete ne foro quidem et commeatu Mamer-</td><td></td></tr><tr><td>tini iuvare populum Romanum debuerunt. Quae tandem</td><td>53.1</td></tr><tr><td>civitas fuit quae deberet? Qui publicos agros arant, certum</td><td></td></tr><tr><td>est quid e lege censoria debeant: cur his quicquam prae-</td><td></td></tr><tr><td>terea ex alio genere imperavisti? Quid? decumani num</td><td></td></tr><tr><td>quid praeter singulas decumas ex lege Hieronica debent?</td><td>5</td></tr><tr><td>cur his quoque statuisti quantum ex hoc genere frumenti</td><td></td></tr><tr><td>empti darent? Quid immunes? hi certe nihil debent. At</td><td></td></tr><tr><td>eis non modo imperasti, verum etiam, quo plus darent</td><td></td></tr><tr><td>quam poterant, haec sexagena milia modium, quae Mamer-</td><td></td></tr><tr><td>tinis remiseras, addidisti. Neque hoc dico, ceteris non</td><td>10</td></tr><tr><td>recte imperatum, sed Mamertinis, qui erant in eadem causa,</td><td></td></tr><tr><td>et quibus superiores omnes item ut ceteris imperarant pecu-</td><td></td></tr><tr><td>niamque ex senatus consulto et ex lege dissolverant, his</td><td></td></tr><tr><td>dico non recte remissum. </td><td></td></tr><tr><td>  Et ut hoc beneficium, quem ad modum dicitur, trabali</td><td>15</td></tr><tr><td>clavo figeret, cum consilio causam Mamertinorum cognoscit</td><td></td></tr><tr><td>et de consili sententia Mamertinis se frumentum non im-</td><td></td></tr><tr><td>perare pronuntiat. Audite decretum mercennarii praetoris</td><td>54.1</td></tr><tr><td>ex ipsius commentario, et cognoscite quanta in scribendo</td><td></td></tr><tr><td>gravitas, quanta in constituendo iure sit auctoritas. Recita.</td><td></td></tr><tr><td><span class="caps">Commentarivs.</span> De consili sententia libenter ait se facere</td><td></td></tr><tr><td>itaque perscribit. Quid, si hoc verbo non esses usus</td><td>5</td></tr><tr><td>'libenter'? nos videlicet invitum te quaestum facere puta- </td><td></td></tr><tr><td>remus. Ac 'de consili sententia'! Praeclarum recitari</td><td></td></tr><tr><td>consilium, iudices, audistis; utrum vobis consilium tandem</td><td></td></tr><tr><td>praetoris recitari videbatur, cum audiebatis nomina, an</td><td></td></tr><tr><td>praedonis improbissimi societas atque comitatus? En</td><td>55.1</td></tr><tr><td>foederum interpretes, societatis, pactionis, religionis au-</td><td></td></tr><tr><td>ctores! Numquam in Sicilia frumentum publice est emptum</td><td></td></tr><tr><td>quin Mamertinis pro portione imperaretur, antequam hoc</td><td></td></tr><tr><td>delectum praeclarumque consilium iste dedit, ut ab his</td><td>5</td></tr><tr><td>nummos acciperet ac sui similis esset. Itaque tantum</td><td></td></tr><tr><td>valuit istius decreti auctoritas quantum debuit eius hominis</td><td></td></tr><tr><td>qui, a quibus frumentum emere debuisset, iis decretum</td><td></td></tr><tr><td>vendidisset. Nam statim L. Metellus ut isti successit, ex</td><td></td></tr><tr><td>C. Sacerdotis et ex Sex. Peducaei instituto ac litteris fru-</td><td>10</td></tr><tr><td>mentum Mamertinis imperavit. Tum illi intellexerunt se</td><td>56.1</td></tr><tr><td>id quod a malo auctore emissent diutius obtinere non</td><td></td></tr><tr><td>posse. </td><td></td></tr>
        </table>