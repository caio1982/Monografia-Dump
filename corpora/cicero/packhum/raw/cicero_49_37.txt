<table>
          <script>targetHit=0;</script>
          <tr><td>  Nonne verendum est igitur, si est ita, ut dicis, ne </td><td>2.12.13</td></tr><tr><td>philosophiam falsa gloria exornes? quod est enim</td><td></td></tr><tr><td>maius argumentum nihil eam prodesse, quam quos-</td><td>15</td></tr><tr><td>dam perfectos philosophos turpiter vivere? </td><td></td></tr><tr><td>  Nullum vero id quidem argumentum est. nam ut</td><td>13.1</td></tr><tr><td>agri non omnes frugiferi sunt qui coluntur, falsum-</td><td></td></tr><tr><td>que illud Acci:</td><td></td></tr><tr><td>    'Probae étsi in segetem súnt deteriorém datae</td><td></td></tr><tr><td>    Frugés, tamen ipsae suápte natura énitent',</td><td>5</td></tr><tr><td>sic animi non omnes culti fructum ferunt. atque, ut</td><td></td></tr><tr><td>in eodem simili verser, ut ager quamvis fertilis sine</td><td></td></tr><tr><td>cultura fructuosus esse non potest, sic sine doctrina</td><td></td></tr><tr><td>animus; ita est utraque res sine altera debilis. cultura</td><td></td></tr><tr><td>autem animi philosophia est; haec extrahit vitia radi-</td><td>10</td></tr><tr><td>citus et praeparat animos ad satus accipiendos eaque</td><td></td></tr><tr><td>mandat is et, ut ita dicam, serit, quae adulta fructus</td><td></td></tr><tr><td>uberrimos ferant. Agamus igitur, ut coepimus. dic,</td><td></td></tr><tr><td>si vis, de quo disputari velis. </td><td></td></tr><tr><td>  Dolorem existimo maxumum malorum om-</td><td>14.1</td></tr><tr><td>nium. </td><td></td></tr><tr><td>  Etiamne maius quam dedecus? </td><td></td></tr><tr><td>  Non audeo id dicere equidem, et me pudet tam cito</td><td></td></tr><tr><td>de sententia esse deiectum. </td><td>5</td></tr><tr><td>  Magis esset pudendum, si in sententia permaneres.</td><td></td></tr><tr><td>quid enim minus est dignum quam tibi peius quic-</td><td></td></tr><tr><td>quam videri dedecore flagitio turpitudine? quae ut</td><td></td></tr><tr><td>effugias, quis est non modo recusandus, sed non ultro</td><td></td></tr><tr><td>adpetendus subeundus excipiendus dolor?  </td><td>10</td></tr><tr><td>  Ita prorsus existimo. quare ne sit sane summum</td><td></td></tr><tr><td>malum dolor, malum certe est. </td><td></td></tr>
        </table>