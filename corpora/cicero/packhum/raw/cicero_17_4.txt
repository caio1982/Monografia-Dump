<table>
          <script>targetHit=0;</script>
          <tr><td>  O morem praeclarum disciplinamque quam a maioribus</td><td>15.7</td></tr><tr><td>accepimus, si quidem teneremus! sed nescio quo pacto iam</td><td></td></tr><tr><td>de manibus elabitur. Nullam enim illi nostri sapientissimi</td><td></td></tr><tr><td>et sanctissimi viri vim contionis esse voluerunt; quae</td><td>10</td></tr><tr><td>scisceret plebes aut quae populus iuberet, submota con-</td><td></td></tr><tr><td>tione, distributis partibus, tributim et centuriatim discriptis </td><td></td></tr><tr><td>ordinibus, classibus, aetatibus, auditis auctoribus, re multos</td><td></td></tr><tr><td>dies promulgata et cognita iuberi vetarique voluerunt.</td><td></td></tr><tr><td>Graecorum autem totae res publicae sedentis contionis</td><td>16.1</td></tr><tr><td>temeritate administrantur. Itaque ut hanc Graeciam quae</td><td></td></tr><tr><td>iam diu suis consiliis perculsa et adflicta est omittam, illa</td><td></td></tr><tr><td>vetus quae quondam opibus, imperio, gloria floruit hoc uno</td><td></td></tr><tr><td>malo concidit, libertate immoderata ac licentia contionum.</td><td>5</td></tr><tr><td>Cum in theatro imperiti homines rerum omnium rudes</td><td></td></tr><tr><td>ignarique consederant, tum bella inutilia suscipiebant, tum</td><td></td></tr><tr><td>seditiosos homines rei publicae praeficiebant, tum optime</td><td></td></tr><tr><td>meritos civis e civitate eiciebant. Quod si haec Athenis</td><td>17.1</td></tr><tr><td>tum cum illae non solum in Graecia sed prope cunctis</td><td></td></tr><tr><td>gentibus enitebant accidere sunt solita, quam moderationem</td><td></td></tr><tr><td>putatis in Phrygia aut in Mysia contionum fuisse? Nostras</td><td></td></tr><tr><td>contiones illarum nationum homines plerumque perturbant;</td><td>5</td></tr><tr><td>quid, cum soli sint ipsi, tandem fieri putatis? Caesus est</td><td></td></tr><tr><td>virgis Cymaeus ille Athenagoras qui in fame frumentum</td><td></td></tr><tr><td>exportare erat ausus. Data Laelio contio est. Processit</td><td></td></tr><tr><td>ille et Graecus apud Graecos non de culpa sua dixit, sed</td><td></td></tr><tr><td>de poena questus est. Porrexerunt manus; psephisma</td><td>10</td></tr><tr><td>natum est. Hoc testimonium est? Nuper epulati, paulo</td><td></td></tr><tr><td>ante omni largitione saturati Pergameni, quod Mithridates</td><td></td></tr><tr><td>qui multitudinem illam non auctoritate sua, sed sagina</td><td></td></tr><tr><td>tenebat se velle dixit, id sutores et zonarii conclamarunt.</td><td></td></tr><tr><td>Hoc testimonium est civitatis? Ego testis a Sicilia publice</td><td>15</td></tr><tr><td>deduxi; verum erant ea testimonia non concitatae contionis,</td><td></td></tr><tr><td>sed iurati senatus. Qua re iam non est mihi contentio</td><td>18.1</td></tr><tr><td>cum teste, vobis, iudices, videndum est, sintne haec testi-</td><td></td></tr><tr><td>monia putanda.  </td><td></td></tr>
        </table>