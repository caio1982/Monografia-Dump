<table>
          <script>targetHit=0;</script>
          <tr><td>  Huius autem otiosae dignitatis haec fundamenta sunt, haec</td><td>98.10</td></tr><tr><td>membra, quae tuenda principibus et vel capitis periculo de-</td><td></td></tr><tr><td>fendenda sunt: religiones, auspicia, potestates magistratuum,</td><td></td></tr><tr><td>senatus auctoritas, leges, mos maiorum, iudicia, iuris dictio,</td><td></td></tr><tr><td>fides, provinciae, socii, imperi laus, res militaris, aerarium.</td><td></td></tr><tr><td>Harum rerum tot atque tantarum esse defensorem et patro-</td><td>99.1</td></tr><tr><td>num magni animi est, magni ingeni magnaeque constantiae.</td><td></td></tr><tr><td>Etenim in tanto civium numero magna multitudo est eorum</td><td></td></tr><tr><td>qui aut propter metum poenae, peccatorum suorum conscii,</td><td></td></tr><tr><td>novos motus conversionesque rei publicae quaerant, aut qui</td><td>5</td></tr><tr><td>propter insitum quendam animi furorem discordiis civium ac</td><td></td></tr><tr><td>seditione pascantur, aut qui propter implicationem rei fami-</td><td></td></tr><tr><td>liaris communi incendio malint quam suo deflagrare. Qui</td><td></td></tr><tr><td>cum tutores sunt et duces suorum studiorum vitiorumque</td><td></td></tr><tr><td>nacti, in re publica fluctus excitantur, ut vigilandum sit iis qui</td><td>10</td></tr><tr><td>sibi gubernacula patriae depoposcerunt, enitendumque omni</td><td></td></tr><tr><td>scientia ac diligentia ut, conservatis iis quae ego paulo ante </td><td></td></tr><tr><td>fundamenta ac membra esse dixi, tenere cursum possint et</td><td></td></tr><tr><td>capere oti illum portum et dignitatis. Hanc ego viam,</td><td>100.1</td></tr><tr><td>iudices, si aut asperam atque arduam aut plenam esse peri-</td><td></td></tr><tr><td>culorum aut insidiarum negem, mentiar, praesertim cum id</td><td></td></tr><tr><td>non modo intellexerim semper, sed etiam praeter ceteros</td><td></td></tr><tr><td>senserim. </td><td>5</td></tr><tr><td>  Maioribus praesidiis et copiis oppugnatur res publica quam</td><td></td></tr><tr><td>defenditur, propterea quod audaces homines et perditi nutu</td><td></td></tr><tr><td>impelluntur et ipsi etiam sponte sua contra rem publicam</td><td></td></tr><tr><td>incitantur, boni nescio quo modo tardiores sunt et principiis</td><td></td></tr><tr><td>rerum neglectis ad extremum ipsa denique necessitate exci-</td><td>10</td></tr><tr><td>tantur, ita ut non numquam cunctatione ac tarditate, dum</td><td></td></tr><tr><td>otium volunt etiam sine dignitate retinere, ipsi utrumque</td><td></td></tr><tr><td>amittant. Propugnatores autem rei publicae qui esse volue-</td><td>101.1</td></tr><tr><td>runt, si leviores sunt, desciscunt, si timidiores, desunt:</td><td></td></tr><tr><td>permanent illi soli atque omnia rei publicae causa perferunt</td><td></td></tr><tr><td>qui sunt tales qualis pater tuus, M. Scaure, fuit, qui a</td><td></td></tr><tr><td>C. Graccho usque ad Q. Varium seditiosis omnibus restitit,</td><td>5</td></tr><tr><td>quem numquam ulla vis, ullae minae, ulla invidia labefecit;</td><td></td></tr><tr><td>aut qualis Q. Metellus, patruus matris tuae, qui cum</td><td></td></tr><tr><td>florentem hominem in populari ratione, L. Saturninum,</td><td></td></tr><tr><td>censor notasset, cumque insitivum Gracchum contra vim</td><td></td></tr><tr><td>multitudinis incitatae censu prohibuisset, cumque in eam</td><td>10</td></tr><tr><td>legem quam non iure rogatam iudicarat iurare unus</td><td></td></tr><tr><td>noluisset, de civitate maluit quam de sententia demoveri;</td><td></td></tr><tr><td>aut, ut vetera exempla, quorum est copia digna huius</td><td></td></tr><tr><td>imperi gloria, relinquam, neve eorum aliquem qui vivunt</td><td></td></tr><tr><td>nominem, qualis nuper Q. Catulus fuit, quem neque periculi</td><td>15</td></tr><tr><td>tempestas neque honoris aura potuit umquam de suo cursu</td><td></td></tr><tr><td>aut spe aut metu demovere. </td><td></td></tr>
        </table>