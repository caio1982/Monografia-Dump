<table>
          <script>targetHit=0;</script>
          <tr><td>  Sed de perceptione hactenus; si quis enim ea quae</td><td>36.15</td></tr><tr><td>dicta sunt labefactare volet, facile etiam absentibus</td><td></td></tr><tr><td>nobis veritas se ipsa defendet. </td><td></td></tr><tr><td>  His satis cognitis quae iam explicata sunt nunc de</td><td>37.1</td></tr><tr><td>adsensione atque adprobatione, quam Graeci συγκατά-</td><td></td></tr><tr><td>θεσιν vocant, pauca dicemus, non quo non latus locus</td><td></td></tr><tr><td>sit, sed paulo ante iacta sunt fundamenta. nam cum</td><td></td></tr><tr><td>vim quae esset in sensibus explicabamus, simul illud</td><td>5</td></tr><tr><td>aperiebatur, conprendi multa et percipi sensibus, quod</td><td></td></tr><tr><td>fieri sine adsensione non potest. deinde cum inter</td><td></td></tr><tr><td>inanimum et animal hoc maxime intersit, quod animal</td><td></td></tr><tr><td>agit aliquid (nihil enim agens ne cogitari quidem potest </td><td></td></tr><tr><td>quale sit), aut ei sensus adimendus est aut ea quae</td><td>10</td></tr><tr><td>est in nostra potestate sita reddenda adsensio. et vero</td><td>38.1</td></tr><tr><td>animus quodam modo eripitur iis quos neque sentire</td><td></td></tr><tr><td>neque adsentiri volunt. ut enim necesse est lancem</td><td></td></tr><tr><td>in libram ponderibus inpositis deprimi sic animum</td><td></td></tr><tr><td>perspicuis cedere. nam quo modo non potest animal</td><td>5</td></tr><tr><td>ullum non adpetere id quod adcommodatum ad naturam</td><td></td></tr><tr><td>adpareat (Graeci id οἰκεῖον appellant), sic non potest</td><td></td></tr><tr><td>obiectam rem perspicuam non adprobare. Quam-</td><td></td></tr><tr><td>quam si illa de quibus disputatum est vera sunt, nihil</td><td></td></tr><tr><td>attinet de adsensione omnino loqui; qui enim quid</td><td>10</td></tr><tr><td>percipit adsentitur statim. Sed haec etiam secuntur,</td><td></td></tr><tr><td>nec memoriam sine adsensione posse constare nec</td><td></td></tr><tr><td>notitias rerum nec artes; idque quod maximum est,</td><td></td></tr><tr><td>ut sit aliquid in nostra potestate, in eo qui rei nulli</td><td></td></tr><tr><td>adsentietur non erit. ubi igitur virtus, si nihil situm</td><td>39.1</td></tr><tr><td>est in ipsis nobis? maxime autem absurdum vitia in</td><td></td></tr><tr><td>ipsorum esse potestate neque peccare quemquam nisi</td><td></td></tr><tr><td>adsensione, hoc idem in virtute non esse, cuius omnis</td><td></td></tr><tr><td>constantia et firmitas ex is rebus constat quibus ad-</td><td>5</td></tr><tr><td>sensa est et quas adprobavit. Omninoque ante videri</td><td></td></tr><tr><td>aliquid quam agamus necesse est eique quod visum</td><td></td></tr><tr><td>sit adsentiatur. quare qui aut visum aut adsensum</td><td></td></tr><tr><td>tollit is omnem actionem tollit e vita. </td><td></td></tr>
        </table>