<table>
          <script>targetHit=0;</script>
          <tr><td>  Venio enim iam ad tertiam partem philosophiae.</td><td>142.1</td></tr><tr><td>Aliud iudicium Protagorae est qui putet id cuique</td><td></td></tr><tr><td>verum esse quod cuique videatur, aliud Cyrenaicorum,</td><td></td></tr><tr><td>qui praeter permotiones intumas nihil putant esse iu-</td><td></td></tr><tr><td>dicii, aliud Epicuri, qui omne iudicium in sensibus</td><td>5</td></tr><tr><td>et in rerum notitiis et in voluptate constituit; Plato</td><td></td></tr><tr><td>autem omne iudicium veritatis veritatemque ipsam ab-</td><td></td></tr><tr><td>ductam ab opinionibus et a sensibus cogitationis ip-</td><td></td></tr><tr><td>sius et mentis esse voluit. num quid horum probat</td><td>143.1</td></tr><tr><td>noster Antiochus? ille vero ne maiorum quidem suo-</td><td></td></tr><tr><td>rum. ubi enim [et] Xenocraten sequitur, cuius libri</td><td></td></tr><tr><td>sunt de ratione loquendi multi et multum probati, aut</td><td></td></tr><tr><td>ipsum Aristotelem, quo profecto nihil est acutius ni- </td><td>5</td></tr><tr><td>hil politius; a Chrysippo pedem nusquam. Qui ergo</td><td></td></tr><tr><td>Academici appellamur (an abutimur gloria nominis?)</td><td></td></tr><tr><td>aut cur cogimur eos sequi qui inter se dissident? In</td><td></td></tr><tr><td>hoc ipso quod in elementis dialectici docent, quo modo</td><td></td></tr><tr><td>iudicare oporteat verum falsumne sit si quid ita co-</td><td>10</td></tr><tr><td>nexum est ut hoc &quot;si dies est lucet&quot;, quanta contentio</td><td></td></tr><tr><td>est: aliter Diodoro, aliter Philoni, Chrysippo aliter</td><td></td></tr><tr><td>placet. Quid cum Cleanthe doctore suo quam multis</td><td></td></tr><tr><td>rebus Chrysippus dissidet; quid duo vel principes</td><td></td></tr><tr><td>dialecticorum Antipater et Archidemus spinosissimi</td><td>15</td></tr><tr><td>homines nonne multis in rebus dissentiunt? Quid me</td><td>144.1</td></tr><tr><td>igitur Luculle in invidiam et tamquam in contionem</td><td></td></tr><tr><td>vocas, et quidem ut seditiosi tribuni solent occludi</td><td></td></tr><tr><td>tabernas iubes? quo enim spectat illud cum artificia</td><td></td></tr><tr><td>tolli quereris a nobis nisi ut opifices concitentur; qui</td><td>5</td></tr><tr><td>si undique omnes convenerint facile contra vos incita-</td><td></td></tr><tr><td>buntur. Expromam primum illa invidiosa, quod eos</td><td></td></tr><tr><td>omnes qui in contione stabunt exules servos insanos</td><td></td></tr><tr><td>esse dicatis. deinde ad illa veniam, quae iam non ad</td><td></td></tr><tr><td>multitudinem sed ad vosmet ipsos qui adestis per-</td><td>10</td></tr><tr><td>tinent. negat enim vos Zeno, negat Antiochus scire</td><td></td></tr><tr><td>quicquam. &quot;Quo modo?&quot; inquies; &quot;nos enim defendi-</td><td></td></tr><tr><td>mus etiam insipientem multa conprendere&quot;. At scire</td><td>145.1</td></tr><tr><td>negatis quemquam rem ullam nisi sapientem. et hoc</td><td></td></tr><tr><td>quidem Zeno gestu conficiebat. nam cum extensis digi-</td><td></td></tr><tr><td>tis adversam manum ostenderat, &quot;visum&quot; inquiebat</td><td></td></tr><tr><td>&quot;huius modi est&quot;; dein cum paulum digitos contraxerat,</td><td>5</td></tr><tr><td>&quot;adsensus huius modi&quot;; tum cum plane conpresserat</td><td></td></tr><tr><td>pugnumque fecerat, conprensionem illam esse dicebat,</td><td></td></tr><tr><td>qua ex similitudine etiam nomen ei rei, quod ante non </td><td></td></tr><tr><td>fuerat, κατάλημψιν imposuit; cum autem laevam ma-</td><td></td></tr><tr><td>num admoverat et illum pugnum arte vehementerque</td><td>10</td></tr><tr><td>conpresserat, scientiam talem esse dicebat, cuius com-</td><td></td></tr><tr><td>potem nisi sapientem esse neminem. sed qui sapiens</td><td></td></tr><tr><td>sit aut fuerit ne ipsi quidem solent dicere. ita tu nunc</td><td></td></tr><tr><td>Catule lucere nescis, nec tu Hortensi in tua villa nos</td><td></td></tr><tr><td>esse. num minus haec invidiose dicuntur? nec tamen</td><td>146.1</td></tr><tr><td>nimis eleganter; illa subtilius. Sed quo modo tu si</td><td></td></tr><tr><td>conprendi nihil posset artificia concidere dicebas nec</td><td></td></tr><tr><td>mihi dabas id quod probabile esset satis magnam vim</td><td></td></tr><tr><td>habere ad artes, sic ego nunc tibi refero artem sine</td><td>5</td></tr><tr><td>scientia esse non posse. an pateretur hoc Zeuxis aut</td><td></td></tr><tr><td>Phidias aut Polyclitus, nihil se scire, cum in iis esset</td><td></td></tr><tr><td>tanta sollertia? quod si eos docuisset aliquis quam vim</td><td></td></tr><tr><td>habere diceretur scientia, desinerent irasci; ne nobis</td><td></td></tr><tr><td>quidem suscenserent, cum didicissent id tollere nos</td><td>10</td></tr><tr><td>quod nusquam esset, quod autem satis esset ipsis</td><td></td></tr><tr><td>relinquere. Quam rationem maiorum etiam conprobat</td><td></td></tr><tr><td>diligentia, qui primum iurare ex sui animi sententia</td><td></td></tr><tr><td>quemque voluerunt, deinde ita teneri si sciens falleret,</td><td></td></tr><tr><td>quod inscientia multa versaretur in vita; tum qui testi-</td><td>15</td></tr><tr><td>monium diceret ut arbitrari se diceret etiam quod ipse</td><td></td></tr><tr><td>vidisset, quaeque iurati iudices cognovissent ut ea non</td><td></td></tr><tr><td>aut esse &lt;aut non esse&gt; facta sed ut videri pronun-</td><td></td></tr><tr><td>tiarentur. </td><td></td></tr>
        </table>