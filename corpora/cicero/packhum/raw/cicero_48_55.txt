<table>
          <script>targetHit=0;</script>
          <tr><td>  Quodsi esset in voluptate summum bonum, ut dici-</td><td>2.114.6</td></tr><tr><td>tis, optabile esset maxima in voluptate nullo intervallo </td><td></td></tr><tr><td>interiecto dies noctesque versari, cum omnes sensus</td><td></td></tr><tr><td>dulcedine omni quasi perfusi moverentur. quis est autem</td><td></td></tr><tr><td>dignus nomine hominis, qui unum diem totum velit esse</td><td>10</td></tr><tr><td>in genere isto voluptatis? Cyrenaici quidem non recu-</td><td></td></tr><tr><td>sant; vestri haec verecundius, illi fortasse constantius.</td><td></td></tr><tr><td>sed lustremus animo non has maximas artis, quibus</td><td>115.1</td></tr><tr><td>qui carebant inertes a maioribus nominabantur, sed</td><td></td></tr><tr><td>quaero num existimes, non dico Homerum, Archilo-</td><td></td></tr><tr><td>chum, Pindarum, sed Phidian, Polyclitum, Zeuxim ad</td><td></td></tr><tr><td>voluptatem artes suas direxisse. ergo opifex plus sibi</td><td>5</td></tr><tr><td>proponet ad formarum quam civis excellens ad facto-</td><td></td></tr><tr><td>rum pulchritudinem? quae autem est alia causa erroris</td><td></td></tr><tr><td>tanti tam longe lateque diffusi, nisi quod is, qui volup-</td><td></td></tr><tr><td>tatem summum bonum esse decernit, non cum ea parte</td><td></td></tr><tr><td>animi, &lt;in&gt; qua inest ratio atque consilium, sed cum</td><td>10</td></tr><tr><td>cupiditate, id est cum animi levissima parte, deliberat?</td><td></td></tr><tr><td>Quaero enim de te, si sunt di, ut vos etiam putatis, qui</td><td></td></tr><tr><td>possint esse beati, cum voluptates corpore percipere</td><td></td></tr><tr><td>non possint, aut, si sine eo genere voluptatis beati sint,</td><td></td></tr><tr><td>cur similem animi usum in sapiente esse nolitis. </td><td>15</td></tr><tr><td>  Lege laudationes, Torquate, non eorum, qui sunt ab</td><td>116.1</td></tr><tr><td>Homero laudati, non Cyri, non Agesilai, non Aristidi</td><td></td></tr><tr><td>aut Themistocli, non Philippi aut Alexandri, lege nostro-</td><td></td></tr><tr><td>rum hominum, lege vestrae familiae; neminem videbis</td><td></td></tr><tr><td>ita laudatum, ut artifex callidus comparandarum volup-</td><td>5</td></tr><tr><td>tatum diceretur. non elogia monimentorum id signi-</td><td></td></tr><tr><td>ficant, velut hoc ad portam: 'Hunc unum plurimae con-</td><td></td></tr><tr><td>sentiunt gentes populi primarium fuisse virum.' Idne </td><td>117.1</td></tr><tr><td>consensisse de Calatino plurimas gentis arbitramur, pri-</td><td></td></tr><tr><td>marium populi fuisse, quod praestantissimus fuisset in</td><td></td></tr><tr><td>conficiendis voluptatibus? ergo in iis adolescentibus</td><td></td></tr><tr><td>bonam spem esse dicemus et magnam indolem, quos</td><td>5</td></tr><tr><td>suis commodis inservituros et quicquid ipsis expediat</td><td></td></tr><tr><td>facturos arbitrabimur? nonne videmus quanta pertur-</td><td></td></tr><tr><td>batio rerum omnium consequatur, quanta confusio?</td><td></td></tr><tr><td>tollitur beneficium, tollitur gratia, quae sunt vincla con-</td><td></td></tr><tr><td>cordiae. nec enim, cum tua causa cui commodes, bene-</td><td>10</td></tr><tr><td>ficium illud habendum est, sed faeneratio, nec gratia</td><td></td></tr><tr><td>deberi videtur ei, qui sua causa commodaverit. maxi-</td><td></td></tr><tr><td>mas vero virtutes iacere omnis necesse est voluptate</td><td></td></tr><tr><td>dominante. sunt etiam turpitudines plurimae, quae, nisi</td><td></td></tr><tr><td>honestas natura plurimum valeat, cur non cadant in</td><td>15</td></tr><tr><td>sapientem non est facile defendere. </td><td></td></tr>
        </table>