<table>
          <script>targetHit=0;</script>
          <tr class="title first  date"><td>c<span class="snum">.</span> Mai<span class="snum">.(?)</span> <span class="snum">46</span> Romae</td><td></td></tr><tr class="title last  "><td>CICERO DOMITIO</td><td></td></tr><tr><td>Non ea res me deterruit quo minus, postea quam in Italiam</td><td>6.22.1.1</td></tr><tr><td>venisti, litteras ad te mitterem quod tu ad me nullas miseras,</td><td></td></tr><tr><td>sed quia nec quid tibi pollicerer ipse egens rebus omnibus</td><td></td></tr><tr><td>nec quid suaderem, cum mihimet ipsi consilium deesset, nec</td><td></td></tr><tr><td>quid consolationis adferrem in tantis malis reperiebam. haec</td><td>5</td></tr><tr><td>quamquam nihilo meliora sunt nunc [etiam] atque etiam</td><td></td></tr><tr><td>multo desperatiora, tamen inanis esse meas litteras quam</td><td></td></tr><tr><td>nullas malui. </td><td></td></tr><tr><td>  Ego si te intellegerem plus conatum esse suscipere rei</td><td>2.1</td></tr><tr><td>publicae causa muneris quam quantum praestare potuisses,</td><td></td></tr><tr><td>tamen, quibuscumque rebus possem, ad eam condicionem te</td><td></td></tr><tr><td>vivendi quae daretur quaeque esset hortarer. sed cum consili</td><td></td></tr><tr><td>tui bene fortiterque suscepti eum tibi finem statueris quem</td><td>5</td></tr><tr><td>ipsa Fortuna terminum nostrarum contentionum esse</td><td></td></tr><tr><td>voluisset, oro obtestorque te pro vetere nostra coniunctione</td><td></td></tr><tr><td>ac necessitudine proque summa mea in te benevolentia et</td><td></td></tr><tr><td>tua in me pari te ut nobis, parenti, coniugi, tuisque omnibus,</td><td></td></tr><tr><td>quibus es fuistique semper carissimus, salvum conserves,</td><td>10</td></tr><tr><td>incolumitati tuae tuorumque qui ex te pendent consulas,</td><td></td></tr><tr><td>quae didicisti quaeque ab adulescentia pulcherrime a sapi-</td><td></td></tr><tr><td>entissimis viris tradita memoria et scientia comprehendisti</td><td></td></tr><tr><td>iis hoc tempore utare, quos coniunctos summa benevolentia</td><td></td></tr><tr><td>plurimisque officiis amisisti eorum desiderium, si non aequo</td><td>15</td></tr><tr><td>animo, at forti feras. </td><td></td></tr><tr><td>  Ego quid possim nescio, vel potius me parum posse sentio.</td><td>3.1</td></tr><tr><td>illud tamen tibi polliceor, me quaecumque saluti dignitatique</td><td></td></tr><tr><td>tuae conducere arbitrabor tanto studio esse facturum quanto </td><td></td></tr><tr><td>semper tu et studio et officio in meis rebus fuisti. hanc meam</td><td></td></tr><tr><td>voluntatem ad matrem tuam, optimam feminam tuique</td><td>5</td></tr><tr><td>amantissimam, detuli. si quid ad me scripseris, ita faciam ut</td><td></td></tr><tr><td>te velle intellexero. sin autem tu minus scripseris, ego tamen</td><td></td></tr><tr><td>omnia quae tibi utilia esse arbitrabor summo studio</td><td></td></tr><tr><td>diligenterque curabo. </td><td></td></tr><tr><td>  Vale.</td><td>10</td></tr>
        </table>