<table>
          <script>targetHit=0;</script>
          <tr><td>  Habet in se quendam leporem superioris cuiusque</td><td>4.35.1</td></tr><tr><td>crebra repetitio verbi, quae propria est huius exorna-</td><td></td></tr><tr><td>tionis. </td><td></td></tr><tr><td>  Definitio est, quae rei alicuius proprias amplec-</td><td></td></tr><tr><td>titur potestates breviter et absolute, hoc modo:</td><td>5</td></tr><tr><td>      'Maiestas rei p. est, in qua continetur dignitas et</td><td></td></tr><tr><td>    amplitudo civitatis.'</td><td></td></tr><tr><td>Item: 'Iniuriae sunt, quae aut pulsatione corpus aut</td><td></td></tr><tr><td>    convicio auris aut aliqua turpitudine vitam cuiuspiam</td><td></td></tr><tr><td>    violant.'</td><td>10</td></tr><tr><td>Item: 'Non est ista diligentia, set avaritia, ideo quod</td><td></td></tr><tr><td>    diligentia est accurata conservatio suorum, avaritia</td><td></td></tr><tr><td>    iniuriosa adpetitio alienorum.'</td><td></td></tr><tr><td>Item: 'Non est ista fortitudo, sed temeritas, propterea</td><td></td></tr><tr><td>    quod fortitudo est contemptio laboris et periculi cum</td><td>15</td></tr><tr><td>    ratione utilitatis et conpensatione commodorum, te- </td><td></td></tr><tr><td>    meritas est cum inconsiderata dolorum perpessione</td><td></td></tr><tr><td>    gladiatoria periculorum susceptio.' </td><td></td></tr><tr><td>  Haec ideo commoda putatur exornatio, quod om-</td><td></td></tr><tr><td>nem rei cuiuspiam vim et potestatem ita dilucide pro-</td><td>20</td></tr><tr><td>ponit et explicat breviter, ut neque pluribus verbis</td><td></td></tr><tr><td>oportuisse dici videatur neque brevius potuisse dici</td><td></td></tr><tr><td>putetur. </td><td></td></tr><tr><td>  Transitio vocatur, quae cum ostendit breviter,</td><td></td></tr><tr><td>quid dictum sit, proponit item brevi, quid consequa-</td><td>25</td></tr><tr><td>tur, hoc pacto:</td><td></td></tr><tr><td>      'Modo in patriam cuiusmodi fuerit, habetis: nunc</td><td></td></tr><tr><td>    in parentes qualis extiterit, considerate.'</td><td></td></tr><tr><td>Item: 'Mea in istum beneficia cognoscitis; nunc, quo-</td><td></td></tr><tr><td>    modo iste mihi gratiam retulerit, accipite.' </td><td>30</td></tr><tr><td>  Proficit haec aliquantum exornatio ad duas res:</td><td></td></tr><tr><td>nam et quid dixerit commonet et ad reliqum conparat</td><td></td></tr><tr><td>auditorem. </td><td></td></tr>
        </table>