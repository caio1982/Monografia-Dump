<table>
          <script>targetHit=0;</script>
          <tr><td>  Atque hoc loco me intuens 'Utar' inquit 'carminibus</td><td>2.104.6</td></tr><tr><td>Arateis, quae a te admodum adulescentulo conversa ita</td><td></td></tr><tr><td>me delectant quia Latina sunt, ut multa ex is memoria</td><td></td></tr><tr><td>teneam. Ergo, ut oculis adsidue videmus, sine ulla</td><td></td></tr><tr><td>mutatione aut varietate</td><td>10</td></tr><tr><td>    &quot;cetera labuntur celeri caelestia motu</td><td></td></tr><tr><td>    cum caeloque simul noctesque diesque feruntur&quot;,</td><td></td></tr><tr><td>quorum contemplatione nullius expleri potest animus</td><td>105.1</td></tr><tr><td>naturae constantiam videre cupientis.</td><td></td></tr><tr><td>    &quot;extremusque adeo duplici de cardine vertex</td><td></td></tr><tr><td>    dicitur esse polus.&quot; </td><td></td></tr><tr><td>Hunc circum Arctoe duae feruntur numquam occidentes.</td><td>5</td></tr><tr><td>    &quot;ex is altera apud Graios Cynosura vocatur,</td><td></td></tr><tr><td>    altera dicitur esse Helice&quot;,</td><td></td></tr><tr><td>cuius quidem clarissimas stellas totis noctibus cerni-</td><td></td></tr><tr><td>mus, quas</td><td></td></tr><tr><td>    &quot;nostri Septem soliti vocitare Triones&quot;;</td><td>10</td></tr><tr><td>paribusque stellis similiter distinctis eundem caeli ver-</td><td>106.1</td></tr><tr><td>ticem lustrat parva Cynosura.</td><td></td></tr><tr><td>    &quot;hac fidunt duce nocturna Phoenices in alto.</td><td></td></tr><tr><td>    sed prior illa magis stellis distincta refulget</td><td></td></tr><tr><td>    et late prima confestim a nocte videtur.</td><td>5</td></tr><tr><td>    haec vero parva est, sed nautis usus in hac est;</td><td></td></tr><tr><td>    nam cursu interiore brevi convertitur orbe.&quot;</td><td></td></tr><tr><td>Et quo sit earum stellarum admirabilior aspectus,</td><td></td></tr><tr><td>    &quot;has inter veluti rapido cum gurgite flumen</td><td></td></tr><tr><td>    torvus Draco serpit supter supraque revolvens</td><td>10</td></tr><tr><td>    sese conficiensque sinus e corpore flexos&quot;.</td><td></td></tr><tr><td>eius cum totius est praeclara species &lt;tum&gt; in primis</td><td>107.1</td></tr><tr><td>aspicienda est figura capitis atque ardor oculorum:</td><td></td></tr><tr><td>    &quot;huic non una modo caput ornans stella relucet,</td><td></td></tr><tr><td>    verum tempora sunt duplici fulgore notata</td><td></td></tr><tr><td>    e trucibusque oculis duo fervida lumina flagrant</td><td>5</td></tr><tr><td>    atque uno mentum radianti sidere lucet;</td><td></td></tr><tr><td>    opstipum caput, a&lt;t&gt; tereti cervice reflexum</td><td></td></tr><tr><td>    optutum in cauda maioris figere dicas&quot;.</td><td></td></tr><tr><td>et relicum quidem corpus Draconis totis noctibus cernimus,</td><td>108.1</td></tr><tr><td>    &quot;hoc caput hic paulum sese subitoque recondit,</td><td></td></tr><tr><td>    ortus ubi atque obitus parti admiscetur in una&quot;. </td><td></td></tr><tr><td>Id autem caput attingens</td><td></td></tr><tr><td>    &quot;defessa velut maerentis imago</td><td>5</td></tr><tr><td>    vertitur&quot;,</td><td></td></tr><tr><td>quam quidem Graeci</td><td></td></tr><tr><td>    &quot;Engonasin vocitant, genibus quia nixa feratur&quot;.</td><td></td></tr><tr><td>    &quot;hic illa eximio posita est fulgore Corona.&quot;</td><td></td></tr><tr><td>Atque haec quidem a tergo, propter caput autem An-</td><td>10</td></tr><tr><td>guitenens,</td><td></td></tr><tr><td>    &quot;quem claro perhibent Ophiuchum nomine Graii&quot;.</td><td>109.1</td></tr><tr><td>    &quot;hic pressu duplici palmarum continet Anguem,</td><td></td></tr><tr><td>    atque eius ipse manet religatus corpore torto;</td><td></td></tr><tr><td>    namque virum medium Serpens sub pectora cingit.</td><td></td></tr><tr><td>    ille tamen nitens graviter vestigia ponit</td><td>5</td></tr><tr><td>    atque oculos urget pedibus pectusque Nepai.&quot;</td><td></td></tr><tr><td>Septentriones autem sequitur</td><td></td></tr><tr><td>    &quot;Arctophylax, vulgo qui dicitur esse Bootes,</td><td></td></tr><tr><td>    quod quasi temone adiunctam prae se quatit Arctum&quot;.</td><td></td></tr><tr><td>Dein quae sequuntur: &quot;huic&quot; enim Booti</td><td>110.1</td></tr><tr><td>    &quot;subter praecordia fixa videtur</td><td></td></tr><tr><td>    stella micans radiis, Arcturus nomine claro&quot;;</td><td></td></tr><tr><td>cuius &lt;pedibus&gt; subiecta fertur</td><td></td></tr><tr><td>    &quot;Spicum inlustre tenens splendenti corpore Virgo&quot;.</td><td>5</td></tr><tr><td>Atque ita demetata signa sunt, ut in tantis descrip-</td><td></td></tr><tr><td>tionibus divina sollertia appareat:</td><td></td></tr><tr><td>    &quot;et Natos Geminos invisses sub caput Arcti;</td><td></td></tr><tr><td>    subiectus mediaest Cancer, pedibusque tenetur</td><td></td></tr><tr><td>    magnus Leo tremulam quatiens e corpore flammam&quot;. </td><td>10</td></tr><tr><td>Auriga</td><td></td></tr><tr><td>    &quot;sub laeva Geminorum obductus parte feretur.</td><td></td></tr><tr><td>    adversum caput huic Helicae truculenta tuetur.</td><td></td></tr><tr><td>    at Capra laeum umerum clara obtinet.&quot;</td><td></td></tr><tr><td>Tum quae secuntur:</td><td>15</td></tr><tr><td>    &quot;verum haec est magno atque inlustri praedita signo,</td><td></td></tr><tr><td>    contra Haedi exiguum iaciunt mortalibus ignem&quot;.</td><td></td></tr><tr><td>Cuius sub pedibus</td><td></td></tr><tr><td>    &quot;corniger est valido conixus corpore Taurus&quot;.</td><td></td></tr><tr><td>eius caput stellis conspersum est frequentibus;</td><td>111.1</td></tr><tr><td>    &quot;has Graeci stellas Hyadas vocitare suerunt&quot;</td><td></td></tr><tr><td>a pluendo (ὕειν enim est pluere), nostri imperite Su-</td><td></td></tr><tr><td>culas, quasi a subus essent non ab imbribus nominatae.</td><td></td></tr><tr><td>Minorem autem Septentrionem Cepheus passis palmis</td><td>5</td></tr><tr><td>&lt;post&gt; terga subsequitur;</td><td></td></tr><tr><td>    &quot;namque ipsum ad tergum Cynosurae vertitur Arcti&quot;.</td><td></td></tr><tr><td>Hunc antecedit</td><td></td></tr><tr><td>    &quot;obscura specie stellarum Cassiepia.&quot;</td><td></td></tr><tr><td>    &quot;Hanc autem inlustri versatur corpore propter</td><td>10</td></tr><tr><td>    Andromeda aufugiens aspectu maesta parentis.&quot;</td><td></td></tr><tr><td>    &quot;Huic Equos ille iubam quatiens fulgore micanti</td><td></td></tr><tr><td>    summum contingit caput alvo, stellaque iungens</td><td></td></tr><tr><td>    una tenet duplices communi lumine formas</td><td></td></tr><tr><td>    aeternum ex astris cupiens conectere nodum.&quot;</td><td>15</td></tr><tr><td>    &quot;exin contortis Aries cum cornibus haeret.&quot;</td><td></td></tr><tr><td>quem propter</td><td></td></tr><tr><td>    &quot;Pisces, quorum alter paulum praelabitur ante</td><td></td></tr><tr><td>    et magis horriferis aquilonis tangitur auris&quot;. </td><td></td></tr><tr><td>Ad pedes Andromedae Perseus describitur,</td><td>112.1</td></tr><tr><td>    &quot;quem summa &lt;a&gt; regione aquilonis flamina pulsant&quot;.</td><td></td></tr><tr><td>cuius</td><td></td></tr><tr><td>    &quot;propter laeum genum&quot;</td><td></td></tr><tr><td>    &quot;Vergilias tenui cum luce videbis&quot;.</td><td>5</td></tr><tr><td>    &quot;inde Fides leviter posita et convexa videtur.&quot;</td><td></td></tr><tr><td>inde</td><td></td></tr><tr><td>    &quot;est ales Avis lato sub tegmine caeli&quot;.</td><td></td></tr><tr><td>Capiti autem Equi proxima est Aquari dextra totusque</td><td></td></tr><tr><td>deinceps Aquarius. Tum</td><td>10</td></tr><tr><td>    &quot;gelidum valido de pectore frigus anhelans</td><td></td></tr><tr><td>    corpore semifero magno Capricornus in orbe;</td><td></td></tr><tr><td>    quem cum perpetuo vestivit lumine Titan,</td><td></td></tr><tr><td>    brumali flectens contorquet tempore currum&quot;.</td><td></td></tr><tr><td>Hic autem aspicitur</td><td>113.1</td></tr><tr><td>    &quot;sese ostendens emergit Scorpios alte</td><td></td></tr><tr><td>    posteriore trahens flexum vi corporis Arcum&quot;.</td><td></td></tr><tr><td>quem</td><td></td></tr><tr><td>    &quot;propter nitens pinnis convolvitur Ales&quot;.</td><td>5</td></tr><tr><td>    &quot;at propter se Aquila ardenti cum corpore portat.&quot;</td><td></td></tr><tr><td>Deinde Delphinus.</td><td></td></tr><tr><td>    &quot;exinde Orion obliquo corpore nitens&quot;. </td><td></td></tr><tr><td>quem subsequens</td><td>114.1</td></tr><tr><td>    &quot;fervidus ille Canis stellarum luce&quot;</td><td></td></tr><tr><td>refulget. post Lepus subsequitur</td><td></td></tr><tr><td>    &quot;curriculum numquam defesso corpore sedans</td><td></td></tr><tr><td>    at Canis ad caudam serpens prolabitur Argo&quot;.</td><td>5</td></tr><tr><td>    &quot;hanc Aries tegit et squamoso corpore Pisces</td><td></td></tr><tr><td>    Fluminis inlustri tangentem corpore ripas.&quot;</td><td></td></tr><tr><td>quem longe &quot;serpentem&quot; et manantem aspicies</td><td></td></tr><tr><td>    &quot;proceraque Vincla videbis,</td><td></td></tr><tr><td>    quae retinent Pisces caudarum a parte locata&quot;</td><td>10</td></tr><tr><td>    &quot;Inde Nepae cernes propter fulgentis acumen</td><td></td></tr><tr><td>    Aram, quam flatu permulcet spiritus austri.&quot;</td><td></td></tr><tr><td>Propter quae Centaurus</td><td></td></tr><tr><td>    &quot;cedit Equi partis properans subiungere Chelis.</td><td></td></tr><tr><td>    hic dextram porgens, quadrupes qua vasta tenetur&quot;,</td><td>15</td></tr><tr><td>    &quot;tendit et inlustrem truculentus cedit ad Aram.</td><td></td></tr><tr><td>    Hic sese infernis e partibus erigit Hydra&quot;,</td><td></td></tr><tr><td>cuius longe corpus est fusum,</td><td></td></tr><tr><td>    &quot;in medioque sinu fulgens Cretera relucet.</td><td></td></tr><tr><td>    extremam nitens plumato corpore Corvus</td><td>20</td></tr><tr><td>    rostro tundit, et hic Geminis est ille sub ipsis</td><td></td></tr><tr><td>    Ante Canem, Procyon Graio qui nomine fertur&quot;.</td><td></td></tr><tr><td>Haec omnis descriptio siderum atque hic tantus caeli </td><td>115.1</td></tr><tr><td>ornatus ex corporibus huc et illuc casu et temere cur-</td><td></td></tr><tr><td>santibus potuisse effici cuiquam sano videri potest,</td><td></td></tr><tr><td>aut vero alia quae natura mentis et rationis expers</td><td></td></tr><tr><td>haec efficere potuit quae non modo ut fierent ratione</td><td>5</td></tr><tr><td>eguerunt sed intellegi qualia sint sine summa ratione</td><td></td></tr><tr><td>non possunt? </td><td></td></tr>
        </table>