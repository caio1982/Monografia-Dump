<table>
          <script>targetHit=0;</script>
          <tr><td>  Verum ut ad te, Caecili, redeam, quam multa te deficiant</td><td>52.1</td></tr><tr><td>vides: quam multa sint in te quae reus nocens in accusa-</td><td></td></tr><tr><td>tore suo cupiat esse, profecto iam intellegis. Quid ad haec</td><td></td></tr><tr><td>dici potest? non enim quaero quid tu dicturus sis; video</td><td></td></tr><tr><td>mihi non te, sed hunc librum esse responsurum, quem</td><td>5</td></tr><tr><td>monitor tuus hic tenet; qui si te recte monere volet,</td><td></td></tr><tr><td>suadebit tibi ut hinc discedas neque mihi verbum ullum</td><td></td></tr><tr><td>respondeas. Quid enim dices? an id quod dictitas, in-</td><td></td></tr><tr><td>iuriam tibi fecisse Verrem? Arbitror; neque enim esset</td><td></td></tr><tr><td>veri simile, cum omnibus Siculis faceret iniurias, te illi</td><td>10</td></tr><tr><td>unum eximium cui consuleret fuisse. Sed ceteri Siculi</td><td>53.1</td></tr><tr><td>ultorem suarum iniuriarum invenerunt; tu dum tuas in-</td><td></td></tr><tr><td>iurias per te, id quod non potes, persequi conaris, id agis</td><td></td></tr><tr><td>ut ceterorum quoque iniuriae sint impunitae atque inultae;</td><td></td></tr><tr><td>et hoc te praeterit, non id solum spectari solere, qui debeat,</td><td>5</td></tr><tr><td>sed etiam illud, qui possit ulcisci; in quo utrumque sit,</td><td></td></tr><tr><td>eum superiorem esse, in quo alterutrum, in eo non quid</td><td></td></tr><tr><td>is velit, sed quid facere possit, quaeri solere. Quodsi ei</td><td>54.1</td></tr><tr><td>potissimum censes permitti oportere accusandi potestatem</td><td></td></tr><tr><td>cui maximam C. Verres iniuriam fecerit, utrum tandem </td><td></td></tr><tr><td>censes hos iudices gravius ferre oportere, te ab illo esse</td><td></td></tr><tr><td>laesum, an provinciam Siciliam esse vexatam ac perditam?</td><td>5</td></tr><tr><td>Opinor, concedes multo hoc et esse gravius et ab omnibus</td><td></td></tr><tr><td>ferri gravius oportere. Concede igitur ut tibi anteponatur</td><td></td></tr><tr><td>in accusando provincia; nam provincia accusat cum is</td><td></td></tr><tr><td>agit causam quem sibi illa defensorem sui iuris, ultorem</td><td></td></tr><tr><td>iniuriarum, actorem causae totius adoptavit. </td><td>10</td></tr><tr><td>  At eam tibi C. Verres fecit iniuriam quae ceterorum</td><td>55.1</td></tr><tr><td>quoque animos possit alieno incommodo commovere.</td><td></td></tr><tr><td>Minime; nam id quoque ad rem pertinere arbitror, qualis</td><td></td></tr><tr><td>iniuria dicatur quae causa inimicitiarum proferatur.</td><td></td></tr><tr><td>Cognoscite ex me; nam iste eam profecto, nisi plane nihil</td><td>5</td></tr><tr><td>sapit, numquam proferet. Agonis quaedam est Lilybitana,</td><td></td></tr><tr><td>liberta Veneris Erycinae, quae mulier ante hunc quaesto-</td><td></td></tr><tr><td>rem copiosa plane et locuples fuit. Ab hac praefectus</td><td></td></tr><tr><td>Antoni quidam symphoniacos servos abducebat per in-</td><td></td></tr><tr><td>iuriam, quibus se in classe uti velle dicebat. Tum illa, ut</td><td>10</td></tr><tr><td>mos in Sicilia est omnium Veneriorum et eorum qui a</td><td></td></tr><tr><td>Venere se liberaverunt, ut praefecto illi religionem Veneris</td><td></td></tr><tr><td>nomine obiceret, dixit et se et sua Veneris esse. Vbi hoc</td><td></td></tr><tr><td>quaestori Caecilio, viro optimo et homini aequissimo,</td><td>56.1</td></tr><tr><td>nuntiatum est, vocari ad se Agonidem iubet; iudicium dat</td><td></td></tr><tr><td>statim, <span class="caps">Si paret eam se et sva Veneris esse dixisse</span>.</td><td></td></tr><tr><td>Iudicant recuperatores id quod necesse erat; neque enim</td><td></td></tr><tr><td>erat cuiquam dubium quin illa dixisset. Iste in posses-</td><td>5</td></tr><tr><td>sionem bonorum mulieris intrat, ipsam Veneri in servitutem </td><td></td></tr><tr><td>adiudicat; deinde bona vendit, pecuniam redigit. Ita dum</td><td></td></tr><tr><td>pauca mancipia Veneris nomine Agonis ac religione retinere</td><td></td></tr><tr><td>vult, fortunas omnis libertatemque suam istius iniuria per-</td><td></td></tr><tr><td>didit. Lilybaeum Verres venit postea; rem cognoscit,</td><td>10</td></tr><tr><td>factum improbat, cogit quaestorem suum pecuniam, quam</td><td></td></tr><tr><td>ex Agonidis bonis redegisset, eam mulieri omnem ad-</td><td></td></tr><tr><td>numerare et reddere. Est adhuc, id quod vos omnis</td><td>57.1</td></tr><tr><td>admirari video, non Verres, sed Q. Mucius. Quid enim</td><td></td></tr><tr><td>facere potuit elegantius ad hominum existimationem,</td><td></td></tr><tr><td>aequius ad levandam mulieris calamitatem, vehementius ad</td><td></td></tr><tr><td>quaestoris libidinem coercendam? Summe haec omnia</td><td>5</td></tr><tr><td>mihi videntur esse laudanda. Sed repente e vestigio ex</td><td></td></tr><tr><td>homine tamquam aliquo Circaeo poculo factus est Verres;</td><td></td></tr><tr><td>rediit ad se atque ad mores suos; nam ex illa pecunia</td><td></td></tr><tr><td>magnam partem ad se vertit, mulieri reddidit quantulum</td><td></td></tr><tr><td>visum est. Hic tu si laesum te a Verre esse dicis, patiar</td><td>58.1</td></tr><tr><td>et concedam; si iniuriam tibi factam quereris, defendam</td><td></td></tr><tr><td>et negabo; denique de iniuria quae tibi facta sit neminem</td><td></td></tr><tr><td>nostrum graviorem iudicem esse oportet quam te ipsum,</td><td></td></tr><tr><td>cui facta dicitur. Si tu cum illo postea in gratiam redisti,</td><td>5</td></tr><tr><td>si domi illius aliquotiens fuisti, si ille apud te postea</td><td></td></tr><tr><td>cenavit, utrum te perfidiosum an prevaricatorem existimari</td><td></td></tr><tr><td>mavis? Video esse necesse alterutrum, sed ego tecum in</td><td></td></tr><tr><td>eo non pugnabo quo minus utrum velis eligas. </td><td></td></tr>
        </table>