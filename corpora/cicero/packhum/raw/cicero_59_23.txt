<table>
          <script>targetHit=0;</script>
          <tr class="title first last  "><td>BRUTUS CICERONI SALUTEM</td><td></td></tr><tr><td>Particulam litterarum tuarum, quas misisti Octavio, legi</td><td>24.1.1</td></tr><tr><td>missam ab Attico mihi. studium tuum curaque de salute</td><td></td></tr><tr><td>mea nulla me nova voluptate adfecit. non solum enim</td><td></td></tr><tr><td>usitatum sed etiam cottidianum est aliquid audire de te quod</td><td></td></tr><tr><td>pro nostra dignitate fideliter atque honorifice dixeris aut</td><td>5</td></tr><tr><td>feceris. at dolore quantum maximum capere animo possum</td><td></td></tr><tr><td>eadem illa pars epistulae scripta ad Octavium de nobis</td><td></td></tr><tr><td>adfecit. sic enim illi gratias agis de re publica, tam suppliciter</td><td></td></tr><tr><td>ac demisse—quid scribam? pudet condicionis ac fortunae,</td><td></td></tr><tr><td>sed tamen scribendum est—commendas nostram salutem illi</td><td>10</td></tr><tr><td>(quae morte qua non perniciosior?) ut prorsus prae te feras</td><td></td></tr><tr><td>non sublatam dominationem sed dominum commutatum</td><td></td></tr><tr><td>esse. verba tua recognosce et aude negare servientis adversus</td><td></td></tr><tr><td>regem istas esse preces. unum ais esse quod ab eo postuletur</td><td></td></tr><tr><td>et exspectetur, ut eos civis de quibus viri boni populusque</td><td>15</td></tr><tr><td>Romanus bene existimet salvos velit. quid si nolit? non</td><td></td></tr><tr><td>erimus? atqui non esse quam esse per illum praestat. ego me</td><td>2.1</td></tr><tr><td>dius fidius non existimo tam omnis deos aversos esse a salute </td><td></td></tr><tr><td>populi Romani ut Octavius orandus sit pro salute cuiusquam</td><td></td></tr><tr><td>civis, non dicam pro liberatoribus orbis terrarum. iuvat enim</td><td></td></tr><tr><td>magnifice loqui et certe decet adversus ignorantis quid pro</td><td>5</td></tr><tr><td>quoque timendum aut a quoque petendum sit. </td><td></td></tr><tr><td>  Hoc tu, Cicero, posse fateris Octavium et illi amicus es?</td><td></td></tr><tr><td>aut, si me carum habes, vis Romae videri, cum ut ibi esse</td><td></td></tr><tr><td>possem commendandus puero illi fuerim? cui quid agis</td><td></td></tr><tr><td>gratias, si ut nos salvos esse velit et patiatur rogandum putas?</td><td>10</td></tr><tr><td>an hoc pro beneficio habendum est quod se quam Antonium</td><td></td></tr><tr><td>esse maluerit a quo ista petenda essent? vindici quidem</td><td></td></tr><tr><td>alienae dominationis, non vicario, ecquis supplicat ut optime</td><td></td></tr><tr><td>meritis de re publica liceat esse salvis? ista vero imbecillitas</td><td>3.1</td></tr><tr><td>et desperatio, cuius culpa non magis in te residet quam in</td><td></td></tr><tr><td>omnibus aliis, et Caesarem in cupiditatem regni impulit et</td><td></td></tr><tr><td>Antonio post interitum illius persuasit ut interfecti locum</td><td></td></tr><tr><td>occupare conaretur et nunc puerum istum extulit, ut tu</td><td>5</td></tr><tr><td>iudicares precibus esse impetrandam salutem talibus viris</td><td></td></tr><tr><td>misericordiaque unius vix etiam nunc viri tutos fore nos aut</td><td></td></tr><tr><td>nulla alia re. quod si Romanos nos esse meminissemus, non</td><td></td></tr><tr><td>audacius dominari cuperent postremi homines quam id nos</td><td></td></tr><tr><td>prohiberemus, neque magis irritatus esset Antonius regno</td><td>10</td></tr><tr><td>Caesaris quam ob eiusdem mortem deterritus. </td><td></td></tr><tr><td>  Tu quidem, consularis et tantorum scelerum vindex,</td><td>4.1</td></tr><tr><td>quibus oppressis vereor ne in breve tempus dilata sit abs te</td><td></td></tr><tr><td>pernicies, qui potes intueri quae gesseris, simul et ista vel</td><td></td></tr><tr><td>probare vel ita demisse ac facile pati ut probantis speciem</td><td></td></tr><tr><td>habeas? quod autem tibi cum Antonio privatim odium?</td><td>5</td></tr><tr><td>nempe quia postulabat haec, salutem ab se peti, precariam</td><td></td></tr><tr><td>nos incolumitatem habere a quibus ipse libertatem accepisset,</td><td></td></tr><tr><td>esse arbitrium suum de re publica, quaerenda esse arma </td><td></td></tr><tr><td>putasti quibus dominari prohiberetur, scilicet ut illo pro-</td><td></td></tr><tr><td>hibito rogaremus alterum qui se in eius locum reponi</td><td>10</td></tr><tr><td>pateretur, non ut esset sui iuris ac mancipi res publica? nisi</td><td></td></tr><tr><td>forte non de servitute sed de condicione serviendi recusatum</td><td></td></tr><tr><td>est a nobis. atqui non solum bono domino potuimus Antonio</td><td></td></tr><tr><td>tolerare nostram fortunam sed etiam beneficiis atque</td><td></td></tr><tr><td>honoribus ut participes frui quantis vellemus. quid enim</td><td>15</td></tr><tr><td>negaret iis quorum patientiam videret maximum domina-</td><td></td></tr><tr><td>tionis suae praesidium esse? sed nihil tanti fuit quo vendere-</td><td></td></tr><tr><td>mus fidem nostram et libertatem. hic ipse puer, quem</td><td>5.1</td></tr><tr><td>Caesaris nomen incitare videtur in Caesaris interfectores,</td><td></td></tr><tr><td>quanti aestimet, si sit commercio locus, posse nobis auctoribus</td><td></td></tr><tr><td>tantum quantum profecto poterit, quoniam vivere et</td><td></td></tr><tr><td>pecunias habere et dici consulares volumus! ceterum nequi-</td><td>5</td></tr><tr><td>quam perierit ille (cuius interitu quid gavisi sumus si mortuo</td><td></td></tr><tr><td>&lt;eo&gt; nihilo minus servituri eramus?), &lt;si&gt; nulla cura</td><td></td></tr><tr><td>adhibetur. </td><td></td></tr><tr><td>  Sed mihi prius omnia di deaeque eripuerint quam illud</td><td></td></tr><tr><td>iudicium quo non modo heredi eius quem occidi non con-</td><td>10</td></tr><tr><td>cesserim quod in illo non tuli sed ne patri quidem meo, si</td><td></td></tr><tr><td>reviviscat, ut patiente me plus legibus ac senatu possit. an</td><td></td></tr><tr><td>hoc tibi persuasum est, fore ceteros ab eo liberos quo invito</td><td></td></tr><tr><td>nobis in ista civitate locus non sit? qui porro id quod petis</td><td></td></tr><tr><td>fieri potest ut impetres? rogas enim velit nos salvos esse:</td><td>15</td></tr><tr><td>videmur ergo tibi salutem accepturi cum vitam acceperimus?</td><td></td></tr><tr><td>quam, si prius dimittimus dignitatem et libertatem, qui</td><td></td></tr><tr><td>possumus accipere? an tu Romae habitare, id putas incolu-</td><td>6.1</td></tr><tr><td>mem esse? res, non locus, oportet praestet istuc mihi; neque</td><td></td></tr><tr><td>incolumis Caesare vivo fui, nisi postea quam illud conscivi</td><td></td></tr><tr><td>facinus, neque usquam exsul esse possum, dum servire et pati </td><td></td></tr><tr><td>contumelias peius odero malis omnibus aliis. nonne hoc est</td><td>5</td></tr><tr><td>in easdem tenebras recidisse, &lt;si&gt; ab eo qui tyranni nomen</td><td></td></tr><tr><td>adscivit sibi, cum in Graecis civitatibus liberi tyrannorum</td><td></td></tr><tr><td>oppressis illis eodem supplicio adficiantur, petitur ut vindices</td><td></td></tr><tr><td>atque oppressores dominationis salvi sint? hanc ego civitatem</td><td></td></tr><tr><td>videre velim aut putem ullam quae ne traditam quidem</td><td>10</td></tr><tr><td>atque inculcatam libertatem recipere possit, plusque timeat</td><td></td></tr><tr><td>in puero nomen sublati regis quam confidat sibi, cum illum</td><td></td></tr><tr><td>ipsum qui maximas opes habuerit paucorum virtute subla-</td><td></td></tr><tr><td>tum videat. </td><td></td></tr><tr><td>  Me vero posthac ne commendaveris Caesari tuo, ne te</td><td>15</td></tr><tr><td>quidem ipsum, si me audies. valde care aestimas tot annos</td><td></td></tr><tr><td>quot ista aetas recipit si propter eam causam puero isti</td><td></td></tr><tr><td>supplicaturus es. deinde, quod pulcherrime fecisti ac facis in</td><td>7.1</td></tr><tr><td>Antonio, vide ne convertatur a laude maximi animi ad</td><td></td></tr><tr><td>opinionem formidinis. nam si Octavius tibi placet a quo de</td><td></td></tr><tr><td>nostra salute petendum sit, non dominum fugisse sed</td><td></td></tr><tr><td>amiciorem dominum quaesisse videberis. quem quod laudas</td><td>5</td></tr><tr><td>ob ea quae adhuc fecit plane probo. sunt enim laudanda, si</td><td></td></tr><tr><td>modo contra alienam potentiam, non pro sua, suscepit eas</td><td></td></tr><tr><td>actiones. cum vero iudicas tantum illi non modo licere sed</td><td></td></tr><tr><td>etiam a te ipso tribuendum esse ut rogandus sit ne nolit esse</td><td></td></tr><tr><td>nos salvos, nimium magnam mercedem statuis (id enim</td><td>10</td></tr><tr><td>ipsum illi largiris quod per illum habere videbatur res</td><td></td></tr><tr><td>publica), neque hoc tibi in mentem venit, si Octavius illis</td><td></td></tr><tr><td>dignus sit honoribus quia cum Antonio bellum gerat, iis qui</td><td></td></tr><tr><td>illud malum exciderint cuius istae reliquiae sunt nihil quo</td><td></td></tr><tr><td>expleri possit eorum meritum tributurum umquam populum</td><td>15</td></tr><tr><td>Romanum, si omnia simul congesserit. </td><td></td></tr><tr><td>  Ac vide quanto diligentius homines metuant quam memi-</td><td>8.1</td></tr><tr><td>nerint: quia Antonius vivat atque in armis sit, de Caesare</td><td></td></tr><tr><td>vero quod fieri potuit ac debuit transactum est neque iam </td><td></td></tr><tr><td>revocari in integrum potest, Octavius is est qui quid de nobis</td><td></td></tr><tr><td>iudicaturus sit exspectet populus Romanus, nos ii sumus de</td><td>5</td></tr><tr><td>quorum salute unus homo rogandus videatur. </td><td></td></tr><tr><td>  Ego vero, ut istuc revertar, is sum qui non modo non</td><td></td></tr><tr><td>supplicem sed etiam coerceam postulantis ut sibi supplicetur;</td><td></td></tr><tr><td>aut longe a servientibus abero mihique esse iudicabo Romam</td><td></td></tr><tr><td>ubicumque liberum esse licebit, ac vestri miserebor quibus</td><td>10</td></tr><tr><td>nec aetas neque honores nec virtus aliena dulcedinem</td><td></td></tr><tr><td>vivendi minuere potuerit. mihi quidem ita beatus esse</td><td>9.1</td></tr><tr><td>videbor, si modo constanter ac perpetuo placebit hoc con-</td><td></td></tr><tr><td>silium, ut relatam putem gratiam pietati meae. quid enim</td><td></td></tr><tr><td>est melius quam memoria recte factorum et libertate con-</td><td></td></tr><tr><td>tentum neglegere humana? sed certe non succumbam</td><td>5</td></tr><tr><td>succumbentibus nec vincar ab iis qui se vinci volunt, experi-</td><td></td></tr><tr><td>arque et temptabo omnia neque desistam abstrahere a</td><td></td></tr><tr><td>servitio civitatem nostram. si secuta fuerit quae debet</td><td></td></tr><tr><td>fortuna, gaudebimus omnes; si minus, ego tamen gaudebo.</td><td></td></tr><tr><td>quibus enim potius haec vita factis aut cogitationibus</td><td>10</td></tr><tr><td>traducatur quam iis quae pertinuerint ad liberandos civis</td><td></td></tr><tr><td>meos? </td><td></td></tr><tr><td>  Te, Cicero, rogo atque hortor ne defatigere neu diffidas,</td><td>10.1</td></tr><tr><td>semper in praesentibus malis prohibendis futura quoque, nisi</td><td></td></tr><tr><td>ante sit occursum, explores ne se insinuent. fortem et liberum</td><td></td></tr><tr><td>animum, quo et consul et nunc consularis rem publicam</td><td></td></tr><tr><td>vindicasti, sine constantia et aequabilitate nullum esse</td><td>5</td></tr><tr><td>putaris. fateor enim duriorem esse condicionem spectatae</td><td></td></tr><tr><td>virtutis quam incognitae. bene facta pro debitis exigimus;</td><td></td></tr><tr><td>quae aliter eveniunt, ut decepti ab iis, infesto animo repre-</td><td></td></tr><tr><td>hendimus. itaque resistere Antonio Ciceronem, etsi maxima</td><td></td></tr><tr><td>laude dignum est, tamen, quia ille consul hunc consularem</td><td>10</td></tr><tr><td>merito praestare videtur, nemo admiratur; idem Cicero, si</td><td>11.1</td></tr><tr><td>flexerit adversus alios iudicium suum, quod tanta firmitate</td><td></td></tr><tr><td>ac magnitudine &lt;animi&gt; direxit in exturbando Antonio, non </td><td></td></tr><tr><td>modo reliqui temporis gloriam eripuerit sibi sed etiam</td><td></td></tr><tr><td>praeterita evanescere coget; nihil enim per se amplum est</td><td>5</td></tr><tr><td>nisi in quo iudici ratio exstat. * * * , quia neminem magis</td><td></td></tr><tr><td>decet rem publicam amare libertatisque defensorem esse vel</td><td></td></tr><tr><td>ingenio vel rebus gestis vel studio atque efflagitatione</td><td></td></tr><tr><td>omnium. </td><td></td></tr><tr><td>  Qua re non Octavius est rogandus ut velit nos salvos esse.</td><td>10</td></tr><tr><td>magis tute te exsuscita, ut eam civitatem in qua maxima</td><td></td></tr><tr><td>gessisti liberam atque honestam fore putes, si modo sint</td><td></td></tr><tr><td>populo duces ad resistendum improborum consiliis.</td><td></td></tr>
        </table>