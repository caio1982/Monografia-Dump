<table>
          <script>targetHit=0;</script>
          <tr class="title first  "><td>ACTIONIS IN C. VERREM</td><td></td></tr><tr class="title  "><td>SECVNDAE</td><td></td></tr><tr class="title  "><td>LIBER PRIMVS</td><td></td></tr><tr class="title last  "><td>DE PRAETVRA VRBANA </td><td></td></tr><tr><td>  Neminem vestrum ignorare arbitror, iudices, hunc per</td><td>2.1.1.1</td></tr><tr><td>hosce dies sermonem vulgi atque hanc opinionem populi</td><td></td></tr><tr><td>Romani fuisse, C. Verrem altera actione responsurum non</td><td></td></tr><tr><td>esse neque ad iudicium adfuturum. Quae fama non idcirco</td><td></td></tr><tr><td>solum emanarat quod iste certe statuerat ac deliberaverat</td><td>5</td></tr><tr><td>non adesse, verum etiam quod nemo quemquam tam au-</td><td></td></tr><tr><td>dacem, tam amentem, tam impudentem fore arbitrabatur</td><td></td></tr><tr><td>qui tam nefariis criminibus, tam multis testibus convictus</td><td></td></tr><tr><td>ora iudicum aspicere aut os suum populo Romano osten-</td><td></td></tr><tr><td>dere auderet. Est idem Verres qui fuit semper, ut ad</td><td>2.1</td></tr><tr><td>audendum proiectus, sic paratus ad audiendum. Praesto</td><td></td></tr><tr><td>est, respondet, defenditur; ne hoc quidem sibi reliqui facit</td><td></td></tr><tr><td>ut, in rebus turpissimis cum manifesto teneatur, si reticeat</td><td></td></tr><tr><td>et absit, tamen impudentiae suae pudentem exitum quae-</td><td>5</td></tr><tr><td>sisse videatur. Patior, iudices, et non moleste fero me</td><td></td></tr><tr><td>laboris mei, vos virtutis vestrae fructum esse laturos. Nam</td><td></td></tr><tr><td>si iste id fecisset quod prius statuerat, ut non adesset,</td><td></td></tr><tr><td>minus aliquanto quam mihi opus esset cognosceretur quid</td><td></td></tr><tr><td>ego in hac accusatione comparanda constituendaque elabo-</td><td>10</td></tr><tr><td>rassem; vestra vero laus tenuis plane atque obscura, iudices, </td><td></td></tr><tr><td>esset. Neque hoc a vobis populus Romanus exspectat</td><td>3.1</td></tr><tr><td>neque eo potest esse contentus, si condemnatus sit is qui</td><td></td></tr><tr><td>adesse noluerit, et si fortes fueritis in eo quem nemo sit</td><td></td></tr><tr><td>ausus defendere. Immo vero adsit, respondeat; summis</td><td></td></tr><tr><td>opibus, summo studio potentissimorum hominum defenda-</td><td>5</td></tr><tr><td>tur; certet mea diligentia cum illorum omnium cupiditate,</td><td></td></tr><tr><td>vestra integritas cum illius pecunia, testium constantia cum</td><td></td></tr><tr><td>illius patronorum minis atque potentia: tum demum illa</td><td></td></tr><tr><td>omnia victa videbuntur cum in contentionem certamenque</td><td></td></tr><tr><td>venerint. Absens si esset iste damnatus, non tam sibi</td><td>4.1</td></tr><tr><td>consuluisse quam invidisse vestrae laudi videretur. Neque</td><td></td></tr><tr><td>enim salus ulla rei publicae maior hoc tempore reperiri</td><td></td></tr><tr><td>potest quam populum Romanum intellegere, diligenter</td><td></td></tr><tr><td>reiectis ab accusatore iudicibus, socios, leges, rem publicam</td><td>5</td></tr><tr><td>senatorio consilio maxime posse defendi; neque tanta for-</td><td></td></tr><tr><td>tunis omnium pernicies ulla potest accedere quam opinione</td><td></td></tr><tr><td>populi Romani rationem veritatis, integritatis, fidei, re-</td><td></td></tr><tr><td>ligionis ab hoc ordine abiudicari. Itaque mihi videor</td><td>5.1</td></tr><tr><td>[iudices] magnam et maxime aegram et prope depositam</td><td></td></tr><tr><td>rei publicae partem suscepisse, neque in eo magis meae</td><td></td></tr><tr><td>quam vestrae laudi existimationique servisse. Accessi</td><td></td></tr><tr><td>enim ad invidiam iudiciorum levandam vituperationemque</td><td>5</td></tr><tr><td>tollendam, ut, cum haec res pro voluntate populi Romani</td><td></td></tr><tr><td>esset iudicata, aliqua ex parte mea diligentia constituta</td><td></td></tr><tr><td>auctoritas iudiciorum videretur, &lt;perperam si&gt; esset hoc iudi-</td><td></td></tr><tr><td>catum, ut finis aliquando iudiciariae controversiae con-</td><td></td></tr><tr><td>stitueretur. Etenim sine dubio, iudices, in hac causa ea </td><td>6.1</td></tr><tr><td>res in discrimen adducitur. Reus est enim nocentissimus;</td><td></td></tr><tr><td>qui si condemnatur, desinent homines dicere his iudiciis</td><td></td></tr><tr><td>pecuniam plurimum posse; sin absolvitur, desinemus nos</td><td></td></tr><tr><td>de iudiciis transferendis recusare. </td><td>5</td></tr>
        </table>