<table>
          <script>targetHit=0;</script>
          <tr><td>  Licet hic rursus ea commemores, quae optimis ver-</td><td>2.84.1</td></tr><tr><td>bis ab Epicuro de laude amicitiae dicta sunt. non</td><td></td></tr><tr><td>quaero, quid dicat, sed quid convenienter possit rationi</td><td></td></tr><tr><td>et sententiae suae dicere. 'Utilitatis causa amicitia est</td><td></td></tr><tr><td>quaesita.' Num igitur utiliorem tibi hunc Triarium pu-</td><td>5</td></tr><tr><td>tas esse posse, quam si tua sint Puteolis granaria?</td><td></td></tr><tr><td>collige omnia, quae soletis: 'Praesidium amicorum.'</td><td></td></tr><tr><td>Satis est tibi in te, satis in legibus, satis in mediocribus </td><td></td></tr><tr><td>amicitiis praesidii. iam contemni non poteris. odium</td><td></td></tr><tr><td>autem et invidiam facile vitabis. ad eas enim res ab</td><td>10</td></tr><tr><td>Epicuro praecepta dantur. et tamen tantis vectigalibus</td><td></td></tr><tr><td>ad liberalitatem utens etiam sine hac Pyladea amicitia</td><td></td></tr><tr><td>multorum te benivolentia praeclare tuebere et munies.</td><td></td></tr><tr><td>'At quicum ioca seria, ut dicitur, quicum arcana, qui-</td><td>85.1</td></tr><tr><td>cum occulta omnia?' Tecum optime, deinde etiam cum</td><td></td></tr><tr><td>mediocri amico. sed fac ista esse non inportuna; quid</td><td></td></tr><tr><td>ad utilitatem tantae pecuniae? vides igitur, si amici-</td><td></td></tr><tr><td>tiam sua caritate metiare, nihil esse praestantius, sin</td><td>5</td></tr><tr><td>emolumento, summas familiaritates praediorum fructuo-</td><td></td></tr><tr><td>sorum mercede superari. me igitur ipsum ames opor-</td><td></td></tr><tr><td>tet, non mea, si veri amici futuri sumus. </td><td></td></tr><tr><td>  Sed in rebus apertissimis nimium longi sumus. per-</td><td></td></tr><tr><td>fecto enim et concluso neque virtutibus neque amicitiis</td><td>10</td></tr><tr><td>usquam locum esse, si ad voluptatem omnia referantur,</td><td></td></tr><tr><td>nihil praeterea est magnopere dicendum. ac tamen, ne</td><td></td></tr><tr><td>cui loco non videatur esse responsum, pauca etiam</td><td></td></tr><tr><td>nunc dicam ad reliquam orationem tuam. quoniam</td><td>86.1</td></tr><tr><td>igitur omnis summa philosophiae ad beate vivendum</td><td></td></tr><tr><td>refertur, idque unum expetentes homines se ad hoc</td><td></td></tr><tr><td>studium contulerunt, beate autem vivere alii in alio,</td><td></td></tr><tr><td>vos in voluptate ponitis, item contra miseriam omnem</td><td>5</td></tr><tr><td>in dolore, id primum videamus, beate vivere vestrum</td><td></td></tr><tr><td>quale sit. atque hoc dabitis, ut opinor, si modo sit ali-</td><td></td></tr><tr><td>quid esse beatum, id oportere totum poni in potestate</td><td></td></tr><tr><td>sapientis. nam si amitti vita beata potest, beata esse</td><td></td></tr><tr><td>non potest. quis enim confidit semper sibi illud sta-</td><td>10</td></tr><tr><td>bile et firmum permansurum, quod fragile et caducum</td><td></td></tr><tr><td>sit? qui autem diffidet perpetuitati bonorum suorum, </td><td></td></tr><tr><td>timeat necesse est, ne aliquando amissis illis sit miser.</td><td></td></tr><tr><td>beatus autem esse in maximarum rerum timore nemo</td><td></td></tr><tr><td>potest. nemo igitur esse beatus potest. neque enim in</td><td>87.1</td></tr><tr><td>aliqua parte, sed in perpetuitate temporis vita beata</td><td></td></tr><tr><td>dici solet, nec appellatur omnino vita, nisi confecta at-</td><td></td></tr><tr><td>que absoluta, nec potest quisquam alias beatus esse,</td><td></td></tr><tr><td>alias miser; qui enim existimabit posse se miserum</td><td>5</td></tr><tr><td>esse beatus non erit. nam cum suscepta semel est</td><td></td></tr><tr><td>beata vita, tam permanet quam ipsa illa effectrix beatae</td><td></td></tr><tr><td>vitae sapientia neque expectat ultimum tempus aetatis,</td><td></td></tr><tr><td>quod Croeso scribit Herodotus praeceptum a Solone.</td><td></td></tr><tr><td>At enim, quem ad modum tute dicebas, negat Epicurus</td><td>10</td></tr><tr><td>diuturnitatem quidem temporis ad beate vivendum</td><td></td></tr><tr><td>aliquid afferre, nec minorem voluptatem percipi in bre-</td><td></td></tr><tr><td>vitate temporis, quam si illa sit sempiterna. haec di-</td><td>88.1</td></tr><tr><td>cuntur inconstantissime. cum enim summum bonum</td><td></td></tr><tr><td>in voluptate ponat, negat infinito tempore aetatis vo-</td><td></td></tr><tr><td>luptatem fieri maiorem quam finito atque modico. qui</td><td></td></tr><tr><td>bonum omne in virtute ponit, is potest dicere perfici</td><td>5</td></tr><tr><td>beatam vitam perfectione virtutis; negat enim summo</td><td></td></tr><tr><td>bono afferre incrementum diem. qui autem voluptate</td><td></td></tr><tr><td>vitam effici beatam putabit, qui sibi is conveniet, si</td><td></td></tr><tr><td>negabit voluptatem crescere longinquitate? igitur ne</td><td></td></tr><tr><td>dolorem quidem. an dolor longissimus quisque miser-</td><td>10</td></tr><tr><td>rimus, voluptatem non optabiliorem diuturnitas facit?</td><td></td></tr><tr><td>quid est igitur, cur ita semper deum appellet Epicurus</td><td></td></tr><tr><td>beatum et aeternum? dempta enim aeternitate nihilo</td><td></td></tr><tr><td>beatior Iuppiter quam Epicurus; uterque enim summo</td><td></td></tr><tr><td>bono fruitur, id est voluptate. 'At enim hic etiam do-</td><td>15</td></tr><tr><td>lore.' At eum nihili facit; ait enim se, si uratur, 'Quam</td><td></td></tr><tr><td>hoc suave!' dicturum. qua igitur re ab deo vincitur, </td><td>89.1</td></tr><tr><td>si aeternitate non vincitur? in qua quid est boni prae-</td><td></td></tr><tr><td>ter summam voluptatem, et eam sempiternam? quid</td><td></td></tr><tr><td>ergo attinet gloriose loqui, nisi constanter loquare? In</td><td></td></tr><tr><td>voluptate corporis—addam, si vis, 'animi', dum ea</td><td>5</td></tr><tr><td>ipsa, ut vultis, sit e corpore—situm est vivere beate.</td><td></td></tr><tr><td>Quid? istam voluptatem perpetuam quis potest prae-</td><td></td></tr><tr><td>stare sapienti? nam quibus rebus efficiuntur voluptates,</td><td></td></tr><tr><td>eae non sunt in potestate sapientis. non enim in ipsa</td><td></td></tr><tr><td>sapientia positum est beatum esse, sed in iis rebus,</td><td>10</td></tr><tr><td>quas sapientia comparat ad voluptatem. totum autem</td><td></td></tr><tr><td>id externum est, et quod externum, id in casu est. ita</td><td></td></tr><tr><td>fit beatae vitae domina fortuna, quam Epicurus ait exi-</td><td></td></tr><tr><td>guam intervenire sapienti. </td><td></td></tr>
        </table>