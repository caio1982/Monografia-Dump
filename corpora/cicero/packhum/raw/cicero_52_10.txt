<table>
          <script>targetHit=0;</script>
          <tr><td>  Quam ob rem id primum videamus, si placet, qua-</td><td>36.1</td></tr><tr><td>tenus amor in amicitia progredi debeat. Numne, si</td><td></td></tr><tr><td>Coriolanus habuit amicos, ferre contra patriam arma</td><td></td></tr><tr><td>illi cum Coriolano debuerunt? num Vecellinum amici</td><td></td></tr><tr><td>regnum adpetentem, num Maelium debuerunt iuvare?</td><td>5</td></tr><tr><td>Tib. quidem Gracchum rem publicam vexantem a</td><td>37.1</td></tr><tr><td>Q. Tuberone aequalibusque amicis derelictum videba-</td><td></td></tr><tr><td>mus. At C. Blossius Cumanus, hospes familiae vestrae,</td><td></td></tr><tr><td>Scaevola, quom ad me, quod aderam Laenati et Rupilio</td><td></td></tr><tr><td>consulibus in consilio, deprecatum venisset, hanc, ut</td><td>5</td></tr><tr><td>sibi ignoscerem, causam adferebat, quod tanti Tib.</td><td></td></tr><tr><td>Gracchum fecisset, ut, quidquid ille vellet, sibi facien-</td><td></td></tr><tr><td>dum putaret. Tum ego: 'Etiamne, si te in Capi-</td><td></td></tr><tr><td>tolium faces ferre vellet?' 'Numquam', inquit,</td><td></td></tr><tr><td>'voluisset id quidem; sed si voluisset, paruis-</td><td>10</td></tr><tr><td>sem.' Videtis, quam nefaria vox! Et hercule ita fecit</td><td></td></tr><tr><td>vel plus etiam, quam dixit; non enim paruit ille Ti.</td><td></td></tr><tr><td>Gracchi temeritati, sed praefuit, nec se comitem illius</td><td></td></tr><tr><td>furoris, sed ducem praebuit. Itaque hac amentia quae-</td><td></td></tr><tr><td>stione nova perterritus in Asiam profugit, ad hostes</td><td>15</td></tr><tr><td>se contulit, poenas rei publicae graves iustasque per-</td><td></td></tr><tr><td>solvit. Nulla est igitur excusatio peccati, si amici </td><td></td></tr><tr><td>causa peccaveris; nam cum conciliatrix amicitiae vir-</td><td></td></tr><tr><td>tutis opinio fuerit, difficile est amicitiam manere, si a</td><td></td></tr><tr><td>virtute defeceris. Quodsi rectum statuerimus vel con-</td><td>38.1</td></tr><tr><td>cedere amicis, quidquid velint, vel inpetrare ab iis,</td><td></td></tr><tr><td>quidquid velimus, perfecta quidem sapientia si simus,</td><td></td></tr><tr><td>nihil habeat res vitii; sed loquimur de iis amicis, qui</td><td></td></tr><tr><td>ante oculos sunt, quos vidimus aut de quibus memoria</td><td>5</td></tr><tr><td>accepimus, quos novit vita communis. Ex hoc numero</td><td></td></tr><tr><td>nobis exempla sumenda sunt, et eorum quidem maxime,</td><td></td></tr><tr><td>qui ad sapientiam proxume accedunt. Videmus Papum</td><td>39.1</td></tr><tr><td>Aemilium Luscino familiarem fuisse (sic a patribus</td><td></td></tr><tr><td>accepimus), bis una consules, collegas in censura; tum</td><td></td></tr><tr><td>et cum iis et inter se coniunctissimos fuisse M'. Cu-</td><td></td></tr><tr><td>rium, Ti. Coruncanium memoriae proditum est. Igitur</td><td>5</td></tr><tr><td>ne suspicari quidem possumus quemquam horum ab</td><td></td></tr><tr><td>amico quippiam contendisse, quod contra fidem, contra</td><td></td></tr><tr><td>ius iurandum, contra rem publicam esset. Nam hoc</td><td></td></tr><tr><td>quidem in talibus viris quid adtinet dicere, si conten-</td><td></td></tr><tr><td>disset, impetraturum non fuisse? cum illi sanctissimi</td><td>10</td></tr><tr><td>viri fuerint, aeque autem nefas sit tale aliquid et</td><td></td></tr><tr><td>facere rogatum et rogare. At vero Tib. Gracchum</td><td></td></tr><tr><td>sequebantur C. Carbo, C. Cato, et minime tum quidem</td><td></td></tr><tr><td>C. frater nunc idem acerrimus. </td><td></td></tr>
        </table>