<table>
          <script>targetHit=0;</script>
          <tr class="title first  date"><td>in<span class="snum">.</span> Apr<span class="snum">.(?)</span> <span class="snum">50</span> Laodiceae</td><td></td></tr><tr class="title last  "><td>CICERO THERMO PRO PR. S.</td><td></td></tr><tr><td>Quo magis cottidie ex litteris nuntiisque bellum magnum</td><td>13.57.1.1</td></tr><tr><td>esse in Syria cognosco eo vehementius a te pro nostra</td><td></td></tr><tr><td>necessitudine contendo ut mihi M. Anneium legatum primo</td><td></td></tr><tr><td>quoque tempore remittas. nam eius opera, consilio, scientia</td><td></td></tr><tr><td>rei militaris vel maxime intellego me et rem publicam</td><td>5</td></tr><tr><td>adiuvari posse. quod nisi tanta res eius ageretur, nec ipse</td><td></td></tr><tr><td>adduci potuisset ut a me discederet neque ego ut eum a me</td><td></td></tr><tr><td>dimitterem. </td><td></td></tr><tr><td>  Ego in Ciliciam proficisci cogito circiter Kal. Mai. ante</td><td></td></tr><tr><td>eam diem M. Anneius ad me redeat oportet. illud quod</td><td>2.1</td></tr><tr><td>tecum et coram et per litteras diligentissime egi, id te nunc</td><td></td></tr><tr><td>etiam atque etiam rogo curae tibi sit, ut suum negotium,</td><td></td></tr><tr><td>quod habet cum populo Sardiano, pro causae veritate et pro</td><td></td></tr><tr><td>sua dignitate conficiat. intellexi ex tua oratione, cum tecum</td><td>5</td></tr><tr><td>Ephesi locutus sum, te ipsius M. Annei causa omnia velle;</td><td></td></tr><tr><td>sed tamen sic velim existimes te mihi nihil gratius facere</td><td></td></tr><tr><td>posse quam si intellexero per te illum ipsum negotium ex</td><td></td></tr><tr><td>sententia confecisse, idque quam primum ut efficias te etiam</td><td></td></tr><tr><td>atque etiam rogo.</td><td>10</td></tr>
        </table>