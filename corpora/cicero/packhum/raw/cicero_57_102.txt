<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Quint<span class="snum">.(?)</span> <span class="snum">51</span> Athenis</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Vt Athenas a. d. <span class="caps">vii</span> Kal. Quint. veneram, exspectabam ibi</td><td>5.10.1.1</td></tr><tr><td>iam quartum diem Pomptinum neque de eius adventu certi</td><td></td></tr><tr><td>quicquam habebam. eram autem totus, crede mihi, tecum</td><td></td></tr><tr><td>et, quamquam sine iis per me ipse, tamen acrius vestigiis</td><td></td></tr><tr><td>tuis monitus de te cogitabam. quid quaeris? non mehercule</td><td>5</td></tr><tr><td>alius ullus sermo nisi de te. </td><td></td></tr><tr><td>  Sed tu de &lt;me&gt; ipso aliquid scire fortasse mavis. haec sunt.</td><td>2.1</td></tr><tr><td>adhuc sumptus nec in me aut publice aut privatim nec in</td><td></td></tr><tr><td>quemquam comitum. nihil accipitur lege Iulia, nihil ab hospite.</td><td></td></tr><tr><td>persuasum est omnibus meis serviendum esse famae meae.</td><td></td></tr><tr><td>belle adhuc. hoc animadversum Graecorum laude et multo</td><td>5</td></tr><tr><td>sermone celebratur. quod superest, elaboratur in hoc a me,</td><td></td></tr><tr><td>sicut tibi sensi placere. sed haec tum laudemus cum erunt</td><td></td></tr><tr><td>perorata. </td><td></td></tr><tr><td>  Reliqua sunt eius modi ut meum consilium saepe repre-</td><td>3.1</td></tr><tr><td>hendam quod non aliqua ratione ex hoc negotio emerserim.</td><td></td></tr><tr><td>o rem minime aptam meis moribus! o illud verum 'ἔρδοι τις</td><td></td></tr><tr><td>. . . '! dices 'quid adhuc? nondum enim in negotio versaris'.</td><td></td></tr><tr><td>&lt;pla&gt;ne scio, et puto molestiora restare. etsi haec ipsa fero </td><td>5</td></tr><tr><td>equidem, etiam fronte, ut puto et volo, bellis&lt;sime&gt;, sed angor</td><td></td></tr><tr><td>intimis sensibus; ita multa vel iracunde vel insolenter vel</td><td></td></tr><tr><td>in omni genere stulte, insulse, adroganter et dicuntur et agun-</td><td></td></tr><tr><td>tur cottidie; quae non quo te celem non perscribo sed quia</td><td></td></tr><tr><td>δυσεκλάλητα sunt. itaque admirabere meam βαθύτητα cum</td><td>10</td></tr><tr><td>salvi redierimus; tanta mihi μελέτη huius virtutis datur. </td><td></td></tr><tr><td>  Ergo haec quoque hactenus; etsi mihi nihil erat proposi-</td><td>4.1</td></tr><tr><td>tum ad scribendum, quia quid ageres, ubi terrarum esses,</td><td></td></tr><tr><td>ne suspicabar quidem. nec hercule umquam tam diu ignarus</td><td></td></tr><tr><td>rerum mearum fui, quid de Caesaris, quid de Milonis nomi-</td><td></td></tr><tr><td>nibus actum sit; ac non modo nemo domo, ne Roma quidem</td><td>5</td></tr><tr><td>quisquam, ut sciremus in re publica quid ageretur. qua re si</td><td></td></tr><tr><td>quid erit quod scias de iis rebus quas putabis scire me velle,</td><td></td></tr><tr><td>per mihi gratum erit si id curaris ad me perferendum. </td><td></td></tr><tr><td>  Quid est praeterea? nihil sane nisi illud: valde me Athenae</td><td>5.1</td></tr><tr><td>delectarunt, urbe dumtaxat et urbis ornamento et hominum</td><td></td></tr><tr><td>amore in te, in nos quadam benevolentia; sed mu&lt;tata mu&gt;lta.</td><td></td></tr><tr><td>philosophia sursum deorsum. si quid est, est in Aristo, apud</td><td></td></tr><tr><td>quem eram; nam Xenonem tuum vel nostrum potius Quinto</td><td>5</td></tr><tr><td>concesseram, et tamen propter vicinitatem totos dies simul</td><td></td></tr><tr><td>eramus. tu velim cum primum poteris tua consilia ad me </td><td></td></tr><tr><td>scribas, ut sciam quid agas, ubi quoque tempore, maxime</td><td></td></tr><tr><td>quando Romae futurus sis.</td><td></td></tr>
        </table>