<table>
          <script>targetHit=0;</script>
          <tr class="title first  date"><td>c<span class="snum">.</span> med<span class="snum">.</span> Sept<span class="snum">.</span> <span class="snum">46</span> Romae</td><td></td></tr><tr class="title last  "><td>CICERO S. D. CORNIFICIO COLLEGAE</td><td></td></tr><tr><td>Grata mihi vehementer est memoria nostri tua quam</td><td>12.17.1.1</td></tr><tr><td>significasti litteris; quam ut conserves, non quo de tua</td><td></td></tr><tr><td>constantia dubitem sed quia mos est ita rogandi, rogo. </td><td></td></tr><tr><td>  Ex Syria nobis tumultuosiora quaedam nuntiata sunt,</td><td></td></tr><tr><td>quae, quia tibi sunt propiora quam nobis, tua me causa</td><td>5</td></tr><tr><td>magis movent quam mea. Romae summum otium est, sed ita</td><td></td></tr><tr><td>ut malis salubre aliquod et honestum negotium; quod spero</td><td></td></tr><tr><td>fore. video id curae esse Caesari. </td><td></td></tr><tr><td>  Me &lt;s&gt;cito, dum tu absis, quasi occasionem quandam et</td><td>2.1</td></tr><tr><td>licentiam nactum scribere audacius, et cetera quidem</td><td></td></tr><tr><td>fortasse quae etiam tu concederes, sed proxime scripsi de</td><td></td></tr><tr><td>optimo genere dicendi; in quo saepe suspicatus sum te</td><td></td></tr><tr><td>a iudicio nostro, sic scilicet ut doctum hominem ab non</td><td>5</td></tr><tr><td>indocto, paulum dissidere. huic tu libro maxime velim ex</td><td></td></tr><tr><td>animo, si minus, gratiae causa suffragere. dicam tuis ut eum,</td><td></td></tr><tr><td>si velint, describant ad teque mittant. puto enim, etiam si</td><td></td></tr><tr><td>rem minus probabis, tamen in ista solitudine quicquid a me</td><td></td></tr><tr><td>profectum sit, iucundum tibi fore.  </td><td>10</td></tr><tr><td>  Quod mihi existimationem tuam dignitatemque com-</td><td>3.1</td></tr><tr><td>mendas, facis tu quidem omnium more, sed velim sic existimes,</td><td></td></tr><tr><td>me, cum amori quem inter nos mutuum esse intellegam</td><td></td></tr><tr><td>plurimum tribuam, tum de summo ingenio et de studiis tuis</td><td></td></tr><tr><td>optimis et de spe amplissimae dignitatis ita iudicare ut</td><td>5</td></tr><tr><td>neminem tibi anteponam, comparem paucos.</td><td></td></tr>
        </table>