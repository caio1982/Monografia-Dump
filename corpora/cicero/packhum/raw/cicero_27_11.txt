<table>
          <script>targetHit=0;</script>
          <tr><td>  Confer nunc, Epicure noster ex hara producte non</td><td>37.1</td></tr><tr><td>ex schola, confer, si audes, absentiam tuam cum mea.</td><td></td></tr><tr><td>Obtinuisti provinciam consularem finibus eis quos lex</td><td></td></tr><tr><td>cupiditatis tuae, non quos lex generi tui pepigerat. Nam</td><td></td></tr><tr><td>lege Caesaris iustissima atque optima populi liberi plane et</td><td>5</td></tr><tr><td>vere erant liberi, lege autem ea quam nemo legem praeter</td><td></td></tr><tr><td>te et conlegam tuum putavit omnis erat tibi Achaia,</td><td></td></tr><tr><td>Thessalia, Athenae, cuncta Graecia addicta; habebas</td><td></td></tr><tr><td>exercitum tantum quantum tibi non senatus aut populus</td><td></td></tr><tr><td>Romanus dederat, sed quantum tua libido conscripserat;</td><td>10</td></tr><tr><td>aerarium exhauseras. Quas res gessisti imperio, exercitu,</td><td>38.1</td></tr><tr><td>provincia consulari? Quas res gesserit, quaero! Qui ut</td><td></td></tr><tr><td>venit, statim—nondum commemoro rapinas, non exactas</td><td></td></tr><tr><td>pecunias, non captas, non imperatas, non neces sociorum,</td><td></td></tr><tr><td>non caedis hospitum, non perfidiam, non immanitatem,</td><td>5</td></tr><tr><td>non scelera praedico; mox, si videbitur, ut cum fure, ut</td><td></td></tr><tr><td>cum sacrilego, ut cum sicario disputabo; nunc meam</td><td></td></tr><tr><td>spoliatam fortunam conferam cum florente fortuna impera-</td><td></td></tr><tr><td>toris. Quis umquam provinciam cum exercitu obtinuit</td><td></td></tr><tr><td>qui nullas ad senatum litteras miserit? tantam vero pro-</td><td>10</td></tr><tr><td>vinciam cum tanto exercitu, Macedoniam praesertim, quam</td><td></td></tr><tr><td>tantae barbarorum gentes attingunt ut semper Macedonicis</td><td></td></tr><tr><td>imperatoribus idem fines provinciae fuerint qui gladiorum </td><td></td></tr><tr><td>atque pilorum; ex qua aliquot praetorio imperio, consulari</td><td></td></tr><tr><td>quidem nemo rediit, qui incolumis fuerit, quin triumpharit!</td><td>15</td></tr><tr><td>Est hoc novum; multo illud magis. Appellatus est hic</td><td></td></tr><tr><td>volturius illius provinciae, si dis placet, imperator. Ne tum</td><td>39.1</td></tr><tr><td>quidem, Paule noster, tabellas Romam cum laurea mittere</td><td></td></tr><tr><td>audebas? 'Misi,' inquit. Quis umquam recitavit, quis ut</td><td></td></tr><tr><td>recitarentur postulavit? Nihil enim mea iam refert, utrum</td><td></td></tr><tr><td>tu conscientia oppressus scelerum tuorum nihil umquam</td><td>5</td></tr><tr><td>ausus sis scribere ad eum ordinem quem despexeras, quem</td><td></td></tr><tr><td>adflixeras, quem deleveras, an amici tui tabellas abdiderint</td><td></td></tr><tr><td>idemque silentio suo temeritatem atque audaciam tuam</td><td></td></tr><tr><td>condemnarint; atque haud scio an malim te videri nullo</td><td></td></tr><tr><td>pudore fuisse in litteris mittendis, at amicos tuos plus habuisse</td><td>10</td></tr><tr><td>et pudoris et consili, quam aut te videri pudentiorem fuisse</td><td></td></tr><tr><td>quam soles, aut tuum factum non esse condemnatum</td><td></td></tr><tr><td>iudicio amicorum. Quod si non tuis nefariis in hunc</td><td>40.1</td></tr><tr><td>ordinem contumeliis in perpetuum tibi curiam praeclusisses,</td><td></td></tr><tr><td>quid tandem erat actum aut gestum in tua provincia de quo</td><td></td></tr><tr><td>ad senatum cum gratulatione aliqua scribi abs te oporteret?</td><td></td></tr><tr><td>vexatio Macedoniae, an oppidorum turpis amissio, an</td><td>5</td></tr><tr><td>sociorum direptio, an agrorum depopulatio, an munitio</td><td></td></tr><tr><td>Thessalonicae, an obsessio militaris viae, an exercitus</td><td></td></tr><tr><td>nostri interitus ferro, fame, frigore, pestilentia? Tu vero</td><td></td></tr><tr><td>qui ad senatum nihil scripseris, ut in urbe nequior inventus</td><td></td></tr><tr><td>es quam Gabinius, sic in provincia paulo tamen quam ille</td><td>10</td></tr><tr><td>demissior. Nam ille gurges atque helluo natus abdomini</td><td>41.1</td></tr><tr><td>suo non laudi et gloriae, cum equites Romanos in provincia,</td><td></td></tr><tr><td>cum publicanos nobiscum et voluntate et dignitate con-</td><td></td></tr><tr><td>iunctos omnis fortunis, multos fama vitaque privasset, cum </td><td></td></tr><tr><td>egisset aliud nihil illo exercitu nisi ut urbis depopularetur,</td><td>5</td></tr><tr><td>agros vastaret, exhauriret domos, ausus est—quid enim ille</td><td></td></tr><tr><td>non audeat?—a senatu supplicationem per litteras postulare.</td><td></td></tr><tr><td>O di immortales! tune etiam atque adeo vos, geminae</td><td></td></tr><tr><td>voragines scopulique rei publicae, vos meam fortunam</td><td></td></tr><tr><td>deprimitis, vestram extollitis, cum de me ea senatus con-</td><td>10</td></tr><tr><td>sulta absente facta sint, eae contiones habitae, is motus</td><td></td></tr><tr><td>fuerit municipiorum et coloniarum omnium, ea decreta</td><td></td></tr><tr><td>publicanorum, ea conlegiorum, ea denique generum ordi-</td><td></td></tr><tr><td>numque omnium quae non modo ego optare numquam</td><td></td></tr><tr><td>auderem sed cogitare non possem, vos autem sempiternas</td><td>15</td></tr><tr><td>foedissimae turpitudinis notas subieritis? An ego, si te et</td><td>42.1</td></tr><tr><td>Gabinium cruci suffixos viderem, maiore adficerer laetitia</td><td></td></tr><tr><td>ex corporis vestri laceratione quam adficior ex famae?</td><td></td></tr><tr><td>Nullum est supplicium putandum quo adfici casu aliquo</td><td></td></tr><tr><td>etiam boni viri fortesque possunt. Atque hoc quidem</td><td>5</td></tr><tr><td>etiam isti tui dicunt voluptarii Graeci: quos utinam ita</td><td></td></tr><tr><td>audires ut erant audiendi; numquam te in tot flagitia</td><td></td></tr><tr><td>ingurgitasses. Verum audis in praesepibus, audis in stupris,</td><td></td></tr><tr><td>audis in cibo et vino. Sed dicunt isti ipsi qui mala</td><td></td></tr><tr><td>dolore, bona voluptate definiunt, sapientem, etiam si in</td><td>10</td></tr><tr><td>Phalaridis tauro inclusus succensis ignibus torreatur,</td><td></td></tr><tr><td>dicturum tamen suave illud esse seque ne tantulum quidem</td><td></td></tr><tr><td>commoveri. Tantam virtutis vim esse voluerunt ut non</td><td></td></tr><tr><td>posset esse umquam vir bonus non beatus. Quae est</td><td>43.1</td></tr><tr><td>igitur poena, quod supplicium? Id mea sententia quod</td><td></td></tr><tr><td>accidere nemini potest nisi nocenti, suscepta fraus, impedita </td><td></td></tr><tr><td>et oppressa mens, bonorum odium, nota inusta senatus,</td><td></td></tr><tr><td>amissio dignitatis. Nec mihi ille M. Regulus quem</td><td>5</td></tr><tr><td>Carthaginienses resectis palpebris inligatum in machina</td><td></td></tr><tr><td>vigilando necaverunt supplicio videtur adfectus, nec</td><td></td></tr><tr><td>C. Marius quem Italia servata ab illo demersum in Mintur-</td><td></td></tr><tr><td>nensium paludibus, Africa devicta ab eodem expulsum et</td><td></td></tr><tr><td>naufragum vidit. Fortunae enim ista tela sunt non culpae;</td><td>10</td></tr><tr><td>supplicium autem est poena peccati. Neque vero ego, si</td><td></td></tr><tr><td>umquam vobis mala precarer, quod saepe feci, in quo di</td><td></td></tr><tr><td>immortales meas preces audiverunt, morbum aut mortem</td><td></td></tr><tr><td>aut cruciatum precarer. Thyestea est ista exsecratio poetae</td><td></td></tr><tr><td>volgi animos non sapientium moventis, ut tu 'naufragio</td><td>15</td></tr><tr><td>expulsus uspiam</td><td></td></tr><tr><td>    saxis fixus asperis, evisceratus</td><td></td></tr><tr><td>    latere penderes,'</td><td></td></tr><tr><td>ut ait ille,</td><td></td></tr><tr><td>    'saxa spargens tabo, sanie et sanguine atro.'</td><td>20</td></tr><tr><td>Non ferrem omnino moleste, si ita accidisset; sed id tamen</td><td>44.1</td></tr><tr><td>esset humanum. M. Marcellus, qui ter consul fuit, summa</td><td></td></tr><tr><td>virtute, pietate, gloria militari, periit in mari; qui tamen ob</td><td></td></tr><tr><td>virtutem in gloria et laude vivit. In fortuna quadam est</td><td></td></tr><tr><td>illa mors non in poena putanda. Quae est igitur poena,</td><td>5</td></tr><tr><td>quod supplicium, quae saxa, quae cruces? Esse duos</td><td></td></tr><tr><td>duces in provinciis populi Romani, habere exercitus, appel-</td><td></td></tr><tr><td>lari imperatores; horum alterum sic fuisse infrenatum con-</td><td></td></tr><tr><td>scientia scelerum et fraudum suarum ut ex ea provincia </td><td></td></tr><tr><td>quae fuerit ex omnibus una maxime triumphalis nullam sit</td><td>10</td></tr><tr><td>ad senatum litteram mittere ausus. Ex qua provincia modo</td><td></td></tr><tr><td>vir omni dignitate ornatissimus, L. Torquatus, magnis rebus</td><td></td></tr><tr><td>gestis me referente ab senatu imperator est appellatus, unde</td><td></td></tr><tr><td>his paucis annis Cn. Dolabellae, C. Curionis, M. Luculli</td><td></td></tr><tr><td>iustissimos triumphos vidimus, ex ea te imperatore nuntius</td><td>15</td></tr><tr><td>ad senatum adlatus est nullus; ab altero adlatae litterae,</td><td></td></tr><tr><td>recitatae, relatum ad senatum. Di immortales! idne ego</td><td>45.1</td></tr><tr><td>optarem ut inimicus meus ea qua nemo umquam ignominia</td><td></td></tr><tr><td>notaretur, ut senatus is qui in eam iam benignitatis consue-</td><td></td></tr><tr><td>tudinem venit ut eos qui bene rem publicam gesserint</td><td></td></tr><tr><td>novis honoribus adficiat et numero dierum et genere ver-</td><td>5</td></tr><tr><td>borum, huius unius litteris nuntiantibus non crederet, postu-</td><td></td></tr><tr><td>lantibus denegaret? His ego rebus pascor, his delector,</td><td></td></tr><tr><td>his perfruor, quod de vobis hic ordo opinatur non secus ac</td><td></td></tr><tr><td>de acerrimis hostibus, quod vos equites Romani, quod</td><td></td></tr><tr><td>ceteri ordines, quod cuncta civitas odit, quod nemo bonus,</td><td>10</td></tr><tr><td>nemo denique civis est, qui modo se civem esse meminerit,</td><td></td></tr><tr><td>qui vos non oculis fugiat, auribus respuat, animo asper-</td><td></td></tr><tr><td>netur, recordatione denique ipsa consulatus vestri perhor-</td><td></td></tr><tr><td>rescat. Haec ego semper de vobis expetivi, haec optavi,</td><td>46.1</td></tr><tr><td>haec precatus sum; plura etiam acciderunt quam vellem;</td><td></td></tr><tr><td>nam ut amitteretis exercitum, numquam me hercule optavi.</td><td></td></tr><tr><td>Illud etiam accidit praeter optatum meum, sed valde ex</td><td></td></tr><tr><td>voluntate. Mihi enim numquam venerat in mentem furo-</td><td>5</td></tr><tr><td>rem et insaniam optare vobis in quam incidistis. Atqui</td><td></td></tr><tr><td>fuit optandum. Me tamen fugerat deorum immortalium </td><td></td></tr><tr><td>has esse in impios et consceleratos poenas certissimas.</td><td></td></tr><tr><td>Nolite enim ita putare, patres conscripti, ut in scaena</td><td></td></tr><tr><td>videtis, homines consceleratos impulsu deorum terreri furia-</td><td>10</td></tr><tr><td>libus taedis ardentibus; sua quemque fraus, suum facinus,</td><td></td></tr><tr><td>suum scelus, sua audacia de sanitate ac mente deturbat;</td><td></td></tr><tr><td>hae sunt impiorum furiae, hae flammae, hae faces. Ego</td><td>47.1</td></tr><tr><td>te non vaecordem, non furiosum, non mente captum, non</td><td></td></tr><tr><td>tragico illo Oreste aut Athamante dementiorem putem, qui</td><td></td></tr><tr><td>sis ausus primum facere—nam id est caput—deinde paulo</td><td></td></tr><tr><td>ante Torquato, sanctissimo et gravissimo viro, premente</td><td>5</td></tr><tr><td>confiteri te provinciam Macedoniam, in quam tantum</td><td></td></tr><tr><td>exercitum transportasses, sine ullo milite reliquisse? Mitto</td><td></td></tr><tr><td>de amissa maxima parte exercitus; sit hoc infelicitatis tuae;</td><td></td></tr><tr><td>dimittendi vero exercitus quam potes adferre causam?</td><td></td></tr><tr><td>quam potestatem habuisti, quam legem, quod senatus</td><td>10</td></tr><tr><td>consultum, quod ius, quod exemplum? Quid est aliud</td><td></td></tr><tr><td>furere? non cognoscere homines, non cognoscere leges,</td><td></td></tr><tr><td>non senatum, non civitatem? Cruentare corpus suum leve</td><td></td></tr><tr><td>est; maior haec est vitae, famae, salutis suae volneratio.</td><td></td></tr><tr><td>Si familiam tuam dimisisses, quod ad neminem nisi ad ip-</td><td>48.1</td></tr><tr><td>sum te pertineret, amici te constringendum putarent; prae-</td><td></td></tr><tr><td>sidium tu rei publicae, custodiam provinciae iniussu populi</td><td></td></tr><tr><td>Romani senatusque dimisisses, si tuae mentis compos fuisses?</td><td></td></tr><tr><td>Ecce tibi alter effusa iam maxima praeda quam ex fortunis</td><td>5</td></tr><tr><td>publicanorum, quam ex agris urbibusque sociorum ex-</td><td></td></tr><tr><td>hauserat, cum partim eius praedae profundae libidines</td><td></td></tr><tr><td>devorassent, partim nova quaedam et inaudita luxuries,</td><td></td></tr><tr><td>partim etiam in illis locis ubi omnia diripuit emptiones ad </td><td></td></tr><tr><td>hunc Tusculani montem exstruendum; cum iam egeret,</td><td>10</td></tr><tr><td>cum illa eius intermissa intolerabilis aedificatio consti-</td><td></td></tr><tr><td>tisset, se ipsum, fascis suos, exercitum populi Romani,</td><td></td></tr><tr><td>numen interdictumque deorum immortalium, responsa</td><td></td></tr><tr><td>sacerdotum, auctoritatem senatus, iussa populi Romani,</td><td></td></tr><tr><td>nomen ac dignitatem imperi regi Aegyptio vendidit. Cum</td><td>49.1</td></tr><tr><td>finis provinciae tantos haberet quantos voluerat, quantos</td><td></td></tr><tr><td>optarat, quantos pretio mei capitis periculoque emerat, eis</td><td></td></tr><tr><td>se tenere non potuit; exercitum eduxit ex Syria. Qui</td><td></td></tr><tr><td>licuit extra provinciam? Praebuit se mercennarium comi-</td><td>5</td></tr><tr><td>tem regi Alexandrino. Quid hoc turpius? In Aegyptum</td><td></td></tr><tr><td>venit, signa contulit cum Alexandrinis. Quando hoc</td><td></td></tr><tr><td>bellum aut hic ordo aut populus susceperat? Cepit</td><td></td></tr><tr><td>Alexandream. Quid aliud exspectamus a furore eius nisi</td><td></td></tr><tr><td>ut ad senatum tantis de rebus gestis litteras mittat? Hic</td><td>50.1</td></tr><tr><td>si mentis esset suae, nisi poenas patriae disque immor-</td><td></td></tr><tr><td>talibus eas quae gravissimae sunt furore atque insania pen-</td><td></td></tr><tr><td>deret, ausus esset—mitto exire de provincia, educere</td><td></td></tr><tr><td>exercitum, bellum sua sponte gerere, in regnum iniussu</td><td>5</td></tr><tr><td>populi Romani aut senatus accedere, quae cum plurimae</td><td></td></tr><tr><td>leges veteres, tum lex Cornelia maiestatis, Iulia de pecuniis</td><td></td></tr><tr><td>repetundis planissime vetat? Sed haec omitto; ille si non</td><td></td></tr><tr><td>acerrime fureret, auderet, quam provinciam P. Lentulus,</td><td></td></tr><tr><td>amicissimus huic ordini, cum et auctoritate senatus et sorte</td><td>10</td></tr><tr><td>haberet, interposita religione sine ulla dubitatione depo-</td><td></td></tr><tr><td>suisset, eam sibi adsciscere, cum, etiam si religio non</td><td></td></tr><tr><td>impediret, mos maiorum tamen et exempla et gravissimae</td><td></td></tr><tr><td>legum poenae vetarent?  </td><td></td></tr>
        </table>