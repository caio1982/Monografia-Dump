<table>
          <script>targetHit=0;</script>
          <tr><td>  Quid si debuisset? continuone causa fuisset cur a prae-</td><td>48.1</td></tr><tr><td>tore postulares ut bona possideres? Non opinor id quidem</td><td></td></tr><tr><td>neque ius esse neque cuiquam expedire. Quid igitur</td><td></td></tr><tr><td>demonstrat? Vadimonium sibi ait esse desertum. Ante</td><td></td></tr><tr><td>quam doceo id factum non esse, libet mihi, C. Aquili, ex</td><td>5</td></tr><tr><td>offici ratione atque ex omnium consuetudine rem ipsam et</td><td></td></tr><tr><td>factum simul Sex. Naevi considerare. Ad vadimonium non</td><td></td></tr><tr><td>venerat, ut ais, is quicum tibi adfinitas, societas, omnes</td><td></td></tr><tr><td>denique causae et necessitudines veteres intercedebant.</td><td></td></tr><tr><td>Ilicone ad praetorem ire convenit? continuone verum fuit</td><td>10</td></tr><tr><td>postulare ut ex edicto bona possidere liceret? ad haec</td><td></td></tr><tr><td>extrema et inimicissima iura tam cupide decurrebas ut tibi</td><td></td></tr><tr><td>nihil in posterum quod gravius atque crudelius facere posses</td><td></td></tr><tr><td>reservares? Nam quid homini potest turpius, quid viro</td><td>49.1</td></tr><tr><td>miserius aut acerbius usu venire? quod tantum evenire</td><td></td></tr><tr><td>dedecus, quae tanta calamitas inveniri potest? Pecuniam</td><td></td></tr><tr><td>si cuipiam fortuna ademit aut si alicuius eripuit iniuria,</td><td></td></tr><tr><td>tamen, dum existimatio est integra, facile consolatur honestas</td><td>5</td></tr><tr><td>egestatem. At non nemo aut ignominia adfectus aut iudicio</td><td></td></tr><tr><td>turpi convictus bonis quidem suis utitur, alterius opes, id</td><td></td></tr><tr><td>quod miserrimum est, non exspectat, hoc tamen in miseriis</td><td></td></tr><tr><td>adiumento et solacio sublevatur. Cuius vero bona venie-</td><td></td></tr><tr><td>runt, cuius non modo illae amplissimae fortunae sed etiam</td><td>10</td></tr><tr><td>victus vestitusque necessarius sub praeconem cum dedecore</td><td></td></tr><tr><td>subiectus est, is non modo ex numero vivorum exturbatur,</td><td></td></tr><tr><td>sed, si fieri potest, infra etiam mortuos amandatur. Etenim </td><td></td></tr><tr><td>mors honesta saepe vitam quoque turpem exornat, vita &lt;ita&gt;</td><td></td></tr><tr><td>turpis ne morti quidem honestae locum relinquit. Ergo</td><td>50.1</td></tr><tr><td>hercule, cuius bona ex edicto possidentur, huius omnis fama</td><td></td></tr><tr><td>et existimatio cum bonis simul possidetur; de quo libelli</td><td></td></tr><tr><td>in celeberrimis locis proponuntur, huic ne perire quidem</td><td></td></tr><tr><td>tacite obscureque conceditur; cui magistri fiunt et domini</td><td>5</td></tr><tr><td>constituuntur, qui qua lege et qua condicione pereat pro-</td><td></td></tr><tr><td>nuntient, de quo homine praeconis vox praedicat et pre-</td><td></td></tr><tr><td>tium conficit, huic acerbissimum vivo videntique funus</td><td></td></tr><tr><td>indicitur, si funus id habendum est quo non amici conve-</td><td></td></tr><tr><td>niunt ad exsequias cohonestandas, sed bonorum emptores</td><td>10</td></tr><tr><td>ut carnifices ad reliquias vitae lacerandas et distrahendas. </td><td></td></tr>
        </table>