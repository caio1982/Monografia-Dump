<table>
          <script>targetHit=0;</script>
          <tr><td>  <span class="caps">Qvintvs</span> Habeo uero, frater, et in hoc</td><td>2.17.1</td></tr><tr><td>admodum delector quod in aliis rebus aliisque</td><td></td></tr><tr><td>sententiis uersaris atque ille. Nihil enim tam dis-</td><td></td></tr><tr><td>simile quam uel ea quae ante dixisti, uel hoc ipsum </td><td></td></tr><tr><td>de &lt;d&gt;eis exordium. Vnum illud mihi uideris imitari,</td><td>5</td></tr><tr><td>orationis genus. </td><td></td></tr><tr><td>  <span class="caps">Marcvs</span> Velle fortasse: quis enim id potest aut</td><td></td></tr><tr><td>umquam poterit imitari? Nam sententias interpretari</td><td></td></tr><tr><td>perfacile est, quod quidem ego facerem, nisi plane</td><td></td></tr><tr><td>esse uellem meus. Quid enim negotii est eadem prope</td><td>10</td></tr><tr><td>uerbis isdem conuersa dicere? </td><td></td></tr><tr><td>  <span class="caps">Qvintvs</span> Prorsus adsentior. Verum ut modo</td><td></td></tr><tr><td>tute dixisti, te esse malo tuum. Sed iam exprome, si</td><td></td></tr><tr><td>placet, istas leges &lt;de&gt; religione. </td><td></td></tr><tr><td>  <span class="caps">Marcvs</span> Expromam equidem ut potero, et</td><td>18.1</td></tr><tr><td>quoniam et locus et sermo &lt;haudquaquam&gt; familiaris</td><td></td></tr><tr><td>est, <span class="caps">Legvm Leges</span> uoce proponam. </td><td></td></tr><tr><td>  <span class="caps">Qvintvs</span> Quidnam id est? </td><td></td></tr><tr><td>  <span class="caps">Marcvs</span> Sunt certa legum uerba, Quinte, neque</td><td>5</td></tr><tr><td>ita prisca ut in ueteribus XII sacratisque legibus, et</td><td></td></tr><tr><td>tamen, quo plus auctoritatis habeant, paulo antiquiora</td><td></td></tr><tr><td>quam hic sermo est. Eum morem igitur cum breui-</td><td></td></tr><tr><td>tate, si potuero, consequar. Leges autem a me edentur</td><td></td></tr><tr><td>non perfectae—nam esset infinitum—, sed ipsae</td><td>10</td></tr><tr><td>summae rerum atque sententiae. </td><td></td></tr><tr><td>  <span class="caps">Qvintvs</span> Ita uero necesse est. Quare audiamus. </td><td></td></tr><tr><td>  <span class="caps">Marcvs</span> Ad diuos adeunto caste, pietatem</td><td>19.1</td></tr><tr><td>adhibento, opes amouento. Qui secus faxit, deus ipse</td><td></td></tr><tr><td>uindex erit.  </td><td></td></tr><tr><td>  Separatim nemo habessit deos neue nouos neue aduenas</td><td></td></tr><tr><td>nisi publice adscitos; priuatim colunto quos rite a patri-</td><td>5</td></tr><tr><td>bus &lt;acceperint. In urbibus&gt; delubra habento. Lucos in</td><td></td></tr><tr><td>agris habento et Larum sedes. Ritus familiae patrumque</td><td></td></tr><tr><td>seruanto. </td><td></td></tr><tr><td>  Diuos et eos qui caelestes semper habiti sunt colunto</td><td></td></tr><tr><td>et ollos quos endo caelo merita &lt;l&gt;ocauerint, Herculem,</td><td>10</td></tr><tr><td>Liberum, Aesculapium, Castorem, Pollucem, Quirinum,</td><td></td></tr><tr><td>ast olla propter quae datur homini&lt;bus&gt; ascensus in caelum,</td><td></td></tr><tr><td>Mentem, Virtutem, Pietatem, Fidem, earumque laudum</td><td></td></tr><tr><td>delubra sunto nec ulla uitiorum sacra sollemnia obeunto. </td><td></td></tr><tr><td>  Feriis iurgia &lt;am&gt;ouento, easque in famulis operibus</td><td>15</td></tr><tr><td>patratis habento, itaque, &lt;ut r&gt;it&lt;e&gt; cada&lt;n&gt;t in annuis anfrac-</td><td></td></tr><tr><td>tibus, descriptum esto. Certasque fruges certasque bacas</td><td></td></tr><tr><td>sacerdotes publice libanto, hoc certis sacrificiis ac diebus.</td><td></td></tr><tr><td>Itemque alios ad dies ubertatem lactis feturaeque</td><td>20.1</td></tr><tr><td>seruanto, idque nec omitti possit, ad eam rem rationem</td><td></td></tr><tr><td>&lt;habento,&gt; cursus annuos sacerdotes finiunto, quaeque</td><td></td></tr><tr><td>quoique diuo decorae grataeque sint hostiae, prouidento. </td><td></td></tr><tr><td>  Diuisque aliis &lt;alii&gt; sacerdotes, omnibus pontifices, sin-</td><td>5</td></tr><tr><td>gulis flamines sunto. Virginesque Vestales in urbe custo-</td><td></td></tr><tr><td>diunto ignem foci publici sempiternum. </td><td></td></tr><tr><td>  Quoque haec et priuatim et publice modo rituque fiant,</td><td></td></tr><tr><td>discunto ignari a publicis sacerdotibus. Eorum autem</td><td></td></tr><tr><td>genera sunto tria: unum quod praesit caerimoniis et sacris, </td><td>10</td></tr><tr><td>alterum quod interpretetur fatidicorum et uatium effata</td><td></td></tr><tr><td>incognita, quorum senatus populusque adsciuerit. Inter-</td><td></td></tr><tr><td>pretes autem Iouis optumi maxumi, publici augures,</td><td></td></tr><tr><td>signis et auspiciis postera uidento, </td><td></td></tr><tr><td>disciplinam tenento</td><td>21.1</td></tr><tr><td>sacerdotesque &lt;docento&gt;, uineta uirgetaque &lt;ad&gt; salutem populi</td><td></td></tr><tr><td>auguranto; quique agent rem duelli quique popularem,</td><td></td></tr><tr><td>auspicium praemonento ollique obtemperanto. Diuo-</td><td></td></tr><tr><td>rumque iras prouidento &lt;ostent&gt;isque apparento, caelique</td><td>5</td></tr><tr><td>fulgura regionibus ratis temperanto, urbemque et agros</td><td></td></tr><tr><td>et templa liberata et effata habento. Quaeque augur</td><td></td></tr><tr><td>iniusta nefasta uitiosa dira deixerit, inrita infectaque</td><td></td></tr><tr><td>sunto; quique non paruerit, capital esto. </td><td></td></tr><tr><td>  Foederum pacis, belli, indotiarum orator&lt;es&gt; fetiales</td><td>10</td></tr><tr><td>&lt;sunto, uin&gt;dices non sunto, bella discepta&lt;n&gt;to. </td><td></td></tr><tr><td>  Prodigia portenta ad Etruscos [et] haruspices, si senatus</td><td></td></tr><tr><td>iussit, deferunto, Etruriaque principes disciplinam doceto.</td><td></td></tr><tr><td>Quibus diuis creuerint, procuranto, idemque fulgura atque</td><td></td></tr><tr><td>obstita pianto. </td><td>15</td></tr><tr><td>  Nocturna mulierum sacrificia ne sunto praeter olla</td><td></td></tr><tr><td>quae pro populo rite fient. Neue quem ini&lt;ti&gt;anto nisi, ut</td><td></td></tr><tr><td>adsolet, Cereri Graeco sacro. </td><td></td></tr><tr><td>  Sacrum commissum, quod neque expiari poterit,</td><td>22.1</td></tr><tr><td>impie commissum, est&lt;o&gt;; quod expiari poterit, publici</td><td></td></tr><tr><td>sacerdotes expianto. </td><td></td></tr><tr><td>  Loedis publicis [. . .], quod sine curriculo et sine certa-</td><td></td></tr><tr><td>tione corporum fiat, popularem laetitiam &lt;et&gt; cantu et fidibus </td><td>5</td></tr><tr><td>et tibiis moderanto eamque cum diuom honore iungunto. </td><td></td></tr><tr><td>  Ex patriis ritibus optuma colunto. </td><td></td></tr><tr><td>  Praeter Idaeae Matris famulos eosque iustis diebus ne</td><td></td></tr><tr><td>quis stipem cogito. </td><td></td></tr><tr><td>  Sacrum sacroue commendatum qui clepserit rapsitue,</td><td>10</td></tr><tr><td>parricida esto. </td><td></td></tr><tr><td>  Periurii poena diuina exitium, humana dedecus &lt;esto&gt;. </td><td></td></tr><tr><td>  Incestum pontifices supremo supplicio sanciunto. </td><td></td></tr><tr><td>  Impius ne audeto placare donis iram deorum. </td><td></td></tr><tr><td>  Caute uota reddunto. Poena uiolati iuris esto. [Quocirca]</td><td>15</td></tr><tr><td>Nequis agrum consecrato. Auri argenti eboris sacrandi</td><td></td></tr><tr><td>modus esto. </td><td></td></tr><tr><td>  Sacra priuata perpetua manento. </td><td></td></tr><tr><td>  Deorum Manium iura sancta sunto. &lt;Huma&gt;nos leto</td><td></td></tr><tr><td>datos diuos habento. Sumptum in ollos luctumque</td><td>20</td></tr><tr><td>minuunto. </td><td></td></tr>
        </table>