<table>
          <script>targetHit=0;</script>
          <tr><td>  <span class="caps">Qvintvs</span> Quid quod Zaleucum istum negat</td><td>2.15.1</td></tr><tr><td>ullum fuisse Timaeus? </td><td></td></tr><tr><td>  <span class="caps">Marcvs</span> At &lt;adseuerat&gt; Theophrastus, auctor</td><td></td></tr><tr><td>haud deterior mea quidem sententia (meliorem multi</td><td></td></tr><tr><td>nominant); commemorant uero ipsius ciues, nostri</td><td>5</td></tr><tr><td>clientes, Locri. Sed siue fuit siue non fuit, nihil ad</td><td></td></tr><tr><td>rem: loquimur quod traditum est. </td><td></td></tr><tr><td>  Sit igitur hoc iam a principio persuasum</td><td></td></tr><tr><td>ciuibus, dominos esse omnium rerum ac moderatores</td><td></td></tr><tr><td>deos, eaque quae gerantur eorum geri iudicio ac</td><td>10</td></tr><tr><td>numine, eosdemque optime de genere hominum</td><td></td></tr><tr><td>mereri, et qualis quisque sit, quid agat, quid in se</td><td></td></tr><tr><td>admittat, qua mente, qua pietate colat religiones,</td><td></td></tr><tr><td>intueri, piorumque et impiorum habere rationem.  </td><td></td></tr><tr><td>  His enim rebus inbutae mentes haud sane abhor-</td><td>16.1</td></tr><tr><td>rebunt ab utili aut a uera sententia. Quid est enim</td><td></td></tr><tr><td>uerius quam neminem esse oportere tam stulte adro-</td><td></td></tr><tr><td>gantem, ut in se rationem et mentem putet inesse, in</td><td></td></tr><tr><td>caelo mundoque non putet? Aut, ut ea quae uix</td><td>5</td></tr><tr><td>summa ingenii &lt;uis concipiat, nulla&gt; ratione moueri</td><td></td></tr><tr><td>putet? Quem uero astrorum ordines, quem dierum</td><td></td></tr><tr><td>noctiumque uicissitudines, quem mensum tempe-</td><td></td></tr><tr><td>ratio, quemque ea quae gignuntur nobis ad fruendum,</td><td></td></tr><tr><td>non gratum esse cogunt, hunc hominem omnino</td><td>10</td></tr><tr><td>numerari qui decet? Quomque omnia quae rationem</td><td></td></tr><tr><td>habent praestent iis quae s&lt;u&gt;nt rationis expertia,</td><td></td></tr><tr><td>nefasque sit dicere ullam rem praestare naturae</td><td></td></tr><tr><td>omnium rerum, rationem inesse in ea confitendum est.</td><td></td></tr><tr><td>Vtilis esse autem has opiniones quis neget, quom</td><td>15</td></tr><tr><td>intellegat quam multa firmentur iure iurando, quan-</td><td></td></tr><tr><td>tae saluti sint foederum religiones, quam multos diuini</td><td></td></tr><tr><td>supplicii metus a scelere reuocarit, quamque sancta</td><td></td></tr><tr><td>sit societas ciuium inter ipsos, diis immortalibus</td><td></td></tr><tr><td>interpositis tum iudicibus &lt;tum&gt; testibus. &lt;Hic&gt; habes</td><td>20</td></tr><tr><td>legis prooemium; sic enim haec appellat Plato. </td><td></td></tr>
        </table>