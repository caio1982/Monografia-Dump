<table>
          <script>targetHit=0;</script>
          <tr><td>  Quis enim eorum qui haec minora animadvertunt non</td><td>70.1</td></tr><tr><td>intellegit Canachi signa rigidiora esse quam ut imitentur</td><td></td></tr><tr><td>veritatem? Calamidis dura illa quidem, sed tamen molli-</td><td></td></tr><tr><td>ora quam Canachi; nondum Myronis satis ad veritatem</td><td></td></tr><tr><td>adducta, iam tamen quae non dubites pulchra dicere;</td><td>5</td></tr><tr><td>pulchriora Polycliti et iam plane perfecta, ut mihi</td><td></td></tr><tr><td>quidem videri solent. similis in pictura ratio est: in qua</td><td></td></tr><tr><td>Zeuxim et Polygnotum et Timanthem et eorum, qui non</td><td></td></tr><tr><td>sunt usi plus quam quattuor coloribus, formas et linia-</td><td></td></tr><tr><td>menta laudamus; at in Aetione Nicomacho Protogene</td><td>10</td></tr><tr><td>Apelle iam perfecta sunt omnia. et nescio an reliquis in</td><td>71.1</td></tr><tr><td>rebus omnibus idem eveniat: nihil est enim simul et</td><td></td></tr><tr><td>inventum et perfectum; nec dubitari debet quin fuerint</td><td></td></tr><tr><td>ante Homerum poetae, quod ex eis carminibus intellegi</td><td></td></tr><tr><td>potest, quae apud illum et in Phaeacum et in procorum</td><td>5</td></tr><tr><td>epulis canuntur. quid, nostri veteres versus ubi sunt?</td><td></td></tr><tr><td>    'quos olim Fauni vatesque canebant,</td><td></td></tr><tr><td>    cum neque Musarum scopulos * * *</td><td></td></tr><tr><td>    * nec dicti studiosus quisquam erat ante hunc'</td><td></td></tr><tr><td>ait ipse de se nec mentitur in gloriando: sic enim sese res</td><td>10</td></tr><tr><td>habet. nam et Odyssia Latina est sic [in] tamquam opus</td><td></td></tr><tr><td>aliquod Daedali et Livianae fabulae non satis dignae</td><td></td></tr><tr><td>quae iterum legantur. atqui hic Livius [qui] primus fabu-</td><td>72.1</td></tr><tr><td>lam C. Claudio Caeci filio et M. Tuditano consulibus</td><td></td></tr><tr><td>docuit anno ipso ante quam natus est Ennius, post </td><td></td></tr><tr><td>Romam conditam autem quarto decumo et quingentesi-</td><td></td></tr><tr><td>mo, ut hic ait, quem nos sequimur. est enim inter scrip-</td><td>5</td></tr><tr><td>tores de numero annorum controversia. Accius autem a</td><td></td></tr><tr><td>Q. Maxumo quintum consule captum Tarento scripsit</td><td></td></tr><tr><td>Livium annis <span class="caps">xxx</span> post quam eum fabulam docuisse et</td><td></td></tr><tr><td>Atticus scribit et nos in antiquis commentariis invenimus;</td><td></td></tr><tr><td>docuisse autem fabulam annis post <span class="caps">xi</span>, C. Cornelio Q.</td><td>73.1</td></tr><tr><td>Minucio consulibus ludis Iuventatis, quos Salinator</td><td></td></tr><tr><td>Senensi proelio voverat. in quo tantus error Acci fuit,</td><td></td></tr><tr><td>ut his consulibus <span class="caps">xl</span> annos natus Ennius fuerit: quoi</td><td></td></tr><tr><td>aequalis fuerit Livius, minor fuit aliquanto is, qui primus</td><td>5</td></tr><tr><td>fabulam dedit, quam ii, qui multas docuerant ante hos</td><td></td></tr><tr><td>consules, et Plautus et Naevius. haec si minus apta viden-</td><td>74.1</td></tr><tr><td>tur huic sermoni, Brute, Attico adsigna, qui me inflam-</td><td></td></tr><tr><td>mavit studio inlustrium hominum aetates et tempora</td><td></td></tr><tr><td>persequendi. </td><td></td></tr>
        </table>