<table>
          <script>targetHit=0;</script>
          <tr><td>  Heraclius est Hieronis filius Syracusanus, homo in </td><td>2.2.35.1</td></tr><tr><td>primis domi suae nobilis et ante hunc praetorem vel</td><td></td></tr><tr><td>pecuniosissimus Syracusanorum, nunc nulla alia calamitate</td><td></td></tr><tr><td>nisi istius avaritia atque iniuria pauperrimus. Huic here-</td><td></td></tr><tr><td>ditas ad HS facile triciens venit testamento propinqui sui</td><td>5</td></tr><tr><td>Heraclii, plena domus caelati argenti optimi multaeque</td><td></td></tr><tr><td>stragulae vestis pretiosorumque mancipiorum; quibus in</td><td></td></tr><tr><td>rebus istius cupiditates et insanias quis ignorat? Erat</td><td></td></tr><tr><td>in sermone res, magnam Heraclio pecuniam relictam; non</td><td></td></tr><tr><td>solum Heraclium divitem, sed etiam ornatum supellectile,</td><td>10</td></tr><tr><td>argento, veste, mancipiis futurum. Audit haec etiam</td><td>36.1</td></tr><tr><td>Verres, et primo illo suo leniore artificio Heraclium adgredi</td><td></td></tr><tr><td>conatur, ut eum roget inspicienda, quae non reddat. Deinde</td><td></td></tr><tr><td>a quibusdam Syracusanis admonetur,—hi autem quidam</td><td></td></tr><tr><td>erant adfines istius, quorum iste uxores numquam alienas</td><td>5</td></tr><tr><td>existimavit, Cleomenes et Aeschrio, qui quantum apud</td><td></td></tr><tr><td>istum et quam turpi de causa potuerint ex reliquis crimini-</td><td></td></tr><tr><td>bus intellegetis: hi, ut dico, hominem admonent rem esse</td><td></td></tr><tr><td>praeclaram, refertam omnibus rebus, ipsum autem Heraclium</td><td></td></tr><tr><td>hominem esse maiorem natu, non promptissimum; eum</td><td>10</td></tr><tr><td>praeter Marcellos patronum, quem suo iure adire aut</td><td></td></tr><tr><td>appellare posset, habere neminem; esse in eo testamento</td><td></td></tr><tr><td>quo ille heres esset scriptus, ut statuas in palaestra deberet</td><td></td></tr><tr><td>ponere. 'Faciemus ut palaestritae negent ex testamento</td><td></td></tr><tr><td>esse positas, petant hereditatem, quod eam palaestrae</td><td>15</td></tr><tr><td>commissam esse dicant.' Placuit ratio Verri; nam hoc</td><td>37.1</td></tr><tr><td>animo providebat, cum tanta hereditas in controversiam</td><td></td></tr><tr><td>venisset iudicioque peteretur, fieri non posse ut sine praeda </td><td></td></tr><tr><td>ipse discederet. Adprobat consilium; auctor est ut quam</td><td></td></tr><tr><td>primum agere incipiant, hominemque id aetatis minime</td><td>5</td></tr><tr><td>litigiosum quam tumultuosissime adoriantur. Scribitur</td><td></td></tr><tr><td>Heraclio dica. Primo mirantur omnes improbitatem</td><td></td></tr><tr><td>calumniae; deinde qui istum nossent partim suspicabantur,</td><td></td></tr><tr><td>partim plane videbant adiectum esse oculum hereditati.</td><td></td></tr><tr><td>Interea dies advenit quo die sese ex instituto ac lege</td><td>10</td></tr><tr><td>Rupilia dicas sortiturum Syracusis iste edixerat. Paratus</td><td></td></tr><tr><td>ad hanc dicam sortiendam venerat. Tum eum docet</td><td></td></tr><tr><td>Heraclius non posse eo die sortiri, quod lex Rupilia vetaret</td><td></td></tr><tr><td>diebus <span class="caps">xxx</span> sortiri dicam quibus scripta esset. Dies <span class="caps">xxx</span></td><td></td></tr><tr><td>nondum fuerant. Sperabat Heraclius, si illum diem effu-</td><td>15</td></tr><tr><td>gisset, ante alteram sortitionem Q. Arrium, quem provincia</td><td></td></tr><tr><td>tum maxime exspectabat, successurum. Iste omnibus dicis</td><td>38.1</td></tr><tr><td>diem distulit, et eam diem constituit ut hanc Heraclii dicam</td><td></td></tr><tr><td>sortiri post dies triginta ex lege posset. Posteaquam ea dies</td><td></td></tr><tr><td>venit, iste incipit simulare se velle sortiri. Heraclius cum</td><td></td></tr><tr><td>advocatis adit et postulat ut sibi cum palaestritis, hoc est</td><td>5</td></tr><tr><td>cum populo Syracusano, aequo iure disceptare liceat.</td><td></td></tr><tr><td>Adversarii postulant ut in eam rem iudices dentur, ex iis</td><td></td></tr><tr><td>civitatibus quae in id forum convenirent electi, qui Verri</td><td></td></tr><tr><td>viderentur: Heraclius contra, ut iudices ex lege Rupilia</td><td></td></tr><tr><td>dentur, ut ab institutis superiorum, ab auctoritate senatus,</td><td>10</td></tr><tr><td>ab iure omnium Siculorum ne recedatur. Quid ego istius</td><td>39.1</td></tr><tr><td>in iure dicundo libidinem et scelera demonstrem? quis</td><td></td></tr><tr><td>vestrum non in urbana iuris dictione cognovit? quis</td><td></td></tr><tr><td>umquam isto praetore Chelidone invita lege agere potuit?</td><td></td></tr><tr><td>Non istum, ut non neminem, provincia corrupit; idem fuit</td><td>5</td></tr><tr><td>qui Romae. Cum id quod omnes intellegebant diceret</td><td></td></tr><tr><td>Heraclius, ius esse certum Siculis inter se quo iure </td><td></td></tr><tr><td>certarent, legem esse Rupiliam quam P. Rupilius consul de</td><td></td></tr><tr><td>decem legatorum sententia dedisset, hanc omnis semper in</td><td></td></tr><tr><td>Sicilia consules praetoresque servasse, negavit se e lege</td><td>10</td></tr><tr><td>Rupilia sortiturum: quinque iudices, quos commodum ipsi</td><td></td></tr><tr><td>fuit, dedit. Quid hoc homine facias? quod supplicium</td><td>40.1</td></tr><tr><td>dignum libidine eius invenias? Praescriptum tibi cum</td><td></td></tr><tr><td>esset, homo deterrime et impudentissime, quem ad modum</td><td></td></tr><tr><td>iudices inter Siculos dares, cum imperatoris populi</td><td></td></tr><tr><td>Romani auctoritas, legatorum decem, summorum hominum,</td><td>5</td></tr><tr><td>dignitas, senatus consultum intercederet, &lt;quo senatus&gt; con-</td><td></td></tr><tr><td>sulto P. Rupilius de decem legatorum sententia leges in</td><td></td></tr><tr><td>Sicilia constituerat, cum omnes ante te praetorem Rupilias</td><td></td></tr><tr><td>leges et in ceteris rebus et in iudiciis maxime servassent, tu</td><td></td></tr><tr><td>ausus es pro nihilo prae tua praeda tot res sanctissimas</td><td>10</td></tr><tr><td>ducere? tibi nulla lex fuit, nulla religio, nullus existimationis</td><td></td></tr><tr><td>pudor, nullus iudici metus? nullius apud te gravis auctori-</td><td></td></tr><tr><td>tas, nullum exemplum quod sequi velles? Verum, ut</td><td>41.1</td></tr><tr><td>institui dicere, quinque iudicibus nulla lege, nullo insti-</td><td></td></tr><tr><td>tuto, nulla reiectione, nulla sorte ex libidine istius datis,</td><td></td></tr><tr><td>non qui causam cognoscerent, sed qui quod imperatum</td><td></td></tr><tr><td>esset iudicarent, eo die nihil actum est; adesse iubentur</td><td>5</td></tr><tr><td>postridie. Heraclius interea, cum omnis insidias fortunis</td><td></td></tr><tr><td>suis a praetore fieri videret, capit consilium de amicorum et</td><td></td></tr><tr><td>propinquorum sententia non adesse ad iudicium; itaque</td><td></td></tr><tr><td>illa nocte Syracusis profugit. Iste postridie mane, cum</td><td></td></tr><tr><td>multo maturius quam umquam antea surrexisset, iudices</td><td>10</td></tr><tr><td>citari iubet. Vbi comperit Heraclium non adesse, cogere </td><td></td></tr><tr><td>incipit eos ut absentem Heraclium condemnent. Illi eum</td><td></td></tr><tr><td>commonefaciunt ut, si sibi videatur, utatur instituto suo</td><td></td></tr><tr><td>nec cogat ante horam decimam de absente secundum</td><td></td></tr><tr><td>praesentem iudicare: impetrant. Interea sane perturbatus</td><td>42.1</td></tr><tr><td>et ipse et eius amici et consiliarii moleste ferre coeperunt</td><td></td></tr><tr><td>Heraclium profugisse; putabant absentis damnationem,</td><td></td></tr><tr><td>praesertim tantae pecuniae, multo invidiosiorem fore quam</td><td></td></tr><tr><td>si praesens damnatus esset. Eo accedebat quod iudices</td><td>5</td></tr><tr><td>e lege Rupilia dati non erant; multo etiam rem turpiorem</td><td></td></tr><tr><td>fore et iniquiorem visum iri intellegebant. Itaque hoc</td><td></td></tr><tr><td>dum corrigere vult, apertior eius cupiditas improbitasque</td><td></td></tr><tr><td>facta est. Nam illis quinque iudicibus uti se negat; iubet,</td><td></td></tr><tr><td>id quod initio lege Rupilia fieri oportuerat, citari Heraclium</td><td>10</td></tr><tr><td>et eos qui dicam scripserant; ait se iudices ex lege velle</td><td></td></tr><tr><td>sortiri. Quod ab eo pridie, cum multis lacrimis cum oraret</td><td></td></tr><tr><td>atque obsecraret, Heraclius impetrare non potuerat, id ei</td><td></td></tr><tr><td>postridie venit in mentem, ex lege Rupilia sortiri dicas</td><td></td></tr><tr><td>oportere. Educit ex urna tris; his ut absentem Heraclium</td><td>15</td></tr><tr><td>condemnent imperat; itaque condemnant. </td><td></td></tr>
        </table>