<table>
          <script>targetHit=0;</script>
          <tr><td>  Sed profecto mors tum aequissimo animo oppetitur,</td><td>1.109.4</td></tr><tr><td>cum suis se laudibus vita occidens consolari potest.</td><td>5</td></tr><tr><td>nemo parum diu vixit, qui virtutis perfectae perfecto</td><td></td></tr><tr><td>functus est munere. multa mihi ipsi ad mortem tem-</td><td></td></tr><tr><td>pestiva fuerunt. quam utinam potuissem obire! nihil </td><td></td></tr><tr><td>enim iam adquirebatur, cumulata erant officia vitae,</td><td></td></tr><tr><td>cum fortuna bella restabant. quare si ipsa ratio</td><td>10</td></tr><tr><td>minus perficiet, ut mortem neglegere possimus, at</td><td></td></tr><tr><td>vita acta perficiat, ut satis superque vixisse videamur.</td><td></td></tr><tr><td>quamquam enim sensus abierit, tamen suis et propriis</td><td></td></tr><tr><td>bonis laudis et gloriae, quamvis non sentiant, mortui</td><td></td></tr><tr><td>non carent. etsi enim nihil habet in se gloria cur</td><td>15</td></tr><tr><td>expetatur, tamen virtutem tamquam umbra sequitur.</td><td></td></tr><tr><td>verum multitudinis iudicium de bonis &lt;bonum&gt; si</td><td>110.1</td></tr><tr><td>quando est, magis laudandum est quam illi ob eam</td><td></td></tr><tr><td>rem beati. non possum autem dicere, quoquo modo</td><td></td></tr><tr><td>hoc accipietur, Lycurgum Solonem legum et publicae</td><td></td></tr><tr><td>disciplinae carere gloria, Themistoclem Epaminondam</td><td>5</td></tr><tr><td>bellicae virtutis. ante enim Salamina ipsam Neptunus</td><td></td></tr><tr><td>obruet quam Salaminii tropaei memoriam, priusque</td><td></td></tr><tr><td>e Boeotia Leuctra tollentur quam pugnae Leuctricae</td><td></td></tr><tr><td>gloria. multo autem tardius fama deseret Curium Fa-</td><td></td></tr><tr><td>bricium Calatinum, duo Scipiones duo Africanos, Ma-</td><td>10</td></tr><tr><td>ximum Marcellum Paulum, Catonem Laelium, innu-</td><td></td></tr><tr><td>merabilis alios; quorum similitudinem aliquam qui</td><td></td></tr><tr><td>arripuerit, non eam fama populari, sed vera bono-</td><td></td></tr><tr><td>rum laude metiens, fidenti animo, si ita res feret, gra-</td><td></td></tr><tr><td>dietur ad mortem; in qua aut summum bonum aut</td><td>15</td></tr><tr><td>nullum malum esse cognovimus. secundis vero suis </td><td></td></tr><tr><td>rebus volet etiam mori; non enim tam cumulus bo-</td><td></td></tr><tr><td>norum iucundus esse potest quam molesta decessio.</td><td></td></tr><tr><td>hanc sententiam significare videtur Laconis illa vox,</td><td>111.1</td></tr><tr><td>qui, cum Rhodius Diagoras, Olympionices nobilis,</td><td></td></tr><tr><td>uno die duo suos filios victores Olympiae vidisset,</td><td></td></tr><tr><td>accessit ad senem et gratulatus: 'morere, Diagora'</td><td></td></tr><tr><td>inquit; 'non enim in caelum ascensurus es.' magna haec,</td><td>5</td></tr><tr><td>et nimium fortasse, Graeci putant vel tum potius puta-</td><td></td></tr><tr><td>bant, isque, qui hoc Diagorae dixit, permagnum existi-</td><td></td></tr><tr><td>mans tris Olympionicas una e domo prodire cunctari illum</td><td></td></tr><tr><td>diutius in vita fortunae obiectum inutile putabat ipsi. </td><td></td></tr>
        </table>