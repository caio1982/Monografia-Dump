<table>
          <script>targetHit=0;</script>
          <tr><td>  Acervatim reliqua iam, iudices, dicam ut ad ea quae pro-</td><td>30.4</td></tr><tr><td>piora huiusce causae et adiunctiora sunt perveniam. Vos,</td><td>5</td></tr><tr><td>quaeso, memoria teneatis non mihi hoc esse propositum ut</td><td></td></tr><tr><td>accusem Oppianicum mortuum sed, cum hoc persuadere</td><td></td></tr><tr><td>vobis velim, iudicium ab hoc non esse corruptum, hoc uti</td><td></td></tr><tr><td>initio ac fundamento defensionis, Oppianicum, hominem</td><td></td></tr><tr><td>sceleratissimum et nocentissimum, esse damnatum. Qui</td><td>10</td></tr><tr><td>uxori suae Cluentiae, quae amita huius Habiti fuit, cum ipse</td><td></td></tr><tr><td>poculum dedisset, subito illa in media potione exclamavit</td><td></td></tr><tr><td>se maximo cum dolore emori nec diutius vixit quam locuta</td><td></td></tr><tr><td>est; nam in ipso sermone hoc et vociferatione mortua est.</td><td></td></tr><tr><td>Et ad hanc mortem repentinam vocemque morientis omnia</td><td>15</td></tr><tr><td>praeterea quae solent esse indicia et vestigia veneni in illius</td><td></td></tr><tr><td>mortuae corpore fuerunt. Eodemque veneno C. Oppiani-</td><td></td></tr><tr><td>cum fratrem necavit. Neque est hoc satis; tametsi in ipso</td><td>31.1</td></tr><tr><td>fraterno parricidio nullum scelus praetermissum videtur,</td><td></td></tr><tr><td>tamen ut ad hoc nefarium facinus accederet aditum sibi</td><td></td></tr><tr><td>aliis sceleribus ante munivit. Nam cum esset gravida</td><td></td></tr><tr><td>Auria, fratris uxor, et iam appropinquare partus putaretur,</td><td>5</td></tr><tr><td>mulierem veneno interfecit ut una illud quod erat ex fratre</td><td></td></tr><tr><td>conceptum necaretur. Post fratrem adgressus est; qui </td><td></td></tr><tr><td>sero iam exhausto illo poculo mortis, cum et de suo et de</td><td></td></tr><tr><td>uxoris interitu clamaret testamentumque mutare cuperet, in</td><td></td></tr><tr><td>ipsa significatione huius voluntatis est mortuus. Ita mu-</td><td>10</td></tr><tr><td>lierem ne partu eius ab hereditate fraterna excluderetur</td><td></td></tr><tr><td>necavit; fratris autem liberos prius vita privavit quam illi</td><td></td></tr><tr><td>hanc a natura lucem accipere potuerunt; ut omnes intelle-</td><td></td></tr><tr><td>gerent nihil ei clausum, nihil sanctum esse posse a cuius</td><td></td></tr><tr><td>audacia fratris liberos ne materni quidem corporis custodiae</td><td>15</td></tr><tr><td>tegere potuissent. Memoria teneo Milesiam quandam mu-</td><td>32.1</td></tr><tr><td>lierem, cum essem in Asia, quod ab heredibus secundis</td><td></td></tr><tr><td>accepta pecunia partum sibi ipsa medicamentis abegisset, rei</td><td></td></tr><tr><td>capitalis esse damnatam; nec iniuria quae spem parentis,</td><td></td></tr><tr><td>memoriam nominis, subsidium generis, heredem familiae,</td><td>5</td></tr><tr><td>designatum rei publicae civem sustulisset. Quanto est</td><td></td></tr><tr><td>Oppianicus in eadem iniuria maiore supplicio dignus! si qui-</td><td></td></tr><tr><td>dem illa, cum suo corpori vim attulisset, se ipsa cruciavit,</td><td></td></tr><tr><td>hic autem idem illud effecit per alieni corporis mortem</td><td></td></tr><tr><td>atque cruciatum. Ceteri non videntur in singulis hominibus</td><td>10</td></tr><tr><td>multa parricidia suscipere posse, Oppianicus inventus est</td><td></td></tr><tr><td>qui in uno corpore pluris necaret. Itaque cum hanc eius</td><td>33.1</td></tr><tr><td>consuetudinem audaciamque cognosset avunculus illius</td><td></td></tr><tr><td>adulescentis Oppianici, Cn. Magius, isque, cum gravi morbo</td><td></td></tr><tr><td>adfectus esset, heredem illum sororis suae filium faceret,</td><td></td></tr><tr><td>amicis adhibitis praesente matre sua Dinaea uxorem suam</td><td>5</td></tr><tr><td>interrogavit essetne praegnas. Quae cum se esse respon-</td><td></td></tr><tr><td>disset, ab ea petivit ut se mortuo apud Dinaeam—quae tum</td><td></td></tr><tr><td>ei mulieri socrus erat—quoad pareret habitaret diligentiam- </td><td></td></tr><tr><td>que adhiberet ut id quod conceperat servare et salvum</td><td></td></tr><tr><td>parere posset. Itaque ei testamento legat grandem pecu-</td><td>10</td></tr><tr><td>niam a filio si qui natus esset; ab secundo herede nil legat.</td><td></td></tr><tr><td>Quid de Oppianico suspicatus sit videtis; quid iudicarit</td><td>34.1</td></tr><tr><td>obscurum non est. Nam cuius filium faceret heredem, eum</td><td></td></tr><tr><td>tutorem liberis non adscripsit. Quid Oppianicus fecerit</td><td></td></tr><tr><td>cognoscite ut illum Magium intellegatis non longe animo</td><td></td></tr><tr><td>prospexisse morientem. Quae pecunia mulieri legata erat a</td><td>5</td></tr><tr><td>filio, si qui natus esset, eam praesentem Oppianicus non</td><td></td></tr><tr><td>debitam mulieri solvit, si haec solutio legatorum et non</td><td></td></tr><tr><td>merces abortionis appellanda est. Quo illa pretio accepto</td><td></td></tr><tr><td>multisque praeterea muneribus quae tum ex tabulis Oppia-</td><td></td></tr><tr><td>nici recitabantur spem illam quam in alvo commendatam a</td><td>10</td></tr><tr><td>viro continebat victa avaritia sceleri Oppianici vendidit.</td><td></td></tr><tr><td>Nihil posse iam ad hanc improbitatem addi videtur; atten-</td><td>35.1</td></tr><tr><td>dite exitum. Quae mulier obtestatione viri decem illis</td><td></td></tr><tr><td>mensibus ne domum quidem ullam nisi socrus suae nosse</td><td></td></tr><tr><td>debuit, haec quinto mense post viri mortem ipsi Oppianico</td><td></td></tr><tr><td>nupsit. Quae nuptiae non diuturnae fuerunt; erant enim</td><td>5</td></tr><tr><td>non matrimoni dignitate sed sceleris societate coniunctae. </td><td></td></tr>
        </table>