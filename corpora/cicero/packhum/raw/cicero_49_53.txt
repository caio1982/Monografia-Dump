<table>
          <script>targetHit=0;</script>
          <tr><td>  Cadere, opinor, in sapientem aegritudinem tibi</td><td>3.12.1</td></tr><tr><td>dixisti videri. </td><td></td></tr><tr><td>  Et vero ita existimo. </td><td></td></tr><tr><td>  Humanum id quidem, quod ita existumas. non enim</td><td></td></tr><tr><td>silice nati sumus, sed est naturale in animis tenerum</td><td>5</td></tr><tr><td>quiddam atque molle, quod aegritudine quasi tem-</td><td></td></tr><tr><td>pestate quatiatur, nec absurde Crantor ille, qui in </td><td></td></tr><tr><td>nostra Academia vel in primis fuit nobilis, 'minime'</td><td></td></tr><tr><td>inquit 'adsentior is qui istam nescio quam indolen-</td><td></td></tr><tr><td>tiam magno opere laudant, quae nec potest ulla esse</td><td>10</td></tr><tr><td>nec debet. ne aegrotus sim; si' inquit 'fuero, sensus</td><td></td></tr><tr><td>adsit, sive secetur quid sive avellatur a corpore. nam</td><td></td></tr><tr><td>istuc nihil dolere non sine magna mercede contingit</td><td></td></tr><tr><td>inmanitatis in animo, stuporis in corpore.' sed videa-</td><td>13.1</td></tr><tr><td>mus ne haec oratio sit hominum adsentantium nostrae</td><td></td></tr><tr><td>inbecillitati et indulgentium mollitudini; nos autem</td><td></td></tr><tr><td>audeamus non solum ramos amputare miseriarum, sed</td><td></td></tr><tr><td>omnis radicum fibras evellere. tamen aliquid relinque-</td><td>5</td></tr><tr><td>tur fortasse; ita sunt altae stirpes stultitiae; sed relin-</td><td></td></tr><tr><td>quetur id solum quod erit necessarium. Illud quidem</td><td></td></tr><tr><td>sic habeto, nisi sanatus animus sit, quod sine philoso-</td><td></td></tr><tr><td>phia fieri non potest, finem miseriarum nullum fore.</td><td></td></tr><tr><td>quam ob rem, quoniam coepimus, tradamus nos ei cu-</td><td>10</td></tr><tr><td>randos: sanabimur, si volemus. et progrediar quidem</td><td></td></tr><tr><td>longius: non enim de aegritudine solum, quamquam id</td><td></td></tr><tr><td>quidem primum, sed de omni animi, ut ego posui, per-</td><td></td></tr><tr><td>turbatione, morbo, ut Graeci volunt, explicabo. et</td><td></td></tr><tr><td>primo, si placet, Stoicorum more agamus, qui breviter</td><td>15</td></tr><tr><td>astringere solent argumenta; deinde nostro instituto</td><td></td></tr><tr><td>vagabimur.  </td><td></td></tr>
        </table>