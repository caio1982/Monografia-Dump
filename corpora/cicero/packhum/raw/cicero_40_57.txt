<table>
          <script>targetHit=0;</script>
          <tr><td>  Quantum autem sit apte dicere, experiri licet, si</td><td>232.1</td></tr><tr><td>aut compositi oratoris bene structam collocationem</td><td></td></tr><tr><td>dissolvas permutatione verborum; corrumpatur enim</td><td></td></tr><tr><td>tota res, ut et haec nostra in Corneliana et deinceps</td><td></td></tr><tr><td>omnia: 'neque me divitiae movent, quibus omnis Afri-</td><td>5</td></tr><tr><td>canos et Laelios multi venalicii mercatoresque supe-</td><td></td></tr><tr><td>rarunt'—immuta paululum, ut sit: 'multi superarunt</td><td></td></tr><tr><td>mercatores venaliciique': perierit tota res. et quae</td><td></td></tr><tr><td>secuntur: 'neque vestis aut caelatum aurum et argen-</td><td></td></tr><tr><td>tum, quo nostros veteres Marcellos Maxumosque multi</td><td>10</td></tr><tr><td>eunuchi e Syria Aegyptoque vicerunt' verba permuta</td><td></td></tr><tr><td>sic ut sit: 'vicerunt eunuchi e Syria Aegyptoque.' adde</td><td></td></tr><tr><td>tertium: 'neque vero ornamenta ista villarum quibus</td><td></td></tr><tr><td>L. Paulum et L. Mummium, qui rebus his urbem Ita-</td><td></td></tr><tr><td>liamque omnem referserunt, ab aliquo video perfacile</td><td>15</td></tr><tr><td>Deliaco aut Syro potuisse superari'—fac ita: 'po-</td><td></td></tr><tr><td>tuisse superari ab aliquo Syro aut Deliaco.' videsne</td><td>233.1</td></tr><tr><td>ut ordine verborum paululum commutato, isdem tamen</td><td></td></tr><tr><td>verbis stante sententia, ad nihilum omnia recidant,</td><td></td></tr><tr><td>cum sint ex aptis dissoluta? aut si alicuius inconditi</td><td></td></tr><tr><td>arripias dissipatam aliquam sententiam eamque ordine</td><td>5</td></tr><tr><td>verborum paululum commutato in quadrum redigas, </td><td></td></tr><tr><td>efficiatur aptum illud, quod fuerit antea diffluens ac</td><td></td></tr><tr><td>solutum. age sume de Gracchi apud censores illud:</td><td></td></tr><tr><td>'abesse non potest quin eiusdem hominis sit probos</td><td></td></tr><tr><td>improbare qui improbos probet': quanto aptius, si</td><td>10</td></tr><tr><td>ita dixisset: 'quin eiusdem hominis sit qui improbos</td><td></td></tr><tr><td>probet probos improbare'! </td><td></td></tr>
        </table>