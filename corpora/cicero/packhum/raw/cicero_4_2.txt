<table>
          <script>targetHit=0;</script>
          <tr><td>  Nunc quoniam quibus rebus adductus ad causam acces-</td><td>10.1</td></tr><tr><td>serim demonstravi, dicendum necessario est de contentione</td><td></td></tr><tr><td>nostra, ut in constituendo accusatore quid sequi possitis</td><td></td></tr><tr><td>habeatis. Ego sic intellego, iudices: cum de pecuniis</td><td></td></tr><tr><td>repetundis nomen cuiuspiam deferatur, si certamen inter</td><td>5</td></tr><tr><td>aliquos sit cui potissimum delatio detur, haec duo in primis</td><td></td></tr><tr><td>spectari oportere, quem maxime velint actorem esse ii</td><td></td></tr><tr><td>quibus factae esse dicantur iniuriae, et quem minime</td><td></td></tr><tr><td>velit is qui eas iniurias fecisse arguatur. In hac causa,</td><td>11.1</td></tr><tr><td>iudices, tametsi utrumque esse arbitror perspicuum, tamen</td><td></td></tr><tr><td>de utroque dicam, et de eo prius quod apud vos plurimum</td><td></td></tr><tr><td>debet valere, hoc est de voluntate eorum quibus iniuriae</td><td></td></tr><tr><td>factae sunt; quorum causa iudicium de pecuniis repetundis</td><td>5</td></tr><tr><td>est constitutum. </td><td></td></tr><tr><td>  Siciliam provinciam C. Verres per triennium depopu-</td><td></td></tr><tr><td>latus esse, Siculorum civitates vastasse, domos exinanisse,</td><td></td></tr><tr><td>fana spoliasse dicitur. Adsunt, queruntur Siculi universi;</td><td></td></tr><tr><td>ad meam fidem, quam habent spectatam iam et cognitam,</td><td>10</td></tr><tr><td>confugiunt; auxilium sibi per me a vobis atque a populi</td><td></td></tr><tr><td>Romani legibus petunt; me defensorem calamitatum sua-</td><td></td></tr><tr><td>rum, me ultorem iniuriarum, me cognitorem iuris sui, me</td><td></td></tr><tr><td>actorem causae totius esse voluerunt. Vtrum, Q. Caecili,</td><td>12.1</td></tr><tr><td>hoc dices, me non Siculorum rogatu ad causam accedere, an</td><td></td></tr><tr><td>optimorum fidelissimorumque sociorum voluntatem apud</td><td></td></tr><tr><td>hos gravem esse non oportere? Si id audebis dicere, quod</td><td></td></tr><tr><td>C. Verres, cui te inimicum esse simulas, maxime existimari </td><td>5</td></tr><tr><td>vult, Siculos hoc a me non petisse, primum causam inimici</td><td></td></tr><tr><td>tui sublevabis, de quo non praeiudicium, sed plane iudicium</td><td></td></tr><tr><td>iam factum putatur, quod ita percrebruit, Siculos omnis</td><td></td></tr><tr><td>actorem suae causae contra illius iniurias quaesisse. Hoc</td><td>13.1</td></tr><tr><td>si tu, inimicus eius, factum negabis, quod ipse, cui maxime</td><td></td></tr><tr><td>haec res obstat, negare non audet, videto ne nimium fami-</td><td></td></tr><tr><td>liariter inimicitias exercere videare. Deinde sunt testes</td><td></td></tr><tr><td>viri clarissimi nostrae civitatis, quos omnis a me nominari</td><td>5</td></tr><tr><td>non est necesse: eos qui adsunt appellabo, quos, si mentirer,</td><td></td></tr><tr><td>testis esse impudentiae meae minime vellem. Scit is qui</td><td></td></tr><tr><td>est in consilio, C. Marcellus, scit is quem adesse video,</td><td></td></tr><tr><td>Cn. Lentulus Marcellinus; quorum fide atque praesidio</td><td></td></tr><tr><td>Siculi maxime nituntur, quod omnino Marcellorum nomini</td><td>10</td></tr><tr><td>tota illa provincia adiuncta est. Hi sciunt hoc non modo</td><td>14.1</td></tr><tr><td>a me petitum esse, sed ita saepe et ita vehementer esse</td><td></td></tr><tr><td>petitum ut aut causa mihi suscipienda fuerit aut officium</td><td></td></tr><tr><td>necessitudinis repudiandum. Sed quid ego his testibus</td><td></td></tr><tr><td>utor, quasi res dubia aut obscura sit? Adsunt homines ex</td><td>5</td></tr><tr><td>tota provincia nobilissimi, qui praesentes vos orant atque</td><td></td></tr><tr><td>obsecrant, iudices, ut in actore causae suae deligendo</td><td></td></tr><tr><td>vestrum iudicium ab suo iudicio ne discrepet. Omnium</td><td></td></tr><tr><td>civitatum totius Siciliae legationes adsunt praeter duas</td><td></td></tr><tr><td>civitates; quarum duarum si adessent, duo crimina vel</td><td>10</td></tr><tr><td>maxima minuerentur quae cum his civitatibus C. Verri</td><td></td></tr><tr><td>communicata sunt. At enim cur a me potissimum hoc</td><td>15.1</td></tr><tr><td>praesidium petiverunt? Si esset dubium petissent necne,</td><td></td></tr><tr><td>dicerem cur petissent: nunc vero, cum id ita perspicuum</td><td></td></tr><tr><td>sit ut oculis iudicare possitis, nescio cur hoc mihi de-</td><td></td></tr><tr><td>trimento esse debeat, si id mihi obiciatur, me potissimum </td><td>5</td></tr><tr><td>esse delectum. Verum id mihi non sumo, iudices, et hoc</td><td>16.1</td></tr><tr><td>non modo in oratione mea non pono, sed ne in opinione</td><td></td></tr><tr><td>quidem cuiusquam relinquo, me omnibus patronis esse</td><td></td></tr><tr><td>praepositum. Non ita est; sed unius cuiusque temporis,</td><td></td></tr><tr><td>valetudinis, facultatis ad agendum ducta ratio est. Mea</td><td>5</td></tr><tr><td>fuit semper haec in hac re voluntas et sententia, quemvis</td><td></td></tr><tr><td>ut hoc mallem de iis qui essent idonei suscipere quam me,</td><td></td></tr><tr><td>me ut mallem quam neminem. </td><td></td></tr>
        </table>