<table>
          <script>targetHit=0;</script>
          <tr class="title first  date"><td>prid<span class="snum">.</span> Non<span class="snum">.</span> Apr<span class="snum">.</span> <span class="snum">50</span> Laodiceae</td><td></td></tr><tr class="title last  "><td>M. CICERO IMP. S. D. M. CAELIO AEDILI CURULI</td><td></td></tr><tr><td>Putaresne umquam accidere posse ut mihi verba deessent,</td><td>2.11.1.1</td></tr><tr><td>neque solum ista vestra oratoria sed haec etiam levia nostra-</td><td></td></tr><tr><td>tia? desunt autem propter hanc causam quod mirifice sum </td><td></td></tr><tr><td>sollicitus quidnam de provinciis decernatur. mirum me</td><td></td></tr><tr><td>desiderium tenet urbis, incredibile meorum atque in primis</td><td>5</td></tr><tr><td>tui, satietas autem provinciae, vel quia videmur eam famam</td><td></td></tr><tr><td>consecuti ut non tam accessio quaerenda quam fortuna</td><td></td></tr><tr><td>metuenda sit vel quia totum negotium non est dignum</td><td></td></tr><tr><td>viribus nostris, qui maiora onera in re publica sustinere et</td><td></td></tr><tr><td>possim et soleam, vel quia belli magni timor impendet, quod</td><td>10</td></tr><tr><td>videmur effugere si ad constitutam diem decedemus. </td><td></td></tr><tr><td>  De pantheris per eos qui venari solent agitur mandatu meo</td><td>2.1</td></tr><tr><td>diligenter. sed mira paucitas est, et eas quae sunt valde aiunt</td><td></td></tr><tr><td>queri quod nihil cuiquam insidiarum in mea provincia nisi</td><td></td></tr><tr><td>sibi fiat. itaque constituisse dicuntur in Cariam ex nostra</td><td></td></tr><tr><td>provincia decedere. sed tamen sedulo fit et in primis a Patisco.</td><td>5</td></tr><tr><td>quicquid erit, tibi erit; sed quid esset plane nesciebamus.</td><td></td></tr><tr><td>mihi mehercule magnae curae est aedilitas tua. ipse dies me</td><td></td></tr><tr><td>admonebat; scripsi enim haec ipsis Megalensibus. tu velim</td><td></td></tr><tr><td>ad me de omni rei publicae statu quam diligentissime</td><td></td></tr><tr><td>perscribas; ea enim certissima putabo quae ex te cognoro.</td><td>10</td></tr>
        </table>