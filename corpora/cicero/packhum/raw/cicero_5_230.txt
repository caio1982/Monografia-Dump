<table>
          <script>targetHit=0;</script>
          <tr><td>  Condemnat omnis de consili sententia; tamen neque</td><td>2.5.114.4</td></tr><tr><td>iste in tanta re tot hominum T. Vettium ad se arcessit,</td><td>5</td></tr><tr><td>quaestorem suum, cuius consilio uteretur, neque P. Cervium,</td><td></td></tr><tr><td>talem virum, legatum, qui quia legatus isto praetore in</td><td></td></tr><tr><td>Sicilia fuit primus ab isto iudex reiectus est, sed de latro-</td><td></td></tr><tr><td>num, hoc est de comitum suorum sententia condemnat</td><td></td></tr><tr><td>omnis. Hic cuncti Siculi, fidelissimi atque antiquissimi</td><td>115.1</td></tr><tr><td>socii, plurimis adfecti beneficiis a maioribus nostris, graviter</td><td></td></tr><tr><td>commoventur et de suis periculis fortunisque omnibus per-</td><td></td></tr><tr><td>timescunt: indigne ferunt illam clementiam mansuetudi-</td><td></td></tr><tr><td>nemque nostri imperi in tantam crudelitatem inhumani-</td><td>5</td></tr><tr><td>tatemque esse conversam, condemnari tot homines uno</td><td></td></tr><tr><td>tempore nullo crimine, defensionem suorum furtorum prae-</td><td></td></tr><tr><td>torem improbum ex indignissima morte innocentium quae-</td><td></td></tr><tr><td>rere. Nihil addi iam videtur, iudices, ad hanc improbi-</td><td></td></tr><tr><td>tatem amentiam crudelitatemque posse, et recte nihil</td><td>10</td></tr><tr><td>videtur. Nam si cum aliorum improbitate certet, longe </td><td></td></tr><tr><td>omnis multumque superabit; sed secum &lt;cum&gt; ipse certat,</td><td>116.1</td></tr><tr><td>id agit ut semper superius suum facinus novo scelere vincat.</td><td></td></tr><tr><td>Phalacrum Centuripinum dixeram exceptum esse a Cleo-</td><td></td></tr><tr><td>mene, quod in eius quadriremi Cleomenes vectus esset;</td><td></td></tr><tr><td>tamen, quia pertimuerat adulescens, quod eandem suam</td><td>5</td></tr><tr><td>causam videbat esse quam illorum qui innocentes peribant,</td><td></td></tr><tr><td>accedit ad hominem Timarchides; a securi negat esse ei</td><td></td></tr><tr><td>periculum, virgis ne caederetur monet ut caveat. Ne</td><td></td></tr><tr><td>multa, ipsum dicere adulescentem audistis se ob hunc</td><td></td></tr><tr><td>metum pecuniam Timarchidi numerasse. Levia sunt haec</td><td>117.1</td></tr><tr><td>in hoc reo. Metum virgarum nauarchus, homo nobilis-</td><td></td></tr><tr><td>simus nobilissimae civitatis, pretio redemit: humanum est.</td><td></td></tr><tr><td>Alius ne condemnaretur pecuniam dedit: usitatum est.</td><td></td></tr><tr><td>Non vult populus Romanus obsoletis criminibus accusari</td><td>5</td></tr><tr><td>Verrem, nova postulat, inaudita desiderat; non de praetore</td><td></td></tr><tr><td>Siciliae, sed de nefario tyranno fieri iudicium arbitratur.</td><td></td></tr><tr><td>Includuntur in carcerem condemnati; supplicium con-</td><td></td></tr><tr><td>stituitur in illos, sumitur de miseris parentibus nauarchorum;</td><td></td></tr><tr><td>prohibentur adire ad filios, prohibentur liberis suis cibum</td><td>10</td></tr><tr><td>vestitumque ferre. Patres hi quos videtis iacebant in</td><td>118.1</td></tr><tr><td>limine, matresque miserae pernoctabant ad ostium carceris</td><td></td></tr><tr><td>ab extremo conspectu liberum exclusae; quae nihil aliud</td><td></td></tr><tr><td>orabant nisi ut filiorum suorum postremum spiritum ore </td><td></td></tr><tr><td>excipere liceret. Aderat ianitor carceris, carnifex praetoris,</td><td>5</td></tr><tr><td>mors terrorque sociorum et civium Romanorum, lictor</td><td></td></tr><tr><td>Sextius, cui ex omni gemitu doloreque certa merces com-</td><td></td></tr><tr><td>parabatur. 'Vt adeas, tantum dabis, ut cibum tibi intro</td><td></td></tr><tr><td>ferre liceat, tantum.' Nemo recusabat. 'Quid? ut</td><td></td></tr><tr><td>uno ictu securis adferam mortem filio tuo, quid dabis?</td><td>10</td></tr><tr><td>ne diu crucietur, ne saepius feriatur, ne cum sensu dolo-</td><td></td></tr><tr><td>ris aliquo spiritus auferatur?' Etiam ob hanc causam</td><td></td></tr><tr><td>pecunia lictori dabatur. O magnum atque intolerandum</td><td>119.1</td></tr><tr><td>dolorem! o gravem acerbamque fortunam! Non vitam</td><td></td></tr><tr><td>liberum, sed mortis celeritatem pretio redimere cogebantur</td><td></td></tr><tr><td>parentes. Atque ipsi etiam adulescentes cum Sextio suo</td><td></td></tr><tr><td>de plaga et de uno illo ictu loquebantur, idque postremum</td><td>5</td></tr><tr><td>parentis suos liberi orabant, ut levandi cruciatus sui causa</td><td></td></tr><tr><td>lictori pecunia daretur. Multi et graves dolores inventi</td><td></td></tr><tr><td>parentibus et propinquis, multi; verum tamen mors sit</td><td></td></tr><tr><td>extremum. Non erit. Estne aliquid ultra quo crudelitas</td><td></td></tr><tr><td>progredi possit? Reperietur; nam illorum, cum erunt</td><td>10</td></tr><tr><td>securi percussi ac necati, corpora feris obicientur. Hoc si</td><td></td></tr><tr><td>luctuosum est parentibus, redimant pretio sepeliendi pote-</td><td></td></tr><tr><td>statem. Onasum Segestanum, hominem nobilem, dicere</td><td>120.1</td></tr><tr><td>audistis se ob sepulturam Heraclei nauarchi pecuniam</td><td></td></tr><tr><td>Timarchidi numerasse; ne hoc possis dicere, 'Patres enim</td><td></td></tr><tr><td>veniunt amissis filiis irati,' vir primarius, homo nobilissimus,</td><td></td></tr><tr><td>dicit, neque de filio dicit. Iam hoc quis tum fuit Syracusis </td><td>5</td></tr><tr><td>quin audierit, quin sciat, has Timarchidi pactiones sepul-</td><td></td></tr><tr><td>turae cum vivis etiam illis esse factas? Non palam cum</td><td></td></tr><tr><td>Timarchide loquebantur, non omnes omnium propinqui</td><td></td></tr><tr><td>adhibebantur, non palam vivorum funera locabantur? </td><td></td></tr>
        </table>