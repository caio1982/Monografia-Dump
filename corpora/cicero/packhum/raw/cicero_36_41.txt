<table>
          <script>targetHit=0;</script>
          <tr><td>  Enumeratio est, per quam res disperse et diffuse</td><td>1.98.4</td></tr><tr><td>dictae unum in locum coguntur et reminiscendi causa</td><td>5</td></tr><tr><td>unum sub aspectum subiciuntur. haec si semper eodem</td><td></td></tr><tr><td>modo tractabitur, perspicue ab omnibus artificio quo-</td><td></td></tr><tr><td>dam tractari intellegetur; sin varie fiet, et hanc suspi-</td><td></td></tr><tr><td>cionem et satietatem vitare poterit. quare tum oporte-</td><td></td></tr><tr><td>bit ita facere, ut plerique faciunt propter facilitatem,</td><td>10</td></tr><tr><td>singillatim unam quamque rem adtingere et ita omnes </td><td></td></tr><tr><td>transire breviter argumentationes; tum autem, id quod</td><td></td></tr><tr><td>difficilius est, dicere, quas partes exposueris in par-</td><td></td></tr><tr><td>titione, de quibus te pollicitus sis dicturum, et reducere</td><td></td></tr><tr><td>in memoriam, quibus rationibus unam quamque partem</td><td>15</td></tr><tr><td>confirmaris; tum ab iis, qui audiunt, quaerere, quid</td><td></td></tr><tr><td>sit, quod sibi velle debeant demonstrari, hoc modo:</td><td></td></tr><tr><td>'illud docuimus, illud planum fecimus'. ita simul et</td><td></td></tr><tr><td>in memoriam redibit auditor et putabit nihil esse</td><td></td></tr><tr><td>praeterea, quod debeat desiderare. atque in his ge-</td><td>99.1</td></tr><tr><td>neribus, ut ante dictum est, tum tuas argumentationes</td><td></td></tr><tr><td>transire separatim, tum, id quod artificiosius est, cum</td><td></td></tr><tr><td>tuis contrarias coniungere; et cum tuam dixeris argu-</td><td></td></tr><tr><td>mentationem, tum, contra eam quod adferretur, quem-</td><td>5</td></tr><tr><td>admodum dilueris, ostendere. ita per brevem conpara-</td><td></td></tr><tr><td>tionem auditoris memoria et de confirmatione et de</td><td></td></tr><tr><td>reprehensione redintegrabitur. atque haec aliis actionis</td><td></td></tr><tr><td>quoque modis variare oportebit. nam tum ex tua per-</td><td></td></tr><tr><td>sona enumerare possis, ut, quid et quo quidque loco</td><td>10</td></tr><tr><td>dixeris, admoneas; tum vero personam aut rem ali-</td><td></td></tr><tr><td>quam inducere et enumerationem ei totam attribuere.</td><td></td></tr><tr><td>personam hoc modo: 'nam si legis scriptor exsistat</td><td></td></tr><tr><td>et quaerat sic id a vobis, quid dubitetis: quid possitis</td><td></td></tr><tr><td>dicere, cum vobis hoc et hoc sit demonstratum?' atque</td><td>15</td></tr><tr><td>hic, item ut in nostra persona, licebit alias singillatim</td><td></td></tr><tr><td>transire omnes argumentationes, alias ad partitionis</td><td></td></tr><tr><td>singula genera referre, alias ab auditore, quid deside- </td><td></td></tr><tr><td>ret, quaerere, alias haec facere per comparationem</td><td></td></tr><tr><td>suarum et contrariarum argumentationum. res autem</td><td>100.1</td></tr><tr><td>inducetur, si alicui rei huiusmodi, legi, loco, urbi, mo-</td><td></td></tr><tr><td>numento oratio attribuetur per enumerationem, hoc</td><td></td></tr><tr><td>modo: 'quid? si leges loqui possent, nonne haec apud</td><td></td></tr><tr><td>vos quererentur: quidnam amplius desideratis, iudi-</td><td>5</td></tr><tr><td>ces, cum vobis hoc et hoc planum factum sit?' in hoc</td><td></td></tr><tr><td>quoque genere omnibus isdem modis uti licebit. com-</td><td></td></tr><tr><td>mune autem praeceptum hoc datur ad enumerationem,</td><td></td></tr><tr><td>ut ex una quaque argumentatione, quoniam tota iterum</td><td></td></tr><tr><td>dici non potest, id eligatur, quod erit gravissimum,</td><td>10</td></tr><tr><td>et unum quidque quam brevissime transeatur, ut me-</td><td></td></tr><tr><td>moria, non oratio renovata videatur. </td><td></td></tr>
        </table>