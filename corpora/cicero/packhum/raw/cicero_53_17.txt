<table>
          <script>targetHit=0;</script>
          <tr><td>  Fiunt certae divinationum coniecturae a peritis.</td><td>1.78.9</td></tr><tr><td>Midae illi Phrygi, cum puer esset, dormienti formicae</td><td>10</td></tr><tr><td>in os tritici grana congesserunt. Divitissumum fore</td><td></td></tr><tr><td>praedictum est; quod evenit. At Platoni cum in cunis</td><td></td></tr><tr><td>parvulo dormienti apes in labellis consedissent, respon-</td><td></td></tr><tr><td>sum est singulari illum suavitate orationis fore. Ita</td><td></td></tr><tr><td>futura eloquentia provisa in infante est. Quid? amo-</td><td>79.1</td></tr><tr><td>res ac deliciae tuae, Roscius, num aut ipse aut pro</td><td></td></tr><tr><td>eo Lanuvium totum mentiebatur? Qui cum esset in</td><td></td></tr><tr><td>cunabulis educareturque in Solonio, qui est campus</td><td></td></tr><tr><td>agri Lanuvini, noctu lumine apposito experrecta nu-</td><td>5</td></tr><tr><td>trix animadvertit puerum dormientem circumplicatum</td><td></td></tr><tr><td>serpentis amplexu. Quo aspectu exterrita clamorem</td><td></td></tr><tr><td>sustulit. Pater autem Roscii ad haruspices rettulit,</td><td></td></tr><tr><td>qui responderunt nihil illo puero clarius, nihil nobi-</td><td></td></tr><tr><td>lius fore. Atque hanc speciem Pasiteles caelavit ar-</td><td>10</td></tr><tr><td>gento et noster expressit Archias versibus. Quid igitur</td><td></td></tr><tr><td>expectamus? an dum in foro nobiscum di immortales,</td><td></td></tr><tr><td>dum in viis versentur, dum domi? qui quidem ipsi se</td><td></td></tr><tr><td>nobis non offerunt, vim autem suam longe lateque</td><td></td></tr><tr><td>diffundunt, quam tum terrae cavernis includunt, tum</td><td>15</td></tr><tr><td>hominum naturis implicant. Nam terrae vis Pythiam</td><td></td></tr><tr><td>Delphis incitabat, naturae Sibyllam. Quid enim? non</td><td></td></tr><tr><td>videmus, quam sint varia terrarum genera? ex quibus</td><td></td></tr><tr><td>et mortifera quaedam pars est, ut et Ampsancti in</td><td></td></tr><tr><td>Hirpinis et in Asia Plutonia, quae vidimus, et sunt</td><td>20</td></tr><tr><td>partes agrorum aliae pestilentes, aliae salubres, aliae,</td><td></td></tr><tr><td>quae acuta ingenia gignant, aliae, quae retunsa; quae</td><td></td></tr><tr><td>omnia fiunt et ex caeli varietate et ex disparili adspi-</td><td></td></tr><tr><td>ratione terrarum. </td><td></td></tr>
        </table>