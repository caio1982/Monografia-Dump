<table>
          <script>targetHit=0;</script>
          <tr><td>  Quaero nunc abs te, Hortensi, cum utrisne tandem istius</td><td>2.3.191.1</td></tr><tr><td>factum collaturus es? Cum iis, credo, qui benignitate ad-</td><td></td></tr><tr><td>ducti per beneficium et gratiam civitatibus concesserunt ut</td><td></td></tr><tr><td>nummos pro frumento darent. Ita credo petisse ab isto</td><td></td></tr><tr><td>aratores ut, cum HS ternis tritici modium vendere non </td><td>5</td></tr><tr><td>possent, pro singulis modiis ternos denarios dare liceret.</td><td></td></tr><tr><td>An quoniam hoc non audes dicere, illuc confugies, ve-</td><td></td></tr><tr><td>cturae difficultate adductus ternos denarios dare maluisse?</td><td></td></tr><tr><td>Cuius vecturae? quo ex loco in quem locum ne portarent?</td><td></td></tr><tr><td>Philomelio Ephesum? Video quid inter annonam interesse</td><td>10</td></tr><tr><td>soleat, video quot dierum via sit, video Philomeliensibus</td><td></td></tr><tr><td>expedire, quanti Ephesi sit frumentum, dare potius in</td><td></td></tr><tr><td>Phrygia quam Ephesum portare aut ad emendum frumen-</td><td></td></tr><tr><td>tum Ephesum pecuniam et legatos mittere. In Sicilia vero</td><td>192.1</td></tr><tr><td>quid eius modi est? Henna mediterranea est maxime.</td><td></td></tr><tr><td>Coge ut ad aquam tibi, id quod summi iuris est, frumentum</td><td></td></tr><tr><td>Hennenses admetiantur vel Phintiam vel Halaesam vel</td><td></td></tr><tr><td>Catinam, loca inter se maxime diversa: eodem die quo</td><td>5</td></tr><tr><td>iusseris deportabunt. Tametsi ne vectura quidem est opus.</td><td></td></tr><tr><td>Nam totus quaestus hic, iudices, aestimationis ex annonae</td><td></td></tr><tr><td>natus est varietate. Hoc enim magistratus in provincia</td><td></td></tr><tr><td>adsequi potest, ut ibi accipiat ubi est carissimum. Ideo</td><td></td></tr><tr><td>valet ista ratio aestimationis in Asia, valet in Hispania,</td><td>10</td></tr><tr><td>valet in iis provinciis in quibus unum pretium frumento</td><td></td></tr><tr><td>esse non solet: in Sicilia vero quid cuiusquam intererat</td><td></td></tr><tr><td>quo loco daret? neque enim portandum erat, et, quo</td><td></td></tr><tr><td>quisque vehere iussus esset, ibi tantidem frumentum eme-</td><td></td></tr><tr><td>ret quanti domi vendidisset. Quam ob rem, si vis, Hor-</td><td>193.1</td></tr><tr><td>tensi, docere aliquid ab isto simile in aestimatione atque</td><td></td></tr><tr><td>a ceteris esse factum, doceas oportebit aliquo in loco</td><td></td></tr><tr><td>Siciliae praetore Verre ternis denariis tritici modium fuisse. </td><td></td></tr>
        </table>