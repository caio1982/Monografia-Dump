<table>
          <script>targetHit=0;</script>
          <tr class="title first  date"><td>post<span class="snum">.</span> parte Quint<span class="snum">.</span> <span class="snum">50</span> Tarsi</td><td></td></tr><tr class="title last  "><td>M. CICERO S. D. M. CATONI</td><td></td></tr><tr><td>'Laetus sum laudari me' inquit Hector, opinor, apud</td><td>15.6.1.1</td></tr><tr><td>Naevium 'abs te, pater, a laudato viro.' ea est enim profecto</td><td></td></tr><tr><td>iucunda laus quae ab iis proficiscitur qui ipsi in laude vixe-</td><td></td></tr><tr><td>runt. ego vero vel gratulatione litterarum tuarum vel testi-</td><td></td></tr><tr><td>moniis sententiae dictae nihil est quod me non adsecutum</td><td>5</td></tr><tr><td>putem, idque mihi cum amplissimum tum gratissimum est,</td><td></td></tr><tr><td>te libenter amicitiae dedisse quod liquido veritati dares. et</td><td></td></tr><tr><td>si non modo omnes verum etiam multi Catones essent in</td><td></td></tr><tr><td>civitate nostra, in qua unum exstitisse mirabile est, quem ego</td><td></td></tr><tr><td>currum aut quam lauream cum tua laudatione conferrem?</td><td>10</td></tr><tr><td>nam ad meum sensum et ad illud sincerum ac subtile</td><td></td></tr><tr><td>iudicium nihil potest esse laudabilius quam ea tua oratio</td><td></td></tr><tr><td>quae est ad me perscripta a meis necessariis. </td><td></td></tr><tr><td>  Sed causam meae voluntatis (non enim dicam cupiditatis)</td><td>2.1</td></tr><tr><td>exposui tibi superioribus litteris. quae etiam si parum iusta</td><td></td></tr><tr><td>tibi visa est, hanc tamen habet rationem, non ut nimis</td><td></td></tr><tr><td>concupiscendus honos sed tamen, si deferatur a senatu,</td><td></td></tr><tr><td>minime aspernandus esse videatur. spero autem illum ordi-</td><td>5</td></tr><tr><td>nem pro meis ob rem publicam susceptis laboribus me non</td><td></td></tr><tr><td>indignum honore, usitato praesertim, existimaturum. quod</td><td></td></tr><tr><td>si ita erit, tantum ex te peto, quod amicissime scribis, ut, cum</td><td></td></tr><tr><td>tuo iudicio quod amplissimum esse arbitraris mihi tribueris,</td><td></td></tr><tr><td>si id quod maluero acciderit, gaudeas. sic enim fecisse te et</td><td>10</td></tr><tr><td>sensisse et scripsisse video, resque ipsa declarat tibi illum</td><td></td></tr><tr><td>honorem nostrum supplicationis iucundum fuisse, quod</td><td></td></tr><tr><td>scribendo adfuisti. haec enim senatus consulta non ignoro ab</td><td></td></tr><tr><td>amicissimis eius cuius &lt;de&gt; honore agitur scribi solere. </td><td></td></tr><tr><td>  Ego, ut spero, te propediem videbo, atque utinam re</td><td>15</td></tr><tr><td>publica meliore quam timeo! </td><td></td></tr>
        </table>