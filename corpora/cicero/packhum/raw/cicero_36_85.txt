<table>
          <script>targetHit=0;</script>
          <tr><td>  Contra scriptum autem qui dicet, primum inducet</td><td>2.138.1</td></tr><tr><td>eum locum, per quem aequitas causae demonstretur;</td><td></td></tr><tr><td>aut ostendet, quo animo, quo consilio, qua de causa</td><td></td></tr><tr><td>fecerit; et, quamcumque causam assumet, assumptio-</td><td></td></tr><tr><td>nis partibus se defendet, de quibus ante dictum est.</td><td>5</td></tr><tr><td>atque in hoc loco cum diutius commoratus sui facti</td><td></td></tr><tr><td>rationem et aequitatem causae exornaverit, tum ex</td><td></td></tr><tr><td>his locis fere contra adversarios dicet oportere causas</td><td></td></tr><tr><td>accipi. demonstrabit nullam esse legem, quae aliquam</td><td></td></tr><tr><td>rem inutilem aut iniquam fieri velit; omnia supplicia,</td><td>10</td></tr><tr><td>quae ab legibus proficiscantur, culpae ac malitiae vin-</td><td></td></tr><tr><td>dicandae causa constituta esse; scriptorem ipsum, si</td><td>139.1</td></tr><tr><td>exsistat, factum hoc probaturum et idem ipsum, si</td><td></td></tr><tr><td>ei talis res accidisset, facturum fuisse; ea re legis</td><td></td></tr><tr><td>scriptorem certo ex ordine iudices certa aetate prae-</td><td></td></tr><tr><td>ditos constituisse, ut essent, non qui scriptum suum</td><td>5</td></tr><tr><td>recitarent, quod quivis puer facere posset, sed qui</td><td></td></tr><tr><td>cogitatione assequi possent et voluntatem interpre-</td><td></td></tr><tr><td>tari; deinde illum scriptorem, si scripta sua stultis</td><td></td></tr><tr><td>hominibus et barbaris iudicibus committeret, omnia</td><td></td></tr><tr><td>summa diligentia perscripturum fuisse; nunc vero,</td><td>10</td></tr><tr><td>quod intellegeret, quales viri res iudicaturi essent, id- </td><td></td></tr><tr><td>circo eum, quae perspicua videret esse, non adscrip-</td><td></td></tr><tr><td>sisse: neque enim vos scripti sui recitatores, sed vo-</td><td></td></tr><tr><td>luntatis interpretes fore putavit; postea quaerere ab</td><td>140.1</td></tr><tr><td>adversariis: quid, si hoc fecissem? quid, si hoc acci-</td><td></td></tr><tr><td>disset? eorum aliquid, in quibus aut causa sit</td><td></td></tr><tr><td>honestissima aut necessitudo certissima: tamenne ac-</td><td></td></tr><tr><td>cusaretis? atqui lex nusquam excepit; non ergo</td><td>5</td></tr><tr><td>omnia scriptis, sed quaedam, quae perspicua sint,</td><td></td></tr><tr><td>tacitis exceptionibus caveri; deinde nullam rem ne-</td><td></td></tr><tr><td>que legibus neque scriptura ulla, denique ne in ser-</td><td></td></tr><tr><td>mone quidem cotidiano atque imperiis domesticis recte</td><td></td></tr><tr><td>posse administrari, si unus quisque velit verba spectare</td><td>10</td></tr><tr><td>et non ad voluntatem eius, qui ea verba habuerit,</td><td></td></tr><tr><td>accedere; deinde ex utilitatis et honestatis partibus</td><td>141.1</td></tr><tr><td>ostendere, quam inutile aut quam turpe sit id, quod</td><td></td></tr><tr><td>adversarii dicant fieri oportuisse aut oportere, et id,</td><td></td></tr><tr><td>quod nos fecerimus aut postulemus, quam utile aut</td><td></td></tr><tr><td>quam honestum sit; deinde leges nobis caras esse</td><td>5</td></tr><tr><td>non propter litteras, quae tenues et obscurae notae</td><td></td></tr><tr><td>sint voluntatis, sed propter earum rerum, quibus de</td><td></td></tr><tr><td>scriptum est, utilitatem et eorum, qui scripserint, sa-</td><td></td></tr><tr><td>pientiam et diligentiam; postea, quid sit lex, descri-</td><td></td></tr><tr><td>bere, ut ea videatur in sententiis, non in verbis con-</td><td>10</td></tr><tr><td>sistere; et iudex is videatur legi optemperare, qui sen-</td><td></td></tr><tr><td>tentiam eius, non qui scripturam sequatur; deinde,</td><td></td></tr><tr><td>quam indignum sit eodem affici supplicio eum, qui</td><td></td></tr><tr><td>propter aliquod scelus et audaciam contra leges fecerit,</td><td></td></tr><tr><td>et eum, qui honesta aut necessaria de causa non ab</td><td>15</td></tr><tr><td>sententia, sed ab litteris legis recesserit; atque his</td><td></td></tr><tr><td>et huiusmodi rationibus et accipi causam et in hac </td><td></td></tr><tr><td>lege accipi et eam causam, quam ipse afferat, opor-</td><td></td></tr><tr><td>tere accipi demonstrabit. et quemadmodum ei dice-</td><td>142.1</td></tr><tr><td>bamus, qui ab scripto diceret, hoc fore utilissimum,</td><td></td></tr><tr><td>si quid de aequitate ea, quae cum adversario staret,</td><td></td></tr><tr><td>derogasset, sic huic, qui contra scriptum dicet, pluri-</td><td></td></tr><tr><td>mum proderit, ex ipsa scriptura aliquid ad suam cau-</td><td>5</td></tr><tr><td>sam convertere aut ambigue aliquid scriptum osten-</td><td></td></tr><tr><td>dere; deinde ex illo ambiguo eam partem, quae sibi</td><td></td></tr><tr><td>prosit, defendere aut verbi definitionem inducere et</td><td></td></tr><tr><td>illius verbi vim, quo urgeri videatur, ad suae causae</td><td></td></tr><tr><td>commodum traducere aut ex scripto non scriptum</td><td>10</td></tr><tr><td>aliquid inducere per ratiocinationem, de qua post di-</td><td></td></tr><tr><td>cemus. quacumque autem in re, quamvis leviter</td><td>143.1</td></tr><tr><td>probabili, scripto ipso se defenderit, cum aequitate</td><td></td></tr><tr><td>causa abundabit, necessario multum proficiet, ideo</td><td></td></tr><tr><td>quod, si id, quo nititur adversariorum causa, subduxe-</td><td></td></tr><tr><td>rit, omnem eius illam vim et acrimoniam lenierit ac</td><td>5</td></tr><tr><td>diluerit. </td><td></td></tr>
        </table>