<table>
          <script>targetHit=0;</script>
          <tr><td>  Cupio mihi ab illo, iudices, subici, quoniam de militari</td><td>2.5.25.1</td></tr><tr><td>eius gloria dico, si quid forte praetereo. Nam mihi videor</td><td></td></tr><tr><td>iam de omnibus rebus eius gestis dixisse, quae quidem ad</td><td></td></tr><tr><td>belli fugitivorum suspicionem pertinerent; certe nihil sciens</td><td></td></tr><tr><td>praetermisi. Habetis hominis consilia, diligentiam, vigi-</td><td>5</td></tr><tr><td>lantiam, custodiam defensionemque provinciae. Summa</td><td></td></tr><tr><td>illuc pertinet, ut sciatis, quoniam plura genera sunt impera-</td><td></td></tr><tr><td>torum, ex quo genere iste sit, ne qui diutius in tanta penuria</td><td></td></tr><tr><td>virorum fortium talem imperatorem ignorare possit. Non</td><td></td></tr><tr><td>ad Q. Maximi sapientiam neque ad illius superioris Africani</td><td>10</td></tr><tr><td>in re gerunda celeritatem, neque ad huius qui postea fuit</td><td></td></tr><tr><td>singulare consilium, neque ad Pauli rationem ac disciplinam,</td><td></td></tr><tr><td>neque ad C. Mari vim atque virtutem; sed aliud genus im-</td><td></td></tr><tr><td>peratoris sane diligenter retinendum et conservandum,</td><td></td></tr><tr><td>quaeso, cognoscite. </td><td>15</td></tr><tr><td>  Itinerum primum laborem, qui vel maximus est in re</td><td>26.1</td></tr><tr><td>militari, iudices, et in Sicilia maxime necessarius, accipite</td><td></td></tr><tr><td>quam facilem sibi iste et iucundum ratione consilioque</td><td></td></tr><tr><td>reddiderit. Primum temporibus hibernis ad magnitudinem</td><td></td></tr><tr><td>frigorum et tempestatum vim ac fluminum praeclarum hoc</td><td>5</td></tr><tr><td>sibi remedium compararat. Vrbem Syracusas elegerat, </td><td></td></tr><tr><td>cuius hic situs atque haec natura esse loci caelique dicitur</td><td></td></tr><tr><td>ut nullus umquam dies tam magna ac turbulenta tempestate</td><td></td></tr><tr><td>fuerit quin aliquo tempore eius diei solem homines viderint.</td><td></td></tr><tr><td>Hic ita vivebat iste bonus imperator hibernis mensibus ut</td><td>10</td></tr><tr><td>eum non facile non modo extra tectum, sed ne extra lectum</td><td></td></tr><tr><td>quidem quisquam viderit; ita diei brevitas conviviis, noctis</td><td></td></tr><tr><td>longitudo stupris et flagitiis continebatur. </td><td></td></tr><tr><td>  Cum autem ver esse coeperat—cuius initium iste non</td><td>27.1</td></tr><tr><td>a Favonio neque ab aliquo astro notabat, sed cum rosam</td><td></td></tr><tr><td>viderat tum incipere ver arbitrabatur—dabat se labori</td><td></td></tr><tr><td>atque itineribus; in quibus eo usque se praebebat patientem</td><td></td></tr><tr><td>atque impigrum ut eum nemo umquam in equo sedentem</td><td>5</td></tr><tr><td>viderit. Nam, ut mos fuit Bithyniae regibus, lectica octa-</td><td></td></tr><tr><td>phoro ferebatur, in qua pulvinus erat perlucidus Melitensis</td><td></td></tr><tr><td>rosa fartus; ipse autem coronam habebat unam in capite,</td><td></td></tr><tr><td>alteram in collo, reticulumque ad naris sibi admovebat</td><td></td></tr><tr><td>tenuissimo lino, minutis maculis, plenum rosae. Sic con-</td><td>10</td></tr><tr><td>fecto itinere cum ad aliquod oppidum venerat, eadem lectica</td><td></td></tr><tr><td>usque in cubiculum deferebatur. Eo veniebant Siculorum</td><td></td></tr><tr><td>magistratus, veniebant equites Romani, id quod ex multis</td><td></td></tr><tr><td>iuratis audistis; controversiae secreto deferebantur, paulo</td><td></td></tr><tr><td>post palam decreta auferebantur. Deinde ubi paulisper in</td><td>15</td></tr><tr><td>cubiculo pretio non aequitate iura discripserat, Veneri</td><td></td></tr><tr><td>iam et Libero reliquum tempus deberi arbitrabatur. Quo</td><td>28.1</td></tr><tr><td>loco non mihi praetermittenda videtur praeclari imperatoris</td><td></td></tr><tr><td>egregia ac singularis diligentia. Nam scitote oppidum esse</td><td></td></tr><tr><td>in Sicilia nullum ex iis oppidis in quibus consistere prae-</td><td></td></tr><tr><td>tores et conventum agere soleant, quo in oppido non isti ex</td><td>5</td></tr><tr><td>aliqua familia non ignobili delecta ad libidinem mulier esset.</td><td></td></tr><tr><td>Itaque non nullae ex eo numero in convivium adhibebantur </td><td></td></tr><tr><td>palam; si quae castiores erant, ad tempus veniebant, lucem</td><td></td></tr><tr><td>conventumque vitabant. Erant autem convivia non illo</td><td></td></tr><tr><td>silentio populi Romani praetorum atque imperatorum, neque</td><td>10</td></tr><tr><td>eo pudore qui in magistratuum conviviis versari soleat, sed</td><td></td></tr><tr><td>cum maximo clamore atque convicio; non numquam etiam</td><td></td></tr><tr><td>res ad pugnam atque ad manus vocabatur. Iste enim</td><td></td></tr><tr><td>praetor severus ac diligens, qui populi Romani legibus</td><td></td></tr><tr><td>numquam paruisset, illis legibus quae in poculis ponebantur</td><td>15</td></tr><tr><td>diligenter obtemperabat. Itaque erant exitus eius modi ut</td><td></td></tr><tr><td>alius inter manus e convivio tamquam e proelio auferre-</td><td></td></tr><tr><td>tur, alius tamquam occisus relinqueretur, plerique ut fusi</td><td></td></tr><tr><td>sine mente ac sine ullo sensu iacerent,—ut quivis, cum</td><td></td></tr><tr><td>aspexisset, non se praetoris convivium, sed Cannensem</td><td>20</td></tr><tr><td>pugnam nequitiae videre arbitraretur. </td><td></td></tr>
        </table>