<table>
          <script>targetHit=0;</script>
          <tr><td>  Atque haec—nihil enim praetermittendum de istius im-</td><td>2.4.86.1</td></tr><tr><td>pudentia videtur—agebantur in conventu palam de sella ac </td><td></td></tr><tr><td>de loco superiore. Erat hiems summa, tempestas, ut ipsum</td><td></td></tr><tr><td>Sopatrum dicere audistis, perfrigida, imber maximus, cum</td><td></td></tr><tr><td>iste imperat lictoribus ut Sopatrum de porticu, in qua</td><td>5</td></tr><tr><td>ipse sedebat, praecipitem in forum deiciant nudumque</td><td></td></tr><tr><td>constituant. Vix erat hoc plane imperatum cum illum</td><td></td></tr><tr><td>spoliatum stipatumque lictoribus videres. Omnes id fore</td><td></td></tr><tr><td>putabant ut miser atque innocens virgis caederetur; fefellit</td><td></td></tr><tr><td>hic homines opinio. Virgis iste caederet sine causa socium</td><td>10</td></tr><tr><td>populi Romani atque amicum? Non usque eo est impro-</td><td></td></tr><tr><td>bus; non omnia sunt in uno vitia; numquam fuit crudelis.</td><td></td></tr><tr><td>Leniter hominem clementerque accepit. Equestres sunt</td><td></td></tr><tr><td>medio in foro Marcellorum statuae, sicut fere ceteris in</td><td></td></tr><tr><td>oppidis Siciliae; ex quibus iste C. Marcelli statuam delegit,</td><td>15</td></tr><tr><td>cuius officia in illam civitatem totamque provinciam recen-</td><td></td></tr><tr><td>tissima erant et maxima; in ea Sopatrum, hominem cum</td><td></td></tr><tr><td>domi nobilem tum summo magistratu praeditum, divaricari</td><td></td></tr><tr><td>ac deligari iubet. Quo cruciatu sit adfectus venire in men-</td><td>87.1</td></tr><tr><td>tem necesse est omnibus, cum esset vinctus nudus in aere,</td><td></td></tr><tr><td>in imbri, in frigore. Neque tamen finis huic iniuriae cru-</td><td></td></tr><tr><td>delitatique fiebat donec populus atque universa multitudo,</td><td></td></tr><tr><td>atrocitate rei misericordiaque commota, senatum clamore</td><td>5</td></tr><tr><td>coegit ut isti simulacrum illud Mercuri polliceretur. Cla-</td><td></td></tr><tr><td>mabant fore ut ipsi se di immortales ulciscerentur; hominem</td><td></td></tr><tr><td>interea perire innocentem non oportere. Tum frequens</td><td></td></tr><tr><td>senatus ad istum venit, pollicetur signum. Ita Sopater de</td><td></td></tr><tr><td>statua C. Marcelli, cum iam paene obriguisset, vix vivus</td><td>10</td></tr><tr><td>aufertur. </td><td></td></tr><tr><td>  Non possum disposite istum accusare, si cupiam: opus</td><td></td></tr><tr><td>est non solum ingenio verum etiam artificio quodam singu-</td><td></td></tr><tr><td>lari. Vnum hoc crimen videtur esse et a me pro uno</td><td>88.1</td></tr><tr><td>ponitur, de Mercurio Tyndaritano; plura sunt, sed ea quo </td><td></td></tr><tr><td>pacto distinguere ac separare possim nescio. Est pecuni-</td><td></td></tr><tr><td>arum captarum, quod signum ab sociis pecuniae magnae</td><td></td></tr><tr><td>sustulit; est peculatus, quod publicum populi Romani</td><td>5</td></tr><tr><td>signum de praeda hostium captum, positum imperatoris</td><td></td></tr><tr><td>nostri nomine, non dubitavit auferre; est maiestatis, quod</td><td></td></tr><tr><td>imperi nostri, gloriae, rerum gestarum monumenta evertere</td><td></td></tr><tr><td>atque asportare ausus est; est sceleris, quod religiones</td><td></td></tr><tr><td>maximas violavit; est crudelitatis, quod in hominem in-</td><td>10</td></tr><tr><td>nocentem, in socium vestrum atque amicum, novum et</td><td></td></tr><tr><td>singulare supplici genus excogitavit: illud vero quid sit iam</td><td>89.1</td></tr><tr><td>non queo dicere, quo nomine appellem nescio, quod in</td><td></td></tr><tr><td>C. Marcelli statua. Quid est hoc? patronusne quod erat?</td><td></td></tr><tr><td>Quid tum? quo id spectat? utrum ea res ad opem an ad</td><td></td></tr><tr><td>calamitatem clientium atque hospitum valere debebat? an</td><td>5</td></tr><tr><td>ut hoc ostenderes, contra vim tuam in patronis praesidi nihil</td><td></td></tr><tr><td>esse? Quis non hoc intellegeret, in improbi praesentis</td><td></td></tr><tr><td>imperio maiorem esse vim quam in bonorum absentium</td><td></td></tr><tr><td>patrocinio? An vero ex hoc illa tua singularis significatur</td><td></td></tr><tr><td>insolentia, superbia, contumacia? Detrahere videlicet ali-</td><td>10</td></tr><tr><td>quid te de amplitudine Marcellorum putasti. Itaque nunc</td><td></td></tr><tr><td>Siculorum Marcelli non sunt patroni, Verres in eorum locum</td><td></td></tr><tr><td>substitutus est. Quam in te tantam virtutem esse aut digni-</td><td>90.1</td></tr><tr><td>tatem arbitratus es ut conarere clientelam tam splendidae,</td><td></td></tr><tr><td>tam inlustris provinciae traducere ad te, auferre a certissimis</td><td></td></tr><tr><td>antiquissimisque patronis? Tu ista nequitia, stultitia, in-</td><td></td></tr><tr><td>ertia non modo totius Siciliae, sed unius tenuissimi Siculi</td><td>5</td></tr><tr><td>clientelam tueri potes? tibi Marcelli statua pro patibulo in</td><td></td></tr><tr><td>clientis Marcellorum fuit? tu ex illius honore in eos ipsos</td><td></td></tr><tr><td>qui honorem illi habuerant supplicia quaerebas? Quid</td><td></td></tr><tr><td>postea? quid tandem tuis statuis fore arbitrabare? an vero</td><td></td></tr><tr><td>id quod accidit? Nam Tyndaritani statuam istius, quam </td><td>10</td></tr><tr><td>sibi propter Marcellos altiore etiam basi poni iusserat, de-</td><td></td></tr><tr><td>turbarunt simul ac successum isti audierunt. Dedit igitur</td><td></td></tr><tr><td>tibi nunc fortuna Siculorum C. Marcellum iudicem, ut,</td><td></td></tr><tr><td>cuius ad statuam Siculi te praetore alligabantur, eius reli-</td><td></td></tr><tr><td>gione te &lt;his iudicibus&gt; vinctum adstrictumque dedamus. </td><td>15</td></tr>
        </table>