<table>
          <script>targetHit=0;</script>
          <tr><td>  Laudatum etiam vos quemquam venitis? qua auctoritate?</td><td>2.4.24.8</td></tr><tr><td>utrum quam apud senatum an quam apud populum Ro-</td><td></td></tr><tr><td>manum habere debetis? Ecqua civitas est, non modo in</td><td>25.1</td></tr><tr><td>provinciis nostris verum in ultimis nationibus, aut tam</td><td></td></tr><tr><td>potens aut tam libera aut etiam tam immanis ac barbara,</td><td></td></tr><tr><td>rex denique ecquis est qui senatorem populi Romani tecto</td><td></td></tr><tr><td>ac domo non invitet? qui honos non homini solum habetur,</td><td>5</td></tr><tr><td>sed primum populo Romano, cuius beneficio nos in hunc</td><td></td></tr><tr><td>ordinem venimus, deinde ordinis auctoritati, quae nisi</td><td></td></tr><tr><td>gravis erit apud socios et exteras nationes, ubi erit imperi</td><td></td></tr><tr><td>nomen et dignitas? Mamertini me publice non invitarunt. </td><td></td></tr><tr><td>Me cum dico, leve est: senatorem populi Romani si non</td><td>10</td></tr><tr><td>invitarunt, honorem debitum detraxerunt non homini sed</td><td></td></tr><tr><td>ordini. Nam ipsi Tullio patebat domus locupletissima et</td><td></td></tr><tr><td>amplissima Cn. Pompei Basilisci, quo, etiamsi esset invi-</td><td></td></tr><tr><td>tatus a vobis, tamen devertisset; erat etiam Percenniorum,</td><td></td></tr><tr><td>qui nunc item Pompeii sunt, domus honestissima, quo</td><td>15</td></tr><tr><td>Lucius frater meus summa illorum voluntate devertit.</td><td></td></tr><tr><td>Senator populi Romani, quod in vobis fuit, in vestro</td><td></td></tr><tr><td>oppido iacuit et pernoctavit in publico. Nulla hoc civitas</td><td></td></tr><tr><td>umquam alia commisit. 'Amicum enim nostrum in iudi-</td><td></td></tr><tr><td>cium vocabas.' Tu quid ego privatim negoti geram inter-</td><td>20</td></tr><tr><td>pretabere imminuendo honore senatorio? Verum haec</td><td>26.1</td></tr><tr><td>tum queremur si quid de vobis per eum ordinem agetur,</td><td></td></tr><tr><td>qui ordo a vobis adhuc solis contemptus est. In populi</td><td></td></tr><tr><td>Romani quidem conspectum quo ore vos commisistis? nec</td><td></td></tr><tr><td>prius illam crucem, quae etiam nunc civis Romani san-</td><td>5</td></tr><tr><td>guine redundat, quae fixa est ad portum urbemque vestram,</td><td></td></tr><tr><td>revellistis neque in profundum abiecistis locumque illum</td><td></td></tr><tr><td>omnem expiastis, quam Romam atque in horum conventum</td><td></td></tr><tr><td>adiretis? In Mamertinorum solo foederato atque pacato</td><td></td></tr><tr><td>monumentum istius crudelitatis constitutum est. Vestrane</td><td>10</td></tr><tr><td>urbs electa est ad quam cum adirent ex Italia &lt;cives&gt; crucem</td><td></td></tr><tr><td>civis Romani prius quam quemquam amicum populi</td><td></td></tr><tr><td>Romani viderent? quam vos Reginis, quorum civitati</td><td></td></tr><tr><td>invidetis, itemque incolis vestris, civibus Romanis, ostendere</td><td></td></tr><tr><td>soletis, quo minus sibi adrogent minusque vos despiciant,</td><td>15</td></tr><tr><td>cum videant ius civitatis illo supplicio esse mactatum. </td><td></td></tr>
        </table>