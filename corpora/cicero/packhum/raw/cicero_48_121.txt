<table>
          <script>targetHit=0;</script>
          <tr><td>  Cum igitur ea sit, quam exposui, forma naturae,</td><td>5.41.1</td></tr><tr><td>si, ut initio dixi, simul atque ortus esset, se quisque</td><td></td></tr><tr><td>cognosceret iudicareque posset quae vis et totius</td><td></td></tr><tr><td>esset naturae et partium singularum, continuo videret</td><td></td></tr><tr><td>quid esset hoc, quod quaerimus, omnium rerum, quas</td><td>5</td></tr><tr><td>expetimus, summum et ultimum nec ulla in re peccare</td><td></td></tr><tr><td>posset. nunc vero a primo quidem mirabiliter occulta</td><td></td></tr><tr><td>natura est nec perspici nec cognosci potest. progre-</td><td></td></tr><tr><td>dientibus autem aetatibus sensim tardeve potius quasi</td><td></td></tr><tr><td>nosmet ipsos cognoscimus. itaque prima illa commen-</td><td>10</td></tr><tr><td>datio, quae a natura nostri facta est nobis, incerta</td><td></td></tr><tr><td>et obscura est, primusque appetitus ille animi tantum</td><td></td></tr><tr><td>agit, ut salvi atque integri esse possimus. cum autem</td><td></td></tr><tr><td>dispicere coepimus et sentire quid simus et quid &lt;ab&gt;</td><td></td></tr><tr><td>animantibus ceteris differamus, tum ea sequi incipi-</td><td>15</td></tr><tr><td>mus, ad quae nati sumus. quam similitudinem videmus</td><td>42.1</td></tr><tr><td>in bestiis, quae primo, in quo loco natae sunt, ex eo</td><td></td></tr><tr><td>se non commovent, deinde suo quaeque appetitu mo-</td><td></td></tr><tr><td>vetur. serpere anguiculos, nare anaticulas, evolare </td><td></td></tr><tr><td>merulas, cornibus uti videmus boves, nepas aculeis,</td><td>5</td></tr><tr><td>suam denique cuique naturam esse ad vivendum</td><td></td></tr><tr><td>ducem. quae similitudo in genere etiam humano ap-</td><td></td></tr><tr><td>paret. parvi enim primo ortu sic iacent, tamquam om-</td><td></td></tr><tr><td>nino sine animo sint. cum autem paulum firmitatis</td><td></td></tr><tr><td>accessit, et animo utuntur et sensibus conitunturque,</td><td>10</td></tr><tr><td>ut sese erigant, et manibus utuntur et eos agnoscunt,</td><td></td></tr><tr><td>a quibus educantur. deinde aequalibus delectantur</td><td></td></tr><tr><td>libenterque se cum iis congregant dantque se ad lu-</td><td></td></tr><tr><td>dendum fabellarumque auditione ducuntur deque eo,</td><td></td></tr><tr><td>quod ipsis superat, aliis gratificari volunt animadver-</td><td>15</td></tr><tr><td>tuntque ea, quae domi fiunt, curiosius incipiuntque</td><td></td></tr><tr><td>commentari aliquid et discere et eorum, quos vident,</td><td></td></tr><tr><td>volunt non ignorare nomina, quibusque rebus cum</td><td></td></tr><tr><td>aequalibus decertant, si vicerunt, efferunt se laetitia,</td><td></td></tr><tr><td>victi debilitantur animosque demittunt. quorum sine</td><td>20</td></tr><tr><td>causa fieri nihil putandum est. est enim natura sic</td><td>43.1</td></tr><tr><td>generata vis hominis, ut ad omnem virtutem percipien-</td><td></td></tr><tr><td>dam facta videatur, ob eamque causam parvi virtutum</td><td></td></tr><tr><td>simulacris, quarum in se habent semina, sine doctrina</td><td></td></tr><tr><td>moventur; sunt enim prima elementa naturae, quibus</td><td>5</td></tr><tr><td>auctis virtutis quasi germen efficitur. nam cum ita</td><td></td></tr><tr><td>nati factique simus, ut et agendi aliquid et diligendi</td><td></td></tr><tr><td>aliquos et liberalitatis et referendae gratiae principia</td><td></td></tr><tr><td>in nobis contineremus atque ad scientiam, prudentiam,</td><td></td></tr><tr><td>fortitudinem aptos animos haberemus a contrariisque</td><td>10</td></tr><tr><td>rebus alienos, non sine causa eas, quas dixi, in pueris</td><td></td></tr><tr><td>virtutum quasi scintillas videmus, e quibus accendi</td><td></td></tr><tr><td>philosophi ratio debet, ut eam quasi deum ducem</td><td></td></tr><tr><td>subsequens ad naturae perveniat extremum. nam, ut</td><td></td></tr><tr><td>saepe iam dixi, in infirma aetate inbecillaque mente</td><td>15</td></tr><tr><td>vis naturae quasi per caliginem cernitur; cum autem </td><td></td></tr><tr><td>progrediens confirmatur animus, agnoscit ille quidem</td><td></td></tr><tr><td>naturae vim, sed ita, ut progredi possit longius, per</td><td></td></tr><tr><td>se sit tantum inchoata. </td><td></td></tr>
        </table>