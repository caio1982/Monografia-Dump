<table>
          <script>targetHit=0;</script>
          <tr><td>  Quam multa illi de re publica scripserunt, quam</td><td>4.5.9</td></tr><tr><td>multa de legibus! quam multa non solum praecepta</td><td>10</td></tr><tr><td>in artibus, sed etiam exempla in orationibus bene di-</td><td></td></tr><tr><td>cendi reliquerunt! primum enim ipsa illa, quae sub-</td><td></td></tr><tr><td>tiliter disserenda erant, polite apteque dixerunt tum</td><td></td></tr><tr><td>definientes, tum partientes, ut vestri etiam; sed vos </td><td></td></tr><tr><td>squalidius, illorum vides quam niteat oratio. deinde ea,</td><td>6.1</td></tr><tr><td>quae requirebant orationem ornatam et gravem, quam</td><td></td></tr><tr><td>magnifice sunt dicta ab illis, quam splendide! de iustitia,</td><td></td></tr><tr><td>&lt;de temperantia,&gt; de fortitudine, de amicitia, de aetate</td><td></td></tr><tr><td>degenda, de philosophia, de capessenda re publica, [de</td><td>5</td></tr><tr><td>temperantia de fortitudine] hominum non spinas vellen-</td><td></td></tr><tr><td>tium, ut Stoici, nec ossa nudantium, sed eorum, qui gran-</td><td></td></tr><tr><td>dia ornate vellent, enucleate minora dicere. itaque quae</td><td></td></tr><tr><td>sunt eorum consolationes, quae cohortationes, quae</td><td></td></tr><tr><td>etiam monita et consilia scripta ad summos viros! erat</td><td>10</td></tr><tr><td>enim apud eos, ut est rerum ipsarum natura, sic di-</td><td></td></tr><tr><td>cendi exercitatio duplex. nam, quicquid quaeritur, id</td><td></td></tr><tr><td>habet aut generis ipsius sine personis temporibusque</td><td></td></tr><tr><td>aut his adiunctis facti aut iuris aut nominis controversiam.</td><td></td></tr><tr><td>ergo in utroque exercebantur, eaque disciplina effecit</td><td>15</td></tr><tr><td>tantam illorum utroque in genere dicendi copiam. To-</td><td>7.1</td></tr><tr><td>tum genus hoc Zeno et qui ab eo sunt aut non po-</td><td></td></tr><tr><td>tuerunt &lt;tueri&gt; aut noluerunt, certe reliquerunt. quam-</td><td></td></tr><tr><td>quam scripsit artem rhetoricam Cleanthes, Chrysippus</td><td></td></tr><tr><td>etiam, sed sic, ut, si quis obmutescere concupierit, nihil</td><td>5</td></tr><tr><td>aliud legere debeat. itaque vides, quo modo loquantur.</td><td></td></tr><tr><td>nova verba fingunt, deserunt usitata. </td><td></td></tr><tr><td>  At quanta conantur! mundum hunc omnem oppidum</td><td></td></tr><tr><td>esse nostrum! incendi igitur eos, qui audiunt, vides.</td><td></td></tr><tr><td>quantam rem agas, ut Circeiis qui habitet totum hunc</td><td>10</td></tr><tr><td>mundum suum municipium esse existimet? </td><td></td></tr>
        </table>