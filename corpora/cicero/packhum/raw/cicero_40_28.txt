<table>
          <script>targetHit=0;</script>
          <tr><td>  Sed erit duplex eius omnis ornatus ille admira-</td><td>125.6</td></tr><tr><td>bilis propter quem ascendit in tantum honorem elo-</td><td></td></tr><tr><td>quentia. nam cum omnis pars orationis esse debet</td><td></td></tr><tr><td>laudabilis, sic ut verbum nullum nisi aut grave aut</td><td></td></tr><tr><td>elegans excidat, tum sunt maxume luminosae et quasi</td><td>10</td></tr><tr><td>actuosae partes duae: quarum alteram in universi ge-</td><td></td></tr><tr><td>neris quaestione pono quam, ut supra dixi, Graeci </td><td></td></tr><tr><td>appellant θέσιν, alteram in augendis amplificandis-</td><td></td></tr><tr><td>que rebus quae ab isdem αὔξησις est nominata. quae</td><td>126.1</td></tr><tr><td>etsi aequaliter toto corpore orationis fusa esse debet,</td><td></td></tr><tr><td>tamen in communibus locis maxume excellet; qui com-</td><td></td></tr><tr><td>munes appellati sunt eo quod videntur multarum idem</td><td></td></tr><tr><td>esse causarum, sed proprii singularum esse debebunt.</td><td>5</td></tr><tr><td>at vero illa pars orationis quae est de genere uni-</td><td></td></tr><tr><td>verso totas causas saepe continet. quicquid est enim</td><td></td></tr><tr><td>illud in quo quasi certamen est controversiae, quod</td><td></td></tr><tr><td>Graece κρινόμενον dicitur, id ita dici placet ut tra-</td><td></td></tr><tr><td>ducatur ad perpetuam quaestionem atque uti de uni-</td><td>10</td></tr><tr><td>verso genere dicatur, nisi cum de vero ambigitur,</td><td></td></tr><tr><td>quod quaeri coniectura solet. dicetur autem non Pe-</td><td>127.1</td></tr><tr><td>ripateticorum more—est enim illorum exercitatio</td><td></td></tr><tr><td>elegans iam inde ab Aristotele constituta—sed ali-</td><td></td></tr><tr><td>quanto nervosius et ita de re communia dicentur, ut</td><td></td></tr><tr><td>et pro reis multa leniter dicantur et in adversarios</td><td>5</td></tr><tr><td>aspere. augendis vero rebus et contra abiciundis nihil</td><td></td></tr><tr><td>est quod non perficere possit oratio; quod et inter</td><td></td></tr><tr><td>media argumenta faciundum est, quotienscumque dabi-</td><td></td></tr><tr><td>tur vel amplificandi vel minuendi locus, et paene in-</td><td></td></tr><tr><td>finite in perorando. </td><td>10</td></tr>
        </table>