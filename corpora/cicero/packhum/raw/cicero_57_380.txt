<table>
          <script>targetHit=0;</script>
          <tr class="title first  date"><td>xv Kal<span class="snum">.</span> Mai<span class="snum">.</span> <span class="snum">44</span> in Puteolano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De re publica multa cognovi ex tuis litteris, quas quidem</td><td>14.9.1.1</td></tr><tr><td>multiiuges accepi uno tempore a Vestori liberto. ad ea autem</td><td></td></tr><tr><td>quae requiris brevi respondebo. primum vehementer me</td><td></td></tr><tr><td>Cluviana delectant. sed quod quaeris quid arcessierim Chry-</td><td></td></tr><tr><td>sippum, tabernae mihi duae corruerunt reliquaeque rimas</td><td>5</td></tr><tr><td>agunt; itaque non solum inquilini sed mures etiam migrave-</td><td></td></tr><tr><td>runt. hanc ceteri calamitatem vocant, ego ne incommodum</td><td></td></tr><tr><td>quidem. o Socrate et Socratici viri! numquam vobis gratiam</td><td></td></tr><tr><td>referam. di immortales, quam mihi ista pro nihilo! sed tamen</td><td></td></tr><tr><td>ea ratio aedificandi initur, consiliario quidem et auctore</td><td>10</td></tr><tr><td>Vestorio, ut hoc damnum quaestuosum sit. </td><td></td></tr><tr><td>  Hic turba magna est eritque, ut audio, maior; duo quidem</td><td>2.1</td></tr><tr><td>quasi designati consules. o di boni! vivit tyrannis, tyrannus</td><td></td></tr><tr><td>occidit! eius interfecti morte laetamur cuius facta defendimus!</td><td></td></tr><tr><td>itaque quam severe nos †M. Cutius† accusat, ut pudeat vivere,</td><td></td></tr><tr><td>neque iniuria. nam mori miliens praestitit quam haec pati; quae</td><td>5</td></tr><tr><td>mihi videntur habitura etiam vetustatem. </td><td></td></tr><tr><td>  Et Balbus hic est multumque mecum. ad quem a Vetere</td><td>3.1</td></tr><tr><td>litterae datae prid. Kal. Ian., cum a se Caecilius circumsederetur</td><td></td></tr><tr><td>et iam teneretur, venisse cum maximis copiis Pacorum Parthum;</td><td></td></tr><tr><td>ita sibi esse eum ereptum multis suis amissis. in qua re accusat</td><td></td></tr><tr><td>Vulcatium. ita mihi videtur bellum illud instare. sed Dolabella</td><td>5</td></tr><tr><td>et Nicias viderint. idem Balbus meliora de Gallia. <span class="caps">xxi</span> die </td><td></td></tr><tr><td>litteras habebat Germanos illasque nationes re audita de Caesare</td><td></td></tr><tr><td>legatos misisse ad Aurelium, qui est praepositus ab Hirtio: se</td><td></td></tr><tr><td>quod imperatum esset esse facturos. quid quaeris? omnia plena</td><td></td></tr><tr><td>pacis, aliter ac mihi Calvenna dixerat.</td><td>10</td></tr>
        </table>