<table>
          <script>targetHit=0;</script>
          <tr><td>  At in Sicilia factitatum est. Quae est ista condicio</td><td>2.3.211.12</td></tr><tr><td>Siciliae? cur quae optimo iure propter vetustatem, fideli-</td><td></td></tr><tr><td>tatem, propinquitatem esse debet, huic praecipua lex iniuriae</td><td></td></tr><tr><td>definitur? Sed in ista ipsa Sicilia non quaeram exemplum</td><td>212.1</td></tr><tr><td>foris: hoc ipso ex consilio utar exemplis. C. Marcelle,</td><td></td></tr><tr><td>te appello. Siciliae provinciae, cum esses pro consule,</td><td></td></tr><tr><td>praefuisti: num quae in tuo imperio pecuniae cellae nomine</td><td></td></tr><tr><td>coactae sunt? Neque ego hoc in tua laude pono: alia</td><td>5</td></tr><tr><td>sunt tua facta atque consilia summa laude digna, quibus</td><td></td></tr><tr><td>illam tu provinciam adflictam et perditam erexisti atque re-</td><td></td></tr><tr><td>creasti; nam hoc de cella ne Lepidus quidem fecerat, cui</td><td></td></tr><tr><td>tu successisti. Quae sunt tibi igitur exempla in Sicilia</td><td></td></tr><tr><td>cellae, si hoc crimen non modo Marcelli facto, sed ne</td><td>10</td></tr><tr><td>Lepidi quidem potes defendere? An me ad M. Antoni</td><td>213.1</td></tr><tr><td>aestimationem frumenti exactionemque pecuniae revoca-</td><td></td></tr><tr><td>turus es? 'Ita,' inquit, 'ad Antoni'; hoc enim mihi</td><td></td></tr><tr><td>significasse et adnuisse visus est. Ex omnibus igitur po-</td><td></td></tr><tr><td>puli Romani praetoribus, consulibus, imperatoribus M. An-</td><td>5</td></tr><tr><td>tonium delegisti, et eius unum improbissimum factum,</td><td></td></tr><tr><td>quod imitarere! Et hic utrum mihi difficile est dicere an</td><td></td></tr><tr><td>his existimare ita se in isto infinito imperio M. Antonium</td><td></td></tr><tr><td>gessisse ut multo isti perniciosius sit dicere se in re impro-</td><td></td></tr><tr><td>bissima voluisse Antonium imitari quam si posset defendere</td><td>10</td></tr><tr><td>nihil in vita se M. Antoni simile fecisse? Homines in </td><td></td></tr><tr><td>iudiciis ad crimen defendendum non quid fecerit quispiam</td><td></td></tr><tr><td>proferre solent, sed quid probarit. Antonium, cum multa</td><td></td></tr><tr><td>contra sociorum salutem, multa contra utilitatem provincia-</td><td></td></tr><tr><td>rum et faceret et cogitaret, in mediis eius iniuriis et cupidi-</td><td>15</td></tr><tr><td>tatibus mors oppressit. Tu mihi, quasi eius omnia facta</td><td></td></tr><tr><td>atque consilia senatus, populus, iudices comprobarint, ita</td><td></td></tr><tr><td>M. Antoni exemplo istius audaciam defendis? </td><td></td></tr>
        </table>