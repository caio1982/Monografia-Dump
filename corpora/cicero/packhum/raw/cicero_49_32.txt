<table>
          <script>targetHit=0;</script>
          <tr><td>  Quae cum ita sint, magna tamen eloquentia est</td><td>1.117.1</td></tr><tr><td>utendum atque ita velut superiore e loco contionan-</td><td></td></tr><tr><td>dum, ut homines mortem vel optare incipiant vel</td><td></td></tr><tr><td>certe timere desistant? nam si supremus ille dies</td><td></td></tr><tr><td>non extinctionem, sed commutationem adfert loci,</td><td>5</td></tr><tr><td>quid optabilius? sin autem perimit ac delet omnino,</td><td></td></tr><tr><td>quid melius quam in mediis vitae laboribus obdor-</td><td></td></tr><tr><td>miscere et ita coniventem somno consopiri sempi-</td><td></td></tr><tr><td>terno? quod si fiat, melior Enni quam Solonis oratio.</td><td></td></tr><tr><td>hic enim noster: 'nemo me lacrimis decoret' inquit</td><td>10</td></tr><tr><td>'nec funera fletu faxit!' at vero ille sapiens:</td><td></td></tr><tr><td>    'Mors mea ne careat lacrimis: linquamus amicis</td><td></td></tr><tr><td>     Maerorem, ut celebrent funera cum gemitu.'</td><td></td></tr><tr><td>nos vero, si quid tale acciderit, ut a deo denuntiatum</td><td>118.1</td></tr><tr><td>videatur ut exeamus e vita, laeti et agentes gratias</td><td></td></tr><tr><td>pareamus emittique nos e custodia et levari vinclis</td><td></td></tr><tr><td>arbitremur, ut aut in aeternam et plane in nostram </td><td></td></tr><tr><td>domum remigremus aut omni sensu molestiaque care-</td><td>5</td></tr><tr><td>amus; sin autem nihil denuntiabitur, eo tamen simus</td><td></td></tr><tr><td>animo, ut horribilem illum diem aliis nobis faustum</td><td></td></tr><tr><td>putemus nihilque in malis ducamus, quod sit vel a</td><td></td></tr><tr><td>diis inmortalibus vel a natura parente omnium con-</td><td></td></tr><tr><td>stitutum. non enim temere nec fortuito sati et creati</td><td>10</td></tr><tr><td>sumus, sed profecto fuit quaedam vis, quae generi</td><td></td></tr><tr><td>consuleret humano nec id gigneret aut aleret, quod</td><td></td></tr><tr><td>cum exanclavisset omnes labores, tum incideret in</td><td></td></tr><tr><td>mortis malum sempiternum: portum potius paratum</td><td></td></tr><tr><td>nobis et perfugium putemus. quo utinam velis passis</td><td>119.1</td></tr><tr><td>pervehi liceat! sin reflantibus ventis reiciemur, tamen</td><td></td></tr><tr><td>eodem paulo tardius referamur necesse est. quod</td><td></td></tr><tr><td>autem omnibus necesse est, idne miserum esse uni</td><td></td></tr><tr><td>potest? Habes epilogum, ne quid praetermissum aut</td><td>5</td></tr><tr><td>relictum putes. </td><td></td></tr>
        </table>