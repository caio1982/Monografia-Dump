<table>
          <script>targetHit=0;</script>
          <tr><td>  Sed venio iam ad L. Cassium, familiarem meum, cuius</td><td>58.1</td></tr><tr><td>ex oratione ne illum quidem Iuventium tecum expostulavi,</td><td></td></tr><tr><td>quem ille omni et humanitate et virtute ornatus adulescens</td><td></td></tr><tr><td>primum de plebe aedilem curulem factum esse dixit. In</td><td></td></tr><tr><td>quo, Cassi, si ita tibi respondeam, nescisse id populum</td><td>5</td></tr><tr><td>Romanum, neque fuisse qui id nobis narraret, praesertim </td><td></td></tr><tr><td>mortuo Congo, non, ut opinor, admirere, cum ego ipse non</td><td></td></tr><tr><td>abhorrens a studio antiquitatis me hic id ex te primum</td><td></td></tr><tr><td>audisse confitear. Et quoniam tua fuit perelegans et per-</td><td></td></tr><tr><td>subtilis oratio, digna equitis Romani vel studio vel pudore,</td><td>10</td></tr><tr><td>quoniamque sic ab his es auditus ut magnus honos et</td><td></td></tr><tr><td>ingenio et humanitati tuae tribueretur, respondebo ad ea</td><td></td></tr><tr><td>quae dixisti, quae pleraque de ipso me fuerunt; in quibus</td><td></td></tr><tr><td>ipsi aculei, si quos habuisti in me reprehendendo, tamen</td><td></td></tr><tr><td>mihi non ingrati acciderunt. Quaesisti utrum mihi puta-</td><td>59.1</td></tr><tr><td>rem, equitis Romani filio, faciliorem fuisse ad adipiscendos</td><td></td></tr><tr><td>honores viam an futuram esse filio meo, quia esset familia</td><td></td></tr><tr><td>consulari. Ego vero quamquam illi omnia malo quam mihi,</td><td></td></tr><tr><td>tamen honorum aditus numquam illi faciliores optavi quam</td><td>5</td></tr><tr><td>mihi fuerunt. Quin etiam, ne forte ille sibi me potius pepe-</td><td></td></tr><tr><td>risse iam honores quam iter demonstrasse adipiscendorum</td><td></td></tr><tr><td>putet, haec illi soleo praecipere—quamquam ad praecepta</td><td></td></tr><tr><td>aetas non est gravis—quae rex ille a Iove ortus suis prae-</td><td></td></tr><tr><td>cepit filiis:</td><td>10</td></tr><tr><td>    Vigilandum est semper; multae insidiae sunt bonis.</td><td></td></tr><tr><td>    Id quod multi invideant—</td><td></td></tr><tr><td>Nostis cetera. Nonne, quae scripsit gravis et ingeniosus</td><td></td></tr><tr><td>poeta, scripsit non ut illos regios pueros qui iam nusquam</td><td></td></tr><tr><td>erant, sed ut nos et nostros liberos ad laborem et ad laudem</td><td>15</td></tr><tr><td>excitaret? </td><td></td></tr>
        </table>