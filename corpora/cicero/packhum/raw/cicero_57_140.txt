<table>
          <script>targetHit=0;</script>
          <tr class="title first  date"><td>iv Non<span class="snum">.</span> Febr<span class="snum">.</span> <span class="snum">49</span> <span class="snum">(</span>§<span class="snum">5)</span> in Formiano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Tuae litterae mihi gratae iucundaeque sunt. de pueris in</td><td>7.17.1.1</td></tr><tr><td>Graeciam transportandis tum cogitabam cum fuga ex Italia</td><td></td></tr><tr><td>quaeri videbatur; nos enim Hispaniam peteremus, illis</td><td></td></tr><tr><td>hoc aeque commodum non erat. tu ipse cum Sexto etiam</td><td></td></tr><tr><td>nunc mihi videris Romae recte esse posse. etenim minime</td><td>5</td></tr><tr><td>amici Pompeio nostro esse debetis; nemo enim umquam tan-</td><td></td></tr><tr><td>tum de urbanis praediis detraxit. videsne me etiam iocari?  </td><td></td></tr><tr><td>  Scire iam te oportet L. Caesar quae responsa referat a</td><td>2.1</td></tr><tr><td>Pompeio, quas ab eodem ad Caesarem ferat litteras; scriptae</td><td></td></tr><tr><td>enim et datae ita sunt ut proponerentur in publico. in quo</td><td></td></tr><tr><td>accusavi mecum ipse Pompeium qui, cum scriptor luculentus</td><td></td></tr><tr><td>esset, tantas res atque eas quae in omnium manus venturae</td><td>5</td></tr><tr><td>essent Sestio nostro scribendas dederit; itaque nihil um-</td><td></td></tr><tr><td>quam legi scriptum Σηστιωδέστερον. perspici tamen ex litteris</td><td></td></tr><tr><td>Pompei potest nihil Caesari negari omniaque et cumulate</td><td></td></tr><tr><td>quae postulet dari. quae ille amentissimus fuerit nisi acceperit,</td><td></td></tr><tr><td>praesertim cum impudentissime postulaverit. quis enim tu</td><td>10</td></tr><tr><td>es qui dicas 'si in Hispaniam profectus erit', 'si praesidia</td><td></td></tr><tr><td>dimiserit'? tamen conceditur, minus honeste nunc quidem</td><td></td></tr><tr><td>violata iam ab illo re publica illatoque bello quam si olim de</td><td></td></tr><tr><td>ratione habenda impetrasset. et tamen vereor ut his ipsis</td><td></td></tr><tr><td>contentus sit. nam cum ista mandata dedisset L. Caesari,</td><td>15</td></tr><tr><td>debuit esse paulo quietior dum responsa referrentur; dicitur</td><td></td></tr><tr><td>autem nunc esse acerrimus. </td><td></td></tr><tr><td>  Trebatius quidem scribit se ab illo <span class="caps">viiii</span> Kal. Febr. roga-</td><td>3.1</td></tr><tr><td>tum esse ut scriberet ad me ut essem ad urbem; nihil ei me</td><td></td></tr><tr><td>gratius facere posse. haec verbis plurimis. intellexi ex dierum</td><td></td></tr><tr><td>ratione, ut primum de discessu nostro Caesar audisset, laborare</td><td></td></tr><tr><td>eum coepisse ne omnes abessemus. itaque non dubito quin</td><td>5</td></tr><tr><td>ad Pisonem, quin ad Servium scripserit. illud admiror, non</td><td></td></tr><tr><td>ipsum ad me scripsisse, non per Dolabellam, non per Caelium</td><td></td></tr><tr><td>egisse; quamquam non aspernor Trebati litteras, a quo me</td><td></td></tr><tr><td>unice diligi scio. rescripsi ad Trebatium (nam ad ipsum</td><td>4.1</td></tr><tr><td>Caesarem, qui mihi nihil scripsisset, nolui) quam illud hoc</td><td></td></tr><tr><td>tempore esset difficile; me tamen in praediis meis esse neque </td><td></td></tr><tr><td>dilectum ullum neque negotium suscepisse. in quo quidem</td><td></td></tr><tr><td>manebo dum spes pacis erit; sin bellum geretur, non deero</td><td>5</td></tr><tr><td>officio nec dignitati meae, pueros ὑπεκθέμενος in Graeciam.</td><td></td></tr><tr><td>totam enim Italiam flagraturam bello intellego; tantum mali</td><td></td></tr><tr><td>&lt;est&gt; excitatum partim ex improbis, partim ex invidis civibus.</td><td></td></tr><tr><td>sed haec paucis diebus ex illius ad nostra responsa responsis</td><td></td></tr><tr><td>intellegentur quorsum evasura sint. tum ad te scribam plura,</td><td>10</td></tr><tr><td>si erit bellum; sin autem &lt;otium aut&gt; etiam indutiae, te</td><td></td></tr><tr><td>ipsum, ut spero, videbo. </td><td></td></tr><tr><td>  Ego <span class="caps">iiii</span> Non. Febr., quo die has litteras dedi, in Formiano,</td><td>5.1</td></tr><tr><td>quo Capua redieram, mulieres exspectabam; quibus quidem</td><td></td></tr><tr><td>scripseram tuis litteris admonitus ut Romae manerent. sed</td><td></td></tr><tr><td>audio maiorem quendam in urbe timorem esse. Capuae Non.</td><td></td></tr><tr><td>Febr. esse volebam, quia consules iusserant. quicquid huc</td><td>5</td></tr><tr><td>erit a Pompeio adlatum, statim ad te scribam, tuasque de istis</td><td></td></tr><tr><td>rebus litteras exspectabo.</td><td></td></tr>
        </table>