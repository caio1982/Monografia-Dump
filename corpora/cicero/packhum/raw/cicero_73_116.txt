<table>
          <script>targetHit=0;</script>
          <tr><td>  In similibus observare oportet diligenter, ut, cum</td><td>4.61.1</td></tr><tr><td>rem afferamus similem, cuius rei causa similitudinem</td><td></td></tr><tr><td>adtulerimus, verba ad similitudinem habeamus ad-</td><td></td></tr><tr><td>commodata. Id est huiusmodi:</td><td></td></tr><tr><td>      'Ita ut irundines aestivo tempore praesto sunt, fri-</td><td>5</td></tr><tr><td>    gore pulsae recedunt—'</td><td></td></tr><tr><td>ex eadem similitudine nunc per translationem verba</td><td></td></tr><tr><td>sumimus:</td><td></td></tr><tr><td>      'item falsi amici sereno vitae tempore praesto sunt;</td><td></td></tr><tr><td>    simul atque hiemem fortunae viderunt, devolant</td><td>10</td></tr><tr><td>    omnes.' </td><td></td></tr><tr><td>  Sed inventio similium facilis erit, si quis sibi omnes</td><td></td></tr><tr><td>res, animantes et inanimas, mutas et eloquentes, feras</td><td></td></tr><tr><td>et mansuetas, terrestris, caelestis, maritimas, arti-</td><td></td></tr><tr><td>ficio, casu, natura conparatas, usitatas atque inusi- </td><td>15</td></tr><tr><td>tatas, frequenter ponere ante oculos poterit et ex his</td><td></td></tr><tr><td>aliquam venari similitudinem, quae aut ornare aut do-</td><td></td></tr><tr><td>cere aut apertiorem rem facere aut ponere ante oculos</td><td></td></tr><tr><td>possit. Non enim res tota totae rei necesse est similis</td><td></td></tr><tr><td>sit, sed id ipsum, quod conferetur, similitudinem ha-</td><td>20</td></tr><tr><td>beat oportet. </td><td></td></tr><tr><td>  Exemplum est alicuius facti aut dicti praeteriti</td><td>62.1</td></tr><tr><td>cum certi auctoris nomine propositio. Id sumitur is-</td><td></td></tr><tr><td>dem de causis, quibus similitudo. Rem ornatiorem</td><td></td></tr><tr><td>facit, cum nullius rei nisi dignitatis causa sumitur;</td><td></td></tr><tr><td>apertiorem, cum id, quod sit obscurius, magis di-</td><td>5</td></tr><tr><td>lucidum reddit; probabiliorem, cum magis veri</td><td></td></tr><tr><td>similem facit; ante oculos ponit, cum exprimit</td><td></td></tr><tr><td>omnia perspicue, ut res prope dicam manu temptari</td><td></td></tr><tr><td>possit. Unius cuiusque generis singula subiecissemus</td><td></td></tr><tr><td>exempla, nisi et exemplum quod genus est, in ex-</td><td>10</td></tr><tr><td>politione demonstrassemus et causas su-</td><td></td></tr><tr><td>mendi in similitudine aperuissemus. Quare</td><td></td></tr><tr><td>noluimus neque pauca, quominus intellegeretur, ne-</td><td></td></tr><tr><td>que re intellecta plura scribere. </td><td></td></tr>
        </table>