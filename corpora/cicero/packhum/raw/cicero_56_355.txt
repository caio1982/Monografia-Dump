<table>
          <script>targetHit=0;</script>
          <tr class="title first  date"><td><span class="snum">46</span> vel <span class="snum">45</span></td><td></td></tr><tr class="title last  "><td>M. CICERO P. SERVILIO COLLEGAE S.</td><td></td></tr><tr><td>Caerelliae, necessariae meae, rem, nomina, possessiones</td><td>13.72.1.1</td></tr><tr><td>Asiaticas commendavi tibi praesens in hortis tuis quam potui</td><td></td></tr><tr><td>diligentissime, tuque mihi pro tua consuetudine proque tuis</td><td></td></tr><tr><td>in me perpetuis maximisque officiis omnia te facturum</td><td></td></tr><tr><td>liberalissime recepisti. meminisse te id spero; scio enim solere.</td><td>5</td></tr><tr><td>sed tamen Caerelliae procuratores scripserunt te propter</td><td></td></tr><tr><td>magnitudinem provinciae multitudinemque negotiorum</td><td></td></tr><tr><td>etiam atque etiam esse commonefaciendum. </td><td></td></tr><tr><td>  Peto igitur ut memineris te omnia quae tua fides pateretur</td><td>2.1</td></tr><tr><td>mihi cumulate recepisse. equidem existimo habere te</td><td></td></tr><tr><td>magnam facultatem (sed hoc tui est consili et iudici) ex eo</td><td></td></tr><tr><td>senatus consulto quod in heredes C. Vennoni factum est </td><td></td></tr><tr><td>Caerelliae commodandi. id senatus consultum tu inter-</td><td>5</td></tr><tr><td>pretabere pro tua sapientia; scio enim eius ordinis auctori-</td><td></td></tr><tr><td>tatem semper apud te magni fuisse. quod reliquum est, sic</td><td></td></tr><tr><td>velim existimes, quibuscumque rebus Caerelliae benigne</td><td></td></tr><tr><td>feceris, mihi te gratissimum esse facturum.</td><td></td></tr>
        </table>