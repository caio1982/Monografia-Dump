<table>
          <script>targetHit=0;</script>
          <tr><td>  Haec exornatio sermonem vehementer a&lt;d&gt;commo-</td><td>4.24.1</td></tr><tr><td>data est et animum auditoris retineat attentum cum</td><td></td></tr><tr><td>venustate sermonis tum rationum expectatione. </td><td></td></tr><tr><td>  Sententia est oratio sumpta de vita, quae aut</td><td></td></tr><tr><td>quid sit aut quid esse oporteat in vita, breviter osten-</td><td>5</td></tr><tr><td>dit, hoc pacto:</td><td></td></tr><tr><td>      'Difficile est primum * * * virtutes revereri, qui</td><td></td></tr><tr><td>    semper secunda fortuna sit usus.'</td><td></td></tr><tr><td>Item: 'Liber is est existimandus, qui nulli turpitudini</td><td></td></tr><tr><td>    servit.'</td><td>10</td></tr><tr><td>Item: 'Egens aeque est is, qui non satis habet, et is,</td><td></td></tr><tr><td>    cui satis nihil potest esse.'</td><td></td></tr><tr><td>Item: 'Optima vivendi ratio est eligenda; eam iucun-</td><td></td></tr><tr><td>    dam consuetudo reddet.' </td><td></td></tr><tr><td>  Huiusmodi sententiae simplices non sunt inproban-</td><td>15</td></tr><tr><td>dae, propterea quod habet brevis expositio, si ratio-</td><td></td></tr><tr><td>nis nullius indiget, magnam delectationem. </td><td></td></tr><tr><td>  Sed illud quoque probandum est genus sententiae,</td><td></td></tr><tr><td>quod confirmatur subiectione rationis, hoc pacto:</td><td></td></tr><tr><td>      'Omnes bene vivendi rationes in virtute sunt con-</td><td>20</td></tr><tr><td>    locandae, propterea quod sola virtus in sua pote-</td><td></td></tr><tr><td>    state est, omnia praeterea subiecta sunt sub fortunae</td><td></td></tr><tr><td>    dominationem.'</td><td></td></tr><tr><td>Item: 'Qui fortunis alicuius inducti amicitiam eius se-</td><td></td></tr><tr><td>    cuti sunt, hi, simul ac fortuna dilapsa est, devolant</td><td>25</td></tr><tr><td>    omnes. Cum enim recessit ea res, quae fuit consue- </td><td></td></tr><tr><td>    tudinis causa, nihil superest, quare possint in ami-</td><td></td></tr><tr><td>    citia teneri.' </td><td></td></tr><tr><td>  Sunt item sententiae, quae dupliciter efferuntur.</td><td></td></tr><tr><td>Hoc modo sine ratione:</td><td>30</td></tr><tr><td>      'Errant, qui in prosperis rebus omnis impetus for-</td><td></td></tr><tr><td>    tunae se putant fugisse; sapienter cogitant, qui tem-</td><td></td></tr><tr><td>    poribus secundis casus adversos reformidant.' </td><td></td></tr>
        </table>