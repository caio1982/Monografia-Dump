<table>
          <script>targetHit=0;</script>
          <tr class="title first  date"><td>xv Kal<span class="snum">.</span> Quint<span class="snum">.(?)</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Commodum discesseras heri cum Trebatius venit, paulo post</td><td>13.9.1.1</td></tr><tr><td>Curtius, hic salutandi causa, sed mansit invitatus. Trebatium</td><td></td></tr><tr><td>nobiscum habemus. hodie mane Dolabella. multus sermo ad</td><td></td></tr><tr><td>multum diem. nihil possum dicere ἐκτενέστερον, nihil φιλο-</td><td></td></tr><tr><td>στοργότερον. ventum est tamen ad Quintum. multa ἄφατα,</td><td>5</td></tr><tr><td>ἀδιήγητα, sed unum eius modi quod, nisi exercitus sciret, non </td><td></td></tr><tr><td>modo Tironi dictare sed ne ipse quidem auderem scribere * * *</td><td></td></tr><tr><td>sed haec hactenus. </td><td></td></tr><tr><td>  Εὐκαίρως ad me venit, cum haberem Dolabellam, Torquatus,</td><td></td></tr><tr><td>humanissimeque Dolabella quibus verbis secum egissem ex-</td><td>10</td></tr><tr><td>posuit. commodum enim egeram diligentissime; quae dili-</td><td></td></tr><tr><td>gentia grata est visa Torquato. </td><td></td></tr><tr><td>  A te exspecto si quid de Bruto. quamquam Nicias con-</td><td>2.1</td></tr><tr><td>fectum putabat; sed divortium non probari. quo etiam magis</td><td></td></tr><tr><td>laboro idem quod tu. si quid est enim offensionis, haec res</td><td></td></tr><tr><td>mederi potest. </td><td></td></tr><tr><td>  Mihi Arpinum eundum est. nam et opus est constitui a nobis</td><td>5</td></tr><tr><td>illa praediola et vereor ne exeundi potestas non sit cum Caesar</td><td></td></tr><tr><td>venerit; de cuius adventu eam opinionem Dolabella habet</td><td></td></tr><tr><td>quam tu coniecturam faciebas ex litteris Messallae. cum illuc</td><td></td></tr><tr><td>venero intellexeroque quid negoti sit, tum ad quos dies</td><td></td></tr><tr><td>rediturus sim scribam ad te.</td><td>10</td></tr>
        </table>