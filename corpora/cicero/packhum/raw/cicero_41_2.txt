<table>
          <script>targetHit=0;</script>
          <tr><td>  Qua re quoniam non nullorum sermo iam increbruit,</td><td>11.1</td></tr><tr><td>partim se ipsos Attice dicere, partim neminem</td><td></td></tr><tr><td>nostrum dicere, alteros neglegamus; satis enim eis</td><td></td></tr><tr><td>res ipsa respondet, cum aut non adhibeantur ad</td><td></td></tr><tr><td>causas aut adhibiti derideantur; nam si rideretur,</td><td>5</td></tr><tr><td>esset id ipsum Atticorum. Sed qui dici a nobis Attico</td><td></td></tr><tr><td>more nolunt, ipsi autem se non oratores esse pro-</td><td></td></tr><tr><td>fitentur, si teretes auris habent intellegensque</td><td></td></tr><tr><td>iudicium, tamquam ad picturam probandam adhiben-</td><td></td></tr><tr><td>tur etiam inscii faciendi cum aliqua sollertia iudicandi;</td><td>10</td></tr><tr><td>sin autem intellegentiam ponunt in audiendi fastidio</td><td>12.1</td></tr><tr><td>neque eos quicquam excelsum magnificumque delec-</td><td></td></tr><tr><td>tat, dicant se quiddam subtile et politum velle, grande</td><td></td></tr><tr><td>ornatumque contemnere; id vero desinant dicere,</td><td></td></tr><tr><td>qui subtiliter dicant, eos solos Attice dicere, id est</td><td>5</td></tr><tr><td>quasi sicce et integre. Et ample et ornate et copiose</td><td></td></tr><tr><td>cum eadem integritate Atticorum est. Quid? du-</td><td></td></tr><tr><td>bium est utrum orationem nostram tolerabilem tantum </td><td></td></tr><tr><td>an etiam admirabilem esse cupiamus? Non enim iam</td><td></td></tr><tr><td>quaerimus quid sit Attice, sed quid sit optime dicere.</td><td>10</td></tr><tr><td>Ex quo intellegitur, quoniam Graecorum oratorum</td><td>13.1</td></tr><tr><td>praestantissimi sint ei qui fuerint Athenis, eorum</td><td></td></tr><tr><td>autem princeps facile Demosthenes, hunc si qui</td><td></td></tr><tr><td>imitetur, eum et Attice dicturum et optime, ut,</td><td></td></tr><tr><td>quoniam Attici nobis propositi sunt ad imitandum,</td><td>5</td></tr><tr><td>bene dicere id sit Attice dicere. </td><td></td></tr><tr><td>  Sed cum in eo magnus error esset, quale esset id</td><td></td></tr><tr><td>dicendi genus, putavi mihi suscipiendum laborem</td><td></td></tr><tr><td>utilem studiosis, mihi quidem ipsi non necessarium.</td><td></td></tr><tr><td>Converti enim ex Atticis duorum eloquentissimorum</td><td>14.1</td></tr><tr><td>nobilissimas orationes inter seque contrarias, Aeschinis</td><td></td></tr><tr><td>et Demosthenis; nec converti ut interpres, sed ut</td><td></td></tr><tr><td>orator, sententiis isdem et earum formis tamquam</td><td></td></tr><tr><td>figuris, verbis ad nostram consuetudinem aptis. In</td><td>5</td></tr><tr><td>quibus non verbum pro verbo necesse habui reddere,</td><td></td></tr><tr><td>sed genus omne verborum vimque servavi. Non enim</td><td></td></tr><tr><td>ea me adnumerare lectori putavi oportere, sed tam-</td><td></td></tr><tr><td>quam appendere. Hic labor meus hoc assequetur,</td><td>15.1</td></tr><tr><td>ut nostri homines quid ab illis exigant, qui se Atticos</td><td></td></tr><tr><td>volunt, et ad quam eos quasi formulam dicendi</td><td></td></tr><tr><td>revocent intellegant. </td><td></td></tr>
        </table>