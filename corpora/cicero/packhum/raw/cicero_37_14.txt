<table>
          <script>targetHit=0;</script>
          <tr><td>  'Mihi vero' inquit Mucius 'satis superque abs te videtur</td><td>1.204.1</td></tr><tr><td>istorum studiis, si modo sunt studiosi, esse factum; nam, ut</td><td></td></tr><tr><td>Socratem illum solitum aiunt dicere perfectum sibi opus</td><td></td></tr><tr><td>esse, si qui satis esset concitatus cohortatione sua ad studium</td><td></td></tr><tr><td>cognoscendae percipiendaeque virtutis; quibus enim id</td><td>5</td></tr><tr><td>persuasum esset, ut nihil mallent esse se, quam bonos viros,</td><td></td></tr><tr><td>eis reliquam facilem esse doctrinam; sic ego intellego, si in</td><td></td></tr><tr><td>haec, quae patefecit oratione sua Crassus, intrare volueritis, </td><td></td></tr><tr><td>facillime vos ad ea, quae cupitis, perventuros, ab hoc aditu</td><td></td></tr><tr><td>ianuaque patefacta.' 'Nobis vero' inquit Sulpicius 'ista</td><td>205.1</td></tr><tr><td>sunt pergrata perque iucunda; sed pauca etiam requirimus</td><td></td></tr><tr><td>in primisque ea, quae valde breviter a te, Crasse, de ipsa</td><td></td></tr><tr><td>arte percursa sunt, cum illa te et non contemnere et didi-</td><td></td></tr><tr><td>cisse confiterere: ea si paulo latius dixeris, expleris omnem</td><td>5</td></tr><tr><td>exspectationem diuturni desideri nostri; nam nunc, quibus</td><td></td></tr><tr><td>studendum rebus esset accepimus, quod ipsum est tamen</td><td></td></tr><tr><td>magnum; sed vias earum rerum rationemque cupimus</td><td></td></tr><tr><td>cognoscere.' 'Quid si,' inquit Crassus 'quoniam ego, quo</td><td>206.1</td></tr><tr><td>facilius vos apud me tenerem, vestrae potius obsecutus sum</td><td></td></tr><tr><td>voluntati, quam aut consuetudini aut naturae meae, petimus</td><td></td></tr><tr><td>ab Antonio, ut ea, quae continet neque adhuc protulit, ex</td><td></td></tr><tr><td>quibus unum libellum sibi excidisse iam dudum questus</td><td>5</td></tr><tr><td>est, explicet nobis et illa dicendi mysteria enuntiet?' 'Ut</td><td></td></tr><tr><td>videtur,' inquit Sulpicius; 'nam Antonio dicente etiam</td><td></td></tr><tr><td>quid tu intellegas, sentiemus.' 'Peto igitur' inquit Crassus</td><td>207.1</td></tr><tr><td>'a te, quoniam id nobis, Antoni, hominibus id aetatis</td><td></td></tr><tr><td>oneris ab horum adulescentium studiis imponitur, ut ex-</td><td></td></tr><tr><td>ponas, quid eis de rebus, quas a te quaeri vides, sentias.'</td><td></td></tr><tr><td>'Deprehensum equidem me' inquit Antonius 'plane video</td><td>5</td></tr><tr><td>atque sentio, non solum quod ea requiruntur a me, quorum</td><td></td></tr><tr><td>sum ignarus atque insolens, sed quia, quod in causis valde</td><td></td></tr><tr><td>fugere soleo, ne tibi, Crasse, succedam, id me nunc isti</td><td></td></tr><tr><td>vitare non sinunt; verum hoc ingrediar ad ea, quae vultis,</td><td>208.1</td></tr><tr><td>audacius, quod idem mihi spero usu esse venturum in hac</td><td></td></tr><tr><td>disputatione, quod in dicendo solet, ut nulla exspectetur</td><td></td></tr><tr><td>ornata oratio: neque enim sum de arte dicturus, quam</td><td></td></tr><tr><td>numquam didici, sed de mea consuetudine; ipsaque illa,</td><td>5</td></tr><tr><td>quae in commentarium meum rettuli, sunt eius modi, non</td><td></td></tr><tr><td>aliqua mihi doctrina tradita, sed in rerum usu causisque</td><td></td></tr><tr><td>tractata; quae si vobis, hominibus eruditissimis, non pro-</td><td></td></tr><tr><td>babuntur, vestram iniquitatem accusatote, qui ex me ea </td><td></td></tr><tr><td>quaesieritis, quae ego nescirem; meam facilitatem lauda-</td><td>10</td></tr><tr><td>tote, cum vobis non meo iudicio, sed vestro studio inductus</td><td></td></tr><tr><td>non gravate respondero.' Tum Crassus 'perge modo,'</td><td>209.1</td></tr><tr><td>inquit 'Antoni; nullum est enim periculum, ne quid tu</td><td></td></tr><tr><td>eloquare nisi ita prudenter, ut neminem nostrum paeniteat</td><td></td></tr><tr><td>ad hunc te sermonem impulisse.' </td><td></td></tr>
        </table>