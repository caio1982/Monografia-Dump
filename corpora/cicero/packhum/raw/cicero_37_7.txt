<table>
          <script>targetHit=0;</script>
          <tr><td>  Hoc loco Sulpicius 'insperanti' inquit 'mihi et Cottae,</td><td>1.96.1</td></tr><tr><td>sed valde optanti utrique nostrum cecidit, ut in istum</td><td></td></tr><tr><td>sermonem, Crasse, delaberemini; nobis enim huc venien-</td><td></td></tr><tr><td>tibus satis iucundum fore videbatur, si, cum vos de rebus</td><td></td></tr><tr><td>aliis loqueremini, tamen nos aliquid ex sermone vestro</td><td>5</td></tr><tr><td>memoria dignum excipere possemus; ut vero penitus in</td><td></td></tr><tr><td>eam ipsam totius huius vel studi vel artifici vel facultatis </td><td></td></tr><tr><td>disputationem paene intimam veniretis, vix optandum nobis</td><td></td></tr><tr><td>videbatur. Ego enim, qui ab ineunte aetate incensus essem</td><td>97.1</td></tr><tr><td>studio utriusque vestrum, Crassi vero etiam amore, cum ab</td><td></td></tr><tr><td>eo nusquam discederem, verbum ex eo numquam elicere</td><td></td></tr><tr><td>potui de vi ac ratione dicendi, cum et per me ipsum egissem</td><td></td></tr><tr><td>et per Drusum saepe temptassem; quo in genere tu,</td><td>5</td></tr><tr><td>Antoni,—vere loquar—numquam mihi percontanti aut quae-</td><td></td></tr><tr><td>renti aliquid defuisti et persaepe me, quae soleres in dicendo</td><td></td></tr><tr><td>observare, docuisti. Nunc, quoniam uterque vestrum</td><td>98.1</td></tr><tr><td>patefecit earum ipsarum rerum aditum, quas quaerimus, et</td><td></td></tr><tr><td>quoniam princeps Crassus eius sermonis ordiendi fuit, date</td><td></td></tr><tr><td>nobis hanc veniam, ut ea, quae sentitis de omni genere</td><td></td></tr><tr><td>dicendi, subtiliter persequamini; quod quidem si erit a</td><td>5</td></tr><tr><td>vobis impetratum, magnam habebo, Crasse, huic palaestrae</td><td></td></tr><tr><td>et Tusculano tuo gratiam et longe Academiae illi ac Lycio</td><td></td></tr><tr><td>tuum hoc suburbanum gymnasium anteponam.' Tum ille</td><td>99.1</td></tr><tr><td>'immo vero,' inquit 'Sulpici, rogemus Antonium, qui et</td><td></td></tr><tr><td>potest facere, quod requiris, et consuevit, ut te audio dicere:</td><td></td></tr><tr><td>nam me quidem [fateor semper] a genere hoc toto sermonis</td><td></td></tr><tr><td>refugisse et tibi cupienti atque instanti saepissime negasse,</td><td>5</td></tr><tr><td>[ut] tute paulo ante dixisti; quod ego non superbia neque</td><td></td></tr><tr><td>inhumanitate faciebam neque quod tuo studio rectissimo</td><td></td></tr><tr><td>atque optimo non obsequi vellem, praesertim cum te unum</td><td></td></tr><tr><td>ex omnibus ad dicendum maxime natum aptumque cognos-</td><td></td></tr><tr><td>sem, sed me hercule istius disputationis insolentia atque</td><td>10</td></tr><tr><td>earum rerum, quae quasi in arte traduntur, inscitia.' Tum</td><td>100.1</td></tr><tr><td>Cotta 'quoniam [id,] quod difficillimum nobis videbatur, ut</td><td></td></tr><tr><td>omnino de his rebus, Crasse, loquerere, adsecuti sumus, de</td><td></td></tr><tr><td>reliquo iam nostra culpa fuerit, si te, nisi omnia, quae</td><td></td></tr><tr><td>percontati erimus, explicaris, dimiserimus.' 'De eis, credo,</td><td>101.1</td></tr><tr><td>rebus,' inquit Crassus 'ut in cretionibus scribi solet: <span class="caps">qvibvs</span> </td><td></td></tr><tr><td><span class="caps">sciam poteroqve</span>.' Tum ille 'nam quod tu non poteris</td><td></td></tr><tr><td>aut nescies, quis nostrum tam impudens est qui se scire aut</td><td></td></tr><tr><td>posse postulet?' 'Iam vero ista condicione, dum mihi</td><td>5</td></tr><tr><td>liceat negare posse quod non potero et fateri nescire quod</td><td></td></tr><tr><td>nesciam, licet' inquit Crassus 'vestro arbitratu percon-</td><td></td></tr><tr><td>temini.' 'Atqui' inquit [Sulpicius] 'hoc ex te, de quo modo</td><td>102.1</td></tr><tr><td>Antonius exposuit, quid sentias, quaerimus, existimesne</td><td></td></tr><tr><td>artem aliquam esse dicendi?' 'Quid? mihi vos nunc'</td><td></td></tr><tr><td>inquit Crassus 'tamquam alicui Graeculo otioso et loquaci</td><td></td></tr><tr><td>et fortasse docto atque erudito quaestiunculam, de qua meo</td><td>5</td></tr><tr><td>arbitratu loquar, ponitis? Quando enim me ista curasse</td><td></td></tr><tr><td>aut cogitasse arbitramini et non semper inrisisse potius</td><td></td></tr><tr><td>eorum hominum impudentiam, qui cum in schola adsedis-</td><td></td></tr><tr><td>sent, ex magna hominum frequentia dicere iuberent, si quis</td><td></td></tr><tr><td>quid quaereret? Quod primum ferunt Leontinum fecisse</td><td>103.1</td></tr><tr><td>Gorgiam, qui permagnum quiddam suscipere ac profiteri</td><td></td></tr><tr><td>videbatur, cum se ad omnia, de quibus quisque audire vellet,</td><td></td></tr><tr><td>esse paratum denuntiaret; postea vero vulgo hoc facere</td><td></td></tr><tr><td>coeperunt hodieque faciunt, ut nulla sit res neque tanta neque</td><td>5</td></tr><tr><td>tam improvisa neque tam nova, de qua se non omnia, quae</td><td></td></tr><tr><td>dici possint, profiteantur esse dicturos. Quod si te, Cotta,</td><td>104.1</td></tr><tr><td>arbitrarer aut te, Sulpici, de eis rebus audire velle, adduxis-</td><td></td></tr><tr><td>sem huc Graecum aliquem, qui nos istius modi disputatio-</td><td></td></tr><tr><td>nibus delectaret; quod ne nunc quidem difficile factu est:</td><td></td></tr><tr><td>est enim apud M. Pisonem adulescentem [iam] huic studio</td><td>5</td></tr><tr><td>deditum, summo homo ingenio nostrique cupidissimus,</td><td></td></tr><tr><td>Peripateticus Staseas, homo nobis sane familiaris et, ut inter</td><td></td></tr><tr><td>homines peritos constare video, in illo suo genere omnium</td><td></td></tr><tr><td>princeps.' 'Quem tu mihi' inquit Mucius 'Staseam, quem</td><td>105.1</td></tr><tr><td>Peripateticum narras? Gerendus est tibi mos adulescenti-</td><td></td></tr><tr><td>bus, Crasse, qui non Graeci [alicuius] cotidianam loquaci- </td><td></td></tr><tr><td>tatem sine usu neque ex scholis cantilenam requirunt, sed</td><td></td></tr><tr><td>ex homine omnium sapientissimo atque eloquentissimo</td><td>5</td></tr><tr><td>atque ex eo, qui non in libellis, sed in maximis causis et in</td><td></td></tr><tr><td>hoc domicilio imperi et gloriae sit consilio linguaque</td><td></td></tr><tr><td>princeps, cuius vestigia persequi cupiunt, eius sententiam</td><td></td></tr><tr><td>sciscitantur. Equidem te cum in dicendo semper putavi</td><td>106.1</td></tr><tr><td>deum, tum vero tibi numquam eloquentiae maiorem tribui</td><td></td></tr><tr><td>laudem quam humanitatis; qua nunc te uti vel maxime</td><td></td></tr><tr><td>decet neque defugere eam disputationem, ad quam te duo</td><td></td></tr><tr><td>excellentes ingeniis adulescentes cupiunt accedere.' </td><td>5</td></tr>
        </table>