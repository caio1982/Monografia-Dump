<table>
          <script>targetHit=0;</script>
          <tr class="title first  date"><td>Kal<span class="snum">.</span> Quint<span class="snum">.</span> <span class="snum">43</span> in castris</td><td></td></tr><tr class="title last  "><td>BRUTUS CICERONI SALUTEM</td><td></td></tr><tr><td>De M. Lepido vereri me cogit reliquorum timor. qui si</td><td>21.1.1</td></tr><tr><td>eripuerit se nobis, quod velim temere atque iniuriose de illo</td><td></td></tr><tr><td>suspicati sint homines, oro atque obsecro te, Cicero, neces-</td><td></td></tr><tr><td>situdinem nostram tuamque in me benevolentiam obtestans,</td><td></td></tr><tr><td>sororis meae liberos obliviscaris esse Lepidi filios meque iis</td><td>5</td></tr><tr><td>in patris locum successisse existimes. hoc si a te impetro,</td><td></td></tr><tr><td>nihil profecto dubitabis pro iis suscipere. aliter alii cum suis</td><td></td></tr><tr><td>vivunt: nihil ego possum in sororis meae liberis facere quo</td><td></td></tr><tr><td>possit expleri voluntas mea aut officium. quid vero aut mihi</td><td></td></tr><tr><td>tribuere boni possunt, si modo digni sumus quibus aliquid </td><td>10</td></tr><tr><td>tribuatur, aut ego matri ac sorori puerisque illis praestaturus</td><td></td></tr><tr><td>sum, si nihil valuerit apud te reliquumque senatum contra</td><td></td></tr><tr><td>patrem Lepidum Brutus avunculus? </td><td></td></tr><tr><td>  Scribere multa ad te neque possum prae sollicitudine ac</td><td>2.1</td></tr><tr><td>stomacho neque debeo. nam si in tanta re tamque necessaria</td><td></td></tr><tr><td>verbis mihi opus est ad te excitandum et confirmandum,</td><td></td></tr><tr><td>nulla spes est facturum te quod volo et quod oportet. qua re</td><td></td></tr><tr><td>noli exspectare longas preces; intuere me ipsum, qui hoc a</td><td>5</td></tr><tr><td>te, vel a Cicerone, coniunctissimo homine, privatim vel a</td><td></td></tr><tr><td>consulari, tali viro, remota necessitudine privata, debeo</td><td></td></tr><tr><td>impetrare. quid sis facturus velim mihi quam primum</td><td></td></tr><tr><td>rescribas.</td><td></td></tr><tr><td> Kal. Quint. ex castris.</td><td>10</td></tr>
        </table>