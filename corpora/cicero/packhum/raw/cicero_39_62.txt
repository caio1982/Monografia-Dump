<table>
          <script>targetHit=0;</script>
          <tr><td>  Sed si quaerimus, cur adulescens magis floruerit dicen-</td><td>325.1</td></tr><tr><td>do quam senior Hortensius, causas reperiemus verissu-</td><td></td></tr><tr><td>mas duas. primum, quod genus erat orationis Asiaticum</td><td></td></tr><tr><td>adulescentiae magis concessum quam senectuti. genera</td><td></td></tr><tr><td>autem Asiaticae dictionis duo sunt: unum sententiosum</td><td>5</td></tr><tr><td>et argutum, sententiis non tam gravibus et severis quam</td><td></td></tr><tr><td>concinnis et venustis, qualis in historia Timaeus, in dicendo</td><td></td></tr><tr><td>autem pueris nobis Hierocles Alabandeus, magis etiam</td><td></td></tr><tr><td>Menecles frater eius fuit, quorum utriusque orationes sunt </td><td></td></tr><tr><td>in primis ut Asiatico in genere laudabiles. aliud autem</td><td>10</td></tr><tr><td>genus est non tam sententiis frequentatum quam verbis</td><td></td></tr><tr><td>volucre atque incitatum, quali est nunc Asia tota, nec</td><td></td></tr><tr><td>flumine solum orationis sed etiam exornato et faceto</td><td></td></tr><tr><td>genere verborum, in quo fuit Aeschylus Cnidius et meus</td><td></td></tr><tr><td>aequalis Milesius Aeschines. in his erat admirabilis ora-</td><td>15</td></tr><tr><td>tionis cursus, ornata sententiarum concinnitas non erat.</td><td></td></tr><tr><td>haec autem, ut dixi, genera dicendi aptiora sunt adule-</td><td>326.1</td></tr><tr><td>scentibus, in senibus gravitatem non habent. itaque</td><td></td></tr><tr><td>Hortensius utroque genere florens clamores faciebat adu-</td><td></td></tr><tr><td>lescens. habebat enim et Meneclium illud studium cre-</td><td></td></tr><tr><td>brarum venustarumque sententiarum, in quibus, ut in illo</td><td>5</td></tr><tr><td>Graeco, sic in hoc erant quaedam magis venustae dulces-</td><td></td></tr><tr><td>que sententiae quam aut necessariae aut interdum utiles;</td><td></td></tr><tr><td>et erat oratio cum incitata et vibrans tum etiam accurata</td><td></td></tr><tr><td>et polita. non probabantur haec senibus—saepe videbam</td><td></td></tr><tr><td>cum inridentem tum etiam irascentem et stomachantem</td><td>10</td></tr><tr><td>Philippum—, sed mirabantur adulescentes, multitudo</td><td></td></tr><tr><td>movebatur. erat excellens iudicio volgi et facile primas</td><td>327.1</td></tr><tr><td>tenebat adulescens. etsi enim genus illud dicendi aucto-</td><td></td></tr><tr><td>ritatis habebat parum, tamen aptum esse aetati videbatur.</td><td></td></tr><tr><td>et certe, quod et ingeni quaedam forma lucebat &lt;usu&gt; et </td><td></td></tr><tr><td>exercitatione perfecta eratque verborum astricta compren-</td><td>5</td></tr><tr><td>sio, summam hominum admirationem excitabat. sed cum</td><td></td></tr><tr><td>iam honores et illa senior auctoritas gravius quiddam</td><td></td></tr><tr><td>requireret, remanebat idem nec decebat idem; quodque</td><td></td></tr><tr><td>exercitationem studiumque dimiserat, quod in eo fuerat</td><td></td></tr><tr><td>acerrimum, concinnitas illa crebritasque sententiarum</td><td>10</td></tr><tr><td>pristina manebat, sed ea vestitu illo orationis, quo con-</td><td></td></tr><tr><td>suerat, ornata non erat. hoc tibi ille, Brute, minus for-</td><td></td></tr><tr><td>tasse placuit quam placuisset, si illum flagrantem studio</td><td></td></tr><tr><td>et florentem facultate audire potuisses. </td><td></td></tr>
        </table>