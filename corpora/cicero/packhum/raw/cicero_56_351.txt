<table>
          <script>targetHit=0;</script>
          <tr class="title first  date"><td>Oct<span class="snum">.</span> <span class="snum">46(?)</span> Romae</td><td></td></tr><tr class="title  "><td>M. TULLIUS CICERO P. SERVILIO ISAURICO</td><td></td></tr><tr class="title last  "><td>PRO COS. COLLEGAE S. P.</td><td></td></tr><tr><td>Gratae mihi vehementer tuae litterae fuerunt, ex quibus</td><td>13.68.1.1</td></tr><tr><td>cognovi cursus navigationum tuarum; significabas enim</td><td></td></tr><tr><td>memoriam tuam nostrae necessitudinis, qua mihi nihil</td><td></td></tr><tr><td>poterat esse iucundius. quod reliquum est, multo etiam erit</td><td></td></tr><tr><td>gratius si ad me de re publica, id est de statu provinciae, de</td><td>5</td></tr><tr><td>institutis tuis, familiariter scribes. quae quamquam ex multis</td><td></td></tr><tr><td>pro tua claritate audiam, tamen libentissime ex tuis litteris</td><td></td></tr><tr><td>cognoscam. </td><td></td></tr><tr><td>  Ego ad te de re publica summa quid sentiam non saepe</td><td>2.1</td></tr><tr><td>scribam propter periculum eius modi litterarum; quid</td><td></td></tr><tr><td>agatur autem scribam saepius. sperare tamen videor Caesari,</td><td></td></tr><tr><td>collegae nostro, fore curae et esse ut habeamus aliquam rem</td><td></td></tr><tr><td>publicam; cuius consiliis magni referebat te interesse. sed si</td><td>5</td></tr><tr><td>tibi utilius est, id est gloriosius, Asiae praeesse et istam partem</td><td></td></tr><tr><td>rei publicae male adfectam tueri, mihi quoque idem quod</td><td></td></tr><tr><td>tibi et laudi tuae profuturum est optatius debet esse. </td><td></td></tr><tr><td>  Ego quae ad tuam dignitatem pertinere arbitrabor summo</td><td>3.1</td></tr><tr><td>studio diligentiaque curabo in primisque tuebor omni</td><td></td></tr><tr><td>observantia clarissimum virum, patrem tuum; quod et pro</td><td></td></tr><tr><td>vetustate necessitudinis et pro beneficiis vestris et pro</td><td></td></tr><tr><td>dignitate ipsius facere debeo. </td><td>5</td></tr>
        </table>