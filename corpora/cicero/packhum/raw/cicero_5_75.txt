<table>
          <script>targetHit=0;</script>
          <tr><td>  Et quoniam de ea pecunia quam tibi ad statuam censores</td><td>2.2.141.1</td></tr><tr><td>contulerunt dixi, non mihi praetermittendum videtur ne</td><td></td></tr><tr><td>illud quidem genus pecuniae conciliatae quam tu a civita-</td><td></td></tr><tr><td>tibus statuarum nomine coegisti. Video enim eius pecuniae</td><td></td></tr><tr><td>summam esse pergrandem, ad HS viciens: tantum con-</td><td>5</td></tr><tr><td>ficietur ex testimoniis et litteris civitatum. Et iste hoc</td><td></td></tr><tr><td>concedit nec potest aliter dicere. Quare cuius modi </td><td></td></tr><tr><td>putamus esse illa quae negat, cum haec tam improba sint</td><td></td></tr><tr><td>quae fatetur? Quid enim vis constitui? consumptam esse</td><td></td></tr><tr><td>istam omnem pecuniam in statuis? Fac ita esse; tamen hoc</td><td>10</td></tr><tr><td>ferendum nullo modo est, tantam a sociis pecuniam auferri</td><td></td></tr><tr><td>ut omnibus in angiportis praedonis improbissimi statua</td><td></td></tr><tr><td>ponatur, qua vix tuto transiri posse videatur. Verum ubi</td><td>142.1</td></tr><tr><td>tandem aut in quibus statuis ista tanta pecunia consumpta</td><td></td></tr><tr><td>est? 'Consumetur,' inquies. Scilicet exspectemus legiti-</td><td></td></tr><tr><td>mum illud quinquennium; si hoc intervallo non consum-</td><td></td></tr><tr><td>pserit, tum denique nomen eius de pecuniis repetundis</td><td>5</td></tr><tr><td>statuarum nomine deferemus. Reus est maximis plurimisque</td><td></td></tr><tr><td>criminibus in iudicium vocatus: HS viciens ex hoc uno</td><td></td></tr><tr><td>genere captum videmus. Si condemnatus eris, non, opinor,</td><td></td></tr><tr><td>id ages ut ista pecunia in quinquennio consumatur in</td><td></td></tr><tr><td>statuis; sin absolutus eris, quis erit tam amens qui te ex tot</td><td>10</td></tr><tr><td>tantisque criminibus elapsum post quinquennium statuarum</td><td></td></tr><tr><td>nomine arcessat? Ita si neque adhuc consumpta est ista</td><td></td></tr><tr><td>pecunia et est perspicuum non consumptum iri, licet iam</td><td></td></tr><tr><td>intellegamus inventam esse rationem quare et iste HS</td><td></td></tr><tr><td>viciens ex hoc uno genere conciliarit et ceperit, et ceteri—</td><td>15</td></tr><tr><td>si hoc a vobis erit comprobatum—quam volent magnas</td><td></td></tr><tr><td>hoc nomine pecunias capere possint; ut iam videamur non</td><td></td></tr><tr><td>a pecuniis capiendis homines absterrere, sed, cum genera</td><td></td></tr><tr><td>quaedam pecuniarum capiendarum comprobarimus, honesta</td><td></td></tr><tr><td>nomina turpissimis rebus imponere. Etenim, si C. Verres</td><td>143.1</td></tr><tr><td>HS <span class="caps">c</span> milia populum verbi gratia Centuripinum poposcisset</td><td></td></tr><tr><td>eamque ab iis pecuniam abstulisset, non, opinor, esset </td><td></td></tr><tr><td>dubium quin eum, cum id planum fieret, condemnari</td><td></td></tr><tr><td>necesse esset. Quid? si eundem populum HS <span class="caps">cc</span> milia</td><td>5</td></tr><tr><td>poposcit eaque coegit atque abstulit, num idcirco absolvetur</td><td></td></tr><tr><td>quod adscriptum est eam pecuniam datam statuarum</td><td></td></tr><tr><td>nomine? Non, opinor; nisi forte id agimus, non ut</td><td></td></tr><tr><td>magistratibus nostris moram accipiendi, sed ut sociis causam</td><td></td></tr><tr><td>dandi adferre videamur. </td><td>10</td></tr>
        </table>