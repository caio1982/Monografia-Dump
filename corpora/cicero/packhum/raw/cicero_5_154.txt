<table>
          <script>targetHit=0;</script>
          <tr class="title first  "><td>LIBER QVARTVS</td><td></td></tr><tr class="title last  "><td>QVI INSCRIBITVR DE SIGNIS </td><td></td></tr><tr><td>  Venio nunc ad istius, quem ad modum ipse appellat,</td><td>2.4.1.1</td></tr><tr><td>studium, ut amici eius, morbum et insaniam, ut Siculi,</td><td></td></tr><tr><td>latrocinium; ego quo nomine appellem nescio; rem vobis</td><td></td></tr><tr><td>proponam, vos eam suo non nominis pondere penditote.</td><td></td></tr><tr><td>Genus ipsum prius cognoscite, iudices; deinde fortasse non</td><td>5</td></tr><tr><td>magno opere quaeretis quo id nomine appellandum putetis.</td><td></td></tr><tr><td>Nego in Sicilia tota, tam locupleti, tam vetere provincia, tot</td><td></td></tr><tr><td>oppidis, tot familiis tam copiosis, ullum argenteum vas,</td><td></td></tr><tr><td>ullum Corinthium aut Deliacum fuisse, ullam gemmam aut</td><td></td></tr><tr><td>margaritam, quicquam ex auro aut ebore factum, signum</td><td>10</td></tr><tr><td>ullum aeneum, marmoreum, eburneum, nego ullam picturam</td><td></td></tr><tr><td>neque in tabula neque in textili quin conquisierit, inspexerit,</td><td></td></tr><tr><td>quod placitum sit abstulerit. Magnum videor dicere:</td><td>2.1</td></tr><tr><td>attendite etiam quem ad modum dicam. Non enim verbi</td><td></td></tr><tr><td>neque criminis augendi causa complector omnia: cum dico</td><td></td></tr><tr><td>nihil istum eius modi rerum in tota provincia reliquisse,</td><td></td></tr><tr><td>Latine me scitote, non accusatorie loqui. Etiam planius:</td><td>5</td></tr><tr><td>nihil in aedibus cuiusquam, ne in &lt;hospitis&gt; quidem, nihil in </td><td></td></tr><tr><td>locis communibus, ne in fanis quidem, nihil apud Siculum,</td><td></td></tr><tr><td>nihil apud civem Romanum, denique nihil istum, quod ad</td><td></td></tr><tr><td>oculos animumque acciderit, neque privati neque publici</td><td></td></tr><tr><td>neque profani neque sacri tota in Sicilia reliquisse. </td><td>10</td></tr><tr><td>  Vnde igitur potius incipiam quam ab ea civitate quae</td><td>3.1</td></tr><tr><td>tibi una in amore atque in deliciis fuit, aut ex quo potius</td><td></td></tr><tr><td>numero quam ex ipsis laudatoribus tuis? Facilius enim</td><td></td></tr><tr><td>perspicietur qualis apud eos fueris qui te oderunt, qui ac-</td><td></td></tr><tr><td>cusant, qui persequuntur, cum apud tuos Mamertinos in-</td><td>5</td></tr><tr><td>veniare improbissima ratione esse praedatus. </td><td></td></tr><tr><td>  C. Heius est Mamertinus—omnes hoc mihi qui</td><td></td></tr><tr><td>Messanam accesserunt facile concedunt—omnibus rebus</td><td></td></tr><tr><td>illa in civitate ornatissimus. Huius domus est vel optima</td><td></td></tr><tr><td>Messanae, notissima quidem certe et nostris hominibus</td><td>10</td></tr><tr><td>apertissima maximeque hospitalis. Ea domus ante istius</td><td></td></tr><tr><td>adventum ornata sic fuit ut urbi quoque esset ornamento;</td><td></td></tr><tr><td>nam ipsa Messana, quae situ moenibus portuque ornata sit,</td><td></td></tr><tr><td>ab his rebus quibus iste delectatur sane vacua atque nuda</td><td></td></tr><tr><td>est. Erat apud Heium sacrarium magna cum dignitate</td><td>4.1</td></tr><tr><td>in aedibus a maioribus traditum perantiquum, in quo signa</td><td></td></tr><tr><td>pulcherrima quattuor summo artificio, summa nobilitate,</td><td></td></tr><tr><td>quae non modo istum hominem ingeniosum et intelle-</td><td></td></tr><tr><td>gentem, verum etiam quemvis nostrum, quos iste idiotas</td><td>5</td></tr><tr><td>appellat, delectare possent, unum Cupidinis marmoreum</td><td></td></tr><tr><td>Praxiteli; nimirum didici etiam, dum in istum inquiro,</td><td></td></tr><tr><td>artificum nomina. Idem, opinor, artifex eiusdem modi</td><td></td></tr><tr><td>Cupidinem fecit illum qui est Thespiis, propter quem</td><td></td></tr><tr><td>Thespiae visuntur; nam alia visendi causa nulla est.</td><td>10</td></tr><tr><td>Atque ille L. Mummius, cum Thespiadas, quae ad aedem</td><td></td></tr><tr><td>Felicitatis sunt, ceteraque profana ex illo oppido signa</td><td></td></tr><tr><td>tolleret, hunc marmoreum Cupidinem, quod erat conse-</td><td></td></tr><tr><td>cratus, non attigit.  </td><td></td></tr>
        </table>