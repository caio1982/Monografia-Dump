<table>
          <script>targetHit=0;</script>
          <tr class="title first  date"><td>v vel iv Kal<span class="snum">.</span> Iun<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Gratum quod mihi epistulas; quae quidem me delectarunt, in</td><td>15.7.1.1</td></tr><tr><td>primis Sexti nostri. dices 'quia te laudat'. puto mehercule id</td><td></td></tr><tr><td>quoque esse causae, sed tamen etiam ante quam ad eum locum</td><td></td></tr><tr><td>veni, valde mihi placebat cum sensus eius de re publica tum</td><td></td></tr><tr><td>cura scribendi. Servius vero pacificator cum librariolo suo</td><td>5</td></tr><tr><td>videtur obisse legationem et omnis captiunculas pertimescere.</td><td></td></tr><tr><td>debuerat autem non 'ex iure manum consertum' sed quae</td><td></td></tr><tr><td>sequuntur; tuque scribes.</td><td></td></tr>
        </table>