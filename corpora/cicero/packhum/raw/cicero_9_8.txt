<table>
          <script>targetHit=0;</script>
          <tr><td>  Est haec divina atque incredibilis virtus imperatoris.</td><td>36.1</td></tr><tr><td>Quid? ceterae quas paulo ante commemorare coeperam</td><td></td></tr><tr><td>quantae atque quam multae sunt! Non enim bellandi</td><td></td></tr><tr><td>virtus solum in summo ac perfecto imperatore quaerenda</td><td></td></tr><tr><td>est sed multae sunt artes eximiae huius administrae comi-</td><td>5</td></tr><tr><td>tesque virtutis. Ac primum quanta innocentia debent esse</td><td></td></tr><tr><td>imperatores, quanta deinde in omnibus rebus temperantia,</td><td></td></tr><tr><td>quanta fide, quanta facilitate, quanto ingenio, quanta</td><td></td></tr><tr><td>humanitate! quae breviter qualia sint in Cn. Pompeio con-</td><td></td></tr><tr><td>sideremus. Summa enim sunt omnia, Quirites, sed ea</td><td>10</td></tr><tr><td>magis ex aliorum contentione quam ipsa per sese cognosci</td><td></td></tr><tr><td>atque intellegi possunt. Quem enim possumus imperatorem</td><td>37.1</td></tr><tr><td>ullo in numero putare cuius in exercitu centuriatus veneant</td><td></td></tr><tr><td>atque venierint? Quid hunc hominem magnum aut amplum</td><td></td></tr><tr><td>de re publica cogitare qui pecuniam ex aerario depromptam</td><td></td></tr><tr><td>ad bellum administrandum aut propter cupiditatem pro-</td><td>5</td></tr><tr><td>vinciae magistratibus diviserit aut propter avaritiam Romae</td><td></td></tr><tr><td>in quaestu reliquerit? Vestra admurmuratio facit, Quirites,</td><td></td></tr><tr><td>ut agnoscere videamini qui haec fecerint; ego autem nomino</td><td></td></tr><tr><td>neminem; qua re irasci mihi nemo poterit nisi qui ante</td><td></td></tr><tr><td>de se voluerit confiteri. Itaque propter hanc avaritiam</td><td>10</td></tr><tr><td>imperatorum quantas calamitates, quocumque ventum sit, </td><td></td></tr><tr><td>nostri exercitus adferant quis ignorat? Itinera quae per</td><td>38.1</td></tr><tr><td>hosce annos in Italia per agros atque oppida civium Ro-</td><td></td></tr><tr><td>manorum nostri imperatores fecerint recordamini; tum</td><td></td></tr><tr><td>facilius statuetis quid apud exteras nationes fieri existimetis.</td><td></td></tr><tr><td>Vtrum pluris arbitramini per hosce annos militum vestrorum</td><td>5</td></tr><tr><td>armis hostium urbis an hibernis sociorum civitates esse</td><td></td></tr><tr><td>deletas? Neque enim potest exercitum is continere im-</td><td></td></tr><tr><td>perator qui se ipse non continet, neque severus esse in</td><td></td></tr><tr><td>iudicando qui alios in se severos esse iudices non volt.</td><td></td></tr><tr><td>Hic miramur hunc hominem tantum excellere ceteris, cuius</td><td>39.1</td></tr><tr><td>legiones sic in Asiam pervenerint ut non modo manus tanti</td><td></td></tr><tr><td>exercitus sed ne vestigium quidem cuiquam pacato nocuisse</td><td></td></tr><tr><td>dicatur? Iam vero quem ad modum milites hibernent</td><td></td></tr><tr><td>cotidie sermones ac litterae perferuntur; non modo ut</td><td>5</td></tr><tr><td>sumptum faciat in militem nemini vis adfertur sed ne</td><td></td></tr><tr><td>cupienti quidem quicquam permittitur. Hiemis enim non</td><td></td></tr><tr><td>avaritiae perfugium maiores nostri in sociorum atque ami-</td><td></td></tr><tr><td>corum tectis esse voluerunt. Age vero, ceteris in rebus</td><td>40.1</td></tr><tr><td>quae sit temperantia considerate. Vnde illam tantam</td><td></td></tr><tr><td>celeritatem et tam incredibilem cursum inventum putatis?</td><td></td></tr><tr><td>Non enim illum eximia vis remigum aut ars inaudita</td><td></td></tr><tr><td>quaedam gubernandi aut venti aliqui novi tam celeriter in</td><td>5</td></tr><tr><td>ultimas terras pertulerunt, sed eae res quae ceteros remorari</td><td></td></tr><tr><td>solent non retardarunt. Non avaritia ab instituto cursu ad</td><td></td></tr><tr><td>praedam aliquam devocavit, non libido ad voluptatem, non</td><td></td></tr><tr><td>amoenitas ad delectationem, non nobilitas urbis ad cogni-</td><td></td></tr><tr><td>tionem, non denique labor ipse ad quietem; postremo</td><td>10</td></tr><tr><td>signa et tabulas ceteraque ornamenta Graecorum oppidorum</td><td></td></tr><tr><td>quae ceteri tollenda esse arbitrantur, ea sibi ille ne visenda</td><td></td></tr><tr><td>quidem existimavit. Itaque omnes nunc in eis locis Cn. </td><td>41.1</td></tr><tr><td>Pompeium sicut aliquem non ex hac urbe missum sed de</td><td></td></tr><tr><td>caelo delapsum intuentur; nunc denique incipiunt credere</td><td></td></tr><tr><td>fuisse homines Romanos hac quondam continentia, quod</td><td></td></tr><tr><td>iam nationibus exteris incredibile ac falso memoriae pro-</td><td>5</td></tr><tr><td>ditum videbatur; nunc imperi vestri splendor illis gentibus</td><td></td></tr><tr><td>lucem adferre coepit; nunc intellegunt non sine causa</td><td></td></tr><tr><td>maiores suos tum cum ea temperantia magistratus habe-</td><td></td></tr><tr><td>bamus servire populo Romano quam imperare aliis maluisse.</td><td></td></tr><tr><td>Iam vero ita faciles aditus ad eum privatorum, ita liberae</td><td>10</td></tr><tr><td>querimoniae de aliorum iniuriis esse dicuntur, ut is qui</td><td></td></tr><tr><td>dignitate principibus excellit facilitate infimis par esse</td><td></td></tr><tr><td>videatur. Iam quantum consilio, quantum dicendi gravitate</td><td>42.1</td></tr><tr><td>et copia valeat, in quo ipso inest quaedam dignitas impera-</td><td></td></tr><tr><td>toria, vos, Quirites, hoc ipso ex loco saepe cognostis. Fidem</td><td></td></tr><tr><td>vero eius quantam inter socios existimari putatis quam</td><td></td></tr><tr><td>hostes omnes omnium generum sanctissimam iudicarint?</td><td>5</td></tr><tr><td>Humanitate iam tanta est ut difficile dictu sit utrum hostes</td><td></td></tr><tr><td>magis virtutem eius pugnantes timuerint an mansuetudinem</td><td></td></tr><tr><td>victi dilexerint. Et quisquam dubitabit quin huic hoc</td><td></td></tr><tr><td>tantum bellum permittendum sit qui ad omnia nostrae</td><td></td></tr><tr><td>memoriae bella conficienda divino quodam consilio natus</td><td>10</td></tr><tr><td>esse videatur? </td><td></td></tr>
        </table>