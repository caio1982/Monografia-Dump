<table>
          <script>targetHit=0;</script>
          <tr><td>  Nunc reliquorum oratorum aetates, si placet, et gradus</td><td>122.1</td></tr><tr><td>persequamur. </td><td></td></tr><tr><td>  Nobis vero, &lt;inquit&gt; Atticus, et vehementer quidem,</td><td></td></tr><tr><td>ut pro Bruto etiam respondeam. Curio fuit igitur eius-</td><td></td></tr><tr><td>dem aetatis fere sane illustris orator, cuius de ingenio ex</td><td>5</td></tr><tr><td>orationibus eius existumari potest: sunt enim et aliae et</td><td></td></tr><tr><td>pro Ser. Fulvio de incestu nobilis oratio. nobis quidem</td><td></td></tr><tr><td>pueris haec omnium optima putabatur, quae vix iam</td><td></td></tr><tr><td>comparet in hac turba novorum voluminum. </td><td></td></tr><tr><td>  Praeclare, inquit Brutus, teneo qui istam turbam volu-</td><td>123.1</td></tr><tr><td>minum effecerit. </td><td></td></tr><tr><td>  Et ego, inquam, intellego, Brute, quem dicas; certe</td><td></td></tr><tr><td>enim et boni aliquid adtulimus iuventuti, magnificentius</td><td></td></tr><tr><td>quam fuerat genus dicendi et ornatius; et nocuimus</td><td>5</td></tr><tr><td>fortasse, quod veteres orationes post nostras non a me </td><td></td></tr><tr><td>quidem—meis enim illas antepono—sed a plerisque legi</td><td></td></tr><tr><td>sunt desitae. </td><td></td></tr><tr><td>  Me numera, inquit, in plerisque; quamquam video mihi</td><td></td></tr><tr><td>multa legenda iam te auctore quae antea contemnebam. </td><td>10</td></tr><tr><td>  Atqui haec, inquam, de incestu laudata oratio puerilis</td><td>124.1</td></tr><tr><td>est locis multis: de amore de tormentis de rumore loci</td><td></td></tr><tr><td>sane inanes, verum tamen nondum tritis nostrorum homi-</td><td></td></tr><tr><td>num auribus nec erudita civitate tolerabiles. scripsit etiam</td><td></td></tr><tr><td>alia nonnulla et multa dixit et inlustria et in numero</td><td>5</td></tr><tr><td>patronorum fuit, ut eum mirer, cum et vita suppedita-</td><td></td></tr><tr><td>visset et splendor ei non defuisset, consulem non fuisse. </td><td></td></tr><tr><td>  Sed ecce in manibus vir et praestantissimo ingenio et</td><td>125.1</td></tr><tr><td>flagranti studio et doctus a puero C. Gracchus: noli enim</td><td></td></tr><tr><td>putare quemquam, Brute, pleniorem aut uberiorem ad</td><td></td></tr><tr><td>dicendum fuisse. </td><td></td></tr>
        </table>