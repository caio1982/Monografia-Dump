<table>
          <script>targetHit=0;</script>
          <tr><td>  Paulo ante quaerebam, id quod vehementer ad rem per-</td><td>40.1</td></tr><tr><td>tinebat, qua de causa Flavius, cum de tota lite faceret</td><td></td></tr><tr><td>pactionem, neque satis acciperet a Roscio neque iudicio</td><td></td></tr><tr><td>absolveretur a Fannio; nunc vero, id quod mirum et incredi-</td><td></td></tr><tr><td>bile est, requiro: Quam ob rem, cum de tota re decidisset</td><td>5</td></tr><tr><td>cum Roscio, HS <span class="caps">ccci</span>ↄↄↄ separatim Fannio dissolvit? Hoc</td><td></td></tr><tr><td>loco, Saturi, quid pares respondere scire cupio; utrum om-</td><td></td></tr><tr><td>nino Fannium &lt;a&gt; Flavio HS <span class="caps">ccci</span>ↄↄↄ non abstulisse an alio </td><td></td></tr><tr><td>nomine et alia de causa abstulisse. Si alia de causa, quae</td><td>41.1</td></tr><tr><td>ratio tibi cum eo intercesserat? Nulla. Addictus erat</td><td></td></tr><tr><td>tibi? Non. Frustra tempus contero. 'Omnino,' inquit,</td><td></td></tr><tr><td>'HS <span class="caps">ccci</span>ↄↄↄ a Flavio non abstulit neque Panurgi nomine</td><td></td></tr><tr><td>neque cuiusquam.' Si planum facio post hanc recentem</td><td>5</td></tr><tr><td>stipulationem Rosci HS <span class="caps">ccci</span>ↄↄↄ a Flavio te abstulisse,</td><td></td></tr><tr><td>numquid causae est quin ab iudicio abeas turpissime victus?</td><td></td></tr><tr><td>Quo teste igitur hoc planum faciam? Venerat, ut opinor,</td><td>42.1</td></tr><tr><td>haec res in iudicium. Certe. Quis erat petitor? Fannius.</td><td></td></tr><tr><td>Quis reus? Flavius. Quis iudex? Cluvius. Ex his unus</td><td></td></tr><tr><td>mihi testis est producendus qui pecuniam datam dicat.</td><td></td></tr><tr><td>Quis est ex his gravissimus? Sine controversia qui om-</td><td>5</td></tr><tr><td>nium iudicio comprobatus est iudex. Quem igitur ex his</td><td></td></tr><tr><td>tribus a me testem exspectabis? petitorem? Fannius est;</td><td></td></tr><tr><td>contra se numquam testimonium dicet. Reum? Flavius</td><td></td></tr><tr><td>est. Is iam pridem est mortuus; si viveret, verba eius</td><td></td></tr><tr><td>audiretis. Iudicem? Cluvius est. Quid is dicit? HS</td><td>10</td></tr><tr><td><span class="caps">ccci</span>ↄↄↄ Panurgi nomine Flavium Fannio dissolvisse.</td><td></td></tr><tr><td>Quem tu si ex censu spectas, eques Romanus est, si ex</td><td></td></tr><tr><td>vita, homo clarissimus est, si ex fide, iudicem sumpsisti,</td><td></td></tr><tr><td>si ex veritate, id quod scire potuit et debuit dixit. Nega,</td><td>43.1</td></tr><tr><td>nega nunc equiti Romano, homini honesto, iudici tuo</td><td></td></tr><tr><td>credi oportere! Circumspicit, aestuat, negat nos Cluvi</td><td></td></tr><tr><td>testimonium recitaturos. Recitabimus. Erras; inani et</td><td></td></tr><tr><td>tenui spe te consolaris. Recita testimonium T. Manili et</td><td>5</td></tr><tr><td>C. Lusci Ocreae, duorum senatorum, hominum ornatissi-</td><td></td></tr><tr><td>morum qui ex Cluvio audierunt. &lt;<span class="caps">Testimonivm T. Manili</span></td><td></td></tr><tr><td><span class="caps">et C. Lvsci Ocreae.</span>&gt; Vtrum dicis Luscio et Manilio, an</td><td></td></tr><tr><td>etiam Cluvio non esse credendum? Planius atque aper- </td><td></td></tr><tr><td>tius dicam. Vtrum Luscius et Manilius nihil de HS</td><td>10</td></tr><tr><td><span class="caps">ccci</span>ↄↄↄ ex Cluvio audierunt, an Cluvius falsum Luscio et</td><td></td></tr><tr><td>Manilio dixit? Hoc ego loco soluto et quieto sum animo et</td><td></td></tr><tr><td>quorsom recidat responsum tuum non magno opere laboro;</td><td></td></tr><tr><td>firmissimis enim et sanctissimis testimoniis virorum opti-</td><td></td></tr><tr><td>morum causa Rosci communita est. Si iam tibi delibera-</td><td>44.1</td></tr><tr><td>tum est quibus abroges fidem iuris iurandi, responde.</td><td></td></tr><tr><td>Manilio et Luscio negas esse credendum? Dic, aude; est</td><td></td></tr><tr><td>tuae contumaciae, adrogantiae vitaeque universae vox.</td><td></td></tr><tr><td>Quid exspectas quam mox ego Luscium et Manilium dicam</td><td>5</td></tr><tr><td>ordine esse senatores, aetate grandis natu, natura sanctos</td><td></td></tr><tr><td>et religiosos, copiis rei familiaris locupletis et pecuniosos?</td><td></td></tr><tr><td>Non faciam; nihil mihi detraham, cum illis exactae aetatis</td><td></td></tr><tr><td>severissime fructum quem meruerunt retribuam. Magis</td><td></td></tr><tr><td>mea adulescentia indiget illorum bona existimatione quam</td><td>10</td></tr><tr><td>illorum severissima senectus desiderat meam laudem. Tibi</td><td>45.1</td></tr><tr><td>vero, Piso, diu deliberandum et concoquendum est utrum</td><td></td></tr><tr><td>potius Chaereae iniurato in sua lite, an Manilio et Luscio</td><td></td></tr><tr><td>iuratis in alieno iudicio credas. Reliquum est ut Cluvium</td><td></td></tr><tr><td>falsum dixisse Luscio et Manilio contendat. Quod si facit,</td><td>5</td></tr><tr><td>qua impudentia est, eumne testem improbabit quem iudicem</td><td></td></tr><tr><td>probarit? ei negabit credi oportere cui ipse crediderit?</td><td></td></tr><tr><td>eius testis ad iudicem fidem infirmabit cuius propter fidem</td><td></td></tr><tr><td>et religionem iudicis testis compararit? quem ego si ferrem</td><td></td></tr><tr><td>iudicem, refugere non deberet, cum testem producam,</td><td>10</td></tr><tr><td>reprehendere audebit? </td><td></td></tr>
        </table>