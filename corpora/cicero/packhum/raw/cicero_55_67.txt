<table>
          <script>targetHit=0;</script>
          <tr><td>  Quod si vituperandi qui reticuerunt, quid de iis</td><td>3.58.1</td></tr><tr><td>existimandum est, qui orationis vanitatem adhibue-</td><td></td></tr><tr><td>runt? C. Canius, eques Romanus, nec infacetus et satis</td><td></td></tr><tr><td>litteratus, cum se Syracusas otiandi, ut ipse dicere</td><td></td></tr><tr><td>solebat, non negotiandi causa contulisset, dictitabat </td><td>5</td></tr><tr><td>se hortulos aliquos emere velle, quo invitare amicos</td><td></td></tr><tr><td>et ubi se oblectare sine interpellatoribus posset. Quod</td><td></td></tr><tr><td>cum percrebuisset, Pythius ei quidam, qui argentariam</td><td></td></tr><tr><td>faceret Syracusis, venales quidem se hortos non ha-</td><td></td></tr><tr><td>bere, sed licere uti Canio, si vellet, ut suis, et simul</td><td>10</td></tr><tr><td>ad cenam hominem in hortos invitavit in posterum</td><td></td></tr><tr><td>diem. Cum ille promisisset, tum Pythius, qui esset ut</td><td></td></tr><tr><td>argentarius apud omnes ordines gratiosus, piscatores</td><td></td></tr><tr><td>ad se convocavit et ab iis petivit, ut ante suos hortu-</td><td></td></tr><tr><td>los postridie piscarentur, dixitque quid eos facere vel-</td><td>15</td></tr><tr><td>let. Ad cenam tempori venit Canius; opipare a Pythio</td><td></td></tr><tr><td>adparatum convivium, cumbarum ante oculos multi-</td><td></td></tr><tr><td>tudo, pro se quisque, quod ceperat, adferebat; ante</td><td></td></tr><tr><td>pedes Pythii pisces abiciebantur. Tum Canius &quot;quaeso&quot;,</td><td>59.1</td></tr><tr><td>inquit, &quot;quid est hoc, Pythi? tantumne piscium? tan-</td><td></td></tr><tr><td>tumne cumbarum?&quot; Et ille &quot;quid mirum?&quot; inquit,</td><td></td></tr><tr><td>&quot;hoc loco est Syracusis quidquid est piscium, hic aqua-</td><td></td></tr><tr><td>tio, hac villa isti carere non possunt.&quot; Incensus Ca-</td><td>5</td></tr><tr><td>nius cupiditate contendit a Pythio, ut venderet. Gra-</td><td></td></tr><tr><td>vate ille primo. Quid multa? impetrat. Emit homo</td><td></td></tr><tr><td>cupidus et locuples tanti, quanti Pythius voluit, et</td><td></td></tr><tr><td>emit instructos. Nomina facit, negotium conficit. In-</td><td></td></tr><tr><td>vitat Canius postridie familiares suos, venit ipse ma-</td><td>10</td></tr><tr><td>ture, scalmum nullum videt. Quaerit ex proximo vi-</td><td></td></tr><tr><td>cino, num feriae quaedam piscatorum essent, quod eos</td><td></td></tr><tr><td>nullos videret. &quot;Nullae, quod sciam,&quot; ille, &quot;sed hic </td><td></td></tr><tr><td>piscari nulli solent. Itaque heri mirabar quid accidis-</td><td></td></tr><tr><td>set.&quot; Stomachari Canius, sed quid faceret? Nondum</td><td>60.1</td></tr><tr><td>enim C. Aquilius, collega et familiaris meus, protule-</td><td></td></tr><tr><td>rat de dolo malo formulas; in quibus ipsis, cum ex</td><td></td></tr><tr><td>eo quaereretur, quid esset dolus malus, respondebat,</td><td></td></tr><tr><td>cum esset aliud simulatum, aliud actum. Hoc quidem</td><td>5</td></tr><tr><td>sane luculente, ut ab homine perito definiendi. Ergo</td><td></td></tr><tr><td>et Pythius et omnes aliud agentes, aliud simulantes</td><td></td></tr><tr><td>perfidi, improbi, malitiosi. Nullum igitur eorum fac-</td><td></td></tr><tr><td>tum potest utile esse, cum sit tot vitiis inquinatum. </td><td></td></tr>
        </table>