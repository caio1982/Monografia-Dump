<table>
          <script>targetHit=0;</script>
          <tr><td>  Nec vero haec solum admirabilia, sed nihil maius</td><td>2.115.8</td></tr><tr><td>quam quod ita stabilis est mundus atque ita cohaeret,</td><td></td></tr><tr><td>ad permanendum ut nihil ne excogitari quidem pos-</td><td>10</td></tr><tr><td>sit aptius. omnes enim partes eius undique medium</td><td></td></tr><tr><td>locum capessentes nituntur aequaliter. maxime autem</td><td></td></tr><tr><td>corpora inter se iuncta permanent cum quasi quodam</td><td></td></tr><tr><td>vinculo circumdato colligantur; quod facit ea natura</td><td></td></tr><tr><td>quae per omnem mundum omnia mente et ratione con-</td><td>15</td></tr><tr><td>ficiens funditur et ad medium rapit et convertit ex-</td><td></td></tr><tr><td>trema. Quocirca si mundus globosus est ob eamque</td><td>116.1</td></tr><tr><td>causam omnes eius partes undique aequabiles ipsae</td><td></td></tr><tr><td>per se atque inter se continentur, contingere idem</td><td></td></tr><tr><td>terrae necesse est, ut omnibus eius partibus in medium</td><td></td></tr><tr><td>vergentibus (id autem medium infimum in sphaera est)</td><td>5</td></tr><tr><td>nihil interrumpat quo labefactari possit tanta conten-</td><td></td></tr><tr><td>tio gravitatis et ponderum. Eademque ratione mare,</td><td></td></tr><tr><td>cum supra terram sit, medium tamen terrae locum ex-</td><td></td></tr><tr><td>petens conglobatur undique aequabiliter, neque redun-</td><td></td></tr><tr><td>dat umquam neque effunditur. Huic autem continens</td><td>117.1</td></tr><tr><td>aer fertur ille quidem levitate sublimi, sed tamen in</td><td></td></tr><tr><td>omnes partes se ipse fundit; itaque et mari continu-</td><td></td></tr><tr><td>atus et iunctus est et natura fertur ad caelum, cuius</td><td></td></tr><tr><td>tenuitate et calore temperatus vitalem et salutarem</td><td>5</td></tr><tr><td>spiritum praebet animantibus. Quem complexa summa</td><td></td></tr><tr><td>pars caeli, quae aetheria dicitur, et suum retinet ar-</td><td></td></tr><tr><td>dorem tenuem et nulla admixtione concretum et cum</td><td></td></tr><tr><td>aeris extremitate coniungitur. In aethere autem astra </td><td></td></tr><tr><td>volvuntur, quae se et nisu suo conglobata continent</td><td>10</td></tr><tr><td>et forma ipsa figuraque sua momenta sustentant; sunt</td><td></td></tr><tr><td>enim rutunda, quibus formis, ut ante dixisse videor,</td><td></td></tr><tr><td>minime noceri potest. Sunt autem stellae natura flam-</td><td>118.1</td></tr><tr><td>meae; quocirca terrae maris aquarum&lt;que reliqua-</td><td></td></tr><tr><td>rum&gt; vaporibus aluntur is qui a sole ex agris tepefactis</td><td></td></tr><tr><td>et ex aquis excitantur; quibus altae renovataeque</td><td></td></tr><tr><td>stellae atque omnis aether effundunt eadem et rursum</td><td>5</td></tr><tr><td>trahunt indidem, nihil ut fere intereat aut admodum</td><td></td></tr><tr><td>paululum, quod astrorum ignis et aetheris flamma con-</td><td></td></tr><tr><td>sumat. ex quo eventurum nostri putant id de quo</td><td></td></tr><tr><td>Panaetium addubitare dicebant, ut ad extremum omnis</td><td></td></tr><tr><td>mundus ignesceret, cum umore consumpto neque terra</td><td>10</td></tr><tr><td>ali posset nec remearet aer, cuius ortus aqua omni ex-</td><td></td></tr><tr><td>hausta esse non posset: ita relinqui nihil praeter ignem,</td><td></td></tr><tr><td>a quo rursum animante ac deo renovatio mundi fieret</td><td></td></tr><tr><td>atque idem ornatus oreretur. Nolo in stellarum ratione</td><td>119.1</td></tr><tr><td>multus vobis videri, maximeque earum quae errare</td><td></td></tr><tr><td>dicuntur; quarum tantus est concentus ex dissimilli-</td><td></td></tr><tr><td>mis motibus, ut, cum summa Saturni refrigeret, media</td><td></td></tr><tr><td>Martis incendat, is interiecta Iovis inlustret et temperet,</td><td>5</td></tr><tr><td>infraque Martem duae soli oboediant, ipse sol mundum</td><td></td></tr><tr><td>omnem sua luce compleat, ab eoque luna inluminata</td><td></td></tr><tr><td>graviditates et partus adferat maturitatesque gignendi.</td><td></td></tr><tr><td>Quae copulatio rerum et quasi consentiens ad mundi </td><td></td></tr><tr><td>incolumitatem coagmentatio naturae quem non movet,</td><td>10</td></tr><tr><td>hunc horum nihil umquam reputavisse certo scio. </td><td></td></tr>
        </table>