<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CN. MAGNVS PROCOS. S. D. L. DOMITIO PROCOS.</td><td></td></tr><tr><td>Litterae mihi a te redditae sunt a. d. <span class="caps">xiii</span> Kal. Mart., in quibus</td><td>8.12d.1.1</td></tr><tr><td>scribis Caesarem apud Corfinium castra posuisse. quod</td><td></td></tr><tr><td>putavi et praemonui fit, ut nec in praesentia committere</td><td></td></tr><tr><td>tecum proelium velit et omnibus copiis conductis [per] te</td><td></td></tr><tr><td>implicet, ne ad me iter tibi expeditum sit atque istas copias</td><td>5</td></tr><tr><td>coniungere optimorum civium possis cum his legionibus</td><td></td></tr><tr><td>de quarum voluntate dubitamus. quo etiam magis tuis litteris</td><td></td></tr><tr><td>sum commotus; neque enim eorum militum quos mecum</td><td></td></tr><tr><td>habeo voluntate satis confido ut de omnibus fortunis rei</td><td></td></tr><tr><td>publicae dimicem neque etiam qui ex dilectibus conscripti</td><td>10</td></tr><tr><td>sunt consulibus convenerunt. </td><td></td></tr><tr><td>  Qua re da operam, si ulla ratione etiam nunc efficere potes,</td><td>2.1</td></tr><tr><td>ut te explices, hoc quam primum venias, ante quam omnes</td><td></td></tr><tr><td>copiae adversarium conveniant. neque enim celeriter ex</td><td></td></tr><tr><td>dilectibus hoc homines convenire possunt et, si convenirent,</td><td></td></tr><tr><td>quantum iis committendum sit qui inter se ne noti &lt;quidem&gt;</td><td>5</td></tr><tr><td>sunt contra veteranas legiones non te praeterit.</td><td></td></tr>
        </table>