<table>
          <script>targetHit=0;</script>
          <tr><td>  Quod si solis aues tectos cognoscere cursus,</td><td>34.341</td></tr><tr><td>ortus signorum nocturno tempore uises:</td><td></td></tr><tr><td>nam semper signum exoriens Titan trahit unum.</td><td></td></tr><tr><td>Sin autem officiens signis mons obstruet altus</td><td></td></tr><tr><td>aut adiment lucem caeca caligine nubes,</td><td>345</td></tr><tr><td>certas ipse notas caeli de tegmine sumens, </td><td></td></tr><tr><td>ortus atque obitus omnis cognoscere possis:</td><td></td></tr><tr><td>quae simul existant cernes, quae tempore eodem</td><td></td></tr><tr><td>praecipitent obitum nocturno tempore nosces. </td><td></td></tr><tr><td>  Nam simul ac primo supera se lumine Cancer</td><td>350</td></tr><tr><td>extulit, extemplo cedit delapsa Corona</td><td></td></tr><tr><td>et loca conuisit cauda tenus infera Piscis:</td><td></td></tr><tr><td>dimidiam retinet stellis distincta Corona</td><td></td></tr><tr><td>partem etiam supera, atque alia de parte repulsa est.</td><td></td></tr><tr><td>Quam tamen insequitur Piscis, nec totus ad umbras</td><td>355</td></tr><tr><td>iactus, sed supero contectus corpore cedit;</td><td></td></tr><tr><td>atque umeros usque a genibus clarumque recondit</td><td></td></tr><tr><td>Anguitenens ualidis magnum a ceruicibus Anguem.</td><td></td></tr><tr><td>Iam uero Arctophylax non aequa parte secatur:</td><td></td></tr><tr><td>nam breuior clara caeli de parte uidetur,</td><td>360</td></tr><tr><td>amplior infernas depulsus possidet umbras.</td><td></td></tr><tr><td>Quattuor hic obiens secum deducere signa</td><td></td></tr><tr><td>signifero solet ex orbi; tum serius ipse,</td><td></td></tr><tr><td>cum supera sese satiauit luce, recedit,</td><td></td></tr><tr><td>post mediam labens claro cum corpore noctem.</td><td>365</td></tr><tr><td>Haec obscura tenens conuestit sidera tellus.</td><td></td></tr><tr><td>[Dimidiam retinet stellis distincta Corona]</td><td>366a</td></tr><tr><td>At parte ex alia claris cum lucibus enat </td><td>367</td></tr><tr><td>Orion, umeris et lato pectore fulgens,</td><td></td></tr><tr><td>et dextra retinens non cassum luminis ensem. </td><td></td></tr>
        </table>