<table>
          <script>targetHit=0;</script>
          <tr><td>  Tum Brutus: ego vero, inquit, et ista, quae dicis, video</td><td>328.1</td></tr><tr><td>qualia sint et Hortensium magnum oratorem semper</td><td></td></tr><tr><td>putavi maxumeque probavi pro Messalla dicentem, cum</td><td></td></tr><tr><td>tu afuisti. </td><td></td></tr><tr><td>  Sic ferunt, inquam, idque declarat totidem quot dixit,</td><td>5</td></tr><tr><td>ut aiunt, scripta verbis oratio. ergo ille a Crasso consule</td><td></td></tr><tr><td>et Scaevola usque ad Paulum et Marcellum consules flo-</td><td></td></tr><tr><td>ruit, nos in eodem cursu fuimus a Sulla dictatore ad eos-</td><td></td></tr><tr><td>dem fere consules. sic Q. Hortensi vox exstincta fato</td><td></td></tr><tr><td>suo est, nostra publico. </td><td>10</td></tr><tr><td>  Melius, quaeso, ominare, inquit Brutus. </td><td></td></tr><tr><td>  Sit sane ut vis, inquam, et id non tam mea causa quam</td><td>329.1</td></tr><tr><td>tua; sed fortunatus illius exitus, qui ea non vidit cum</td><td></td></tr><tr><td>fierent, quae providit futura. saepe enim inter nos impen-</td><td></td></tr><tr><td>dentis casus deflevimus, cum belli civilis causas in priva-</td><td></td></tr><tr><td>torum cupiditatibus inclusas, pacis spem a publico con-</td><td>5</td></tr><tr><td>silio esse exclusam videremus. sed illum videtur felicitas</td><td></td></tr><tr><td>ipsius, qua semper est usus, ab eis miseriis, quae con-</td><td></td></tr><tr><td>secutae sunt, morte vindicavisse. </td><td></td></tr><tr><td>  Nos autem, Brute, quoniam post Hortensi clarissimi</td><td>330.1</td></tr><tr><td>oratoris mortem orbae eloquentiae quasi tutores relicti </td><td></td></tr><tr><td>sumus, domi teneamus eam saeptam liberali custodia, et</td><td></td></tr><tr><td>hos ignotos atque impudentes procos repudiemus tue-</td><td></td></tr><tr><td>amurque ut adultam virginem caste et ab amatorum im-</td><td>5</td></tr><tr><td>petu quantum possumus prohibeamus. equidem etsi doleo</td><td></td></tr><tr><td>me in vitam paulo serius tamquam in viam ingressum,</td><td></td></tr><tr><td>priusquam confectum iter sit, in hanc rei publicae noctem</td><td></td></tr><tr><td>incidisse, tamen ea consolatione sustentor quam tu mihi,</td><td></td></tr><tr><td>Brute, adhibuisti tuis suavissimis litteris, quibus me forti</td><td>10</td></tr><tr><td>animo esse oportere censebas, quod ea gessissem, quae de</td><td></td></tr><tr><td>me etiam me tacente ipsa loquerentur viverentque mor-</td><td></td></tr><tr><td>tuo; quae, si recte esset, salute rei publicae, sin secus,</td><td></td></tr><tr><td>interitu ipso testimonium meorum de re publica consilio-</td><td></td></tr><tr><td>rum darent. sed in te intuens, Brute, doleo, cuius in</td><td>331.1</td></tr><tr><td>adulescentiam per medias laudes quasi quadrigis vehen-</td><td></td></tr><tr><td>tem transversa incurrit misera fortuna rei publicae. hic me</td><td></td></tr><tr><td>dolor tangit, haec me cura sollicitat et hunc mecum so-</td><td></td></tr><tr><td>cium eiusdem et amoris et iudici. tibi favemus, te tua</td><td>5</td></tr><tr><td>frui virtute cupimus, tibi optamus eam rem publicam in</td><td></td></tr><tr><td>qua duorum generum amplissumorum renovare memo-</td><td></td></tr><tr><td>riam atque augere possis. tuum enim forum, tuum erat</td><td></td></tr><tr><td>illud curriculum, tu illuc veneras unus, qui non linguam</td><td></td></tr><tr><td>modo acuisses exercitatione dicendi, sed et ipsam elo-</td><td>10</td></tr><tr><td>quentiam locupletavisses graviorum artium instrumento</td><td></td></tr><tr><td>et isdem artibus decus omne virtutis cum summa elo-</td><td></td></tr><tr><td>quentiae laude iunxisses. ex te duplex nos afficit solli-</td><td>332.1</td></tr><tr><td>citudo, quod et ipse re publica careas et illa te. tu tamen,</td><td></td></tr><tr><td>etsi cursum ingeni tui, Brute, premit haec importuna</td><td></td></tr><tr><td>clades civitatis, contine te in tuis perennibus studiis et</td><td></td></tr><tr><td>effice id quod iam propemodum vel plane potius effece- </td><td>5</td></tr><tr><td>ras, ut te eripias ex ea, quam ego congessi in hunc ser-</td><td></td></tr><tr><td>monem, turba patronorum. nec enim decet te ornatum</td><td></td></tr><tr><td>uberrumis artibus, quas cum domo haurire non posses,</td><td></td></tr><tr><td>arcessivisti ex urbe ea, quae domus est semper habita</td><td></td></tr><tr><td>doctrinae, numerari in volgo patronorum. nam quid te</td><td>10</td></tr><tr><td>exercuit Pammenes vir longe eloquentissimus Graeciae,</td><td></td></tr><tr><td>quid illa vetus Academia atque eius heres Aristus hospes</td><td></td></tr><tr><td>et familiaris meus, si quidem similes maioris partis orato-</td><td></td></tr><tr><td>rum futuri sumus? nonne cernimus vix singulis aetatibus</td><td>333.1</td></tr><tr><td>binos oratores laudabilis constitisse? Galba fuit inter tot</td><td></td></tr><tr><td>aequalis unus excellens, cui, quem ad modum accepimus, et</td><td></td></tr><tr><td>Cato cedebat senior et qui temporibus illis aetate inferio-</td><td></td></tr><tr><td>res fuerunt; Lepidus postea, deinde Carbo; nam Grac-</td><td>5</td></tr><tr><td>chi in contionibus multo faciliore et liberiore genere</td><td></td></tr><tr><td>dicendi, quorum tamen ipsorum ad aetatem laus elo-</td><td></td></tr><tr><td>quentiae perfecta nondum fuit; Antonius, Crassus, post</td><td></td></tr><tr><td>Cotta, Sulpicius, Hortensius. nihil dico amplius, tantum</td><td></td></tr><tr><td>dico: si mihi accidisset, ut numerarer in multis * * * si</td><td>10</td></tr><tr><td>operosa est concursatio magis oportunorum * * * </td><td></td></tr>
        </table>