<table>
          <script>targetHit=0;</script>
          <tr class="title first  date"><td>prid<span class="snum">.(?)</span> Id<span class="snum">.</span> Nov<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Nihil erat plane quod scriberem. nam cum Puteolis essem,</td><td>16.14.1.1</td></tr><tr><td>cottidie aliquid novi de Octaviano, multa, etiam falsa, de</td><td></td></tr><tr><td>Antonio. ad ea autem quae scripsisti (tris enim acceperam <span class="caps">iii</span></td><td></td></tr><tr><td>Id. a te epistulas), valde tibi adsentior, si multum possit </td><td></td></tr><tr><td>Octavianus, multo firmius acta tyranni comprobatum iri quam</td><td>5</td></tr><tr><td>in Telluris, atque id contra Brutum fore. sin autem vincitur,</td><td></td></tr><tr><td>vides intolerabilem Antonium, ut quem velis nescias. </td><td></td></tr><tr><td>  O Sesti tabellarium hominem nequam! postridie Puteolis</td><td>2.1</td></tr><tr><td>Romae se dixit fore. quod me mones ut pedetemptim, ad-</td><td></td></tr><tr><td>sentior; etsi aliter cogitabam. nec me Philippus aut Marcellus</td><td></td></tr><tr><td>movet. alia enim eorum ratio; et, si non est, tamen videtur. sed</td><td></td></tr><tr><td>in isto iuvene, quamquam animi satis, auctoritatis parum est.</td><td>5</td></tr><tr><td>tamen vide, si forte in Tusculano recte esse possum, ne id melius</td><td></td></tr><tr><td>sit. ero libentius; nihil enim ignorabo. an hoc cum Antonius</td><td></td></tr><tr><td>venerit? </td><td></td></tr><tr><td>  Sed, ut aliud ex alio, mihi non est dubium quin quod Graeci</td><td>3.1</td></tr><tr><td>καθῆκον, nos 'officium'. id autem quid dubitas quin etiam in</td><td></td></tr><tr><td>rem publicam praeclare caderet? nonne dicimus consulum</td><td></td></tr><tr><td>officium, senatus officium, imperatoris officium? praeclare con-</td><td></td></tr><tr><td>venit; aut da melius. </td><td>5</td></tr><tr><td>  Male narras de Nepotis filio. valde mehercule moveor et</td><td>4.1</td></tr><tr><td>moleste fero. nescieram omnino esse istum puerum. Caninium</td><td></td></tr><tr><td>perdidi, hominem, quod ad me attinet, non ingratum. Atheno-</td><td></td></tr><tr><td>dorum nihil est quod hortere; misit enim satis bellum ὑπόμνημα.</td><td></td></tr><tr><td>gravedini, quaeso, omni ratione subveni. avi tui pronepos</td><td>5</td></tr><tr><td>scribit ad patris mei nepotem se ex Nonis iis quibus nos magna</td><td></td></tr><tr><td>gessimus aedem Opis explicaturum, idque ad populum. videbis</td><td></td></tr><tr><td>igitur et scribes. Sexti iudicium exspecto. </td><td></td></tr>
        </table>