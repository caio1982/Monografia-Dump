<table>
          <script>targetHit=0;</script>
          <tr class="title first  date"><td>iii Non<span class="snum">.</span> Iun<span class="snum">.</span> <span class="snum">60(?)</span> Anti<span class="snum">(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Kal. Iun. eunti mihi Antium et gladiatores M. Metelli cupide</td><td>2.1.1.1</td></tr><tr><td>relinquenti venit obviam tuus puer. is mihi litteras abs te et</td><td></td></tr><tr><td>commentarium consulatus mei Graece scriptum reddidit. in </td><td></td></tr><tr><td>quo laetatus sum me aliquanto ante de isdem rebus Graece item</td><td></td></tr><tr><td>scriptum librum L. Cossinio ad te perferendum dedisse; nam</td><td>5</td></tr><tr><td>si ego tuum ante legissem, furatum me abs te esse diceres.</td><td></td></tr><tr><td>quamquam tua illa (legi enim libenter) horridula mihi atque</td><td></td></tr><tr><td>incompta visa sunt, sed tamen erant ornata hoc ipso quod</td><td></td></tr><tr><td>ornamenta neglexerant, et, ut mulieres, ideo bene olere quia</td><td></td></tr><tr><td>nihil olebant videbantur. meus autem liber totum Isocrati</td><td>10</td></tr><tr><td>myrothecium atque omnis eius discipulorum arculas ac non</td><td></td></tr><tr><td>nihil etiam Aristotelia pigmenta consumpsit. quem tu Corcyrae,</td><td></td></tr><tr><td>ut mihi aliis litteris significas, strictim attigisti, post autem, ut</td><td></td></tr><tr><td>arbitror, a Cossinio accepisti. quem tibi ego non essem ausus</td><td></td></tr><tr><td>mittere nisi eum lente ac fastidiose probavissem. quamquam</td><td>2.1</td></tr><tr><td>ad me rescripsit iam Rhodo Posidonius se, nostrum illud</td><td></td></tr><tr><td>ὑπόμνημα &lt;cum&gt; legeret, quod ego ad eum ut ornatius de isdem</td><td></td></tr><tr><td>rebus scriberet miseram, non modo non excitatum esse ad</td><td></td></tr><tr><td>scribendum sed etiam plane deterritum. quid quaeris? contur-</td><td>5</td></tr><tr><td>bavi Graecam nationem. ita vulgo qui instabant ut darem sibi</td><td></td></tr><tr><td>quod ornarent, iam exhibere mihi molestiam destiterunt. tu,</td><td></td></tr><tr><td>si tibi placuerit liber, curabis ut et Athenis sit et in ceteris oppidis</td><td></td></tr><tr><td>Graeciae. videtur enim posse aliquid nostris rebus lucis adferre. </td><td></td></tr><tr><td>  Oratiunculas autem et quas postulas et pluris etiam mittam,</td><td>3.1</td></tr><tr><td>quoniam quidem ea quae nos scribimus adulescentulorum</td><td></td></tr><tr><td>studiis excitati te etiam delectant. fuit enim mihi commodum,</td><td></td></tr><tr><td>quod in eis orationibus quae Philippicae nominantur enituerat</td><td></td></tr><tr><td>tuus ille civis Demosthenes et quod se ab hoc refractariolo</td><td>5</td></tr><tr><td>iudiciali dicendi genere abiunxerat ut σεμνότερός τις et πολιτικώ-</td><td></td></tr><tr><td>τερος videretur, curare ut meae quoque essent orationes quae</td><td></td></tr><tr><td>consulares nominarentur. quarum una est in senatu Kalendis </td><td></td></tr><tr><td>Ianuariis, altera ad populum de lege agraria, tertia de Othone,</td><td></td></tr><tr><td>quarta pro Rabirio, quinta de proscriptorum filiis, sexta cum</td><td>10</td></tr><tr><td>provinciam in contione deposui, septima qua Catilinam</td><td></td></tr><tr><td>emisi, octava quam habui ad populum postridie quam Catilina</td><td></td></tr><tr><td>profugit, nona in contione quo die Allobroges †invocarunt†,</td><td></td></tr><tr><td>decima in senatu Nonis Decembribus. sunt praeterea duae</td><td></td></tr><tr><td>breves, quasi ἀποσπασμάτια legis agrariae. hoc totum σῶμα</td><td>15</td></tr><tr><td>curabo ut habeas. et quoniam te cum scripta tum res meae</td><td></td></tr><tr><td>delectant, isdem ex libris perspicies et quae gesserim et quae</td><td></td></tr><tr><td>dixerim; aut ne poposcisses. ego enim tibi me non offerebam. </td><td></td></tr><tr><td>  Quod quaeris quid sit quod te arcessam ac simul impeditum</td><td>4.1</td></tr><tr><td>te negotiis esse significas, neque recusas quin, non modo si opus</td><td></td></tr><tr><td>sit sed etiam si velim, accurras, nihil sane est necesse, verum</td><td></td></tr><tr><td>tamen videbare mihi tempora peregrinationis commodius</td><td></td></tr><tr><td>posse discribere. nimis abes diu, praesertim cum sis in propin-</td><td>5</td></tr><tr><td>quis locis; neque nos te fruimur et tu nobis cares. ac nunc</td><td></td></tr><tr><td>quidem otium est, sed si paulo plus furor Pulchelli progredi</td><td></td></tr><tr><td>posset, valde ego te istinc excitarem. verum praeclare Metellus</td><td></td></tr><tr><td>impedit et impediet. quid quaeris? est consul φιλόπατρις et, ut</td><td></td></tr><tr><td>semper iudicavi, natura bonus. </td><td>10</td></tr><tr><td>  Ille autem non simulat, sed plane tribunus pl. fieri cupit.</td><td>5.1</td></tr><tr><td>qua &lt;de&gt; re cum in senatu ageretur, fregi hominem et incon-</td><td></td></tr><tr><td>stantiam eius reprehendi qui Romae tribunatum pl. peteret</td><td></td></tr><tr><td>cum in Sicilia hereditatem se petere dictitasset, neque magno</td><td></td></tr><tr><td>opere dixi esse nobis laborandum, quod nihilo magis ei licitu-</td><td>5</td></tr><tr><td>rum esset plebeio rem publicam perdere quam similibus eius </td><td></td></tr><tr><td>me consule patriciis esset licitum. iam cum se ille septimo die</td><td></td></tr><tr><td>venisse a freto neque sibi obviam quemquam prodire potuisse</td><td></td></tr><tr><td>et noctu se introisse dixisset in eoque se in contione iactasset,</td><td></td></tr><tr><td>nihil ei novi dixi accidisse. ex Sicilia septimo die Romam: at</td><td>10</td></tr><tr><td>tribus horis Roma Interamnam. noctu introisse: idem ante.</td><td></td></tr><tr><td>'non est itum obviam: ne tum quidem cum iri maxime debuit.'</td><td></td></tr><tr><td>quid quaeris? hominem petulantem modestum reddo non</td><td></td></tr><tr><td>solum perpetua gravitate orationis sed etiam hoc genere dicto-</td><td></td></tr><tr><td>rum. itaque iam familiariter cum ipso etiam cavillor ac iocor.</td><td>15</td></tr><tr><td>quin etiam cum candidatum deduceremus, quaerit ex me num</td><td></td></tr><tr><td>consuessem Siculis locum gladiatoribus dare. negavi. 'at ego'</td><td></td></tr><tr><td>inquit 'novus patronus instituam. sed soror, quae tantum</td><td></td></tr><tr><td>habeat consularis loci, unum mihi solum pedem dat.' 'noli'</td><td></td></tr><tr><td>inquam 'de uno pede sororis queri; licet etiam alterum tollas.'</td><td>20</td></tr><tr><td>'non consulare' inquies 'dictum.' fateor; sed ego illam odi</td><td></td></tr><tr><td>male consularem: 'ea est enim seditiosa, ea cum viro bellum</td><td></td></tr><tr><td>gerit', neque solum cum Metello sed etiam cum Fabio, quod</td><td></td></tr><tr><td>eos nihili esse moleste fert. </td><td></td></tr><tr><td>  Quod de agraria lege scribis, sane iam videtur refrixisse. quod</td><td>6.1</td></tr><tr><td>me quodam modo molli bracchio de Pompei familiaritate</td><td></td></tr><tr><td>obiurgas, nolim ita existimes, me mei praesidi causa cum illo</td><td></td></tr><tr><td>coniunctum esse; sed ita res erat instituta ut, si inter nos esset</td><td></td></tr><tr><td>aliqua forte dissensio, maximas in re publica discordias versari</td><td>5</td></tr><tr><td>esset necesse. quod a me ita praecautum atque provisum est,</td><td></td></tr><tr><td>non ut ego de optima illa mea ratione decederem, sed ut ille esset </td><td></td></tr><tr><td>melior et aliquid de populari levitate deponeret. quem de meis</td><td></td></tr><tr><td>rebus, in quas eum multi incitarant, multo scito gloriosius quam</td><td></td></tr><tr><td>de suis praedicare; sibi enim bene gestae, mihi conservatae rei</td><td>10</td></tr><tr><td>publicae dat testimonium. hoc facere illum mihi quam prosit</td><td></td></tr><tr><td>nescio; rei publicae certe prodest. quid si etiam Caesarem, cuius</td><td></td></tr><tr><td>nunc venti valde sunt secundi, reddo meliorem? num tantum</td><td></td></tr><tr><td>obsum rei publicae? quin etiam si mihi nemo invideret, si</td><td>7.1</td></tr><tr><td>omnes, ut erat aequum, faverent, tamen non minus esset</td><td></td></tr><tr><td>probanda medicina quae sanaret vitiosas partis rei publicae</td><td></td></tr><tr><td>quam quae exsecaret. nunc vero, cum equitatus ille quem ego</td><td></td></tr><tr><td>in clivo Capitolino te signifero ac principe collocaram senatum</td><td>5</td></tr><tr><td>deseruerit, nostri autem principes digito se caelum putent</td><td></td></tr><tr><td>attingere si mulli barbati in piscinis sint qui ad manum acce-</td><td></td></tr><tr><td>dant, alia autem neglegant, nonne tibi satis prodesse videor si</td><td></td></tr><tr><td>perficio ut ii nolint obesse qui possunt? </td><td></td></tr><tr><td>  Nam Catonem nostrum non tu amas plus quam ego; sed</td><td>8.1</td></tr><tr><td>tamen ille optimo animo utens et summa fide nocet interdum</td><td></td></tr><tr><td>rei publicae; dicit enim tamquam in Platonis πολιτείᾳ, non</td><td></td></tr><tr><td>tamquam in Romuli faece, sententiam. quid verius quam in</td><td></td></tr><tr><td>iudicium venire qui ob rem iudicandam pecuniam acceperit?</td><td>5</td></tr><tr><td>censuit hoc Cato et adsensit senatus: equites curiae bellum—</td><td></td></tr><tr><td>non mihi, nam ego dissensi. quid impudentius publicanis</td><td></td></tr><tr><td>renuntiantibus? fuit tamen retinendi ordinis causa facienda</td><td></td></tr><tr><td>iactura. restitit et pervicit Cato. itaque nunc, consule in carcere</td><td></td></tr><tr><td>incluso, saepe item seditione commota, adspiravit nemo eorum</td><td>10</td></tr><tr><td>quorum ego concursu itemque ii consules qui post me fuerunt </td><td></td></tr><tr><td>rem publicam defendere solebant. quid ergo? 'istos' inquies</td><td></td></tr><tr><td>'mercede conductos habebimus?' quid faciemus si aliter non</td><td></td></tr><tr><td>possumus? an libertinis atque etiam servis serviamus? sed, ut</td><td></td></tr><tr><td>tu ais, ἅλις σπουδῆς. </td><td>15</td></tr><tr><td>  Favonius meam tribum tulit honestius quam suam, Luccei</td><td>9.1</td></tr><tr><td>perdidit. accusavit Nasicam inhoneste, ac modeste tamen;</td><td></td></tr><tr><td>dixit ita ut Rhodi videretur molis potius quam Moloni operam</td><td></td></tr><tr><td>dedisse. mihi quod defendissem leviter suscensuit. nunc tamen</td><td></td></tr><tr><td>petit iterum rei publicae causa. Lucceius quid agat scribam ad</td><td>5</td></tr><tr><td>te cum Caesarem videro, qui aderit biduo. </td><td></td></tr><tr><td>  Quod Sicyonii te laedunt, Catoni et eius aemulatori attribues</td><td>10.1</td></tr><tr><td>Servilio. quid? ea plaga nonne ad multos bonos viros pertinet?</td><td></td></tr><tr><td>sed si ita placuit, laudemus, deinde in dissensionibus soli</td><td></td></tr><tr><td>relinquamur. </td><td></td></tr><tr><td>  Amalthea mea te exspectat et indiget tui. Tusculanum et</td><td>11.1</td></tr><tr><td>Pompeianum valde me delectant, nisi quod me, illum ipsum</td><td></td></tr><tr><td>vindicem aeris alieni, aere non Corinthio sed hoc circumforaneo</td><td></td></tr><tr><td>obruerunt. in Gallia speramus esse otium. Prognostica mea</td><td></td></tr><tr><td>cum oratiunculis prope diem exspecta, et tamen quid cogites de</td><td>5</td></tr><tr><td>adventu tuo scribe ad nos. nam mihi Pomponia nuntiari iussit</td><td></td></tr><tr><td>te mense Quintili Romae fore. id a tuis litteris quas ad me de</td><td></td></tr><tr><td>censu tuo miseras discrepabat. </td><td></td></tr><tr><td>  Paetus, ut antea ad te scripsi, omnis libros quos frater suus</td><td>12.1</td></tr><tr><td>reliquisset mihi donavit. hoc illius munus in tua diligentia</td><td></td></tr><tr><td>positum est. si me amas, cura ut conserventur et ad me per-</td><td></td></tr><tr><td>ferantur. hoc mihi nihil potest esse gratius. et cum Graecos </td><td></td></tr><tr><td>tum vero Latinos diligenter ut conserves velim. tuum esse hoc</td><td>5</td></tr><tr><td>munusculum putabo. ad Octavium dedi litteras. cum ipso</td><td></td></tr><tr><td>nihil eram locutus; neque enim ista tua negotia provincialia</td><td></td></tr><tr><td>esse putabam neque te in tocullionibus habebam. sed scripsi,</td><td></td></tr><tr><td>ut debui, diligenter.</td><td></td></tr>
        </table>