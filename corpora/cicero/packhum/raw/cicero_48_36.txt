<table>
          <script>targetHit=0;</script>
          <tr><td>  Restatis igitur vos; nam cum Academicis incerta luc-</td><td>2.43.14</td></tr><tr><td>tatio est, qui nihil affirmant et quasi desperata cogni-</td><td>15</td></tr><tr><td>tione certi id sequi volunt, quodcumque veri simile</td><td></td></tr><tr><td>videatur. cum Epicuro autem hoc plus est negotii, quod</td><td>44.1</td></tr><tr><td>e duplici genere voluptatis coniunctus est, quodque et</td><td></td></tr><tr><td>ipse et amici eius et multi postea defensores eius sen-</td><td></td></tr><tr><td>tentiae fuerunt, et nescio quo modo, is qui auctoritatem</td><td></td></tr><tr><td>minimam habet, maximam vim, populus cum illis facit.</td><td>5</td></tr><tr><td>quos nisi redarguimus, omnis virtus, omne decus, om-</td><td></td></tr><tr><td>nis vera laus deserenda est. ita ceterorum sententiis</td><td></td></tr><tr><td>semotis relinquitur non mihi cum Torquato, sed virtuti</td><td></td></tr><tr><td>cum voluptate certatio. quam quidem certationem homo</td><td></td></tr><tr><td>et acutus et diligens, Chrysippus, non contemnit totum-</td><td>10</td></tr><tr><td>que discrimen summi boni in earum comparatione po-</td><td></td></tr><tr><td>situm putat. ego autem existimo, si honestum esse</td><td></td></tr><tr><td>aliquid ostendero, quod sit ipsum vi sua propter seque</td><td></td></tr><tr><td>expetendum, iacere vestra omnia. itaque eo, quale sit,</td><td></td></tr><tr><td>breviter, ut tempus postulat, constituto accedam ad</td><td>15</td></tr><tr><td>omnia tua, Torquate, nisi memoria forte defecerit. </td><td></td></tr><tr><td>  Honestum igitur id intellegimus, quod tale est, ut</td><td>45.1</td></tr><tr><td>detracta omni utilitate sine ullis praemiis fructibusve</td><td></td></tr><tr><td>per se ipsum possit iure laudari. quod quale sit, non</td><td></td></tr><tr><td>tam definitione, qua sum usus, intellegi potest, quam-</td><td></td></tr><tr><td>quam aliquantum potest, quam communi omnium iu-</td><td>5</td></tr><tr><td>dicio et optimi cuiusque studiis atque factis, qui per- </td><td></td></tr><tr><td>multa ob eam unam causam faciunt, quia decet, quia</td><td></td></tr><tr><td>rectum, quia honestum est, etsi nullum consecuturum</td><td></td></tr><tr><td>emolumentum vident. homines enim, etsi aliis multis,</td><td></td></tr><tr><td>tamen hoc uno plurimum a bestiis differunt, quod ra-</td><td>10</td></tr><tr><td>tionem habent a natura datam mentemque acrem et</td><td></td></tr><tr><td>vigentem celerrimeque multa simul agitantem et, ut ita</td><td></td></tr><tr><td>dicam, sagacem, quae et causas rerum et consecutiones</td><td></td></tr><tr><td>videat et similitudines transferat et disiuncta coniungat</td><td></td></tr><tr><td>et cum praesentibus futura copulet omnemque com-</td><td>15</td></tr><tr><td>plectatur vitae consequentis statum. eademque ratio</td><td></td></tr><tr><td>fecit hominem hominum adpetentem cumque iis na-</td><td></td></tr><tr><td>tura et sermone et usu congruentem, ut profectus a</td><td></td></tr><tr><td>caritate domesticorum ac suorum serpat longius et se</td><td></td></tr><tr><td>implicet primum civium, deinde omnium mortalium</td><td>20</td></tr><tr><td>societate atque, ut ad Archytam scripsit Plato, non sibi</td><td></td></tr><tr><td>se soli natum meminerit, sed patriae, sed suis, ut per-</td><td></td></tr><tr><td>exigua pars ipsi relinquatur. et quoniam eadem na-</td><td>46.1</td></tr><tr><td>tura cupiditatem ingenuit homini veri videndi, quod</td><td></td></tr><tr><td>facillime apparet, cum vacui curis etiam quid in caelo</td><td></td></tr><tr><td>fiat scire avemus, his initiis inducti omnia vera diligi-</td><td></td></tr><tr><td>mus, id est fidelia, simplicia, constantia, tum vana, falsa,</td><td>5</td></tr><tr><td>fallentia odimus, ut fraudem, periurium, malitiam, in-</td><td></td></tr><tr><td>iuriam. eadem ratio habet in se quiddam amplum</td><td></td></tr><tr><td>atque magnificum, ad imperandum magis quam ad</td><td></td></tr><tr><td>parendum accommodatum, omnia humana non tolera-</td><td></td></tr><tr><td>bilia solum, sed etiam levia ducens, altum quiddam</td><td>10</td></tr><tr><td>et excelsum, nihil timens, nemini cedens, semper in-</td><td></td></tr><tr><td>victum. atque his tribus generibus honestorum notatis</td><td>47.1</td></tr><tr><td>quartum sequitur et in eadem pulchritudine et aptum</td><td></td></tr><tr><td>ex illis tribus, in quo inest ordo et moderatio. cuius</td><td></td></tr><tr><td>similitudine perspecta in formarum specie ac dignitate</td><td></td></tr><tr><td>transitum est ad honestatem dictorum atque factorum. </td><td>5</td></tr><tr><td>nam ex his tribus laudibus, quas ante dixi, et temeri-</td><td></td></tr><tr><td>tatem reformidat et non audet cuiquam aut dicto pro-</td><td></td></tr><tr><td>tervo aut facto nocere vereturque quicquam aut facere</td><td></td></tr><tr><td>aut eloqui, quod parum virile videatur. </td><td></td></tr>
        </table>