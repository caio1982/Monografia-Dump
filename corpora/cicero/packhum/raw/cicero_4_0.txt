<table>
          <script>targetHit=0;</script>
          <tr class="title first  "><td>IN Q. CAECILIVM ORATIO</td><td></td></tr><tr class="title last  "><td>QVAE DIVINATIO DICITVR </td><td></td></tr><tr><td>  Si quis vestrum, iudices, aut eorum qui adsunt, forte</td><td>1.1</td></tr><tr><td>miratur me, qui tot annos in causis iudiciisque publicis ita</td><td></td></tr><tr><td>sim versatus ut defenderim multos, laeserim neminem,</td><td></td></tr><tr><td>subito nunc mutata voluntate ad accusandum descendere,</td><td></td></tr><tr><td>is, si mei consili causam rationemque cognoverit, una et id</td><td>5</td></tr><tr><td>quod facio probabit, et in hac causa profecto neminem</td><td></td></tr><tr><td>praeponendum mihi esse actorem putabit. </td><td></td></tr><tr><td>  Cum quaestor in Sicilia fuissem, iudices, itaque ex ea</td><td>2.1</td></tr><tr><td>provincia decessissem ut Siculis omnibus iucundam diu-</td><td></td></tr><tr><td>turnamque memoriam quaesturae nominisque mei relin-</td><td></td></tr><tr><td>querem, factum est uti cum summum in veteribus patronis</td><td></td></tr><tr><td>multis, tum non nullum etiam in me praesidium suis fortunis</td><td>5</td></tr><tr><td>constitutum esse arbitrarentur. Quare nunc populati atque</td><td></td></tr><tr><td>vexati cuncti ad me publice saepe venerunt, ut suarum for-</td><td></td></tr><tr><td>tunarum omnium causam defensionemque susciperem. Me</td><td></td></tr><tr><td>saepe esse pollicitum, saepe ostendisse dicebant, si quod</td><td></td></tr><tr><td>tempus accidisset, quo tempore aliquid a me requirerent, com-</td><td>10</td></tr><tr><td>modis eorum me non defuturum. Venisse tempus aiebant</td><td>3.1</td></tr><tr><td>non iam ut commoda sua, sed ut vitam salutemque totius </td><td></td></tr><tr><td>provinciae defenderem; sese iam ne deos quidem in suis</td><td></td></tr><tr><td>urbibus ad quos confugerent habere, quod eorum simulacra</td><td></td></tr><tr><td>sanctissima C. Verres ex delubris religiosissimis sustulisset;</td><td>5</td></tr><tr><td>quas res luxuries in flagitiis, crudelitas in suppliciis, avaritia</td><td></td></tr><tr><td>in rapinis, superbia in contumeliis efficere potuisset, eas</td><td></td></tr><tr><td>omnis sese hoc uno praetore per triennium pertulisse;</td><td></td></tr><tr><td>rogare et orare ne illos supplices aspernarer quos me inco-</td><td></td></tr><tr><td>lumi nemini supplices esse oporteret. </td><td>10</td></tr>
        </table>