<table>
          <script>targetHit=0;</script>
          <tr><td>  O di immortales! quemnam ostenditis exitum nobis?</td><td>93.1</td></tr><tr><td>quam spem rei publicae datis? Quotus quisque invenietur</td><td></td></tr><tr><td>tanta virtute vir qui optimam quamque causam rei publicae</td><td></td></tr><tr><td>amplectatur, qui bonis viris deserviat, qui solidam laudem</td><td></td></tr><tr><td>veramque quaerat? cum sciat duo illa rei publicae paene</td><td>5</td></tr><tr><td>fata, Gabinium et Pisonem, alterum haurire cotidie ex</td><td></td></tr><tr><td>pacatissimis atque opulentissimis Syriae gazis innumerabile</td><td></td></tr><tr><td>pondus auri, bellum inferre quiescentibus, ut eorum veteres </td><td></td></tr><tr><td>inlibatasque divitias in profundissimum libidinum suarum</td><td></td></tr><tr><td>gurgitem profundat, villam aedificare in oculis omnium</td><td>10</td></tr><tr><td>tantam tugurium ut iam videatur esse illa villa quam ipse</td><td></td></tr><tr><td>tribunus plebis pictam olim in contionibus explicabat, quo</td><td></td></tr><tr><td>fortissimum ac summum civem in invidiam homo castus</td><td></td></tr><tr><td>ac non cupidus vocaret; alterum Thracibus ac Dardanis</td><td>94.1</td></tr><tr><td>primum pacem maxima pecunia vendidisse, deinde, ut illi</td><td></td></tr><tr><td>pecuniam conficere possent, vexandam iis Macedoniam et</td><td></td></tr><tr><td>spoliandam tradidisse, eundemque bona creditorum, civium</td><td></td></tr><tr><td>Romanorum, cum debitoribus Graecis divisisse, cogere pecu-</td><td>5</td></tr><tr><td>nias maximas a Dyrrachinis, spoliare Thessalos, certam</td><td></td></tr><tr><td>Achaeis in annos singulos pecuniam imperavisse neque</td><td></td></tr><tr><td>tamen ullo in publico aut religioso loco signum aut tabu-</td><td></td></tr><tr><td>lam aut ornamentum reliquisse; illos sic inludere quibus</td><td></td></tr><tr><td>omne supplicium atque omnis iure optimo poena debetur,</td><td>10</td></tr><tr><td>reos esse hos duos quos videtis. Omitto iam Numerium,</td><td></td></tr><tr><td>Serranum, Aelium, quisquilias seditionis Clodianae; sed</td><td></td></tr><tr><td>tamen hi quoque etiam nunc volitant, ut videtis, nec,</td><td></td></tr><tr><td>dum vos de vobis aliquid timebitis, illi umquam de se</td><td></td></tr><tr><td>pertimescent. </td><td>15</td></tr><tr><td>  Nam quid ego de aedili ipso loquar, qui etiam diem dixit</td><td>95.1</td></tr><tr><td>et accusavit de vi Milonem? Neque hic tamen ulla umquam</td><td></td></tr><tr><td>iniuria adducetur ut eum tali virtute tantaque firmitate animi</td><td></td></tr><tr><td>se in rem publicam fuisse paeniteat; sed qui haec vident</td><td></td></tr><tr><td>adulescentes quonam suas mentis conferent? Ille qui monu-</td><td>5</td></tr><tr><td>menta publica, qui aedis sacras, qui domos inimicorum</td><td></td></tr><tr><td>suorum oppugnavit excidit incendit, qui stipatus semper</td><td></td></tr><tr><td>sicariis, saeptus armatis, munitus indicibus fuit, quorum</td><td></td></tr><tr><td>hodie copia redundat, qui et peregrinam manum facinero-</td><td></td></tr><tr><td>sorum concitavit et servos ad caedem idoneos emit et in </td><td>10</td></tr><tr><td>tribunatu carcerem totum in forum effudit, volitat aedilis,</td><td></td></tr><tr><td>accusat eum qui aliqua ex parte eius furorem exsultantem</td><td></td></tr><tr><td>repressit: hic qui se est tutatus sic ut in privata re deos</td><td></td></tr><tr><td>penatis suos, in re publica iura tribunatus atque auspicia</td><td></td></tr><tr><td>defenderet, accusare eum moderate a quo ipse nefarie ac-</td><td>15</td></tr><tr><td>cusatur per senatus auctoritatem non est situs. Nimirum</td><td>96.1</td></tr><tr><td>hoc illud est quod de me potissimum tu in accusatione</td><td></td></tr><tr><td>quaesisti, quae esset nostra 'natio optimatium'; sic enim</td><td></td></tr><tr><td>dixisti. Rem quaeris praeclaram iuventuti ad discendum nec</td><td></td></tr><tr><td>mihi difficilem ad perdocendum; de qua pauca, iudices,</td><td>5</td></tr><tr><td>dicam, et, ut arbitror, nec ab utilitate eorum qui audient,</td><td></td></tr><tr><td>nec ab officio vestro, nec ab ipsa causa P. Sesti abhorrebit</td><td></td></tr><tr><td>oratio mea. </td><td></td></tr>
        </table>