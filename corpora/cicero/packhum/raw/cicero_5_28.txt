<table>
          <script>targetHit=0;</script>
          <tr><td>  Sic iste multo sceleratior et nequior quam ille Hadrianus</td><td>2.1.70.1</td></tr><tr><td>aliquanto etiam felicior fuit. Ille, quod eius avaritiam cives</td><td></td></tr><tr><td>Romani ferre non potuerunt, Vticae domi suae vivus exu-</td><td></td></tr><tr><td>stus est, idque ita illi merito accidisse existimatum est ut lae-</td><td></td></tr><tr><td>tarentur omnes neque ulla animadversio constitueretur: hic</td><td>5</td></tr><tr><td>sociorum ambustus incendio tamen ex illa flamma pericu-</td><td></td></tr><tr><td>loque evolavit, neque adhuc causam ullam excogitare potuit</td><td></td></tr><tr><td>quam ob rem commiserit, aut quid evenerit, ut in tantum</td><td></td></tr><tr><td>periculum veniret. Non enim potest dicere, 'cum sedi-</td><td></td></tr><tr><td>tionem sedare vellem, cum frumentum imperarem, cum sti-</td><td>10</td></tr><tr><td>pendium cogerem, cum aliquid denique rei publicae causa</td><td></td></tr><tr><td>gererem, quod acrius imperavi, quod animadverti, quod</td><td></td></tr><tr><td>minatus sum.' Quae si diceret, tamen ignosci non opor-</td><td></td></tr><tr><td>teret, si nimis atrociter imperando sociis in tantum adductus</td><td></td></tr><tr><td>periculum videretur. Nunc cum ipse causam illius tumultus</td><td>71.1</td></tr><tr><td>neque veram dicere neque falsam confingere audeat, homo</td><td></td></tr><tr><td>autem ordinis sui frugalissimus, qui tum accensus C. Neroni</td><td></td></tr><tr><td>fuit, P. Tettius, haec eadem se Lampsaci cognosse dixerit,</td><td></td></tr><tr><td>vir omnibus rebus ornatissimus, C. Varro, qui tum in Asia</td><td>5</td></tr><tr><td>militum tribunus fuit, haec eadem ipse se ex Philodamo</td><td></td></tr><tr><td>audisse dicat, potestis dubitare quin istum fortuna non tam</td><td></td></tr><tr><td>ex illo periculo eripere voluerit quam ad vestrum iudicium</td><td></td></tr><tr><td>reservare? Nisi vero illud dicet, quod et in Tetti testimonio</td><td></td></tr><tr><td>priore actione interpellavit Hortensius—quo tempore qui-</td><td>10</td></tr><tr><td>dem signi satis dedit, si quid esset quod posset dicere, se</td><td></td></tr><tr><td>tacere non posse, ut, quam diu tacuit in ceteris testibus,</td><td></td></tr><tr><td>scire omnes possemus nihil habuisse quod diceret: hoc tum</td><td></td></tr><tr><td>dixit, Philodamum et filium eius a C. Nerone esse damnatos. </td><td></td></tr><tr><td>De quo ne multa disseram tantum dico, secutum id esse</td><td>72.1</td></tr><tr><td>Neronem et eius consilium: quod Cornelium lictorem</td><td></td></tr><tr><td>occisum esse constaret, putasse non oportere esse cuiquam</td><td></td></tr><tr><td>ne in ulciscenda quidem iniuria hominis occidendi potesta-</td><td></td></tr><tr><td>tem. In quo video Neronis iudicio non te absolutum esse</td><td>5</td></tr><tr><td>improbitatis, sed illos damnatos esse caedis. </td><td></td></tr>
        </table>