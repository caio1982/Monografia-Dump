<table>
          <script>targetHit=0;</script>
          <tr><td>  Iam vero quod obiecit Pompeianos esse a Sulla impulsos</td><td>60.1</td></tr><tr><td>ut ad istam coniurationem atque ad hoc nefarium facinus</td><td></td></tr><tr><td>accederent, id cuius modi sit intellegere non possum. An tibi</td><td></td></tr><tr><td>Pompeiani coniurasse videntur? Quis hoc dixit umquam,</td><td></td></tr><tr><td>aut quae fuit istius rei vel minima suspicio? 'Diiunxit,'</td><td>5</td></tr><tr><td>inquit, 'eos a colonis ut hoc discidio ac dissensione facta</td><td></td></tr><tr><td>oppidum in sua potestate posset per Pompeianos habere.' </td><td></td></tr><tr><td>Primum omnis Pompeianorum colonorumque dissensio de-</td><td></td></tr><tr><td>lata ad patronos est, cum iam inveterasset ac multos annos</td><td></td></tr><tr><td>esset agitata; deinde ita a patronis res cognita est ut nulla</td><td>10</td></tr><tr><td>in re a ceterorum sententiis Sulla dissenserit; postremo</td><td></td></tr><tr><td>coloni ipsi sic intellegunt, non Pompeianos a Sulla magis</td><td></td></tr><tr><td>quam sese esse defensos. Atque hoc, iudices, ex hac fre-</td><td>61.1</td></tr><tr><td>quentia colonorum, honestissimorum hominum, intellegere</td><td></td></tr><tr><td>potestis, qui adsunt, laborant, hunc patronum, defensorem,</td><td></td></tr><tr><td>custodem illius coloniae si in omni fortuna atque omni</td><td></td></tr><tr><td>honore incolumem habere non potuerunt, in hoc tamen</td><td>5</td></tr><tr><td>casu in quo adflictus iacet per vos iuvari conservarique cu-</td><td></td></tr><tr><td>piunt. Adsunt pari studio Pompeiani, qui ab istis etiam in</td><td></td></tr><tr><td>crimen vocantur; qui ita de ambulatione ac de suffragiis</td><td></td></tr><tr><td>suis cum colonis dissenserunt ut idem de communi salute</td><td></td></tr><tr><td>sentirent. Ac ne haec quidem P. Sullae mihi videtur silentio</td><td>62.1</td></tr><tr><td>praetereunda esse virtus, quod, cum ab hoc illa colonia de-</td><td></td></tr><tr><td>ducta sit, et cum commoda colonorum a fortunis Pompeia-</td><td></td></tr><tr><td>norum rei publicae fortuna diiunxerit, ita carus utrisque est</td><td></td></tr><tr><td>atque iucundus ut non alteros demovisse sed utrosque</td><td>5</td></tr><tr><td>constituisse videatur. </td><td></td></tr>
        </table>