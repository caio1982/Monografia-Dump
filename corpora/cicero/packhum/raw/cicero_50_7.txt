<table>
          <script>targetHit=0;</script>
          <tr><td>  Si nihil aliud quaereremus nisi ut deos pie coleremus</td><td>1.45.10</td></tr><tr><td>et ut superstitione liberaremur, satis erat dictum; nam</td><td></td></tr><tr><td>et praestans deorum natura hominum pietate colere-</td><td></td></tr><tr><td>tur, cum et aeterna esset et beatissima (habet enim</td><td></td></tr><tr><td>venerationem iustam quicquid excellit), et metus om-</td><td></td></tr><tr><td>nis a vi atque ira deorum pulsus esset; intellegitur</td><td>15</td></tr><tr><td>enim a beata inmortalique natura et iram et gratiam</td><td></td></tr><tr><td>segregari; quibus remotis nullos a superis inpendere</td><td></td></tr><tr><td>metus. sed ad hanc confirmandam opinionem anqui-</td><td></td></tr><tr><td>rit animus et formam et vitam et actionem mentis at-</td><td></td></tr><tr><td>que agitationem in deo. </td><td>20</td></tr><tr><td>  Ac de forma quidem partim natura nos admonet</td><td>46.1</td></tr><tr><td>partim ratio docet. Nam a natura habemus omnes om-</td><td></td></tr><tr><td>nium gentium speciem nullam aliam nisi humanam</td><td></td></tr><tr><td>deorum; quae enim forma alia occurrit umquam aut</td><td></td></tr><tr><td>vigilanti cuiquam aut dormienti? Sed ne omnia revo-</td><td>5</td></tr><tr><td>centur ad primas notiones, ratio hoc idem ipsa decla-</td><td></td></tr><tr><td>rat. nam cum praestantissumam naturam, vel quia</td><td>47.1</td></tr><tr><td>beata est vel quia sempiterna, convenire videatur ean-</td><td></td></tr><tr><td>dem esse pulcherrimam, quae conpositio membrorum,</td><td></td></tr><tr><td>quae conformatio liniamentorum, quae figura, quae spe-</td><td></td></tr><tr><td>cies humana potest esse pulchrior? Vos quidem Lu-</td><td>5</td></tr><tr><td>cili soletis (nam Cotta meus modo hoc modo illud),</td><td></td></tr><tr><td>cum artificium effingitis fabricamque divinam, quam </td><td></td></tr><tr><td>sint omnia in hominis figura non modo ad usum verum</td><td></td></tr><tr><td>etiam ad venustatem apta describere; quod si omnium</td><td>48.1</td></tr><tr><td>animantium formam vincit hominis figura, deus autem</td><td></td></tr><tr><td>animans est, ea figura profecto est quae pulcherrimast</td><td></td></tr><tr><td>omnium. quoniamque deos beatissimos esse constat,</td><td></td></tr><tr><td>beatus autem esse sine virtute nemo potest nec virtus</td><td>5</td></tr><tr><td>sine ratione constare nec ratio usquam inesse nisi in</td><td></td></tr><tr><td>hominis figura, hominis esse specie deos confitendum</td><td></td></tr><tr><td>est. Nec tamen ea species corpus est sed quasi corpus,</td><td>49.1</td></tr><tr><td>nec habet sanguinem sed quasi sanguinem. Haec quam-</td><td></td></tr><tr><td>quam et inventa sunt acutius et dicta subtilius ab Epi-</td><td></td></tr><tr><td>curo quam ut quivis ea possit agnoscere, tamen fretus</td><td></td></tr><tr><td>intellegentia vestra dissero brevius quam causa desi-</td><td>5</td></tr><tr><td>derat. Epicurus autem, qui res occultas et penitus ab-</td><td></td></tr><tr><td>ditas non modo videat animo sed etiam sic tractet ut</td><td></td></tr><tr><td>manu, docet eam esse vim et naturam deorum, ut pri-</td><td></td></tr><tr><td>mum non sensu sed mente cernatur, nec soliditate qua-</td><td></td></tr><tr><td>dam nec ad numerum, ut ea quae ille propter firmi-</td><td>10</td></tr><tr><td>tatem στερέμνια appellat, sed imaginibus similitudine</td><td></td></tr><tr><td>et transitione perceptis, cum infinita simillumarum</td><td></td></tr><tr><td>imaginum species ex innumerabilibus individuis existat</td><td></td></tr><tr><td>et ad deos adfluat, cum maximis voluptatibus in eas</td><td></td></tr><tr><td>imagines mentem intentam infixamque nostram intel-</td><td>15</td></tr><tr><td>legentiam capere quae sit et beata natura et aeterna.</td><td></td></tr><tr><td>Summa vero vis infinitatis et magna ac diligenti con-</td><td>50.1</td></tr><tr><td>templatione dignissima est. in qua intellegi necesse est</td><td></td></tr><tr><td>eam esse naturam ut omnia omnibus paribus paria re-</td><td></td></tr><tr><td>spondeant; hanc ἰσονομίαν appellat Epicurus id est ae-</td><td></td></tr><tr><td>quabilem tributionem. ex hac igitur illud efficitur, si </td><td>5</td></tr><tr><td>mortalium tanta multitudo sit, esse inmortalium non</td><td></td></tr><tr><td>minorem, et si quae interimant innumerabilia sint,</td><td></td></tr><tr><td>etiam ea quae conservent infinita esse debere. </td><td></td></tr>
        </table>