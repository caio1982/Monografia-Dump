<table>
          <script>targetHit=0;</script>
          <tr class="title first  date"><td>v Id<span class="snum">.</span> Dec<span class="snum">.</span> vel paulo post <span class="snum">44</span> Romae</td><td></td></tr><tr class="title last  "><td>M. CICERO S. D. D. BRUTO IMP. COS. DESIG.</td><td></td></tr><tr><td>Lupus, familiaris noster, cum a te venisset cumque Romae</td><td>11.5.1.1</td></tr><tr><td>quosdam dies commoraretur, ego eram in iis locis in quibus</td><td></td></tr><tr><td>maxime tuto me esse arbitrabar. eo factum est ut ad te</td><td></td></tr><tr><td>Lupus sine meis litteris rediret, cum tamen curasset tuas ad</td><td></td></tr><tr><td>me perferendas. Romam autem veni a. d. V Id. Dec., nec</td><td>5</td></tr><tr><td>habui quicquam antiquius quam ut Pansam statim con-</td><td></td></tr><tr><td>venirem; ex quo ea de te cognovi quae maxime optabam. </td><td></td></tr><tr><td>  Qua re hortatione tu quidem non eges, si ne in illa</td><td></td></tr><tr><td>quidem re quae a te gesta est post hominum memoriam</td><td></td></tr><tr><td>maxima hortatorem desiderasti. illud tamen breviter signi-</td><td>2.1</td></tr><tr><td>ficandum videtur, populum Romanum omnia a te exspectare</td><td></td></tr><tr><td>atque in te aliquando reciperandae libertatis omnem spem</td><td></td></tr><tr><td>ponere. tu si dies noctesque memineris, quod te facere certo</td><td></td></tr><tr><td>scio, quantam rem gesseris, non obliviscere profecto quantae</td><td>5</td></tr><tr><td>tibi etiam nunc gerendae sint. si enim iste provinciam nactus</td><td></td></tr><tr><td>erit, cui quidem ego semper amicus fui ante quam illum</td><td></td></tr><tr><td>intellexi non modo aperte sed etiam libenter cum re publica</td><td></td></tr><tr><td>bellum gerere, spem reliquam nullam video salutis.  </td><td></td></tr><tr><td>  Quam ob rem te obsecro, iisdem precibus quibus senatus</td><td>3.1</td></tr><tr><td>populusque Romanus, ut in perpetuum rem publicam domi-</td><td></td></tr><tr><td>natu regio liberes, ut principiis consentiant exitus. tuum est</td><td></td></tr><tr><td>hoc munus, tuae partes; a te hoc civitas, vel omnes potius</td><td></td></tr><tr><td>gentes, non exspectant solum sed etiam postulant. quam-</td><td>5</td></tr><tr><td>quam, cum hortatione non egeas, ut supra scripsi, non utar</td><td></td></tr><tr><td>ea pluribus verbis; faciam illud quod meum est, ut tibi</td><td></td></tr><tr><td>omnia mea officia, studia, curas, cogitationes &lt;in res omnis&gt;</td><td></td></tr><tr><td>pollicear quae ad tuam laudem et gloriam pertinebunt.</td><td></td></tr><tr><td>quam ob rem velim tibi ita persuadeas, me cum rei publicae</td><td>10</td></tr><tr><td>causa, quae mihi vita mea est carior, tum quod tibi ipsi</td><td></td></tr><tr><td>faveam tuamque dignitatem amplificari velim, me tuis</td><td></td></tr><tr><td>optimis consiliis, amplitudini, gloriae nullo loco defuturum.</td><td></td></tr>
        </table>