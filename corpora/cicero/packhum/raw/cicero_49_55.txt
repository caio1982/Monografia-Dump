<table>
          <script>targetHit=0;</script>
          <tr><td>  Veri etiam simile illud est, qui sit temperans—</td><td>3.16.1</td></tr><tr><td>quem Graeci σώφρονα appellant eamque virtutem</td><td></td></tr><tr><td>σωφροσύνην vocant, quam soleo equidem tum tem-</td><td></td></tr><tr><td>perantiam, tum moderationem appellare, non num-</td><td></td></tr><tr><td>quam etiam modestiam; sed haud scio an recte ea</td><td>5</td></tr><tr><td>virtus frugalitas appellari possit, quod angustius apud</td><td></td></tr><tr><td>Graecos valet, qui frugi homines χρησίμους appellant,</td><td></td></tr><tr><td>id est tantum modo utilis; at illud est latius; omnis</td><td></td></tr><tr><td>enim abstinentia, omnis innocentia (quae apud Grae-</td><td></td></tr><tr><td>cos usitatum nomen nullum habet, sed habere potest</td><td>10</td></tr><tr><td>ἀβλάβειαν; nam est innocentia adfectio talis animi</td><td></td></tr><tr><td>quae noceat nemini)—reliquas etiam virtutes frugali-</td><td></td></tr><tr><td>tas continet. quae nisi tanta esset, et si is angustiis,</td><td></td></tr><tr><td>quibus plerique putant, teneretur, numquam esset L.</td><td></td></tr><tr><td>Pisonis cognomen tanto opere laudatum. sed quia, nec</td><td>17.1</td></tr><tr><td>qui propter metum praesidium reliquit, quod est igna-</td><td></td></tr><tr><td>viae, nec qui propter avaritiam clam depositum non</td><td></td></tr><tr><td>reddidit, quod est iniustitiae, nec qui propter temeri-</td><td></td></tr><tr><td>tatem male rem gessit, quod est stultitiae, frugi appel-</td><td>5</td></tr><tr><td>lari solet, eo tris virtutes, fortitudinem iustitiam pru-</td><td></td></tr><tr><td>dentiam, frugalitas complexa est (etsi hoc quidem</td><td></td></tr><tr><td>commune est virtutum; omnes enim inter se nexae </td><td></td></tr><tr><td>et iugatae sunt): reliqua igitur et quarta virtus sit ipsa</td><td></td></tr><tr><td>frugalitas. eius enim videtur esse proprium motus ani-</td><td>10</td></tr><tr><td>mi adpetentis regere et sedare semperque adversantem</td><td></td></tr><tr><td>libidini moderatam in omni re servare constantiam. cui</td><td></td></tr><tr><td>contrarium vitium nequitia dicitur. frugalitas, ut opi-</td><td>18.1</td></tr><tr><td>nor, a fruge, qua nihil melius e terra, nequitia ab eo</td><td></td></tr><tr><td>(etsi erit hoc fortasse durius, sed temptemus: lusisse</td><td></td></tr><tr><td>putemur, si nihil sit) ab eo, quod nequicquam est in</td><td></td></tr><tr><td>tali homine, ex quo idem 'nihili' dicitur.—qui sit frugi</td><td>5</td></tr><tr><td>igitur vel, si mavis, moderatus et temperans, eum</td><td></td></tr><tr><td>necesse est esse constantem; qui autem constans, quie-</td><td></td></tr><tr><td>tum; qui quietus, perturbatione omni vacuum, ergo</td><td></td></tr><tr><td>etiam aegritudine. et sunt illa sapientis: aberit igitur</td><td></td></tr><tr><td>a sapiente aegritudo. </td><td>10</td></tr>
        </table>