<table>
          <script>targetHit=0;</script>
          <tr><td>  Et primum quod initio dixisti videamus quale sit,</td><td>72.1</td></tr><tr><td>similiter a nobis de antiquis philosophis commemorari</td><td></td></tr><tr><td>atque seditiosi solerent claros viros sed tamen popu-</td><td></td></tr><tr><td>lares aliquos nominare. illi cum res &lt;non&gt; bonas</td><td></td></tr><tr><td>tractent similes bonorum videri volunt; nos autem ea</td><td>5</td></tr><tr><td>dicimus nobis videri quae vosmet ipsi nobilissimis</td><td></td></tr><tr><td>philosophis placuisse conceditis. Anaxagoras nivem</td><td></td></tr><tr><td>nigram dixit esse. ferres me si ego idem dicerem?</td><td></td></tr><tr><td>tu ne si dubitarem quidem. at quis est? num hic so-</td><td></td></tr><tr><td>phistes (sic enim appellabantur ii qui ostentationis</td><td>10</td></tr><tr><td>aut quaestus causa philosophantur)? maxima fuit et</td><td></td></tr><tr><td>gravitatis et ingeni gloria. Quid loquar de Demo-</td><td>73.1</td></tr><tr><td>crito? quem cum eo conferre possumus non modo</td><td></td></tr><tr><td>ingenii magnitudine sed etiam animi, qui ita sit ausus</td><td></td></tr><tr><td>ordiri &quot;haec loquor de universis&quot;: nihil excipit de quo</td><td></td></tr><tr><td>non profiteatur, quid enim esse potest extra universa;</td><td>5</td></tr><tr><td>quis hunc philosophum non anteponit Cleanthi Chry-</td><td></td></tr><tr><td>sippo reliquis inferioris aetatis, qui mihi cum illo col-</td><td></td></tr><tr><td>lati quintae classis videntur. atque is non hoc dicit</td><td></td></tr><tr><td>quod nos, qui veri esse aliquid non negamus, percipi</td><td></td></tr><tr><td>posse negamus; ille esse verum plane negat [esse];</td><td>10</td></tr><tr><td>sensus quidem non obscuros dicit sed tenebricosos (sic</td><td></td></tr><tr><td>enim appellat eos). Is qui hunc maxime est admiratus,</td><td></td></tr><tr><td>Chius Metrodorus initio libri qui est de natura &quot;nego&quot;</td><td></td></tr><tr><td>inquit &quot;scire nos sciamusne aliquid an nihil sciamus,</td><td></td></tr><tr><td>ne id ipsum quidem nescire aut scire nos, nec omnino</td><td>15</td></tr><tr><td>sitne aliquid an nihil sit&quot;. Furere tibi Empedocles vide-</td><td>74.1</td></tr><tr><td>tur: at mihi dignissimum rebus is de quibus loquitur </td><td></td></tr><tr><td>sonum fundere. num ergo is excaecat nos aut orbat</td><td></td></tr><tr><td>sensibus, si parum magnam vim censet in is esse ad</td><td></td></tr><tr><td>ea quae sub eos subiecta sunt iudicanda? Parmenides</td><td>5</td></tr><tr><td>Xenophanes minus bonis quamquam versibus sed</td><td></td></tr><tr><td>tamen illi versibus increpant eorum adrogantiam quasi</td><td></td></tr><tr><td>irati, qui cum sciri nihil possit audeant se scire di-</td><td></td></tr><tr><td>cere. Et ab iis aiebat removendum Socratem et Pla-</td><td></td></tr><tr><td>tonem. cur, an de ullis certius possum dicere? vixisse</td><td>10</td></tr><tr><td>cum iis equidem videor, ita multi sermones perscripti</td><td></td></tr><tr><td>sunt e quibus dubitari non possit quin Socrati nihil</td><td></td></tr><tr><td>sit visum sciri posse; excepit unum tantum, scire se</td><td></td></tr><tr><td>nihil se scire, nihil amplius. quid dicam de Platone,</td><td></td></tr><tr><td>qui certe tam multis libris haec persecutus non esset</td><td>15</td></tr><tr><td>nisi probavisset; ironeam enim alterius, perpetuam</td><td></td></tr><tr><td>praesertim, nulla fuit ratio persequi. Videorne tibi</td><td>75.1</td></tr><tr><td>non ut Saturninus nominare modo inlustres homines,</td><td></td></tr><tr><td>sed etiam imitari numquam nisi clarum nisi nobilem?</td><td></td></tr><tr><td>atqui habebam molestos vobis sed minutos, Stilbonem</td><td></td></tr><tr><td>Diodorum Alexinum, quorum sunt contorta et aculeata</td><td>5</td></tr><tr><td>quaedam sophismata (sic enim appellantur fallaces</td><td></td></tr><tr><td>conclusiunculae). Sed quid eos colligam, cum habeam</td><td></td></tr><tr><td>Chrysippum, qui fulcire putatur porticum Stoicorum:</td><td></td></tr><tr><td>quam multa ille contra sensus, quam multa contra</td><td></td></tr><tr><td>omnia quae in consuetudine probantur. &quot;At dissolvit</td><td>10</td></tr><tr><td>idem.&quot; Mihi quidem non videtur, sed dissolverit sane:</td><td></td></tr><tr><td>certe tam multa non collegisset quae nos fallerent</td><td></td></tr><tr><td>probabilitate magna, nisi videret is resisti non facile</td><td></td></tr><tr><td>posse. Quid Cyrenaei videntur, minime contempti </td><td>76.1</td></tr><tr><td>philosophi, qui negant esse quicquam quod percipi</td><td></td></tr><tr><td>possit extrinsecus, ea se sola percipere quae tactu</td><td></td></tr><tr><td>intumo sentiant, ut dolorem ut voluptatem; neque se</td><td></td></tr><tr><td>quo quid colore aut quo sono sit scire, sed tantum</td><td>5</td></tr><tr><td>sentire adfici se quodam modo. </td><td></td></tr>
        </table>