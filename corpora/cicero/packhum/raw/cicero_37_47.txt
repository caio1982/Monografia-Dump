<table>
          <script>targetHit=0;</script>
          <tr><td>  Itaque nunc illuc redeo, Catule, in quo tu me paulo ante</td><td>2.307.1</td></tr><tr><td>laudabas, ad ordinem conlocationemque rerum ac locorum;</td><td></td></tr><tr><td>cuius ratio est duplex; altera, quam adfert natura causarum,</td><td></td></tr><tr><td>altera, quae oratorum iudicio et prudentia comparatur:</td><td></td></tr><tr><td>nam ut aliquid ante rem dicamus, deinde ut rem expona- </td><td>5</td></tr><tr><td>mus, post ut eam probemus nostris praesidiis confirmandis,</td><td></td></tr><tr><td>contrariis refutandis, deinde ut concludamus atque ita per-</td><td></td></tr><tr><td>oremus, hoc dicendi natura ipsa praescribit; ut vero statua-</td><td>308.1</td></tr><tr><td>mus ea, quae probandi et docendi causa dicenda sunt,</td><td></td></tr><tr><td>quem ad modum componamus, id est vel maxime proprium</td><td></td></tr><tr><td>oratoris prudentiae. Multa enim occurrunt argumenta;</td><td></td></tr><tr><td>multa, quae in dicendo profutura videantur; sed eorum</td><td>5</td></tr><tr><td>partim ita levia sunt, ut contemnenda sint; partim, etiam si</td><td></td></tr><tr><td>quid habent adiumenti, sunt non numquam eius modi, ut</td><td></td></tr><tr><td>insit in eis aliquid viti neque tanti sit illud, quod prodesse</td><td></td></tr><tr><td>videatur, ut cum aliquo malo coniungatur; quae autem</td><td>309.1</td></tr><tr><td>utilia sunt atque firma, si ea tamen, ut saepe fit, valde</td><td></td></tr><tr><td>multa sunt, ea, quae ex eis aut levissima sunt aut aliis</td><td></td></tr><tr><td>gravioribus consimilia, secerni arbitror oportere atque ex</td><td></td></tr><tr><td>oratione removeri: equidem cum conligo argumenta causa-</td><td>5</td></tr><tr><td>rum, non tam ea numerare soleo quam expendere. Et</td><td>310.1</td></tr><tr><td>quoniam, quod saepe iam dixi, tribus rebus homines ad</td><td></td></tr><tr><td>nostram sententiam perducimus, aut docendo aut conci-</td><td></td></tr><tr><td>liando aut permovendo, una ex tribus his rebus res prae</td><td></td></tr><tr><td>nobis est ferenda, ut nihil aliud nisi docere velle videamur;</td><td>5</td></tr><tr><td>reliquae duae, sicuti sanguis in corporibus, sic illae in per-</td><td></td></tr><tr><td>petuis orationibus fusae esse debebunt; nam et principia et</td><td></td></tr><tr><td>ceterae partes orationis, de quibus paulo post pauca dice-</td><td></td></tr><tr><td>mus, habere hanc vim magno opere debent, ut ad eorum</td><td></td></tr><tr><td>mentis, apud quos agetur, movendas per&lt;tinere&gt; possint. Sed</td><td>311.1</td></tr><tr><td>his partibus orationis quae, etsi nihil docent argumentando,</td><td></td></tr><tr><td>persuadendo tamen et commovendo perficiunt plurimum,</td><td></td></tr><tr><td>quamquam maxime proprius est locus et in exordiendo et</td><td></td></tr><tr><td>in perorando, digredi tamen ab eo, quod proposueris atque</td><td>5</td></tr><tr><td>agas, permovendorum animorum causa saepe utile est; </td><td></td></tr><tr><td>itaque vel re narrata et exposita saepe datur ad commoven-</td><td>312.1</td></tr><tr><td>dos animos digrediendi locus, vel argumentis nostris confir-</td><td></td></tr><tr><td>matis vel contrariis refutatis vel utroque loco vel omnibus,</td><td></td></tr><tr><td>si habet eam causa dignitatem atque copiam, recte id fieri</td><td></td></tr><tr><td>potest; eaeque causae sunt ad augendum et ad ornandum</td><td>5</td></tr><tr><td>gravissimae atque plenissimae, quae plurimos exitus dant</td><td></td></tr><tr><td>ad eius modi digressionem, ut eis locis uti liceat, quibus</td><td></td></tr><tr><td>animorum impetus eorum, qui audiant, aut impellantur</td><td></td></tr><tr><td>aut reflectantur. Atque etiam in illo reprehendo eos, qui,</td><td>313.1</td></tr><tr><td>quae minime firma sunt, ea prima conlocant; in quo illos</td><td></td></tr><tr><td>quoque errare arbitror, qui, si quando—id quod mihi</td><td></td></tr><tr><td>numquam placuit—pluris adhibent patronos, ut in quoque</td><td></td></tr><tr><td>eorum minimum putant esse, ita eum primum volunt dicere:</td><td>5</td></tr><tr><td>res enim hoc postulat, ut eorum exspectationi, qui audiunt,</td><td></td></tr><tr><td>quam celerrime succurratur; cui si initio satis factum non</td><td></td></tr><tr><td>sit; multo plus sit in reliqua causa laborandum; male enim</td><td></td></tr><tr><td>se res habet, quae non statim, ut dici coepta est, melior</td><td></td></tr><tr><td>fieri videtur. Ergo ut in oratore optimus quisque, sic in</td><td>314.1</td></tr><tr><td>oratione firmissimum quodque sit primum; dum illud tamen</td><td></td></tr><tr><td>in utroque teneatur, ut ea, quae excellent, serventur etiam</td><td></td></tr><tr><td>ad perorandum; si quae erunt mediocria, nam vitiosis</td><td></td></tr><tr><td>nusquam esse oportet locum, in mediam turbam atque in</td><td>5</td></tr><tr><td>gregem coniciantur. Hisce omnibus rebus consideratis</td><td>315.1</td></tr><tr><td>tum denique id, quod primum est dicendum, postremum</td><td></td></tr><tr><td>soleo cogitare, quo utar exordio. Nam si quando id primum</td><td></td></tr><tr><td>invenire volui, nullum mihi occurrit nisi aut exile aut</td><td></td></tr><tr><td>nugatorium aut vulgare aut commune. Principia autem</td><td>5</td></tr><tr><td>dicendi semper cum accurata et acuta et instructa sen-</td><td></td></tr><tr><td>tentiis, apta verbis, tum vero causarum propria esse debent; </td><td></td></tr><tr><td>prima est enim quasi cognitio et commendatio orationis in</td><td></td></tr><tr><td>principio, quaeque continuo eum, qui audit, permulcere</td><td></td></tr><tr><td>atque allicere debet; in quo admirari soleo non equidem</td><td>316.1</td></tr><tr><td>istos, qui nullam huic rei operam dederunt, sed hominem</td><td></td></tr><tr><td>in primis disertum atque eruditum, Philippum, qui ita solet</td><td></td></tr><tr><td>surgere ad dicendum, ut quod primum verbum habiturus</td><td></td></tr><tr><td>sit, nesciat; et ait idem, cum bracchium concalfecerit,</td><td>5</td></tr><tr><td>tum se solere pugnare; neque attendit eos ipsos, unde hoc</td><td></td></tr><tr><td>simile ducat, primas illas hastas ita iactare leniter, ut et</td><td></td></tr><tr><td>venustati vel maxime serviant et reliquis viribus suis con-</td><td></td></tr><tr><td>sulant. Nec est dubium, quin exordium dicendi vehemens</td><td>317.1</td></tr><tr><td>et pugnax non saepe esse debeat; sed si in ipso illo gladia-</td><td></td></tr><tr><td>torio vitae certamine, quo ferro decernitur, tamen ante</td><td></td></tr><tr><td>congressum multa fiunt, quae non ad vulnus, sed ad</td><td></td></tr><tr><td>speciem valere videantur, quanto hoc magis in oratione</td><td>5</td></tr><tr><td>est spectandum, in qua non vis potius quam delectatio</td><td></td></tr><tr><td>postulatur! Nihil est denique in natura rerum omnium,</td><td></td></tr><tr><td>quod se universum profundat et quod totum repente</td><td></td></tr><tr><td>evolvat; sic omnia, quae fiunt quaeque aguntur acerrime,</td><td></td></tr><tr><td>lenioribus principiis natura ipsa praetexuit. Haec autem in</td><td>318.1</td></tr><tr><td>dicendo non extrinsecus alicunde quaerenda, sed ex ipsis</td><td></td></tr><tr><td>visceribus causae sumenda sunt; idcirco tota causa per-</td><td></td></tr><tr><td>temptata atque perspecta, locis omnibus inventis atque</td><td></td></tr><tr><td>instructis considerandum est quo principio sit utendum.</td><td>5</td></tr><tr><td>Sic et facile reperientur; sumentur enim ex eis rebus,</td><td>319.1</td></tr><tr><td>quae erunt uberrimae vel in argumentis vel in eis partibus,</td><td></td></tr><tr><td>ad quas dixi digredi saepe oportere; [ita] et momenti</td><td></td></tr><tr><td>aliquid adferent, cum erunt paene ex intima defensione </td><td></td></tr><tr><td>deprompta, et apparebit ea non modo non esse communia</td><td>5</td></tr><tr><td>nec in alias causas posse transferri, sed penitus ex ea causa</td><td></td></tr><tr><td>quae [tum] agatur, effloruisse. Omne autem principium</td><td>320.1</td></tr><tr><td>aut rei totius, quae agetur, significationem habere debebit</td><td></td></tr><tr><td>aut aditum ad causam et communitionem aut quoddam</td><td></td></tr><tr><td>ornamentum et dignitatem; sed oportet, ut aedibus ac</td><td></td></tr><tr><td>templis vestibula et aditus, sic causis principia pro portione</td><td>5</td></tr><tr><td>rerum praeponere; itaque in parvis atque infrequentibus</td><td></td></tr><tr><td>causis ab ipsa re est exordiri saepe commodius; sed cum</td><td>321.1</td></tr><tr><td>erit utendum principio, quod plerumque erit, aut ex reo</td><td></td></tr><tr><td>aut ex adversario aut ex re aut ex eis, apud quos agetur,</td><td></td></tr><tr><td>sententias duci licebit. Ex reo (reos appello, quorum res</td><td></td></tr><tr><td>est), quae significent bonum virum, quae liberalem, quae</td><td>5</td></tr><tr><td>calamitosum, quae misericordia dignum, quae valeant contra</td><td></td></tr><tr><td>falsam criminationem; ex adversario eisdem ex locis fere</td><td></td></tr><tr><td>contraria; ex re, si crudelis, si nefanda, si praeter opinionem,</td><td>322.1</td></tr><tr><td>si immerito, si misera, si ingrata, si indigna, si nova, si quae</td><td></td></tr><tr><td>restitui sanarique non possit; ex eis autem, apud quos</td><td></td></tr><tr><td>agetur, ut benevolos beneque existimantis efficiamus, quod</td><td></td></tr><tr><td>agendo efficitur melius quam rogando. Est id quidem in</td><td>5</td></tr><tr><td>totam orationem confundendum nec minime in extremam;</td><td></td></tr><tr><td>sed tamen multa principia ex eo genere gignuntur. Nam</td><td>323.1</td></tr><tr><td>et attentum monent Graeci ut principio faciamus iudicem</td><td></td></tr><tr><td>et docilem; quae sunt utilia, sed non principi magis</td><td></td></tr><tr><td>propria quam reliquarum partium; faciliora etiam in prin-</td><td></td></tr><tr><td>cipiis, quod et attenti tum maxime sunt, cum omnia exspe-</td><td>5</td></tr><tr><td>ctant, et dociles magis &lt;in&gt; initiis esse possunt; inlustriora</td><td></td></tr><tr><td>enim sunt, quae in principiis quam quae in mediis causis </td><td></td></tr><tr><td>dicuntur aut arguendo aut refellendo. Maximam autem</td><td>324.1</td></tr><tr><td>copiam principiorum ad iudicem aut adliciendum aut</td><td></td></tr><tr><td>incitandum ex eis locis trahemus, qui ad motus animorum</td><td></td></tr><tr><td>conficiendos inerunt in causa, quos tamen totos explicare</td><td></td></tr><tr><td>in principio non oportebit, sed tantum impelli iudicem</td><td>5</td></tr><tr><td>primo leviter, ut iam inclinato reliqua incumbat oratio.</td><td></td></tr><tr><td>Conexum autem ita sit principium consequenti orationi,</td><td>325.1</td></tr><tr><td>ut non tamquam citharoedi prooemium adfictum aliquid,</td><td></td></tr><tr><td>sed cohaerens cum omni corpore membrum esse videatur.</td><td></td></tr><tr><td>Nam non nulli, cum illud meditati ediderunt, sic ad reliqua</td><td></td></tr><tr><td>transeunt, ut audientiam fieri sibi &lt;non&gt; velle videantur.</td><td>5</td></tr><tr><td>Atque eius modi illa prolusio debet esse, non ut Samni-</td><td></td></tr><tr><td>tium, qui vibrant hastas ante pugnam, quibus in pugnando</td><td></td></tr><tr><td>nihil utuntur, sed ut ipsis sententiis, quibus proluserint, vel</td><td></td></tr><tr><td>pugnare possint. </td><td></td></tr>
        </table>