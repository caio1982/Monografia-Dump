<table>
          <script>targetHit=0;</script>
          <tr class="title first  date"><td>viii Kal Nov<span class="snum">-</span>iv Id Dec <span class="snum">59</span> Romae</td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Statius ad me venit a. d. <span class="caps">viii</span> Kal. Nov. eius adventus, quod</td><td>1.2.1.1</td></tr><tr><td>ita scripsisti, direptum iri te a tuis dum is abesset, molestus</td><td></td></tr><tr><td>mihi fuit; quod autem exspectationem sui concursumque</td><td></td></tr><tr><td>eum qui erat futurus si una tecum decederet neque antea</td><td></td></tr><tr><td>visus esset sustulit, id mihi non incommode visum est</td><td>5</td></tr><tr><td>accidisse. exhaustus est enim sermo hominum et multae</td><td></td></tr><tr><td>emissae iam eius modi voces, 'ἀλλ’ αἰεί τινα φῶτα μέγαν';</td><td></td></tr><tr><td>quae te absente confecta esse laetor.  </td><td></td></tr><tr><td>  Quod autem idcirco a te missus est mihi ut se purgaret, id</td><td>2.1</td></tr><tr><td>necesse minime fuit. primum enim numquam ille mihi fuit</td><td></td></tr><tr><td>suspectus, neque ego quae ad te de illo scripsi scripsi meo</td><td></td></tr><tr><td>iudicio; sed cum ratio salusque omnium nostrum qui ad rem</td><td></td></tr><tr><td>publicam accedimus non veritate solum sed etiam fama</td><td>5</td></tr><tr><td>niteretur, sermones ad te aliorum semper, non mea iudicia</td><td></td></tr><tr><td>perscripsi. qui quidem quam frequentes essent et quam</td><td></td></tr><tr><td>graves adventu suo Statius ipse cognovit. etenim intervenit</td><td></td></tr><tr><td>non nullorum querelis quae apud me de illo ipso habebantur</td><td></td></tr><tr><td>et sentire potuit sermones iniquorum in suum potissimum</td><td>10</td></tr><tr><td>nomen erumpere. </td><td></td></tr><tr><td>  Quod autem me maxime movere solebat, cum audiebam</td><td>3.1</td></tr><tr><td>illum plus apud te posse quam gravitas istius aetatis, imperi,</td><td></td></tr><tr><td>prudentiae postularet—quam multos enim mecum egisse</td><td></td></tr><tr><td>putas ut se Statio commendarem, quam multa autem ipsum</td><td></td></tr><tr><td>ἀφελῶς mecum in sermone ita posuisse, 'id mihi non placuit',</td><td>5</td></tr><tr><td>'monui', 'suasi', 'deterrui'? quibus in rebus etiam si fidelitas</td><td></td></tr><tr><td>summa est (quod prorsus credo, quoniam tu ita iudicas),</td><td></td></tr><tr><td>tamen species ipsa tam gratiosi liberti aut servi dignitatem</td><td></td></tr><tr><td>habere nullam potest. atque hoc sic habeto (nihil enim nec</td><td></td></tr><tr><td>temere dicere nec astute reticere debeo), materiam omnem</td><td>10</td></tr><tr><td>sermonum eorum qui de te detrahere velint Statium dedisse;</td><td></td></tr><tr><td>antea tantum intellegi potuisse iratos tuae &lt;se&gt;veritati esse</td><td></td></tr><tr><td>non nullos, hoc manumisso iratis quod loquerentur non</td><td></td></tr><tr><td>defuisse. </td><td></td></tr><tr><td>  Nunc respondebo ad eas epistulas quas mihi reddidit L.</td><td>4.1</td></tr><tr><td>Caesius, cui, quoniam ita te velle intellego, nullo loco deero;</td><td></td></tr><tr><td>quarum altera est de Blaundeno Zeuxide, quem scribis</td><td></td></tr><tr><td>certissimum matricidam tibi a me intime commendari. qua</td><td></td></tr><tr><td>de re et de hoc genere toto, ne forte me in Graecos tam </td><td>5</td></tr><tr><td>ambitiosum factum esse mirere, pauca cognosce. ego cum</td><td></td></tr><tr><td>Graecorum querelas nimium valere sentirem propter homi-</td><td></td></tr><tr><td>num ingenia ad fallendum parata, quoscumque de te queri</td><td></td></tr><tr><td>audivi quacumque potui ratione placavi. primum Dionys-</td><td></td></tr><tr><td>&lt;opol&gt;itas, qui erant inimicissimi, lenivi; quorum principem</td><td>10</td></tr><tr><td>Hermippum non solum sermone meo sed etiam familiaritate</td><td></td></tr><tr><td>devinxi. ego Apamensem Hephaestium, ego levissimum</td><td></td></tr><tr><td>hominem, Megaristum Antandrium, ego Niciam Smyrnaeum,</td><td></td></tr><tr><td>ego nugas maximas omni mea comitate sum complexus,</td><td></td></tr><tr><td>Nymphonem etiam Colophonium. quae feci omnia,</td><td>15</td></tr><tr><td>non quo me aut hi homines aut tota natio delectaret.</td><td></td></tr><tr><td>pertaesum est levitatis, adsentationis, animorum non officiis</td><td></td></tr><tr><td>sed temporibus servientium. </td><td></td></tr><tr><td>  Sed ut ad Zeuxim revertar, cum is de M. Cascelli sermone</td><td>5.1</td></tr><tr><td>secum habito, quae tu scribis, ea ipsa loqueretur, obstiti eius</td><td></td></tr><tr><td>sermoni et hominem in familiaritatem recepi. tua autem quae</td><td></td></tr><tr><td>fuerit cupiditas tanta nescio, quod scribis cupisse te, quoniam</td><td></td></tr><tr><td>Smyrnae duos Mysos insuisses in culleum, simile in superiore</td><td>5</td></tr><tr><td>parte provinciae edere exemplum severitatis tuae et idcirco</td><td></td></tr><tr><td>Zeuxim elicere omni ratione voluisse. quem adductum in</td><td></td></tr><tr><td>iudicium fortasse an dimitti non oportuerit, conquiri vero et</td><td></td></tr><tr><td>elici blanditiis, ut tu scribis, ad iudicium necesse non fuit,</td><td></td></tr><tr><td>eum praesertim hominem quem ego et ex suis civibus et ex</td><td>10</td></tr><tr><td>multis aliis cottidie magis cognosco nobiliorem esse prope</td><td></td></tr><tr><td>quam civitatem suam. </td><td></td></tr><tr><td>  At enim Graecis solis indulgeo. quid? L. Caecilium nonne</td><td>6.1</td></tr><tr><td>omni ratione placavi? quem hominem! qua ira, quo spiritu!</td><td></td></tr><tr><td>quem denique praeter Tuscenium, cuius causa sanari non</td><td></td></tr><tr><td>potest, non mitigavi? ecce supra caput homo levis ac</td><td></td></tr><tr><td>sordidus sed tamen equestri censu, Catienus! etiam is</td><td>5</td></tr><tr><td>lenietur. cuius tu in patrem quod fuisti asperior non repre- </td><td></td></tr><tr><td>hendo. certo scio te enim fecisse cum causa. sed quid opus</td><td></td></tr><tr><td>fuit eius modi litteris quas ad ipsum misisti? illum crucem</td><td></td></tr><tr><td>sibi ipsum constituere, ex qua tu eum ante detraxisses; te</td><td></td></tr><tr><td>curaturum fumo ut combureretur plaudente tota provincia.</td><td>10</td></tr><tr><td>quid vero ad C. Fabium nescio quem (nam eam quoque</td><td></td></tr><tr><td>epistulam T. Catienus circumgestat), renuntiari tibi</td><td></td></tr><tr><td>Licinium plagiarium cum suo pullo miluino tributa exigere?</td><td></td></tr><tr><td>deinde rogas Fabium ut et patrem et filium vivos comburat,</td><td></td></tr><tr><td>si possit; si minus, ad te mittat uti iudicio comburantur. hae</td><td>15</td></tr><tr><td>litterae abs te per iocum missae ad C. Fabium, si modo sunt</td><td></td></tr><tr><td>tuae, cum leguntur, invidiosam atrocitatem verborum habent. </td><td></td></tr><tr><td>  Ac si omnium mearum litterarum praecepta repetes,</td><td>7.1</td></tr><tr><td>intelleges esse nihil a me nisi orationis acerbitatem et</td><td></td></tr><tr><td>iracundiam et, si forte, raro litterarum missarum indiligen-</td><td></td></tr><tr><td>tiam reprehensam. quibus quidem in rebus si apud te plus</td><td></td></tr><tr><td>auctoritas mea quam tua sive natura paulo acrior sive</td><td>5</td></tr><tr><td>quaedam dulcedo iracundiae sive dicendi sal facetiaeque</td><td></td></tr><tr><td>valuissent, nihil sane esset quod nos paeniteret. et mediocri</td><td></td></tr><tr><td>me dolore putas adfici cum audiam qua sit existimatione</td><td></td></tr><tr><td>Vergilius, qua tuus vicinus, C. Octavius? nam si te interiori-</td><td></td></tr><tr><td>bus vicinis tuis, Ciliciensi et Syriaco, anteponis, valde</td><td>10</td></tr><tr><td>magnum facis! atque is dolor est quod, cum ii quos nominavi</td><td></td></tr><tr><td>te innocentia non vincant, vincunt tamen artificio benevo-</td><td></td></tr><tr><td>lentiae colligendae, qui neque Cyrum Xenophontis neque</td><td></td></tr><tr><td>Agesilaum noverint, quorum regum summo imperio nemo</td><td></td></tr><tr><td>umquam verbum ullum asperius audivit. </td><td>15</td></tr><tr><td>  Sed haec a principio tibi praecipiens quantum profecerim</td><td>8.1</td></tr><tr><td>non ignoro. nunc tamen decedens, id quod mihi iam facere</td><td></td></tr><tr><td>videris, relinque, quaeso, quam iucundissimam memoriam </td><td></td></tr><tr><td>tui. successorem habes perblandum; cetera valde illius</td><td></td></tr><tr><td>adventu tua requirentur. in litteris mittendis (saepe ad te</td><td>5</td></tr><tr><td>scripsi) nimium te exorabilem praebuisti. tolle omnis, si</td><td></td></tr><tr><td>potes, iniquas, tolle inusitatas, tolle contrarias. Statius mihi</td><td></td></tr><tr><td>narravit scriptas ad te solere adferri, a se legi, et si iniquae</td><td></td></tr><tr><td>sint fieri te certiorem; ante quam vero ipse ad te venisset,</td><td></td></tr><tr><td>nullum delectum litterarum fuisse, ex eo esse volumina</td><td>10</td></tr><tr><td>selectarum epistularum quae reprehendi solerent. hoc de</td><td>9.1</td></tr><tr><td>genere nihil te nunc quidem moneo (sero est enim, ac scire</td><td></td></tr><tr><td>potes multa me varie diligenterque monuisse); illud tamen</td><td></td></tr><tr><td>quod Theopompo mandavi cum essem admonitus ab ipso,</td><td></td></tr><tr><td>vide per homines amantis tui, quod est facile, ut haec genera</td><td>5</td></tr><tr><td>tollantur epistularum: primum iniquarum, deinde contra-</td><td></td></tr><tr><td>riarum, tum absurde et inusitate scriptarum, postremo in</td><td></td></tr><tr><td>aliquem contumeliosarum. atque ego haec tam esse quam</td><td></td></tr><tr><td>audio non puto; et si sunt occupationibus tuis minus</td><td></td></tr><tr><td>animadversa, nunc perspice et purga. legi epistulam quam</td><td>10</td></tr><tr><td>ipse scripsisse Sulla nomenclator dictus est, non probandam;</td><td></td></tr><tr><td>legi non nullas iracundas. </td><td></td></tr><tr><td>  Sed tempore ipso de epistulis. nam cum hanc paginam</td><td>10.1</td></tr><tr><td>tenerem, L. Flavius, praetor designatus, ad me venit, homo</td><td></td></tr><tr><td>mihi valde familiaris. is mihi te ad procuratores suos litteras</td><td></td></tr><tr><td>misisse, quae mihi visae sunt iniquissimae, ne quid de bonis</td><td></td></tr><tr><td>quae L. Octavi Nasonis fuissent, cui L. Flavius heres est,</td><td>5</td></tr><tr><td>deminuerent ante quam C. Fundanio pecuniam solvissent,</td><td></td></tr><tr><td>itemque misisse ad Apollonidensis ne de bonis quae Octavi</td><td></td></tr><tr><td>fuissent deminui paterentur prius quam Fundanio debitum</td><td></td></tr><tr><td>solutum esset. haec mihi veri similia non videntur. sunt enim</td><td></td></tr><tr><td>a prudentia tua remotissima. ne deminuat heres? quid si</td><td>10</td></tr><tr><td>infitiatur? quid si omnino non debet? quid? praetor solet </td><td></td></tr><tr><td>iudicare deberi? quid? ego Fundanio non cupio, non amicus</td><td></td></tr><tr><td>sum, non misericordia moveor? nemo magis. sed vis iuris</td><td></td></tr><tr><td>eius modi est quibusdam in rebus ut nihil sit loci gratiae.</td><td></td></tr><tr><td>atque ita mihi dicebat Flavius scriptum in ea epistula quam</td><td>15</td></tr><tr><td>tuam esse dicebat, te aut quasi amicis tuis gratias acturum</td><td></td></tr><tr><td>aut quasi inimicis incommodaturum. quid multa? ferebat id</td><td>11.1</td></tr><tr><td>graviter, vehementer mecum querebatur orabatque ut ad te</td><td></td></tr><tr><td>quam diligentissime scriberem. quod facio et te prorsus</td><td></td></tr><tr><td>vehementer etiam atque etiam rogo ut et procuratoribus</td><td></td></tr><tr><td>Flavi remittas de deminuendo et Apollonidensibus ne quid</td><td>5</td></tr><tr><td>praescribas, quod contra Flavium sit, amplius. et Flavi causa</td><td></td></tr><tr><td>et scilicet Pompei facies omnia. nolo me dius fidius ex tua</td><td></td></tr><tr><td>iniuria in illum tibi liberalem me videri; sed et te oro ut tu</td><td></td></tr><tr><td>ipse auctoritatem et monumentum aliquod decreti aut</td><td></td></tr><tr><td>litterarum tuarum relinquas quod sit ad Flavi rem et ad</td><td>10</td></tr><tr><td>causam accommodatum. fert enim graviter homo et mei</td><td></td></tr><tr><td>observantissimus et sui iuris dignitatisque retinens se apud</td><td></td></tr><tr><td>te neque amicitia nec iure valuisse. et, ut opinor, Flavi</td><td></td></tr><tr><td>aliquando rem et Pompeius et Caesar tibi commendarunt et</td><td></td></tr><tr><td>ipse ad te scripserat Flavius et ego certe. qua re si ulla res est</td><td>15</td></tr><tr><td>quam tibi me petente faciendam putes, haec ea sit. si me</td><td></td></tr><tr><td>amas, cura, elabora, perfice ut Flavius et tibi et mihi quam</td><td></td></tr><tr><td>maximas gratias agat. hoc te ita rogo ut maiore studio rogare</td><td></td></tr><tr><td>non possim. </td><td></td></tr><tr><td>  Quod ad me de Hermia scribis mihi mehercule valde</td><td>12.1</td></tr><tr><td>molestum fuit. litteras ad te parum fraterne scripseram, quas</td><td></td></tr><tr><td>oratione Diodoti, Luculli liberti, commotus, de pactione</td><td></td></tr><tr><td>statim quod audieram, iracundius scripseram et revocare</td><td></td></tr><tr><td>cupiebam. huic tu epistulae non fraterne scriptae fraterne</td><td>5</td></tr><tr><td>debes ignoscere. </td><td></td></tr><tr><td>  De Censorino, Antonio, Cassiis, Scaevola, te ab iis diligi, </td><td>13.1</td></tr><tr><td>ut scribis, vehementer gaudeo. cetera fuerunt in eadem</td><td></td></tr><tr><td>epistula graviora quam vellem, 'ὀρθὰν τὰν ναῦν' et 'ἅπαξ</td><td></td></tr><tr><td>θανεῖν'. maiora ista erunt. meae obiurgationes fuerunt</td><td></td></tr><tr><td>amoris plenissimae. †quae† sunt non nulla, sed tamen</td><td>5</td></tr><tr><td>mediocria et parva potius. ego te numquam ulla in re</td><td></td></tr><tr><td>dignum minima reprehensione putassem, cum te sanctissime</td><td></td></tr><tr><td>gereres, nisi inimicos multos haberemus. quae ad te aliqua</td><td></td></tr><tr><td>&lt;cum ad&gt;monitione aut obiurgatione scripsi, scripsi propter</td><td></td></tr><tr><td>diligentiam cautionis meae, in qua et maneo et manebo et</td><td>10</td></tr><tr><td>idem ut facias non desistam rogare. </td><td></td></tr><tr><td>  Attalus Hypaepenus mecum egit ut se ne impedires quo</td><td>14.1</td></tr><tr><td>minus quod ad Q. Publici statuam decretum est erogaretur.</td><td></td></tr><tr><td>quod ego te et rogo et admoneo ne talis viri tamque nostri</td><td></td></tr><tr><td>necessari honorem minui per te aut impediri velis. praeterea</td><td></td></tr><tr><td>Aesopi, nostri [tragoedi] familiaris, Licinus servus tibi notus</td><td>5</td></tr><tr><td>aufugit. is Athenis apud Patronem Epicureum pro libero</td><td></td></tr><tr><td>fuit, inde in Asiam venit. postea Plato quidam Sardianus,</td><td></td></tr><tr><td>Epicureus, qui Athenis solet esse multum et qui tum Athenis</td><td></td></tr><tr><td>fuerat cum Licinus eo venisset [et], cum eum fugitivum esse</td><td></td></tr><tr><td>postea ex Aesopi litteris cognosset, hominem comprehendit</td><td>10</td></tr><tr><td>et in custodiam Ephesi tradidit; sed in publicamne an in</td><td></td></tr><tr><td>pistrinum, non satis ex litteris eius intellegere potuimus. tu,</td><td></td></tr><tr><td>quoque modo est, quoniam Ephesi est, hominem investiges</td><td></td></tr><tr><td>velim summaque diligentia vel &lt;Romam mittas vel&gt; tecum</td><td></td></tr><tr><td>deducas. noli spectare quanti homo sit. parvi enim preti est</td><td>15</td></tr><tr><td>qui tam nihili sit. sed tanto dolore Aesopus est adfectus </td><td></td></tr><tr><td>propter servi scelus et audaciam ut nihil ei gratius facere</td><td></td></tr><tr><td>possis quam si illum per te reciperarit. </td><td></td></tr><tr><td>  Nunc ea cognosce quae maxime exoptas. rem publicam</td><td>15.1</td></tr><tr><td>funditus amisimus, adeo ut &lt;C.&gt; Cato, adulescens nullius</td><td></td></tr><tr><td>consili sed tamen civis Romanus et Cato, vix vivus effugerit</td><td></td></tr><tr><td>quod, cum Gabinium de ambitu vellet postulare neque</td><td></td></tr><tr><td>praetores diebus aliquot adiri possent vel potestatem sui</td><td>5</td></tr><tr><td>facerent, in contionem ascendit et Pompeium 'privatum</td><td></td></tr><tr><td>dictatorem' appellavit. propius nihil est factum quam ut</td><td></td></tr><tr><td>occideretur. ex hoc qui sit status totius rei publicae videre</td><td></td></tr><tr><td>potes. </td><td></td></tr><tr><td>  Nostrae tamen causae non videntur homines defuturi.</td><td>16.1</td></tr><tr><td>mirandum in modum profitentur, offerunt se, pollicentur.</td><td></td></tr><tr><td>equidem cum spe sum maxima tum maiore etiam animo:</td><td></td></tr><tr><td>spe, ut superiores fore nos confidam; animo, ut in hac re</td><td></td></tr><tr><td>publica ne casum quidem ullum pertimescam. sed tamen se</td><td>5</td></tr><tr><td>res sic habet: si diem nobis dixerit, tota Italia concurret, ut</td><td></td></tr><tr><td>multiplicata gloria discedamus; sin autem vi agere conabitur,</td><td></td></tr><tr><td>spero fore studiis non solum amicorum sed etiam alienorum</td><td></td></tr><tr><td>ut vi resistamus. omnes et se et suos amicos, clientis, libertos,</td><td></td></tr><tr><td>servos, pecunias denique suas pollicentur. nostra antiqua</td><td>10</td></tr><tr><td>manus bonorum ardet [et] studio nostri atque amore. si qui</td><td></td></tr><tr><td>antea aut alieniores fuerant aut languidiores, nunc horum</td><td></td></tr><tr><td>regum odio se cum bonis coniungunt. Pompeius omnia</td><td></td></tr><tr><td>pollicetur et Caesar; quibus ego ita credo ut nihil de mea</td><td></td></tr><tr><td>comparatione deminuam. tribuni pl. designati sunt nobis</td><td>15</td></tr><tr><td>amici, consules se optime ostendunt, praetores habemus</td><td></td></tr><tr><td>amicissimos et acerrimos civis, Domitium, Nigidium,</td><td></td></tr><tr><td>Memmium, Lentulum; bonos etiam alios, sed hos singularis. </td><td></td></tr><tr><td>qua re magnum animum fac habeas et spem bonam. de</td><td></td></tr><tr><td>singulis tamen rebus quae cottidie gerentur faciam te crebro</td><td>20</td></tr><tr><td>certiorem.</td><td></td></tr>
        </table>