<table>
          <script>targetHit=0;</script>
          <tr class="title first last  "><td>&lt;CICERO ACILIO PRO COS. S.&gt;</td><td></td></tr><tr><td>Cum Demetrio Mega mihi vetus hospitium est, familiaritas</td><td>13.36.1.1</td></tr><tr><td>autem tanta quanta cum Siculo nullo. ei Dolabella rogatu</td><td></td></tr><tr><td>meo civitatem a Caesare impetravit, qua in re ego interfui;</td><td></td></tr><tr><td>itaque nunc P. Cornelius vocatur. cumque propter quosdam</td><td></td></tr><tr><td>sordidos homines, qui Caesaris beneficia vendebant, tabulam</td><td>5</td></tr><tr><td>in qua nomina civitate donatorum incisa essent revelli </td><td></td></tr><tr><td>iussisset, eidem Dolabellae me audiente Caesar dixit nihil</td><td></td></tr><tr><td>esse quod de Mega vereretur; beneficium suum in eo manere. </td><td></td></tr><tr><td>  Hoc te scire volui ut eum in civium Romanorum numero</td><td>2.1</td></tr><tr><td>haberes, ceterisque in rebus tibi eum ita commendo ut</td><td></td></tr><tr><td>maiore studio neminem commendarim. gratissimum mihi</td><td></td></tr><tr><td>feceris si eum ita tractaris ut intellegat meam commenda-</td><td></td></tr><tr><td>tionem magno sibi ornamento fuisse.</td><td>5</td></tr>
        </table>