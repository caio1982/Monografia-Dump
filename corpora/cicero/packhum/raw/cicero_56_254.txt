<table>
          <script>targetHit=0;</script>
          <tr class="title first  date"><td>ex<span class="snum">.</span> Mart<span class="snum">.</span> vel in<span class="snum">.</span> Apr<span class="snum">.(?)</span> <span class="snum">43</span></td><td></td></tr><tr class="title last  "><td>CICERO CASSIO S.</td><td></td></tr><tr><td>Qui status rerum fuerit tum cum has litteras dedi scire</td><td>12.6.1.1</td></tr><tr><td>poteris ex C. Tidio Strabone, viro bono et optime de re </td><td></td></tr><tr><td>publica sentiente; nam quid dicam 'cupidissimo tui', qui</td><td></td></tr><tr><td>domo et fortunis relictis ad te potissimum profectus sit?</td><td></td></tr><tr><td>itaque eum tibi ne commendo quidem. adventus ipsius ad te</td><td>5</td></tr><tr><td>satis eum commendabit. </td><td></td></tr><tr><td>  Tu velim sic existimes tibique persuadeas, omne perfugium</td><td>2.1</td></tr><tr><td>bonorum in te et Bruto esse positum si, quod nolim, adversi</td><td></td></tr><tr><td>quid evenerit. res, cum haec scribebam, erat in extremum</td><td></td></tr><tr><td>adducta discrimen. Brutus enim Mutinae vix iam sustinebat.</td><td></td></tr><tr><td>qui si conservatus erit, vicimus; sin, quod di omen avertant,</td><td>5</td></tr><tr><td>omnis omnium cursus est ad vos. proinde fac animum tantum</td><td></td></tr><tr><td>habeas tantumque apparatum quanto opus est ad universam</td><td></td></tr><tr><td>rem publicam reciperandam. </td><td></td></tr><tr><td>  Vale.</td><td></td></tr>
        </table>