<table>
          <script>targetHit=0;</script>
          <tr><td>  Sed adgrediamur iam quod suscepimus, si</td><td>19.1</td></tr><tr><td>prius exposuerimus quae causa in iudicium deducta</td><td></td></tr><tr><td>sit. Cum esset lex Athenis, <span class="caps">ne qvis popvli scitvm</span></td><td></td></tr><tr><td><span class="caps">faceret vt qvisqvam corona donaretvr in magi-</span></td><td></td></tr><tr><td><span class="caps">stratv privs qvam rationes rettvlisset</span>; et altera</td><td>5</td></tr><tr><td>lex, <span class="caps">eos qvi a popvlo donarentvr, in contione donari</span></td><td></td></tr><tr><td><span class="caps">debere; qvi a senatv, in senatv</span>, Demosthenes cura-</td><td></td></tr><tr><td>tor muris reficiendis fuit eosque refecit pecunia sua;</td><td></td></tr><tr><td>de hoc igitur Ctesiphon scitum fecit nullis ab illo </td><td></td></tr><tr><td>rationibus relatis, ut corona aurea donaretur eaque</td><td>10</td></tr><tr><td>donatio fieret in theatro populo convocato, qui locus</td><td></td></tr><tr><td>non est contionis legitimae, atque ita praedicaretur,</td><td></td></tr><tr><td><span class="caps">evm donari virtvtis ergo benevolentiaeqve qvam is</span></td><td></td></tr><tr><td><span class="caps">erga popvlvm atheniensem haberet</span>. Hunc igitur</td><td>20.1</td></tr><tr><td>Ctesiphontem in iudicium adduxit Aeschines quod</td><td></td></tr><tr><td>contra leges scripsisset, ut et rationibus non relatis</td><td></td></tr><tr><td>corona donaretur et ut in theatro, et quod de virtute</td><td></td></tr><tr><td>eius et benevolentia falsa scripsisset, cum Demo-</td><td>5</td></tr><tr><td>sthenes nec vir bonus esset nec bene meritus de</td><td></td></tr><tr><td>civitate. </td><td></td></tr><tr><td>  Causa ipsa abhorret illa quidem a formula con-</td><td></td></tr><tr><td>suetudinis nostrae, sed est magna. Habet enim et</td><td></td></tr><tr><td>legum interpretationem satis acutam in utramque</td><td>10</td></tr><tr><td>partem et meritorum in rem publicam contentionem</td><td></td></tr><tr><td>sane gravem. Itaque causa fuit Aeschini, cum ipse a</td><td>21.1</td></tr><tr><td>Demosthene esset capitis accusatus, quod legationem</td><td></td></tr><tr><td>ementitus esset, ut ulciscendi inimici causa nomine</td><td></td></tr><tr><td>Ctesiphontis iudicium fieret de factis famaque Demo-</td><td></td></tr><tr><td>sthenis. Non enim tam multa dixit de rationibus non</td><td>5</td></tr><tr><td>relatis, quam de eo quod civis improbus ut optimus</td><td></td></tr><tr><td>laudatus esset. Hanc multam Aeschines a Ctesi-</td><td>22.1</td></tr><tr><td>phonte petivit quadriennio ante Philippi Macedonis</td><td></td></tr><tr><td>mortem; sed iudicium factum est aliquot annis post</td><td></td></tr><tr><td>Alexandro iam Asiam tenente; ad quod iudicium </td><td></td></tr><tr><td>concursus dicitur e tota Graecia factus esse. Quid</td><td>5</td></tr><tr><td>enim tam aut visendum aut audiendum fuit quam</td><td></td></tr><tr><td>summorum oratorum in gravissima causa accurata et</td><td></td></tr><tr><td>inimicitiis incensa contentio? Quorum ego orationes</td><td>23.1</td></tr><tr><td>si, ut spero, ita expressero virtutibus utens illorum</td><td></td></tr><tr><td>omnibus, id est sententiis et earum figuris et rerum</td><td></td></tr><tr><td>ordine, verba persequens eatenus, ut ea non abhor-</td><td></td></tr><tr><td>reant a more nostro—quae si e Graecis omnia con-</td><td>5</td></tr><tr><td>versa non erunt, tamen ut generis eiusdem sint,</td><td></td></tr><tr><td>elaboravimus—, erit regula, ad quam eorum dirigan-</td><td></td></tr><tr><td>tur orationes qui Attice volent dicere. Sed de nobis</td><td></td></tr><tr><td>satis. Aliquando enim Aeschinem ipsum Latine</td><td></td></tr><tr><td>dicentem audiamus. </td><td>10</td></tr>
        </table>