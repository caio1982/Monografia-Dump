<table>
          <script>targetHit=0;</script>
          <tr><td>  <span class="caps">De crimine vinario</span>. <span class="caps">De bello Vocontiorvm</span>. <span class="caps">De</span></td><td>20.10</td></tr><tr><td><span class="caps">dispositione hibernorvm</span>. </td><td></td></tr><tr><td>  'At hoc Galli negant.' At ratio rerum et vis argumen-</td><td>21.1</td></tr><tr><td>torum coarguit. Potest igitur testibus iudex non credere?</td><td></td></tr><tr><td>Cupidis et iratis et coniuratis et ab religione remotis non</td><td></td></tr><tr><td>solum potest sed etiam debet. Etenim si, quia Galli dicunt,</td><td></td></tr><tr><td>idcirco M. Fonteius nocens existimandus est, quid mihi</td><td>5</td></tr><tr><td>opus est sapiente iudice, quid aequo quaesitore, quid oratore</td><td></td></tr><tr><td>non stulto? dicunt enim Galli; negare non possumus. Hic</td><td></td></tr><tr><td>si ingeniosi et periti et aequi iudicis has partis esse existi-</td><td></td></tr><tr><td>matis ut, quoniam quidem testes dicunt, sine ulla dubitatione</td><td></td></tr><tr><td>credendum sit, Salus ipsa virorum fortium innocentiam tueri</td><td>10</td></tr><tr><td>non potest; sin autem in rebus iudicandis non minimam</td><td></td></tr><tr><td>partem &lt;tenere&gt; ad unam quamque rem aestimandam momen-</td><td></td></tr><tr><td>toque suo ponderandam sapientiam iudicis, &lt;videte&gt; ne multo</td><td></td></tr><tr><td>vestrae maiores gravioresque partes sint ad cogitandum quam</td><td></td></tr><tr><td>ad dicendum meae. Mihi enim semper una quaque de re</td><td>22.1</td></tr><tr><td>testis non solum semel verum etiam breviter interrogandus</td><td></td></tr><tr><td>est, saepe etiam non interrogandus, ne aut irato facultas ad</td><td></td></tr><tr><td>dicendum data aut cupido auctoritas attributa esse videatur;</td><td></td></tr><tr><td>vos et saepius eandem rem animis agitare et diutius uno</td><td>5</td></tr><tr><td>&lt;quoque&gt; de teste cogitare potestis et, si quem nos interrogare</td><td></td></tr><tr><td>noluimus, quae causa nobis tacendi fuerit existimare debetis. </td><td></td></tr><tr><td>Quam ob rem, si hoc iudici praescriptum lege aut officio</td><td></td></tr><tr><td>putatis, testibus credere, nihil est cur alius alio iudice</td><td></td></tr><tr><td>melior aut sapientior existimetur. Vnum est enim et simplex</td><td>10</td></tr><tr><td>aurium iudicium et promisce et communiter stultis ac</td><td></td></tr><tr><td>sapientibus ab natura datum. Quid est igitur ubi elucere</td><td>23.1</td></tr><tr><td>possit prudentia, ubi discerni stultus auditor et credulus ab</td><td></td></tr><tr><td>religioso et sapienti iudice? Nimirum illud in quo ea quae</td><td></td></tr><tr><td>dicuntur a testibus coniecturae et cogitationi traduntur,</td><td></td></tr><tr><td>quanta auctoritate, quanta animi aequitate, quanto pudore,</td><td>5</td></tr><tr><td>quanta fide, quanta religione, quanto studio existimationis</td><td></td></tr><tr><td>bonae, quanta cura, quanto timore dicantur. An vero vos</td><td></td></tr><tr><td>id in testimoniis hominum barbarorum dubitabitis quod</td><td></td></tr><tr><td>persaepe et nostra et patrum memoria sapientissimi iudices</td><td></td></tr><tr><td>de clarissimis nostrae civitatis viris dubitandum non puta-</td><td>10</td></tr><tr><td>verunt? qui Cn. et Q. Caepionibus, L. et Q. Metellis testi-</td><td></td></tr><tr><td>bus in Q. Pompeium, hominem novum, non crediderunt,</td><td></td></tr><tr><td>quorum virtuti, generi, rebus gestis fidem et auctoritatem in</td><td></td></tr><tr><td>testimonio cupiditatis atque inimicitiarum suspicio derogavit.</td><td></td></tr><tr><td>Ecquem hominem vidimus, ecquem vere commemorare</td><td>24.1</td></tr><tr><td>possumus parem consilio, gravitate, constantia, ceteris</td><td></td></tr><tr><td>virtutibus, honoris, ingeni, rerum gestarum ornamentis M.</td><td></td></tr><tr><td>Aemilio Scauro fuisse? Tamen huius cuius iniurati nutu</td><td></td></tr><tr><td>prope terrarum orbis regebatur iurati testimonio neque in</td><td>5</td></tr><tr><td>C. Fimbriam neque in C. Memmium creditum est; nolue-</td><td></td></tr><tr><td>runt ei qui iudicabant hanc patere inimicitiis viam, quem</td><td></td></tr><tr><td>quisque odisset, ut eum testimonio posset tollere. Quantus</td><td></td></tr><tr><td>in L. Crasso pudor fuerit, quod ingenium, quanta auctoritas,</td><td></td></tr><tr><td>quis ignorat? Tamen is cuius etiam sermo testimoni</td><td>10</td></tr><tr><td>auctoritatem habebat, testimonio ipso, quae in M. Marcellum</td><td></td></tr><tr><td>inimico animo dixit, probare non potuit. Fuit, fuit illis </td><td>25.1</td></tr><tr><td>iudicibus divinum ac singulare, iudices, consilium, qui se</td><td></td></tr><tr><td>non solum de reo sed etiam de accusatore, de teste iudicare</td><td></td></tr><tr><td>arbitrabantur, quid fictum, quid fortuna ac tempore adlatum,</td><td></td></tr><tr><td>quid pretio corruptum, quid spe aut metu depravatum, quid</td><td>5</td></tr><tr><td>a cupiditate aliqua aut inimicitiis profectum videretur. Quae</td><td></td></tr><tr><td>si iudex non amplectetur omnia consilio, non animo ac</td><td></td></tr><tr><td>mente circumspiciet, si, ut quidque ex illo loco dicetur, ex</td><td></td></tr><tr><td>oraculo aliquo dici arbitrabitur, profecto satis erit, id quod</td><td></td></tr><tr><td>dixi antea, non surdum iudicem huic muneri atque officio</td><td>10</td></tr><tr><td>praeesse; nihil erit quam ob rem ille nescio quis sapiens</td><td></td></tr><tr><td>homo ac multarum rerum peritus ad res iudicandas requira-</td><td></td></tr><tr><td>tur. An vero illi equites Romani quos nos vidimus, qui</td><td>26.1</td></tr><tr><td>nuper in re publica iudiciisque maxime floruerunt, habuerunt</td><td></td></tr><tr><td>tantum animi, tantum roboris ut L. &lt;Crasso, M.&gt; Scauro testi</td><td></td></tr><tr><td>non crederent; vos Volcarum atque Allobrogum testimoniis</td><td></td></tr><tr><td>non credere timetis? Si inimico testi credi non oportuit,</td><td>5</td></tr><tr><td>inimicior Marcello Crassus aut Fimbriae Scaurus ex civilibus</td><td></td></tr><tr><td>studiis atque obtrectatione domestica quam huic Galli?</td><td></td></tr><tr><td>quorum qui optima in causa sunt, equites, frumentum</td><td></td></tr><tr><td>pecuniam semel atque iterum ac saepius invitissimi dare</td><td></td></tr><tr><td>coacti sunt, ceteri partim ex veteribus bellis agro multati,</td><td>10</td></tr><tr><td>partim ab hoc ipso bello superati et oppressi. Si, qui ob</td><td>27.1</td></tr><tr><td>aliquod emolumentum suum cupidius aliquid dicere videntur,</td><td></td></tr><tr><td>eis credi non convenit, credo maius emolumentum Caepioni-</td><td></td></tr><tr><td>bus et Metellis propositum fuisse ex Q. Pompei damnatione,</td><td></td></tr><tr><td>cum studiorum suorum obtrectatorem sustulissent, quam</td><td>5</td></tr><tr><td>cunctae Galliae ex M. Fontei calamitate, in qua illa pro-</td><td></td></tr><tr><td>vincia prope suam immunitatem ac libertatem positam esse</td><td></td></tr><tr><td>arbitratur. An, si homines ipsos spectare convenit, id quod </td><td></td></tr><tr><td>in teste profecto valere plurimum debet, non modo cum</td><td></td></tr><tr><td>summis civitatis nostrae viris sed cum infimo cive Romano</td><td>10</td></tr><tr><td>quisquam amplissimus Galliae comparandus est? Scit</td><td></td></tr><tr><td>Indutiomarus quid sit testimonium dicere? movetur eo</td><td></td></tr><tr><td>timore quo nostrum unus quisque, cum in eum locum pro-</td><td></td></tr><tr><td>ductus est? Recordamini, iudices, quanto opere laborare</td><td>28.1</td></tr><tr><td>soleatis non modo quid dicatis pro testimonio sed etiam</td><td></td></tr><tr><td>quibus verbis utamini, ne quod minus moderate positum, ne</td><td></td></tr><tr><td>quod ab aliqua cupiditate prolapsum verbum esse videatur;</td><td></td></tr><tr><td>voltu denique laboratis ne qua significari possit suspicio</td><td>5</td></tr><tr><td>cupiditatis, ut et, cum proditis, existimatio sit quaedam</td><td></td></tr><tr><td>tacita de vobis pudoris ac religionis et, cum disceditis, ea</td><td></td></tr><tr><td>diligenter conservata ac retenta videatur. Credo haec eadem</td><td>29.1</td></tr><tr><td>Indutiomarum in testimonio timuisse aut cogitavisse, qui</td><td></td></tr><tr><td>primum illud verbum consideratissimum nostrae consue-</td><td></td></tr><tr><td>tudinis 'arbitror', quo nos etiam tunc utimur cum ea</td><td></td></tr><tr><td>dicimus iurati quae comperta habemus, quae ipsi vidimus,</td><td>5</td></tr><tr><td>ex toto testimonio suo sustulit atque omnia se 'scire' dixit.</td><td></td></tr><tr><td>Verebatur enim videlicet ne quid apud vos populumque</td><td></td></tr><tr><td>Romanum de existimatione sua deperderet, ne qua fama</td><td></td></tr><tr><td>consequeretur eius modi, Indutiomarum, talem virum, tam</td><td></td></tr><tr><td>cupide, tam temere dixisse; non intellegebat se in testi-</td><td>10</td></tr><tr><td>monio nihil praeter vocem et os et audaciam neque civibus</td><td></td></tr><tr><td>suis neque accusatoribus nostris praestare debere. An vero</td><td>30.1</td></tr><tr><td>istas nationes religione iuris iurandi ac metu deorum immor-</td><td></td></tr><tr><td>talium in testimoniis dicendis commoveri arbitramini? quae</td><td></td></tr><tr><td>tantum a ceterarum gentium more ac natura dissentiunt,</td><td></td></tr><tr><td>quod ceterae pro religionibus suis bella suscipiunt, istae</td><td>5</td></tr><tr><td>contra omnium religiones; illae in bellis gerendis ab dis</td><td></td></tr><tr><td>immortalibus pacem ac veniam petunt, istae cum ipsis dis</td><td></td></tr><tr><td>immortalibus bella gesserunt. Hae sunt nationes quae</td><td></td></tr><tr><td>quondam tam longe ab suis sedibus Delphos usque ad </td><td></td></tr><tr><td>Apollinem Pythium atque ad oraculum orbis terrae vexan-</td><td>10</td></tr><tr><td>dum ac spoliandum profectae sunt. Ab isdem gentibus</td><td></td></tr><tr><td>sanctis et in testimonio religiosis obsessum Capitolium est</td><td></td></tr><tr><td>atque ille Iuppiter cuius nomine maiores nostri vinctam</td><td></td></tr><tr><td>testimoniorum fidem esse voluerunt. Postremo his quic-</td><td>31.1</td></tr><tr><td>quam sanctum ac religiosum videri potest qui, etiam si</td><td></td></tr><tr><td>quando aliquo metu adducti deos placandos esse arbitrantur,</td><td></td></tr><tr><td>humanis hostiis eorum aras ac templa funestant, ut ne</td><td></td></tr><tr><td>religionem quidem colere possint, nisi eam ipsam prius</td><td>5</td></tr><tr><td>scelere violarint? Quis enim ignorat eos usque ad hanc</td><td></td></tr><tr><td>diem retinere illam immanem ac barbaram consuetudinem</td><td></td></tr><tr><td>hominum immolandorum? Quam ob rem quali fide, quali</td><td></td></tr><tr><td>pietate existimatis esse eos qui etiam deos immortalis</td><td></td></tr><tr><td>arbitrentur hominum scelere et sanguine facillime posse</td><td>10</td></tr><tr><td>placari? Cum his vos testibus vestram religionem coniunge-</td><td></td></tr><tr><td>tis, ab &lt;his&gt; quicquam sancte aut moderate dictum putabitis?</td><td></td></tr><tr><td>Hoc vestrae mentes tam castae, tam integrae sibi suscipient</td><td>32.1</td></tr><tr><td>ut, cum omnes legati nostri qui illo triennio in Galliam</td><td></td></tr><tr><td>venerunt, omnes equites Romani qui in illa provincia</td><td></td></tr><tr><td>fuerunt, omnes negotiatores eius provinciae, denique omnes</td><td></td></tr><tr><td>in Gallia qui sunt socii populi Romani atque amici, M.</td><td>5</td></tr><tr><td>Fonteium incolumem esse cupiant, iurati privatim et publice</td><td></td></tr><tr><td>laudent, vos tamen cum Gallis iugulare malitis? Quid ut</td><td></td></tr><tr><td>secuti esse videamini? voluntatemne hominum? gravior</td><td></td></tr><tr><td>igitur vobis erit hostium voluntas quam civium? An digni-</td><td></td></tr><tr><td>tatem testium? potestis igitur ignotos notis, iniquos aequis,</td><td>10</td></tr><tr><td>alienigenas domesticis, cupidos moderatis, mercennarios</td><td></td></tr><tr><td>gratuitis, impios religiosis, inimicissimos huic imperio ac</td><td></td></tr><tr><td>nomini bonis ac fidelibus et sociis et civibus anteferre?  </td><td></td></tr>
        </table>