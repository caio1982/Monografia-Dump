<table>
          <script>targetHit=0;</script>
          <tr><td>  Et in hac eius modi causa P. Quinctius laborabit et</td><td>59.1</td></tr><tr><td>diutius in tanto metu miser periculoque versabitur? et</td><td></td></tr><tr><td>vehementius eum gratia adversarii perterrebit quam fides</td><td></td></tr><tr><td>iudicis consolabitur? Vixit enim semper inculte atque</td><td></td></tr><tr><td>horride; natura tristi ac recondita fuit; non ad solarium,</td><td>5</td></tr><tr><td>non in campo, non in conviviis versatus est; id egit ut</td><td></td></tr><tr><td>amicos observantia, rem parsimonia retineret; antiquam </td><td></td></tr><tr><td>offici rationem dilexit cuius splendor omnis his moribus</td><td></td></tr><tr><td>obsolevit. At si in causa pari discedere inferior videretur,</td><td></td></tr><tr><td>tamen esset non mediocriter conquerendum; nunc in causa</td><td>10</td></tr><tr><td>superiore ne ut par quidem sit postulat, inferiorem &lt;se&gt; esse</td><td></td></tr><tr><td>patitur, dumtaxat usque eo ne cum bonis, fama fortunisque</td><td></td></tr><tr><td>omnibus Sex. Naevi cupiditati crudelitatique dedatur. </td><td></td></tr><tr><td>  Docui quod primum pollicitus sum, C. Aquili, causam</td><td>60.1</td></tr><tr><td>omnino cur postularet non fuisse, quod neque pecunia debe-</td><td></td></tr><tr><td>batur et, si maxime deberetur, commissum nihil esset qua</td><td></td></tr><tr><td>re ad istam rationem perveniretur. Attende nunc ex edicto</td><td></td></tr><tr><td>praetoris bona P. Quincti possideri nullo modo potuisse.</td><td>5</td></tr><tr><td>Recita edictum. <span class="caps">Qvi fravdationis cavsa latitarit.</span></td><td></td></tr><tr><td>Non est is Quinctius; nisi si latitant qui ad negotium suum</td><td></td></tr><tr><td>relicto procuratore proficiscuntur. <span class="caps">cvi heres non exstabit.</span></td><td></td></tr><tr><td>Ne is quidem. <span class="caps">qvi exsili cavsa solvm verterit.</span> * * * *</td><td></td></tr><tr><td>Quo tempore existimas oportuisse, Naevi, absentem Quin-</td><td>10</td></tr><tr><td>ctium defendi aut quo modo? tum cum postulabas ut bona</td><td></td></tr><tr><td>possideres? Nemo adfuit; neque enim quisquam divinare</td><td></td></tr><tr><td>poterat te postulaturum, neque quemquam attinebat id re-</td><td></td></tr><tr><td>cusare quod praetor non fieri, sed &lt;ex&gt; edicto suo fieri iubebat.</td><td></td></tr><tr><td>Qui locus igitur absentis defendendi procuratori primus</td><td>61.1</td></tr><tr><td>datus est? Cum proscribebas. Ergo adfuit, non passus</td><td></td></tr><tr><td>est, libellos deiecit Sex. Alfenus; qui primus erat offici</td><td></td></tr><tr><td>gradus, servatus est a procuratore summa cum diligentia. </td><td></td></tr>
        </table>