<table>
          <script>targetHit=0;</script>
          <tr class="title first last  "><td>LIBER SECUNDUS </td><td></td></tr><tr><td>  Crotoniatae quondam, cum florerent omnibus copiis</td><td>2.1.1</td></tr><tr><td>et in Italia cum primis beati numerarentur, templum</td><td></td></tr><tr><td>Iunonis, quod religiosissime colebant, egregiis picturis</td><td></td></tr><tr><td>locupletare voluerunt. itaque Heracleoten Zeuxin, qui</td><td></td></tr><tr><td>tum longe ceteris excellere pictoribus existimabatur,</td><td>5</td></tr><tr><td>magno pretio conductum adhibuerunt. is et ceteras</td><td></td></tr><tr><td>conplures tabulas pinxit, quarum nonnulla pars us-</td><td></td></tr><tr><td>que ad nostram memoriam propter fani religionem</td><td></td></tr><tr><td>remansit, et, ut excellentem muliebris formae pulchri-</td><td></td></tr><tr><td>tudinem muta in se imago contineret, Helenae pingere</td><td>10</td></tr><tr><td>simulacrum velle dixit; quod Crotoniatae, qui eum mu-</td><td></td></tr><tr><td>liebri in corpore pingendo plurimum aliis praestare</td><td></td></tr><tr><td>saepe accepissent, libenter audierunt. putaverunt enim,</td><td></td></tr><tr><td>si, quo in genere plurimum posset, in eo magno opere</td><td></td></tr><tr><td>elaborasset, egregium sibi opus illo in fano relicturum.</td><td>15</td></tr><tr><td>neque tum eos illa opinio fefellit. nam Zeuxis ilico</td><td>2.1</td></tr><tr><td>quaesivit ab iis, quasnam virgines formosas haberent.</td><td></td></tr><tr><td>illi autem statim hominem deduxerunt in palaestram</td><td></td></tr><tr><td>atque ei pueros ostenderunt multos, magna praeditos</td><td></td></tr><tr><td>dignitate. etenim quodam tempore Crotoniatae multum</td><td>5</td></tr><tr><td>omnibus corporum viribus et dignitatibus antisteterunt</td><td></td></tr><tr><td>atque honestissimas ex gymnico certamine victorias</td><td></td></tr><tr><td>domum cum laude maxima rettulerunt. cum puerorum </td><td></td></tr><tr><td>igitur formas et corpora magno hic opere miraretur:</td><td></td></tr><tr><td>'Horum,' inquiunt illi, 'sorores sunt apud nos virgines.</td><td>10</td></tr><tr><td>quare, qua sint illae dignitate, potes ex his suspicari'.</td><td></td></tr><tr><td>'Praebete igitur mihi, quaeso,' inquit, 'ex istis virgini-</td><td></td></tr><tr><td>bus formonsissimas, dum pingo id, quod pollicitus sum</td><td></td></tr><tr><td>vobis, ut mutum in simulacrum ex animali exemplo</td><td></td></tr><tr><td>veritas transferatur.' tum Crotoniatae publico de con-</td><td>3.1</td></tr><tr><td>silio virgines unum in locum conduxerunt et pictori</td><td></td></tr><tr><td>quam vellet eligendi potestatem dederunt. ille autem</td><td></td></tr><tr><td>quinque delegit; quarum nomina multi poëtae memo-</td><td></td></tr><tr><td>riae prodiderunt, quod eius essent iudicio probatae,</td><td>5</td></tr><tr><td>qui pulchritudinis habere verissimum iudicium de-</td><td></td></tr><tr><td>buisset. neque enim putavit omnia, quae quaereret ad</td><td></td></tr><tr><td>venustatem, uno se in corpore reperire posse ideo,</td><td></td></tr><tr><td>quod nihil simplici in genere omnibus ex partibus per-</td><td></td></tr><tr><td>fectum natura expolivit. itaque, tamquam ceteris non</td><td>10</td></tr><tr><td>sit habitura quod largiatur, si uni cuncta concesserit,</td><td></td></tr><tr><td>aliud alii commodi aliquo adiuncto incommodo mu-</td><td></td></tr><tr><td>neratur. </td><td></td></tr>
        </table>