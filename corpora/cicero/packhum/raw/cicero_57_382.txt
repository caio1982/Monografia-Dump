<table>
          <script>targetHit=0;</script>
          <tr class="title first  date"><td>xi Kal<span class="snum">.</span> Mai<span class="snum">.</span> <span class="snum">44</span> <span class="snum">(</span>§<span class="snum">1)</span> in Puteolano<span class="snum">(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Nudius tertius dedi ad te epistulam longiorem; nunc ad ea quae</td><td>14.11.1.1</td></tr><tr><td>proxime. velim mehercule Asturae Brutus. ἀκολασίαν istorum</td><td></td></tr><tr><td>scribis. an censebas aliter? equidem etiam maiora exspecto.</td><td></td></tr><tr><td>cum [equidem] contionem lego de 'tanto viro', de 'clarissimo </td><td></td></tr><tr><td>civi', ferre non queo. etsi ista iam ad risum. sed memento, sic</td><td>5</td></tr><tr><td>alitur consuetudo perditarum contionum, ut nostri illi non</td><td></td></tr><tr><td>heroes sed di futuri quidem in gloria sempiterna sint sed non</td><td></td></tr><tr><td>sine invidia, ne sine periculo quidem. verum illis magna con-</td><td></td></tr><tr><td>solatio conscientia maximi et clarissimi facti; nobis quae, qui</td><td></td></tr><tr><td>interfecto rege liberi non sumus? sed haec fortuna viderit,</td><td>10</td></tr><tr><td>quoniam ratio non gubernat. </td><td></td></tr><tr><td>  De Cicerone quae scribis iucunda mihi sunt; velim sint</td><td>2.1</td></tr><tr><td>prospera. quod ver&lt;o cur&gt;ae tibi est ut ei suppeditetur ad</td><td></td></tr><tr><td>usum et cultum copiose, per mihi gratum est, idque ut facias te</td><td></td></tr><tr><td>etiam rogo. de Buthrotiis et tu recte cogitas et ego non dimitto</td><td></td></tr><tr><td>istam curam. suscipiam omnem etiam actionem, quam video</td><td>5</td></tr><tr><td>cottidie faciliorem. de Cluviano, quoniam in re mea me ipsum</td><td></td></tr><tr><td>diligentia vincis, res ad centena perducitur. ruina rem non fecit</td><td></td></tr><tr><td>deteriorem, haud scio an iam fructuosiorem. </td><td></td></tr><tr><td>  Hic mecum Balbus, Hirtius, Pansa. modo venit Octavius, et</td><td></td></tr><tr><td>quidem in proximam villam Philippi, mihi totus deditus.</td><td>10</td></tr><tr><td>Lentulus Spinther hodie apud me; cras mane vadit.</td><td></td></tr>
        </table>