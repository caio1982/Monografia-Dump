<table>
          <script>targetHit=0;</script>
          <tr><td>  Iam vero motus animi, sollicitudines aegritudines-</td><td>5.110.1</td></tr><tr><td>que oblivione leniuntur traductis animis ad voluptatem.</td><td></td></tr><tr><td>non sine causa igitur Epicurus ausus est dicere semper</td><td></td></tr><tr><td>in pluribus bonis esse sapientem, quia semper sit in</td><td></td></tr><tr><td>voluptatibus. ex quo effici putat ille, quod quaerimus,</td><td>5</td></tr><tr><td>ut sapiens semper beatus sit. 'etiamne, si sensibus</td><td>111.1</td></tr><tr><td>carebit oculorum, si aurium?' etiam; nam ista ipsa</td><td></td></tr><tr><td>contemnit. primum enim horribilis ista caecitas qui-</td><td></td></tr><tr><td>bus tandem caret voluptatibus? cum quidam etiam</td><td></td></tr><tr><td>disputent ceteras voluptates in ipsis habitare sensibus,</td><td>5</td></tr><tr><td>quae autem aspectu percipiantur, ea non versari in</td><td></td></tr><tr><td>oculorum ulla iucunditate, ut ea, quae gustemus olfa-</td><td></td></tr><tr><td>ciamus tractemus audiamus, in ea ipsa, ubi sentimus,</td><td></td></tr><tr><td>parte versentur. in oculis tale nil fit; animus accipit,</td><td></td></tr><tr><td>quae videmus. animo autem multis modis variisque </td><td>10</td></tr><tr><td>delectari licet, etiamsi non adhibeatur aspectus. loquor</td><td></td></tr><tr><td>enim de docto homine et erudito, cui vivere est cogi-</td><td></td></tr><tr><td>tare. sapientis autem cogitatio non ferme ad investi-</td><td></td></tr><tr><td>gandum adhibet oculos advocatos. etenim si nox non</td><td>112.1</td></tr><tr><td>adimit vitam beatam, cur dies nocti similis adimat?</td><td></td></tr><tr><td>nam illud Antipatri Cyrenaici est quidem paulo obsce-</td><td></td></tr><tr><td>nius, sed non absurda sententia est; cuius caecitatem</td><td></td></tr><tr><td>cum mulierculae lamentarentur, 'quid agitis?' inquit,</td><td>5</td></tr><tr><td>'an vobis nulla videtur voluptas esse nocturna?' Ap-</td><td></td></tr><tr><td>pium quidem veterem illum, qui caecus annos multos</td><td></td></tr><tr><td>fuit, et ex magistratibus et ex rebus gestis intellegimus</td><td></td></tr><tr><td>in illo suo casu nec privato nec publico muneri defu-</td><td></td></tr><tr><td>isse. C. Drusi domum compleri a consultoribus so-</td><td>10</td></tr><tr><td>litam accepimus; cum, quorum res esset, sua ipsi non</td><td></td></tr><tr><td>videbant, caecum adhibebant ducem. pueris nobis Cn.</td><td></td></tr><tr><td>Aufidius praetorius et in senatu sententiam dicebat</td><td></td></tr><tr><td>nec amicis deliberantibus deerat et Graecam scribebat</td><td></td></tr><tr><td>historiam et videbat in litteris. Diodotus Stoicus cae-</td><td>113.1</td></tr><tr><td>cus multos annos nostrae domi vixit. is vero, quod</td><td></td></tr><tr><td>credibile vix esset, cum in philosophia multo etiam</td><td></td></tr><tr><td>magis assidue quam antea versaretur et cum fidibus</td><td></td></tr><tr><td>Pythagoreorum more uteretur cumque ei libri noctes</td><td>5</td></tr><tr><td>et dies legerentur, quibus in studiis oculis non egebat,</td><td></td></tr><tr><td>tum, quod sine oculis fieri posse vix videtur, geome-</td><td></td></tr><tr><td>triae munus tuebatur verbis praecipiens discentibus,</td><td></td></tr><tr><td>unde quo quamque lineam scriberent. Asclepiadem</td><td></td></tr><tr><td>ferunt, non ignobilem Eretricum philosophum, cum </td><td>10</td></tr><tr><td>quidam quaereret, quid ei caecitas attulisset, respon-</td><td></td></tr><tr><td>disse, puero ut uno esset comitatior. ut enim vel sum-</td><td></td></tr><tr><td>ma paupertas tolerabilis sit, si liceat quod quibus-</td><td></td></tr><tr><td>dam Graecis cotidie, sic caecitas ferri facile possit,</td><td></td></tr><tr><td>si non desint subsidia valetudinum. Democritus lu-</td><td>114.1</td></tr><tr><td>minibus amissis alba scilicet discernere et atra non</td><td></td></tr><tr><td>poterat, at vero bona mala, aequa iniqua, honesta tur-</td><td></td></tr><tr><td>pia, utilia inutilia, magna parva poterat, et sine varie-</td><td></td></tr><tr><td>tate colorum licebat vivere beate, sine notione rerum</td><td>5</td></tr><tr><td>non licebat. atque hic vir impediri etiam animi aciem</td><td></td></tr><tr><td>aspectu oculorum arbitrabatur, et cum alii saepe, quod</td><td></td></tr><tr><td>ante pedes esset, non viderent, ille &lt;in&gt; infinitatem</td><td></td></tr><tr><td>omnem peregrinabatur, ut nulla in extremitate con-</td><td></td></tr><tr><td>sisteret. traditum est etiam Homerum caecum fuisse;</td><td>10</td></tr><tr><td>at eius picturam, non poësin videmus: quae regio,</td><td></td></tr><tr><td>quae ora, qui locus Graeciae, quae species formaque</td><td></td></tr><tr><td>pugnae, quae acies, quod remigium, qui motus ho-</td><td></td></tr><tr><td>minum, qui ferarum non ita expictus est, ut, quae</td><td></td></tr><tr><td>ipse non viderit, nos ut videremus, effecerit? quid</td><td>15</td></tr><tr><td>ergo? aut Homero delectationem animi ac volupta-</td><td></td></tr><tr><td>tem aut cuiquam docto defuisse umquam arbitra-</td><td></td></tr><tr><td>mur? aut, ni ita se res haberet, Anaxagoras aut hic</td><td>115.1</td></tr><tr><td>ipse Democritus agros et patrimonia sua reliquissent,</td><td></td></tr><tr><td>huic discendi quaerendique divinae delectationi toto</td><td></td></tr><tr><td>se animo dedissent? itaque augurem Tiresiam, quem</td><td></td></tr><tr><td>sapientem fingunt poëtae, numquam inducunt deplo- </td><td>5</td></tr><tr><td>rantem caecitatem suam; at vero Polyphemum Home-</td><td></td></tr><tr><td>rus cum inmanem ferumque finxisset, cum ariete etiam</td><td></td></tr><tr><td>conloquentem facit eiusque laudare fortunas, quod,</td><td></td></tr><tr><td>qua vellet, ingredi posset et, quae vellet, attingere.</td><td></td></tr><tr><td>recte hic quidem; nihilo enim erat ipse Cyclops quam</td><td>10</td></tr><tr><td>aries ille prudentior. In surditate vero quidnam est</td><td>116.1</td></tr><tr><td>mali? erat surdaster M. Crassus, sed aliud molestius,</td><td></td></tr><tr><td>quod male audiebat, etiamsi, ut mihi videbatur, iniu-</td><td></td></tr><tr><td>ria. [Epicurei] nostri Graece fere nesciunt nec Graeci</td><td></td></tr><tr><td>Latine. ergo hi in illorum et illi in horum sermone</td><td>5</td></tr><tr><td>surdi, omnesque item nos in is linguis quas non in-</td><td></td></tr><tr><td>tellegimus, quae sunt innumerabiles, surdi profecto</td><td></td></tr><tr><td>sumus. 'at vocem citharoedi non audiunt'. ne strido-</td><td></td></tr><tr><td>rem quidem serrae, tum cum acuitur, aut grunditum,</td><td></td></tr><tr><td>cum iugulatur, suis nec, cum quiescere volunt, fre-</td><td>10</td></tr><tr><td>mitum murmurantis maris; et si cantus eos forte de-</td><td></td></tr><tr><td>lectant, primum cogitare debent, ante quam hi sint in-</td><td></td></tr><tr><td>venti, multos beate vixisse sapientes, deinde multo</td><td></td></tr><tr><td>maiorem percipi posse legendis his quam audiendis</td><td></td></tr><tr><td>voluptatem. tum, ut paulo ante caecos ad aurium tra-</td><td>117.1</td></tr><tr><td>ducebamus voluptatem, sic licet surdos ad oculorum.</td><td></td></tr><tr><td>etenim, qui secum loqui poterit, sermonem alterius non</td><td></td></tr><tr><td>requiret. </td><td></td></tr>
        </table>