<table>
          <script>targetHit=0;</script>
          <tr><td>  Hic tu etiam dicere audebis, 'Est in iudicibus ille fami-</td><td>2.5.136.1</td></tr><tr><td>liaris meus, est paternus amicus ille.' Non ut quisque</td><td></td></tr><tr><td>maxime est quicum tibi aliquid sit, ita te in huiusce modi</td><td></td></tr><tr><td>crimine maxime eius pudet? 'Paternus amicus est.' Ipse</td><td></td></tr><tr><td>pater si iudicaret, per deos immortalis, quid facere posset?</td><td>5</td></tr><tr><td>Cum tibi haec diceret, 'Tu in provincia populi Romani</td><td></td></tr><tr><td>praetor, cum tibi maritimum bellum esset administrandum,</td><td></td></tr><tr><td>Mamertinis ex foedere quam deberent navem per triennium</td><td></td></tr><tr><td>remisisti, tibi apud eosdem privata navis oneraria maxima</td><td></td></tr><tr><td>publice est aedificata, tu a civitatibus pecunias classis</td><td>10</td></tr><tr><td>nomine coegisti, tu pretio remiges dimisisti, tu, navis cum</td><td></td></tr><tr><td>esset ab quaestore et ab legato capta praedonum, archipira-</td><td></td></tr><tr><td>tam ab oculis omnium removisti, tu, qui cives Romani</td><td></td></tr><tr><td>esse dicerentur, qui a multis cognoscerentur, securi ferire</td><td></td></tr><tr><td>potuisti, tu tuam domum piratas abducere, tu in iudicium</td><td>15</td></tr><tr><td>archipiratam domo producere ausus es, tu in provincia</td><td></td></tr><tr><td>tam splendida, tu apud socios fidelissimos, civis Romanos</td><td>137.1</td></tr><tr><td>honestissimos, in metu periculoque provinciae dies continuos</td><td></td></tr><tr><td>compluris in litore conviviisque iacuisti, te per eos dies</td><td></td></tr><tr><td>nemo tuae domi convenire, nemo in foro videre potuit, tu</td><td></td></tr><tr><td>sociorum atque amicorum ad ea convivia matres familias</td><td>5</td></tr><tr><td>adhibuisti, tu inter eius modi mulieres praetextatum tuum</td><td></td></tr><tr><td>filium, nepotem meum, conlocavisti, ut aetati maxime lubri-</td><td></td></tr><tr><td>cae atque incertae exempla nequitiae parentis vita praeberet,</td><td></td></tr><tr><td>tu praetor in provincia cum tunica pallioque purpureo visus</td><td></td></tr><tr><td>es, tu propter amorem libidinemque tuam imperium navium</td><td>10</td></tr><tr><td>legato populi Romani ademisti, Syracusano tradidisti, tui</td><td></td></tr><tr><td>milites in provincia Sicilia frugibus frumentoque caruerunt,</td><td></td></tr><tr><td>tua luxurie atque avaritia classis populi Romani a praedoni- </td><td></td></tr><tr><td>bus capta et incensa est; post Syracusas conditas quem</td><td>138.1</td></tr><tr><td>in portum numquam hostis accesserat, in eo te praetore</td><td></td></tr><tr><td>primum piratae navigaverunt; neque haec tot et tanta</td><td></td></tr><tr><td>dedecora dissimulatione tua neque oblivione hominum ac</td><td></td></tr><tr><td>taciturnitate tegere voluisti, sed etiam navium praefectos</td><td>5</td></tr><tr><td>sine ulla causa de complexu parentum suorum, hospitum</td><td></td></tr><tr><td>tuorum, ad mortem cruciatumque rapuisti, neque te in</td><td></td></tr><tr><td>parentum luctu atque lacrimis mei nominis commemoratio</td><td></td></tr><tr><td>mitigavit; tibi hominum innocentium sanguis non modo</td><td></td></tr><tr><td>voluptati sed etiam quaestui fuit!'—haec si tibi tuus</td><td>10</td></tr><tr><td>parens diceret, posses ab eo veniam petere, posses ut tibi</td><td></td></tr><tr><td>ignosceret postulare? </td><td></td></tr>
        </table>