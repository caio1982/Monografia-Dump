<table>
          <script>targetHit=0;</script>
          <tr class="title first  date"><td>aestate vel autumno<span class="snum">(?)</span> <span class="snum">46</span></td><td></td></tr><tr class="title last  "><td>M. CICERO S. D. TITIO</td><td></td></tr><tr><td>Etsi unus ex omnibus minime sum ad te consolandum</td><td>5.16.1.1</td></tr><tr><td>accommodatus, quod tantum ex tuis molestiis cepi doloris ut</td><td></td></tr><tr><td>consolatione ipse egerem, tamen, cum longius a summi luctus </td><td></td></tr><tr><td>acerbitate meus abesset dolor quam tuus, statui nostrae</td><td></td></tr><tr><td>necessitudinis esse meaeque in te benevolentiae non tacere</td><td>5</td></tr><tr><td>tanto in tuo maerore tam diu sed adhibere aliquam modicam</td><td></td></tr><tr><td>consolationem, quae levare dolorem tuum posset si minus</td><td></td></tr><tr><td>sanare potuisset. </td><td></td></tr><tr><td>  Est autem consolatio pervulgata quidem illa maxime,</td><td>2.1</td></tr><tr><td>quam semper in ore atque in animo habere debemus,</td><td></td></tr><tr><td>homines nos ut esse meminerimus, ea lege natos ut omnibus</td><td></td></tr><tr><td>telis fortunae proposita sit vita nostra, neque esse recusan-</td><td></td></tr><tr><td>dum quo minus ea qua nati sumus condicione vivamus, neve</td><td>5</td></tr><tr><td>tam graviter eos casus feramus quos nullo consilio vitare</td><td></td></tr><tr><td>possimus eventisque aliorum memoria repetendis nihil</td><td></td></tr><tr><td>accidisse novi nobis cogitemus. &lt;sed&gt; neque hae neque ceterae</td><td>3.1</td></tr><tr><td>consolationes quae sunt a sapientissimis viris usurpatae</td><td></td></tr><tr><td>memoriaeque litteris proditae tantum videntur proficere</td><td></td></tr><tr><td>debere quantum status ipse nostrae civitatis et haec per&lt;tur&gt;-</td><td></td></tr><tr><td>batio temporum perditorum, cum beatissimi sint qui liberos</td><td>5</td></tr><tr><td>non susceperunt, minus autem miseri qui his temporibus</td><td></td></tr><tr><td>amiserunt quam si eosdem bona aut denique aliqua re</td><td></td></tr><tr><td>publica perdidissent. </td><td></td></tr><tr><td>  Quod si tuum te desiderium movet aut si tuarum rerum</td><td>4.1</td></tr><tr><td>cogitatione maeres, non facile exhauriri tibi istum dolorem</td><td></td></tr><tr><td>posse universum puto; sin illa te res cruciat quae magis</td><td></td></tr><tr><td>amoris est, ut eorum qui occiderunt miserias lugeas, ut ea</td><td></td></tr><tr><td>non dicam quae saepissime et legi et audivi, nihil mali esse</td><td>5</td></tr><tr><td>in morte, ex qua si resideat sensus immortalitas illa potius</td><td></td></tr><tr><td>quam mors ducenda sit, sin sit amissus nulla videri miseria</td><td></td></tr><tr><td>debeat quae non sentiatur, hoc tamen non dubitans con-</td><td></td></tr><tr><td>firmare possum, ea misceri, parari, impendere rei publicae</td><td></td></tr><tr><td>quae qui reliquerit nullo modo mihi quidem deceptus esse</td><td>10</td></tr><tr><td>videatur. quid est enim iam non modo pudori, probitati, </td><td></td></tr><tr><td>virtuti, rectis studiis, bonis artibus sed omnino libertati ac</td><td></td></tr><tr><td>saluti loci? non mehercule quemquam audivi hoc gravissimo</td><td></td></tr><tr><td>et pestilentissimo anno adulescentulum aut puerum mortuum</td><td></td></tr><tr><td>qui mihi non a dis immortalibus ereptus ex his miseriis atque</td><td>15</td></tr><tr><td>ex iniquissima condicione vitae videretur. </td><td></td></tr><tr><td>  Qua re, si tibi unum hoc detrahi potest, ne quid iis quos</td><td>5.1</td></tr><tr><td>amasti mali putes contigisse, permultum erit ex maerore tuo</td><td></td></tr><tr><td>deminutum. relinquetur enim simplex illa iam cura doloris</td><td></td></tr><tr><td>tui, quae non cum illis communicabitur sed ad te ipsum</td><td></td></tr><tr><td>proprie referetur; in qua non est iam gravitatis et sapientiae</td><td>5</td></tr><tr><td>tuae, quam tu a puero praestitisti, ferre immoderatius casum</td><td></td></tr><tr><td>incommodorum tuorum, qui sit ab eorum quos dilexeris</td><td></td></tr><tr><td>miseria maloque seiunctus. etenim eum semper te et privatis in</td><td></td></tr><tr><td>rebus et publicis praestitisti tuenda tibi ut sit gravitas et</td><td></td></tr><tr><td>constantiae serviendum. nam quod adlatura est ipsa</td><td>10</td></tr><tr><td>diuturnitas, quae maximos luctus vetustate tollit, id nos</td><td></td></tr><tr><td>praecipere consilio prudentiaque debemus. etenim si nulla</td><td>6.1</td></tr><tr><td>fuit umquam liberis amissis tam imbecillo mulier animo quae</td><td></td></tr><tr><td>non aliquando lugendi modum fecerit, certe nos, quod est</td><td></td></tr><tr><td>dies adlatura, id consilio ante ferre debemus neque exspectare</td><td></td></tr><tr><td>temporis medicinam, quam repraesentare ratione possimus. </td><td>5</td></tr><tr><td>  His ego litteris si quid profecissem existimabam optandum</td><td></td></tr><tr><td>quiddam me esse adsecutum; sin minus forte valuissent,</td><td></td></tr><tr><td>officio tamen esse functum viri benevolentissimi atque</td><td></td></tr><tr><td>amicissimi. quem me tibi et fuisse semper existimes velim et</td><td></td></tr><tr><td>futurum esse confidas. </td><td>10</td></tr>
        </table>