<table>
          <script>targetHit=0;</script>
          <tr><td>  Sed ego haec meis ponderibus examinabo, non solum quid</td><td>79.1</td></tr><tr><td>cuique debeam sed etiam quid cuiusque intersit, et quid</td><td></td></tr><tr><td>a me cuiusque tempus poscat. Agitur studium tuum vel</td><td></td></tr><tr><td>etiam, si vis, existimatio, laus aedilitatis; at Cn. Planci</td><td></td></tr><tr><td>salus, patria, fortunae. Salvum tu me esse cupisti; hic</td><td>5</td></tr><tr><td>fecit etiam ut esse possem. Distineor tamen et divellor</td><td></td></tr><tr><td>dolore et in causa dispari offendi te a me doleo; sed me dius</td><td></td></tr><tr><td>fidius multo citius meam salutem pro te abiecero quam Cn.</td><td></td></tr><tr><td>Planci salutem tradidero contentioni tuae. Etenim, iudices, </td><td>80.1</td></tr><tr><td>cum omnibus virtutibus me adfectum esse cupio, tum nihil</td><td></td></tr><tr><td>est quod malim quam me et esse gratum et videri. Haec enim</td><td></td></tr><tr><td>est una virtus non solum maxima sed etiam mater virtutum</td><td></td></tr><tr><td>omnium reliquarum. Quid est pietas nisi voluntas grata in</td><td>5</td></tr><tr><td>parentes? qui sunt boni cives, qui belli, qui domi de patria</td><td></td></tr><tr><td>bene merentes, nisi qui patriae beneficia meminerunt? qui</td><td></td></tr><tr><td>sancti, qui religionum colentes, nisi qui meritam dis immor-</td><td></td></tr><tr><td>talibus gratiam iustis honoribus et memori mente persolvunt?</td><td></td></tr><tr><td>Quae potest esse vitae iucunditas sublatis amicitiis? quae</td><td>10</td></tr><tr><td>porro amicitia potest esse inter ingratos? Quis est nostrum</td><td>81.1</td></tr><tr><td>liberaliter educatus cui non educatores, cui non magistri sui</td><td></td></tr><tr><td>atque doctores, cui non locus ipse ille mutus ubi alitus aut</td><td></td></tr><tr><td>doctus est cum grata recordatione in mente versetur? Cuius</td><td></td></tr><tr><td>opes tantae esse possunt aut umquam fuerunt quae sine</td><td>5</td></tr><tr><td>multorum amicorum officiis stare possint? quae certe sub-</td><td></td></tr><tr><td>lata memoria et gratia nulla exstare possunt. Equidem nihil</td><td></td></tr><tr><td>tam proprium hominis existimo quam non modo beneficio</td><td></td></tr><tr><td>sed etiam benivolentiae significatione adligari, nihil porro</td><td></td></tr><tr><td>tam inhumanum, tam immane, tam ferum quam committere</td><td>10</td></tr><tr><td>ut beneficio non dicam indignus sed victus esse videare.</td><td></td></tr><tr><td>Quae cum ita sint, iam succumbam, Laterensis, isti tuo</td><td>82.1</td></tr><tr><td>crimini meque in eo ipso in quo nihil potest esse nimium,</td><td></td></tr><tr><td>quoniam ita tu vis, nimium gratum esse concedam petamque</td><td></td></tr><tr><td>a vobis, iudices, ut eum beneficio complectamini quem qui</td><td></td></tr><tr><td>reprehendit in eo reprehendit quod gratum praeter modum</td><td>5</td></tr><tr><td>dicat esse. Neque enim illud ad neglegendam meam gra-</td><td></td></tr><tr><td>tiam debet valere quod dixit idem, vos nec nocentis nec</td><td></td></tr><tr><td>litigiosos esse, quo minus me apud vos valere oporteret.</td><td></td></tr><tr><td>Quasi vero in amicitia mea non haec praesidia, si quae forte </td><td></td></tr><tr><td>sunt in me, parata semper amicis esse maluerim quam ne-</td><td>10</td></tr><tr><td>cessaria. Etenim ego de me tantum audeo dicere, amicitiam</td><td></td></tr><tr><td>meam voluptati pluribus quam praesidio fuisse, meque vehe-</td><td></td></tr><tr><td>menter vitae meae paeniteret, si in mea familiaritate locus</td><td></td></tr><tr><td>esset nemini nisi litigioso aut nocenti. </td><td></td></tr>
        </table>