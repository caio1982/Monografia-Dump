<table>
          <script>targetHit=0;</script>
          <tr><td>  Quid enim horum se negat fecisse? illud videlicet unum,</td><td>2.2.80.1</td></tr><tr><td>quod necesse est, pecuniam accepisse. Quidni iste neget?</td><td></td></tr><tr><td>At eques Romanus, qui Sopatrum defendit, qui omnibus</td><td></td></tr><tr><td>eius consiliis rebusque interfuit, Q. Minucius, iuratus dicit</td><td></td></tr><tr><td>pecuniam datam, iuratus dicit Timarchidem dixisse maiorem</td><td>5</td></tr><tr><td>pecuniam ab accusatoribus dari; dicent hoc multi Siculi,</td><td></td></tr><tr><td>dicent omnes Halicyenses, dicet etiam praetextatus Sopatri</td><td></td></tr><tr><td>filius, qui ab isto homine crudelissimo patre innocentissimo</td><td></td></tr><tr><td>pecuniaque patria privatus est. Verum si de pecunia</td><td>81.1</td></tr><tr><td>testibus planum facere non possem, illud negare posses aut</td><td></td></tr><tr><td>nunc negabis, te consilio tuo dimisso, viris primariis qui in </td><td></td></tr><tr><td>consilio C. Sacerdoti fuerant tibique esse solebant remotis,</td><td></td></tr><tr><td>de re iudicata iudicavisse? teque eum quem C. Sacerdos</td><td>5</td></tr><tr><td>adhibito consilio causa cognita absolvisset, eundem remoto</td><td></td></tr><tr><td>consilio causa incognita condemnasse? Cum haec confessus</td><td></td></tr><tr><td>eris, quae in foro palam Syracusis in ore atque in oculis</td><td></td></tr><tr><td>provinciae gesta sunt, negato tum sane, si voles, te pecuniam</td><td></td></tr><tr><td>accepisse: reperies, credo, aliquem qui, cum haec quae</td><td>10</td></tr><tr><td>palam gesta sunt videat, quaerat quid tu occulte egeris, aut</td><td></td></tr><tr><td>qui dubitet utrum malit meis testibus an tuis defensoribus</td><td></td></tr><tr><td>credere. </td><td></td></tr><tr><td>  Dixi iam ante me non omnia istius quae in hoc</td><td>82.1</td></tr><tr><td>genere essent enumeraturum, sed electurum ea quae</td><td></td></tr><tr><td>maxime excellerent. Accipite nunc aliud eius facinus</td><td></td></tr><tr><td>nobile et multis locis saepe commemoratum, et eius modi</td><td></td></tr><tr><td>ut in uno omnia maleficia inesse videantur. Attendite</td><td>5</td></tr><tr><td>diligenter; invenietis enim id facinus natum a cupiditate,</td><td></td></tr><tr><td>auctum per stuprum, crudelitate perfectum atque conclu-</td><td></td></tr><tr><td>sum. Sthenius est, hic qui nobis adsidet, Thermitanus,</td><td>83.1</td></tr><tr><td>antea multis propter summam virtutem summamque</td><td></td></tr><tr><td>nobilitatem, nunc propter suam calamitatem atque istius</td><td></td></tr><tr><td>insignem iniuriam omnibus notus. Huius hospitio Verres</td><td></td></tr><tr><td>cum esset usus, et cum apud eum non solum Thermis</td><td>5</td></tr><tr><td>saepenumero fuisset, sed etiam habitasset, omnia domo</td><td></td></tr><tr><td>eius abstulit quae paulo magis animum cuiuspiam aut</td><td></td></tr><tr><td>oculos possent commovere. Etenim Sthenius ab adule-</td><td></td></tr><tr><td>scentia paulo studiosius haec compararat: supellectilem</td><td></td></tr><tr><td>ex aere elegantiorem et Deliacam et Corinthiam, tabulas</td><td>10</td></tr><tr><td>pictas, etiam argenti bene facti, prout Thermitani hominis</td><td></td></tr><tr><td>facultates ferebant, satis. Quae cum esset in Asia</td><td></td></tr><tr><td>adulescens studiose, ut dixi, compararat, non tam suae </td><td></td></tr><tr><td>delectationis causa quam ad invitationes adventusque</td><td></td></tr><tr><td>nostrorum hominum, [suorum] amicorum atque hospitum.</td><td>15</td></tr><tr><td>Quae posteaquam iste omnia abstulit, alia rogando, alia</td><td>84.1</td></tr><tr><td>poscendo, alia sumendo, ferebat Sthenius ut poterat;</td><td></td></tr><tr><td>angebatur animi necessario quod domum eius exornatam</td><td></td></tr><tr><td>et instructam fere iam iste reddiderat nudam atque</td><td></td></tr><tr><td>inanem; verum tamen dolorem suum nemini impertiebat;</td><td>5</td></tr><tr><td>praetoris iniurias tacite, hospitis placide ferendas arbitra-</td><td></td></tr><tr><td>batur. Interea iste cupiditate illa sua nota atque apud</td><td>85.1</td></tr><tr><td>omnis pervagata, cum signa quaedam pulcherrima atque</td><td></td></tr><tr><td>antiquissima Thermis in publico posita vidisset, adamavit;</td><td></td></tr><tr><td>a Sthenio petere coepit ut ad ea tollenda operam suam</td><td></td></tr><tr><td>profiteretur seque adiuvaret. Sthenius vero non solum</td><td>5</td></tr><tr><td>negavit, sed etiam ostendit fieri id nullo modo posse ut</td><td></td></tr><tr><td>signa antiquissima, monumenta P. Africani, ex oppido</td><td></td></tr><tr><td>Thermitanorum incolumi illa civitate imperioque populi</td><td></td></tr><tr><td>Romani tollerentur. </td><td></td></tr>
        </table>