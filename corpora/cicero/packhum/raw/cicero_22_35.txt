<table>
          <script>targetHit=0;</script>
          <tr><td>  Videamus nunc comitia magistratuum. Fuit conlegium</td><td>113.1</td></tr><tr><td>nuper tribunicium, in quo tres minime, vehementer duo</td><td></td></tr><tr><td>populares existimabantur. Ex iis qui populares non habe-</td><td></td></tr><tr><td>bantur, quibus in illo genere conductarum contionum con-</td><td></td></tr><tr><td>sistendi potestas non erat, duo a populo Romano praetores</td><td>5</td></tr><tr><td>video esse factos; et, quantum sermonibus vulgi et suffragiis</td><td></td></tr><tr><td>intellegere potui, prae se populus Romanus ferebat sibi illum</td><td></td></tr><tr><td>in tribunatu Cn. Domiti animum constantem et egregium et</td><td></td></tr><tr><td>Q. Anchari fidem ac fortitudinem, etiam si nihil agere potuis-</td><td></td></tr><tr><td>sent, tamen voluntate ipsa gratum fuisse. Iam de C. Fannio</td><td>10</td></tr><tr><td>quae sit existimatio videmus: quod iudicium populi Romani</td><td></td></tr><tr><td>in honoribus eius futurum sit, nemini dubium esse debet.</td><td></td></tr><tr><td>Quid? populares illi duo quid egerunt? Alter, qui tamen</td><td>114.1</td></tr><tr><td>se continuerat, tulerat nihil, senserat tantum de re publica</td><td></td></tr><tr><td>aliud atque homines exspectabant, vir et bonus et innocens</td><td></td></tr><tr><td>et bonis viris semper probatus, quod parum videlicet in-</td><td></td></tr><tr><td>tellexit in tribunatu quid vero populo probaretur, et quod</td><td>5</td></tr><tr><td>illum esse populum Romanum qui in contione erat arbitra-</td><td></td></tr><tr><td>batur, non tenuit eum locum in quem, nisi popularis esse</td><td></td></tr><tr><td>voluisset, facillime pervenisset. Alter, qui ita se in populari</td><td></td></tr><tr><td>ratione iactarat ut auspicia, legem Aeliam, senatus auctori-</td><td></td></tr><tr><td>tatem, consulem, conlegas, bonorum iudicium nihili putaret,</td><td>10</td></tr><tr><td>aedilitatem petivit cum bonis viris et hominibus primis sed</td><td></td></tr><tr><td>non praestantissimis opibus et gratia: tribum suam non tulit,</td><td></td></tr><tr><td>Palatinam denique, per quam omnes illae pestes vexare rem </td><td></td></tr><tr><td>publicam dicebantur, perdidit, nec quicquam illis comitiis</td><td></td></tr><tr><td>quod boni viri vellent nisi repulsam tulit. Videtis igitur</td><td>15</td></tr><tr><td>populum ipsum, ut ita dicam, iam non esse popularem, qui</td><td></td></tr><tr><td>ita vehementer eos qui populares habentur respuat, eos autem</td><td></td></tr><tr><td>qui ei generi adversantur honore dignissimos iudicet. </td><td></td></tr>
        </table>