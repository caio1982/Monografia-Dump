<table>
          <script>targetHit=0;</script>
          <tr><td>  Aeschrionis Syracusani uxor est Pipa, cuius nomen istius</td><td>2.3.77.4</td></tr><tr><td>nequitia tota Sicilia pervulgatum est; de qua muliere versus</td><td>5</td></tr><tr><td>plurimi supra tribunal et supra praetoris caput scribebantur. </td><td></td></tr><tr><td>Hic Aeschrio, Pipae vir adumbratus, in Herbitensibus</td><td></td></tr><tr><td>decumis novus instituitur publicanus. Herbitenses cum</td><td></td></tr><tr><td>viderent, si ad Aeschrionem pretium resedisset, se ad</td><td></td></tr><tr><td>arbitrium libidinosissimae mulieris spoliatum iri, liciti sunt</td><td>10</td></tr><tr><td>usque adeo quoad se efficere posse arbitrabantur. Supra</td><td></td></tr><tr><td>adiecit Aeschrio; neque enim metuebat, ne praetore Verre</td><td></td></tr><tr><td>decumana mulier damno adfici posset. Addicitur me-</td><td></td></tr><tr><td>dimnum <span class="caps"><span class="ovl">viii</span>c</span>, dimidio fere pluris quam superiore anno.</td><td></td></tr><tr><td>Aratores funditus evertebantur, et eo magis quod iam supe-</td><td>15</td></tr><tr><td>rioribus annis adflicti erant ac paene perditi. Intellexit</td><td></td></tr><tr><td>iste ita magno venisse ut amplius ab Herbitensibus exprimi</td><td></td></tr><tr><td>non posset: demit de capite medimna <span class="caps">dc</span>, iubet in tabulas</td><td></td></tr><tr><td>pro medimnum <span class="caps"><span class="ovl">viii</span>c</span> referri <span class="caps"><span class="ovl">vii</span>d</span>. </td><td></td></tr><tr><td>  Hordei decumas eiusdem agri Docimus emerat. Hic est</td><td>78.1</td></tr><tr><td>Docimus ad quem iste deduxerat Tertiam, Isidori mimi filiam,</td><td></td></tr><tr><td>vi abductam ab Rhodio tibicine. Huius Tertiae plus etiam</td><td></td></tr><tr><td>quam Pipae, plus quam ceterarum, ac prope dicam tantum</td><td></td></tr><tr><td>apud istum in Siciliensi praetura auctoritas potuit quantum</td><td>5</td></tr><tr><td>in urbana Chelidonis. Veniunt Herbitam duo praetoris</td><td></td></tr><tr><td>aemuli non molesti, muliercularum deterrimarum improbis-</td><td></td></tr><tr><td>simi cognitores; incipiunt postulare, poscere, minari; non</td><td></td></tr><tr><td>poterant tamen, cum cuperent, Apronium imitari; Siculi Si-</td><td></td></tr><tr><td>culos non tam pertimescebant. Cum omni ratione tamen illi</td><td>10</td></tr><tr><td>calumniarentur, promittunt Herbitenses vadimonium Syra-</td><td></td></tr><tr><td>cusas. Eo posteaquam ventum est, coguntur Aeschrioni,</td><td></td></tr><tr><td>hoc est Pipae, tantum dare quantum erat de capite demptum,</td><td></td></tr><tr><td>tritici modium <span class="caps"><span class="ovl">iii</span>dc</span>. Mulierculae publicanae noluit ex</td><td></td></tr><tr><td>decumis nimium lucri dare, ne forte ab nocturno suo quaestu</td><td>15</td></tr><tr><td>animum ad vectigalia redimenda transferret. Transactum</td><td>79.1</td></tr><tr><td>putabant Herbitenses, cum iste, 'Quid? de hordeo,' inquit, </td><td></td></tr><tr><td>'et de Docimo, amiculo meo, quid cogitatis?' Atque hoc</td><td></td></tr><tr><td>agebat in cubiculo, iudices, atque in lecto suo. Negabant</td><td></td></tr><tr><td>illi quicquam sibi esse mandatum. 'Non audio: numerate</td><td>5</td></tr><tr><td>HS. <span class="caps"><span class="ovl">xii</span></span><span class="ovl"></span>.' Quid facerent miseri, aut quid recusarent? prae-</td><td></td></tr><tr><td>sertim cum in lecto decumanae mulieris vestigia viderent</td><td></td></tr><tr><td>recentia, quibus illum inflammari ad perseverandum intel-</td><td></td></tr><tr><td>legebant. Ita civitas una sociorum atque amicorum duabus</td><td></td></tr><tr><td>deterrimis mulierculis Verre praetore vectigalis fuit. </td><td>10</td></tr>
        </table>