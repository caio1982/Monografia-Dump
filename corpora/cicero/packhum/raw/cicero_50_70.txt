<table>
          <script>targetHit=0;</script>
          <tr><td>  Sed omnia vestri Balbe solent ad igneam vim referre</td><td>3.35.1</td></tr><tr><td>Heraclitum ut opinor sequentes, quem ipsum non om-</td><td></td></tr><tr><td>nes interpretantur uno modo, †quoniam quid diceret</td><td></td></tr><tr><td>quod intellegi noluit† omittamus; vos autem ita dici-</td><td></td></tr><tr><td>tis, omnem vim esse ignem, itaque et animantis cum</td><td>5</td></tr><tr><td>calor defecerit tum interire, et in omni natura rerum</td><td></td></tr><tr><td>id vivere id vigere quod caleat. Ego autem non intel-</td><td></td></tr><tr><td>lego quo modo calore extincto corpora intereant, non</td><td></td></tr><tr><td>intereant umore aut spiritu amisso, praesertim cum</td><td></td></tr><tr><td>intereant etiam nimio calore. quam ob rem id quidem</td><td>36.1</td></tr><tr><td>commune est de calido; verum tamen videamus exitum.</td><td></td></tr><tr><td>ita voltis opinor, nihil esse animal extrinsecus in na-</td><td></td></tr><tr><td>tura atque mundo praeter ignem: qui magis quam</td><td></td></tr><tr><td>praeter animam, unde animantium quoque constet ani-</td><td>5</td></tr><tr><td>mus, ex quo animal dicitur? quo modo autem hoc</td><td></td></tr><tr><td>quasi concedatur sumitis, nihil esse animum nisi</td><td></td></tr><tr><td>ignem; probabilius enim videtur tale quiddam esse ani-</td><td></td></tr><tr><td>mum, ut sit ex igni atque anima temperatum. &quot;Quod</td><td></td></tr><tr><td>si ignis ex sese ipse animal est nulla se alia admiscente</td><td>10</td></tr><tr><td>natura, quoniam is, cum inest in corporibus nostris,</td><td></td></tr><tr><td>efficit ut sentiamus, non potest ipse esse sine sensu.&quot;</td><td></td></tr><tr><td>Rursus eadem dici possunt: quidquid est enim quod</td><td></td></tr><tr><td>sensum habeat, id necesse est sentiat et voluptatem</td><td></td></tr><tr><td>et dolorem, ad quem autem dolor veniat ad eundem</td><td>15</td></tr><tr><td>etiam interitum venire. ita fit ut ne ignem quidem effi- </td><td></td></tr><tr><td>cere possitis aeternum. Quid enim, non eisdem vobis</td><td>37.1</td></tr><tr><td>placet omnem ignem pastus indigere nec permanere</td><td></td></tr><tr><td>ullo modo posse nisi alatur, ali autem solem lunam re-</td><td></td></tr><tr><td>liqua astra aquis, alia dulcibus alia marinis; eamque</td><td></td></tr><tr><td>causam Cleanthes adfert cur se sol referat nec longius</td><td>5</td></tr><tr><td>progrediatur solstitiali orbi itemque brumali, ne longius</td><td></td></tr><tr><td>discedat a cibo. Hoc totum quale sit mox; nunc autem</td><td></td></tr><tr><td>concludatur illud: quod interire possit id aeternum</td><td></td></tr><tr><td>non esse natura; ignem autem interiturum esse nisi</td><td></td></tr><tr><td>alatur; non esse igitur natura ignem sempiternum. </td><td>10</td></tr>
        </table>