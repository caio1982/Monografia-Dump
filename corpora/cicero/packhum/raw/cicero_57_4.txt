<table>
          <script>targetHit=0;</script>
          <tr class="title first  date"><td>Nov<span class="snum">.</span> <span class="snum">68</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quantum dolorem acceperim et quanto fructu sim privatus et</td><td>1.5.1.1</td></tr><tr><td>forensi et domestico Luci, fratris nostri, morte in primis pro</td><td></td></tr><tr><td>nostra consuetudine tu existimare potes. nam mihi omnia</td><td></td></tr><tr><td>quae iucunda ex humanitate alterius et moribus homini acci-</td><td></td></tr><tr><td>dere possunt ex illo accidebant. qua re non dubito quin tibi</td><td>5</td></tr><tr><td>quoque id molestum sit, cum et meo dolore moveare et ipse</td><td></td></tr><tr><td>omni virtute officioque ornatissimum tuique et sua sponte et</td><td></td></tr><tr><td>meo sermone amantem adfinem amicumque amiseris. </td><td></td></tr><tr><td>  Quod ad me scribis de sorore tua, testis erit tibi ipsa quantae</td><td>2.1</td></tr><tr><td>mihi curae fuerit ut Quinti fratris animus in eam esset is qui</td><td></td></tr><tr><td>esse deberet. quem cum esse offensiorem arbitrarer, eas litteras</td><td></td></tr><tr><td>ad eum misi quibus et placarem ut fratrem et monerem ut</td><td></td></tr><tr><td>minorem et obiurgarem ut errantem. itaque ex iis quae postea</td><td>5</td></tr><tr><td>saepe ab eo ad me scripta sunt confido ita esse omnia ut et</td><td></td></tr><tr><td>oporteat et velimus. </td><td></td></tr><tr><td>  De litterarum missione, sine causa abs te accusor. numquam</td><td>3.1</td></tr><tr><td>enim a Pomponia nostra certior sum factus esse cui dare litteras</td><td></td></tr><tr><td>possem, porro autem neque mihi accidit ut haberem qui in</td><td></td></tr><tr><td>Epirum proficisceretur nequedum te Athenis esse audiebamus.</td><td></td></tr><tr><td>de Acutiliano autem negotio, quod mihi mandaras, ut primum</td><td>4.1</td></tr><tr><td>a tuo digressu Romam veni, confeceram; sed accidit ut et</td><td></td></tr><tr><td>contentione nihil opus esset et ut ego, qui in te satis consili</td><td></td></tr><tr><td>statuerim esse, mallem Peducaeum tibi consilium per litteras</td><td></td></tr><tr><td>quam me dare. etenim cum multos dies auris meas Acutilio</td><td>5</td></tr><tr><td>dedissem, cuius sermonis genus tibi notum esse arbitror, non </td><td></td></tr><tr><td>mihi grave duxi scribere ad te de illius querimoniis, cum eas</td><td></td></tr><tr><td>audire, quod erat subodiosum, leve putassem. sed abs te ipso</td><td></td></tr><tr><td>qui me accusas unas mihi scito litteras redditas esse, cum et oti</td><td></td></tr><tr><td>ad scribendum plus et facultatem dandi maiorem habueris. </td><td>10</td></tr><tr><td>  Quod scribis etiam si cuius animus in te esset offensior a me</td><td>5.1</td></tr><tr><td>recolligi oportere, &lt;teneo&gt; quid dicas neque id neglexi; sed est</td><td></td></tr><tr><td>miro quodam modo adfectus. ego autem quae dicenda fuerunt</td><td></td></tr><tr><td>de te non praeterii; quid autem contendendum esset ex tua</td><td></td></tr><tr><td>putabam voluntate me statuere oportere. quam si ad me per-</td><td>5</td></tr><tr><td>scripseris, intelleges me neque diligentiorem esse voluisse quam</td><td></td></tr><tr><td>tu esses neque neglegentiorem fore quam tu velis. </td><td></td></tr><tr><td>  De Tadiana re, mecum Tadius locutus est te ita scripsisse,</td><td>6.1</td></tr><tr><td>nihil esse iam quod laboraretur, quoniam hereditas usu capta</td><td></td></tr><tr><td>esset. id mirabamur te ignorare, de tutela legitima, in qua</td><td></td></tr><tr><td>dicitur esse puella, nihil usu capi posse. </td><td></td></tr><tr><td>  Epiroticam emptionem gaudeo tibi placere. quae tibi man-</td><td>7.1</td></tr><tr><td>davi et quae tu intelleges convenire nostro Tusculano velim, ut</td><td></td></tr><tr><td>scribis, cures, quod sine molestia tua facere poteris. nam nos</td><td></td></tr><tr><td>ex omnibus molestiis et laboribus uno illo in loco conquiescimus. </td><td></td></tr><tr><td>  Quintum fratrem cottidie exspectamus. Terentia magnos</td><td>8.1</td></tr><tr><td>articulorum dolores habet. et te et sororem tuam et matrem</td><td></td></tr><tr><td>maxime diligit salutemque tibi plurimam adscribit et Tulliola,</td><td></td></tr><tr><td>deliciae nostrae. cura ut valeas et nos ames et tibi persuadeas te</td><td></td></tr><tr><td>a me fraterne amari. </td><td>5</td></tr>
        </table>