<table>
          <script>targetHit=0;</script>
          <tr><td>  Sed quid ego disputo quae mihi tum, si Gaditani contra</td><td>38.1</td></tr><tr><td>me dicerent, vere posse dici viderentur? Illis enim repe-</td><td></td></tr><tr><td>tentibus L. Cornelium responderem legem populum Ro-</td><td></td></tr><tr><td>manum iussisse de civitate tribuenda; huic generi legum</td><td></td></tr><tr><td>fundos populos fieri non solere; Cn. Pompeium de consili</td><td>5</td></tr><tr><td>sententia civitatem huic dedisse, nullum populi nostri iussum</td><td></td></tr><tr><td>Gaditanos habere; itaque nihil esse sacrosanctum quod lege </td><td></td></tr><tr><td>exceptum videretur; si esset, tamen in foedere nihil esse</td><td></td></tr><tr><td>cautum praeter pacem; additum esse etiam illud, ut maie-</td><td></td></tr><tr><td>statem illi nostram conservare deberent, quae certe minue-</td><td>10</td></tr><tr><td>retur si aut adiutoribus illorum civibus uti in bellis nobis</td><td></td></tr><tr><td>non liceret aut praemi tribuendi potestatem nullam habere-</td><td></td></tr><tr><td>mus. Nunc vero quid ego contra Gaditanos loquar, cum</td><td>39.1</td></tr><tr><td>id quod defendo voluntate eorum, auctoritate, legatione</td><td></td></tr><tr><td>ipsa comprobetur? qui a principio sui generis aut studio</td><td></td></tr><tr><td>rei publicae †ii ab omni studio sensuque Poenorum mentis</td><td></td></tr><tr><td>suas ad nostrum imperium nomenque flexerunt; qui, cum</td><td>5</td></tr><tr><td>maxima bella nobis inferrentur, moenibus &lt;hostem&gt; exclu-</td><td></td></tr><tr><td>serunt, classibus insecuti sunt, corporibus opibus copiis</td><td></td></tr><tr><td>depulerunt; qui et veterem illam speciem foederis Marciani</td><td></td></tr><tr><td>semper omni sanctiorem arce duxerunt, et hoc foedere</td><td></td></tr><tr><td>Catuli senatusque auctoritate se nobiscum coniunctissimos</td><td>10</td></tr><tr><td>esse arbitrati sunt; quorum moenia, delubra, agros ut</td><td></td></tr><tr><td>Hercules itinerum ac laborum suorum, sic maiores nostri</td><td></td></tr><tr><td>imperi ac nominis populi Romani terminos esse voluerunt.</td><td></td></tr><tr><td>Testantur et mortuos nostros imperatores, quorum vivit</td><td>40.1</td></tr><tr><td>immortalis memoria et gloria, Scipiones, Brutos, Horatios,</td><td></td></tr><tr><td>Cassios, Metellos, et hunc praesentem Cn. Pompeium, quem</td><td></td></tr><tr><td>procul ab illorum moenibus acre et magnum bellum gerentem</td><td></td></tr><tr><td>commeatu pecuniaque iuverunt, et hoc tempore ipsum</td><td>5</td></tr><tr><td>populum Romanum, quem in caritate annonae, ut saepe</td><td></td></tr><tr><td>ante fecerant, frumento suppeditato levarunt, se hoc ius esse</td><td></td></tr><tr><td>velle, ut sibi et liberis, si qui eximia virtute fuerit, sit in </td><td></td></tr><tr><td>nostris castris, sit in imperatorum praetoriis, sit denique</td><td></td></tr><tr><td>inter signa atque in acie locus, sit his gradibus ascensus</td><td>10</td></tr><tr><td>etiam ad civitatem. Quod si Afris, si Sardis, si Hispanis</td><td>41.1</td></tr><tr><td>agris stipendioque multatis virtute adipisci licet civitatem,</td><td></td></tr><tr><td>Gaditanis autem officiis vetustate fide periculis foedere con-</td><td></td></tr><tr><td>iunctis hoc idem non licebit, non foedus sibi nobiscum &lt;ictum&gt;</td><td></td></tr><tr><td>sed iniquissimas leges impositas a nobis esse arbitrabuntur.</td><td>5</td></tr><tr><td>Atque hanc, iudices, non a me fingi orationem, sed me</td><td></td></tr><tr><td>dicere quae Gaditani iudicarint res ipsa declarat. Hospitium</td><td></td></tr><tr><td>multis annis ante hoc tempus cum L. Cornelio Gaditanos</td><td></td></tr><tr><td>fecisse publice dico. Proferam tesseram; legatos excito;</td><td></td></tr><tr><td>laudatores ad hoc iudicium, summos homines ac nobilis-</td><td>10</td></tr><tr><td>simos, deprecatores huius periculi missos videtis; re denique</td><td></td></tr><tr><td>multo ante Gadibus inaudita, fore ut huic ab illo periculum</td><td></td></tr><tr><td>crearetur . . . gravissima autem in istum civem suum Gadi-</td><td></td></tr><tr><td>tani senatus consulta fecerunt. Potuit magis fundus populus</td><td>42.1</td></tr><tr><td>Gaditanus fieri, quoniam hoc magno opere delectare verbo,</td><td></td></tr><tr><td>si tum fit fundus cum scita ac iussa nostra sua sententia</td><td></td></tr><tr><td>comprobat, quam cum hospitium fecit, ut et civitate illum</td><td></td></tr><tr><td>mutatum esse fateretur et huius civitatis honore dignissimum</td><td>5</td></tr><tr><td>iudicaret? Potuit certius interponere iudicium voluntatis</td><td></td></tr><tr><td>suae quam cum etiam accusatorem huius multa et poena</td><td></td></tr><tr><td>notavit? Potuit magis de re iudicare quam cum ad vestrum</td><td></td></tr><tr><td>iudicium civis amplissimos legavit testis huius iuris, vitae</td><td></td></tr><tr><td>laudatores, periculi deprecatores? Etenim quis est tam</td><td>43.1</td></tr><tr><td>demens quin sentiat ius hoc Gaditanis esse retinendum, </td><td></td></tr><tr><td>ne saeptum sit iis iter &lt;in&gt; perpetuum ad hoc amplissimum</td><td></td></tr><tr><td>praemium civitatis, et magno opere iis esse laetandum huius</td><td></td></tr><tr><td>L. Corneli benivolentiam erga suos remanere Gadibus,</td><td>5</td></tr><tr><td>gratiam et facultatem commendandi in hac civitate versari?</td><td></td></tr><tr><td>Quis est enim nostrum cui non illa civitas sit huius studio,</td><td></td></tr><tr><td>cura, diligentia commendatior? Omitto quantis ornamentis</td><td></td></tr><tr><td>populum istum C. Caesar, cum esset in Hispania praetor,</td><td></td></tr><tr><td>adfecerit, controversias sedarit, iura ipsorum permissu sta-</td><td>10</td></tr><tr><td>tuerit, inveteratam quandam barbariam ex Gaditanorum</td><td></td></tr><tr><td>moribus disciplinaque delerit, summa in eam civitatem huius</td><td></td></tr><tr><td>rogatu studia et beneficia contulerit. Multa praetereo quae</td><td></td></tr><tr><td>cotidie labore huius et studio aut omnino aut certe facilius</td><td></td></tr><tr><td>consequantur. Itaque et adsunt principes civitatis et de-</td><td>15</td></tr><tr><td>fendunt amore ut suum civem, testimonio ut nostrum, officio</td><td></td></tr><tr><td>ut ex nobilissimo civi sanctissimum hospitem, studio ut</td><td></td></tr><tr><td>diligentissimum defensorem commodorum suorum. Ac ne</td><td>44.1</td></tr><tr><td>ipsi Gaditani arbitrentur, quamquam nullo incommodo ad-</td><td></td></tr><tr><td>ficiantur, si liceat eorum civis virtutis causa in nostram</td><td></td></tr><tr><td>civitatem venire, tamen hoc ipso inferius esse suum foedus</td><td></td></tr><tr><td>quam ceterorum, consolabor et hos praesentis, viros optimos,</td><td>5</td></tr><tr><td>et illam fidelissimam atque amicissimam nobis civitatem,</td><td></td></tr><tr><td>simul et vos non ignorantis, iudices, admonebo, quo de</td><td></td></tr><tr><td>iure hoc iudicium constitutum sit, de eo numquam omnino</td><td></td></tr><tr><td>esse dubitatum. </td><td></td></tr>
        </table>