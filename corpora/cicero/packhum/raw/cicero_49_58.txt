<table>
          <script>targetHit=0;</script>
          <tr><td>  Sed cetera alias; nunc aegritudinem, si possumus, de-</td><td>3.25.13</td></tr><tr><td>pellamus. id enim sit propositum, quandoquidem eam</td><td></td></tr><tr><td>tu videri tibi in sapientem cadere dixisti, quod ego nul-</td><td>15</td></tr><tr><td>lo modo existimo; taetra enim res est, misera, detesta-</td><td></td></tr><tr><td>bilis, omni contentione, velis, ut ita dicam, remisque</td><td></td></tr><tr><td>fugienda. qualis enim tibi ille videtur</td><td>26.1</td></tr><tr><td>    'Tántalo prognátus, Pelope nátus, qui quondam á</td><td></td></tr><tr><td>       socru</td><td></td></tr><tr><td>    Oénomao rege Híppodameam ráptis nanctus</td><td></td></tr><tr><td>       núptiis—'?</td><td>5</td></tr><tr><td>Iovis iste quidem pronepos. tamne ergo abiectus tam-</td><td></td></tr><tr><td>que fractus?</td><td></td></tr><tr><td>    'Nolíte' inquit 'hospités ad me adíre, ilico ístic,</td><td></td></tr><tr><td>    Ne cóntagió mea bonís umbrave óbsit.</td><td></td></tr><tr><td>    Tanta vis scéleris in córpore haéret.'</td><td>10</td></tr><tr><td>tu te, Thyesta, damnabis orbabisque luce propter vim</td><td></td></tr><tr><td>sceleris alieni? quid? illum filium Solis nonne patris</td><td></td></tr><tr><td>ipsius luce indignum putas?</td><td></td></tr><tr><td>    'Refúgere oculi, córpus macie extábuit,</td><td></td></tr><tr><td>    Lacrimaé peredere úmore exanguís genas, </td><td>15</td></tr><tr><td>    Situm ínter oris bárba paedore hórrida atque</td><td></td></tr><tr><td>    Intónsa infuscat péctus inluvié scabrum.'</td><td></td></tr><tr><td>haec mala, o stultissime Aeeta, ipse tibi addidisti;</td><td></td></tr><tr><td>non inerant in is quae tibi casus invexerat, et qui-</td><td></td></tr><tr><td>dem inveterato malo, cum tumor animi resedisset—est</td><td>20</td></tr><tr><td>autem aegritudo, ut docebo, in opinione mali recen-</td><td></td></tr><tr><td>tis—; sed maeres videlicet regni desiderio, non filiae.</td><td></td></tr><tr><td>illam enim oderas, et iure fortasse; regno non aequo</td><td></td></tr><tr><td>animo carebas. est autem inpudens luctus maerore se</td><td></td></tr><tr><td>conficientis, quod imperare non liceat liberis. Diony-</td><td>27.1</td></tr><tr><td>sius quidem tyrannus Syracusis expulsus Corinthi pue-</td><td></td></tr><tr><td>ros docebat: usque eo imperio carere non poterat. Tar-</td><td></td></tr><tr><td>quinio vero quid impudentius, qui bellum gereret cum</td><td></td></tr><tr><td>is qui eius non tulerant superbiam? is cum restitui</td><td>5</td></tr><tr><td>in regnum nec Veientium nec Latinorum armis po-</td><td></td></tr><tr><td>tuisset, Cumas contulisse se dicitur inque ea urbe</td><td></td></tr><tr><td>senio et aegritudine esse confectus. Hoc tu igitur</td><td></td></tr><tr><td>censes sapienti accidere posse, ut aegritudine oppri-</td><td></td></tr><tr><td>matur, id est miseria? nam cum omnis perturbatio mi-</td><td>10</td></tr><tr><td>seria est, tum carnificina est aegritudo. habet ardorem</td><td></td></tr><tr><td>libido, levitatem laetitia gestiens, humilitatem metus,</td><td></td></tr><tr><td>sed aegritudo maiora quaedam, tabem cruciatum ad-</td><td></td></tr><tr><td>flictationem foeditatem, lacerat exest animum plane-</td><td></td></tr><tr><td>que conficit. hanc nisi exuimus sic ut abiciamus, miseria</td><td>15</td></tr><tr><td>carere non possumus. </td><td></td></tr>
        </table>