<table>
          <script>targetHit=0;</script>
          <tr class="title first  date"><td>iv vel iii Non<span class="snum">.</span> Nov<span class="snum">.</span> <span class="snum">44</span> in Puteolano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Cum sciam quo die venturus sim, faciam ut scias. impedimenta</td><td>16.8.1.1</td></tr><tr><td>exspectanda sunt quae †annua† veniunt et familia aegra est.</td><td></td></tr><tr><td>Kalendis vesperi litterae mihi ab Octaviano. magna molitur.</td><td></td></tr><tr><td>veteranos qui Casilini et Calatiae &lt;sunt&gt; perduxit ad suam </td><td></td></tr><tr><td>sententiam. nec mirum, quingenos denarios dat. cogitat reliquas</td><td>5</td></tr><tr><td>colonias obire. plane hoc spectat ut se duce bellum geratur cum</td><td></td></tr><tr><td>Antonio. itaque video paucis diebus nos in armis fore. quem</td><td></td></tr><tr><td>autem sequamur? vide nomen, vide aetatem. atque a me</td><td></td></tr><tr><td>postulat primum ut clam colloquatur mecum vel Capuae vel</td><td></td></tr><tr><td>non longe a Capua. puerile hoc quidem, si id putat clam fieri</td><td>10</td></tr><tr><td>posse. docui per litteras id nec opus esse nec fieri posse. misit ad</td><td>2.1</td></tr><tr><td>me Caecinam quendam Volaterranum, familiarem suum; qui</td><td></td></tr><tr><td>haec pertulit, Antonium cum legione Alaudarum ad urbem</td><td></td></tr><tr><td>pergere, pecunias municipiis imperare, legionem sub signis</td><td></td></tr><tr><td>ducere. consultabat utrum Romam cum <span class="caps">ci</span>ↄ <span class="caps">ci</span>ↄ <span class="caps">ci</span>ↄ vetera-</td><td>5</td></tr><tr><td>norum proficisceretur an Capuam teneret et Antonium venien-</td><td></td></tr><tr><td>tem excluderet an iret ad tris legiones Macedonicas quae iter</td><td></td></tr><tr><td>secundum mare superum faciunt; quas sperat suas esse. eae</td><td></td></tr><tr><td>congiarium ab Antonio accipere noluerunt, ut hic quidem</td><td></td></tr><tr><td>narrat, et ei convicium grave fecerunt contionantemque reli-</td><td>10</td></tr><tr><td>querunt. quid quaeris? ducem se profitetur nec nos sibi putat</td><td></td></tr><tr><td>deesse oportere. equidem suasi ut Romam pergeret. videtur</td><td></td></tr><tr><td>enim mihi et plebeculam urbanam et, si fidem fecerit, etiam</td><td></td></tr><tr><td>bonos viros secum habiturus. o Brute, ubi es? quantam εὐκαι-</td><td></td></tr><tr><td>ρίαν amittis! non equidem hoc divinavi, sed aliquid tale putavi</td><td>15</td></tr><tr><td>fore. </td><td></td></tr><tr><td>  Nunc tuum consilium exquiro. Romamne venio an hic</td><td></td></tr><tr><td>maneo an Arpinum (ἀσφάλειαν habet is locus) fug&lt;i&gt;am * * *</td><td></td></tr><tr><td>Romam, ne desideremur si quid actum videbitur. hoc igitur</td><td></td></tr><tr><td>explica. numquam in maiore ἀπορίᾳ fui. </td><td>20</td></tr>
        </table>