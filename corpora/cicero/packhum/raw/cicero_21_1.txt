<table>
          <script>targetHit=0;</script>
          <tr><td>  Sed tamen mei facti rationem exponere illis volo qui he-</td><td>3.1</td></tr><tr><td>sterno die dolore me elatum et iracundia longius prope pro-</td><td></td></tr><tr><td>gressum arbitrabantur quam sapientis hominis cogitata ratio</td><td></td></tr><tr><td>postulasset. Nihil feci iratus, nihil impotenti animo, nihil</td><td></td></tr><tr><td>non diu consideratum ac multo ante meditatum. Ego enim</td><td>5</td></tr><tr><td>me, patres conscripti, inimicum semper esse professus sum</td><td></td></tr><tr><td>duobus, qui me, qui rem publicam cum defendere deberent,</td><td></td></tr><tr><td>servare possent, cumque ad consulare officium ipsis insigni-</td><td></td></tr><tr><td>bus illius imperi, ad meam salutem non solum auctoritate</td><td></td></tr><tr><td>sed etiam precibus vestris vocarentur, primo reliquerunt,</td><td>10</td></tr><tr><td>deinde prodiderunt, postremo oppugnarunt, praemiisque</td><td></td></tr><tr><td>nefariae pactionis funditus una cum re publica oppressum</td><td></td></tr><tr><td>exstinctumque voluerunt; qui quae suo ductu et imperio</td><td></td></tr><tr><td>cruento illo atque funesto supplicia neque a sociorum moe-</td><td></td></tr><tr><td>nibus prohibere neque hostium urbibus inferre potuerunt,</td><td>15</td></tr><tr><td>excisionem, inflammationem, eversionem, depopulationem,</td><td></td></tr><tr><td>vastitatem, ea sua cum praeda meis omnibus tectis atque</td><td></td></tr><tr><td>agris intulerunt. Cum his furiis et facibus, cum his, inquam,</td><td>4.1</td></tr><tr><td>exitiosis prodigiis ac paene huius imperi pestibus bellum</td><td></td></tr><tr><td>mihi inexpiabile dico esse susceptum, neque id tamen ipsum</td><td></td></tr><tr><td>tantum quantum meus ac meorum, sed tantum quantum</td><td></td></tr><tr><td>vester atque omnium bonorum dolor postulavit. In Clodium</td><td>5</td></tr><tr><td>vero non est hodie meum maius odium quam illo die fuit </td><td></td></tr><tr><td>cum illum ambustum religiosissimis ignibus cognovi mulie-</td><td></td></tr><tr><td>bri ornatu ex incesto stupro atque ex domo pontificis maxi-</td><td></td></tr><tr><td>mi emissum. Tum, inquam, tum vidi ac multo ante pro-</td><td></td></tr><tr><td>spexi quanta tempestas excitaretur, quanta impenderet</td><td>10</td></tr><tr><td>procella rei publicae. Videbam illud scelus tam importu-</td><td></td></tr><tr><td>num, audaciam tam immanem adulescentis furentis, nobilis,</td><td></td></tr><tr><td>vulnerati non posse arceri oti finibus: erupturum illud ma-</td><td></td></tr><tr><td>lum aliquando, si impunitum fuisset, ad perniciem civitatis.</td><td></td></tr><tr><td>Non multum mihi sane post ad odium accessit. Nihil</td><td>5.1</td></tr><tr><td>enim contra me fecit odio mei, sed odio severitatis, odio</td><td></td></tr><tr><td>dignitatis, odio rei publicae: non me magis violavit quam</td><td></td></tr><tr><td>senatum, quam equites Romanos, quam omnis bonos, quam</td><td></td></tr><tr><td>Italiam cunctam: non denique in me sceleratior fuit quam</td><td>5</td></tr><tr><td>in ipsos deos immortalis. Etenim illos eo scelere violavit</td><td></td></tr><tr><td>quo nemo antea: in me fuit eodem animo quo etiam eius</td><td></td></tr><tr><td>familiaris Catilina, si vicisset, fuisset. Itaque eum num-</td><td></td></tr><tr><td>quam a me esse accusandum putavi, non plus quam stipitem</td><td></td></tr><tr><td>illum qui quorum hominum esset nesciremus, nisi se Ligurem</td><td>10</td></tr><tr><td>ipse esse diceret. Quid enim hunc persequar, pecudem ac</td><td></td></tr><tr><td>beluam, pabulo inimicorum meorum et glande corruptum?</td><td></td></tr><tr><td>qui si sensit quo se scelere devinxerit, non dubito quin sit</td><td></td></tr><tr><td>miserrimus; sin autem id non videt, periculum est ne se</td><td></td></tr><tr><td>stuporis excusatione defendat. Accedit etiam quod ex-</td><td>6.1</td></tr><tr><td>spectatione omnium fortissimo et clarissimo viro, T. Annio,</td><td></td></tr><tr><td>devota et constituta ista hostia esse videtur; cui me prae-</td><td></td></tr><tr><td>ripere desponsam iam et destinatam laudem, cum ipse eius</td><td></td></tr><tr><td>opera et dignitatem et salutem reciperarim, valde est ini-</td><td>5</td></tr><tr><td>quum. Etenim ut P. ille Scipio natus mihi videtur ad</td><td></td></tr><tr><td>interitum exitiumque Carthaginis, qui illam a multis impera-</td><td></td></tr><tr><td>toribus obsessam, oppugnatam, labefactam, paene captam</td><td></td></tr><tr><td>aliquando quasi fatali adventu solus evertit, sic T. Annius </td><td></td></tr><tr><td>ad illam pestem comprimendam, exstinguendam, funditus</td><td>10</td></tr><tr><td>delendam natus esse videtur et quasi divino munere donatus</td><td></td></tr><tr><td>rei publicae. Solus ille cognovit quem ad modum armatum</td><td></td></tr><tr><td>civem, qui lapidibus, qui ferro alios fugaret, alios domi con-</td><td></td></tr><tr><td>tineret, qui urbem totam, qui curiam, qui forum, qui templa</td><td></td></tr><tr><td>omnia caede incendiisque terreret, non modo vinci verum</td><td>15</td></tr><tr><td>etiam vinciri oporteret. Huic ego et tali et ita de me ac de</td><td>7.1</td></tr><tr><td>patria merito viro numquam mea voluntate praeripiam eum</td><td></td></tr><tr><td>praesertim reum cuius ille inimicitias non solum suscepit</td><td></td></tr><tr><td>propter salutem meam, verum etiam adpetivit. Sed si etiam</td><td></td></tr><tr><td>nunc inlaqueatus iam omnium legum periculis, inretitus odio</td><td>5</td></tr><tr><td>bonorum omnium, exspectatione supplici iam non diuturna</td><td></td></tr><tr><td>implicatus, feretur tamen haesitans et in me impetum im-</td><td></td></tr><tr><td>peditus facere conabitur, resistam et aut concedente aut</td><td></td></tr><tr><td>etiam adiuvante Milone eius conatum refutabo: velut he-</td><td></td></tr><tr><td>sterno die cum mihi stanti tacens minaretur, voce tantum</td><td>10</td></tr><tr><td>attigi legum initium et iudici. Consedit ille: conticui.</td><td></td></tr><tr><td>Diem dixisset, ut iecerat: fecissem ut ei statim tertius a</td><td></td></tr><tr><td>praetore dies diceretur. Atque hoc sic moderetur et cogitet,</td><td></td></tr><tr><td>si contentus sit iis sceleribus quae commisit, esse &lt;se&gt; iam</td><td></td></tr><tr><td>consecratum Miloni: si quod in me telum intenderit, statim</td><td>15</td></tr><tr><td>me esse arrepturum arma iudiciorum atque legum. </td><td></td></tr>
        </table>