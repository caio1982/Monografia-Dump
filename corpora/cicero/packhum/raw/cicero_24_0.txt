<table>
          <script>targetHit=0;</script>
          <tr class="title first last  "><td>PRO M. CAELIO ORATIO </td><td></td></tr><tr><td>  Si quis, iudices, forte nunc adsit ignarus legum iudi-</td><td>1.1</td></tr><tr><td>ciorum consuetudinisque nostrae, miretur profecto quae sit</td><td></td></tr><tr><td>tanta atrocitas huiusce causae, quod diebus festis ludisque</td><td></td></tr><tr><td>publicis, omnibus forensibus negotiis intermissis, unum hoc</td><td></td></tr><tr><td>iudicium exerceatur, nec dubitet quin tanti facinoris reus</td><td>5</td></tr><tr><td>arguatur ut eo neglecto civitas stare non possit. Idem cum</td><td></td></tr><tr><td>audiat esse legem quae de seditiosis consceleratisque civibus</td><td></td></tr><tr><td>qui armati senatum obsederint, magistratibus vim attulerint,</td><td></td></tr><tr><td>rem publicam oppugnarint cotidie quaeri iubeat: legem non</td><td></td></tr><tr><td>improbet, crimen quod versetur in iudicio requirat; cum</td><td>10</td></tr><tr><td>audiat nullum facinus, nullam audaciam, nullam vim in</td><td></td></tr><tr><td>iudicium vocari, sed adulescentem inlustri ingenio, industria,</td><td></td></tr><tr><td>gratia accusari ab eius filio quem ipse in iudicium et vocet et</td><td></td></tr><tr><td>vocarit, oppugnari autem opibus meretriciis: Atratini ipsius</td><td></td></tr><tr><td>pietatem non reprehendat, libidinem muliebrem compri-</td><td>15</td></tr><tr><td>mendam putet, vos laboriosos existimet quibus otiosis ne in</td><td></td></tr><tr><td>communi quidem otio liceat esse. Etenim si attendere</td><td>2.1</td></tr><tr><td>diligenter atque existimare vere de omni hac causa volue-</td><td></td></tr><tr><td>ritis, sic constituetis, iudices, nec descensurum quemquam</td><td></td></tr><tr><td>ad hanc accusationem fuisse cui utrum vellet liceret nec,</td><td></td></tr><tr><td>cum descendisset, quicquam habiturum spei fuisse, nisi</td><td>5</td></tr><tr><td>alicuius intolerabili libidine et nimis acerbo odio niteretur. </td><td></td></tr><tr><td>Sed ego Atratino, humanissimo atque optimo adulescenti,</td><td></td></tr><tr><td>meo necessario, ignosco, qui habet excusationem vel pie-</td><td></td></tr><tr><td>tatis vel necessitatis vel aetatis. Si voluit accusare, pietati</td><td></td></tr><tr><td>tribuo, si iussus est, necessitati, si speravit aliquid, pueritiae.</td><td>10</td></tr><tr><td>Ceteris non modo nihil ignoscendum sed etiam acriter est</td><td></td></tr><tr><td>resistendum. </td><td></td></tr>
        </table>