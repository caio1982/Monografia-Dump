<table>
          <script>targetHit=0;</script>
          <tr class="title first  date"><td>inter Non et prid Id Quint <span class="snum">59</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Multa me sollicitant et ex rei publicae tanto motu et ex his</td><td>2.19.1.1</td></tr><tr><td>periculis quae mihi ipsi intenduntur. et sescenta sunt, sed mihi</td><td></td></tr><tr><td>nihil est molestius quam Statium manu missum:</td><td></td></tr><tr><td>    'nec meum imperium, ac mitto imperium, non simultatem</td><td></td></tr><tr><td>      meam</td><td>5</td></tr><tr><td>    revereri saltem!'</td><td></td></tr><tr><td>nec quid faciam scio, neque tantum est in re quantus est sermo.</td><td></td></tr><tr><td>ego autem ne irasci quidem possum iis quos valde amo; tantum</td><td></td></tr><tr><td>doleo, ac mirifice quidem. cetera in magnis rebus. minae Clodi </td><td></td></tr><tr><td>contentionesque &lt;quae&gt; mihi proponuntur modice me tangunt.</td><td>10</td></tr><tr><td>etenim vel subire eas videor mihi summa cum dignitate vel</td><td></td></tr><tr><td>declinare nulla cum molestia posse. dices fortasse 'dignitatis</td><td></td></tr><tr><td>ἅλις tamquam δρυός! saluti, si me amas, consule.' me miserum!</td><td></td></tr><tr><td>cur non ades? nihil te profecto praeteriret. ego fortasse τυφ-</td><td></td></tr><tr><td>λώττω et nimium τῷ καλῷ προσπέπονθα. </td><td>15</td></tr><tr><td>  Scito nihil umquam fuisse tam infame, tam turpe, tam</td><td>2.1</td></tr><tr><td>peraeque omnibus generibus, ordinibus, aetatibus offensum,</td><td></td></tr><tr><td>quam hunc statum qui nunc est, magis mehercule quam vellem,</td><td></td></tr><tr><td>non modo quam putarem. populares isti iam etiam modestos</td><td></td></tr><tr><td>homines sibilare docuerunt. Bibulus in caelo est, nec qua re</td><td>5</td></tr><tr><td>scio, sed ita laudatur quasi &lt;qui&gt; 'unus homo nobis cunctando</td><td></td></tr><tr><td>restituit rem'. Pompeius, nostri amores, quod mihi summo</td><td></td></tr><tr><td>dolore est, ipse se adflixit. neminem tenent voluntate; an metu</td><td></td></tr><tr><td>necesse sit iis uti vereor. ego autem neque pugno cum illa</td><td></td></tr><tr><td>causa propter illam amicitiam neque adprobo ne omnia im-</td><td>10</td></tr><tr><td>probem quae antea gessi. utor via &lt;media&gt;. </td><td></td></tr><tr><td>  Populi sensus maxime theatro et spectaculis perspectus est.</td><td>3.1</td></tr><tr><td>nam gladiatoribus qua dominus qua advocati sibilis conscissi,</td><td></td></tr><tr><td>ludis Apollinaribus Diphilus tragoedus in nostrum Pompeium</td><td></td></tr><tr><td>petulanter invectus est: 'nostra miseria tu es magnus' miliens</td><td></td></tr><tr><td>coactus est dicere. 'eandem virtutem istam veniet tempus cum</td><td>5</td></tr><tr><td>graviter gemes' totius theatri clamore dixit itemque cetera.</td><td></td></tr><tr><td>nam et eius modi sunt ii versus ut in tempus ab inimico Pompei </td><td></td></tr><tr><td>scripti esse videantur. 'si neque leges neque mores cogunt' et</td><td></td></tr><tr><td>cetera magno cum fremitu et clamore sunt dicta. Caesar cum</td><td></td></tr><tr><td>venisset mortuo plausu, Curio filius est insecutus. huic ita</td><td>10</td></tr><tr><td>plausum est ut salva re publica Pompeio plaudi solebat. tulit</td><td></td></tr><tr><td>Caesar graviter. litterae Capuam ad Pompeium volare dice-</td><td></td></tr><tr><td>bantur. inimici erant equitibus, qui Curioni stantes plauserant,</td><td></td></tr><tr><td>hostes omnibus; Rosciae legi, etiam frumentariae minitabantur.</td><td></td></tr><tr><td>sane res erat perturbata. equidem malueram quod erat suscep-</td><td>15</td></tr><tr><td>tum ab illis silentio transire, sed vereor ne non liceat. non fe-</td><td></td></tr><tr><td>runt homines quod videtur esse tamen ferendum. sed est iam</td><td></td></tr><tr><td>una vox omnium, magis odio firmata quam praesidio. </td><td></td></tr><tr><td>  Noster autem Publius mihi minitatur, inimicus est. impen-</td><td>4.1</td></tr><tr><td>det negotium, ad quod tu scilicet advolabis. videor mihi nos-</td><td></td></tr><tr><td>trum illum consularem exercitum bonorum omnium, etiam</td><td></td></tr><tr><td>satis bonorum, habere firmissimum. Pompeius significat</td><td></td></tr><tr><td>studium erga me non mediocre. idem adfirmat verbum de me</td><td>5</td></tr><tr><td>illum non esse facturum; in quo non me ille fallit, sed ipse</td><td></td></tr><tr><td>fallitur. Cosconio mortuo sum in eius locum invitatus. id erat</td><td></td></tr><tr><td>vocari in locum mortui. nihil me turpius apud homines</td><td></td></tr><tr><td>fuisset, neque vero ad istam ipsam ἀσφάλειαν quicquam alienius.</td><td></td></tr><tr><td>sunt enim illi apud bonos invidiosi, ego apud improbos; meam</td><td>10</td></tr><tr><td>retinuissem invidiam, alienam adsumpsissem. Caesar me sibi</td><td>5.1</td></tr><tr><td>vult esse legatum. honestior haec declinatio periculi, sed ego</td><td></td></tr><tr><td>hoc non repudio. quid ergo est? pugnare malo. nihil tamen</td><td></td></tr><tr><td>certi. iterum dico 'utinam adesses!' sed tamen, si erit necesse,</td><td></td></tr><tr><td>arcessemus. </td><td>5</td></tr><tr><td>  Quid aliud? quid? hoc, opinor: certi sumus perisse omnia.</td><td></td></tr><tr><td>quid enim ἀκκιζόμεθα tam diu? </td><td></td></tr><tr><td>  Sed haec scripsi properans et mehercule timide. posthac ad</td><td></td></tr><tr><td>te aut, si perfidelem habebo cui dem, scribam plane omnia, </td><td></td></tr><tr><td>aut, si obscure scribam, tu tamen intelleges. in iis epistulis me</td><td>10</td></tr><tr><td>Laelium, te Furium faciam; cetera erunt ἐν αἰνιγμοῖς. </td><td></td></tr><tr><td>  Hic Caecilium colimus et observamus diligenter. edicta</td><td></td></tr><tr><td>Bibuli audio ad te missa. iis ardet dolore et ira noster Pompeius.</td><td></td></tr>
        </table>