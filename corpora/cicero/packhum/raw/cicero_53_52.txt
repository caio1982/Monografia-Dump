<table>
          <script>targetHit=0;</script>
          <tr><td>  Sortes restant et Chaldaei, ut ad vates veniamus</td><td>2.85.1</td></tr><tr><td>et ad somnia. Dicendum igitur putas de sortibus?</td><td></td></tr><tr><td>Quid enim sors est? Idem prope modum, quod micare,</td><td></td></tr><tr><td>quod talos iacere, quod tesseras, quibus in rebus te-</td><td></td></tr><tr><td>meritas et casus, non ratio nec consilium valet. Tota</td><td>5</td></tr><tr><td>res est inventa fallaciis aut ad quaestum aut ad super-</td><td></td></tr><tr><td>stitionem aut ad errorem. Atque ut in haruspicina</td><td></td></tr><tr><td>fecimus, sic videamus, clarissumarum sortium quae</td><td></td></tr><tr><td>tradatur inventio. Numerium Suffustium Praenestino-</td><td></td></tr><tr><td>rum monumenta declarant, honestum hominem et no-</td><td>10</td></tr><tr><td>bilem, somniis crebris, ad extremum etiam minacibus</td><td></td></tr><tr><td>cum iuberetur certo in loco silicem caedere, perterri-</td><td></td></tr><tr><td>tum visis irridentibus suis civibus id agere coepisse;</td><td></td></tr><tr><td>itaque perfracto saxo sortis erupisse in robore insculp-</td><td></td></tr><tr><td>tas priscarum litterarum notis. Is est hodie locus</td><td>15</td></tr><tr><td>saeptus religiose propter Iovis pueri, qui lactens cum</td><td></td></tr><tr><td>Iunone Fortunae in gremio sedens mammam adpetens</td><td></td></tr><tr><td>castissime colitur a matribus. Eodemque tempore in</td><td>86.1</td></tr><tr><td>eo loco, ubi Fortunae nunc est aedes, mel ex olea</td><td></td></tr><tr><td>fluxisse dicunt, haruspicesque dixisse summa nobilitate</td><td></td></tr><tr><td>illas sortis futuras, eorumque iussu ex illa olea arcam</td><td></td></tr><tr><td>esse factam, eoque conditas sortis, quae hodie Fortu-</td><td>5</td></tr><tr><td>nae monitu tolluntur. Quid igitur in his potest esse</td><td></td></tr><tr><td>certi, quae Fortunae monitu pueri manu miscentur</td><td></td></tr><tr><td>atque ducuntur? quo modo autem istae positae in illo</td><td></td></tr><tr><td>loco? quis robur illud cecidit, dolavit, inscripsit?</td><td></td></tr><tr><td>Nihil est, inquiunt, quod deus efficere non possit. Uti-</td><td>10</td></tr><tr><td>nam sapientis Stoicos effecisset, ne omnia cum super-</td><td></td></tr><tr><td>stitiosa sollicitudine et miseria crederent! Sed hoc</td><td></td></tr><tr><td>quidem genus divinationis vita iam communis explosit;</td><td></td></tr><tr><td>fani pulchritudo et vetustas Praenestinarum etiam nunc</td><td></td></tr><tr><td>retinet sortium nomen, atque id in volgus. Quis enim</td><td>87.1</td></tr><tr><td>magistratus aut quis vir inlustrior utitur sortibus?</td><td></td></tr><tr><td>ceteris vero in locis sortes plane refrixerunt. Quod</td><td></td></tr><tr><td>Carneadem Clitomachus scribit dicere solitum, nus- </td><td></td></tr><tr><td>quam se fortunatiorem quam Praeneste vidisse For-</td><td>5</td></tr><tr><td>tunam. Ergo hoc divinationis genus omittamus. </td><td></td></tr>
        </table>