<table>
          <script>targetHit=0;</script>
          <tr><td>  Nam quid ego de Q. Lollio, iudices, dicam, equite Ro-</td><td>2.3.61.1</td></tr><tr><td>mano spectato atque honesto? Clara res est quam dicturus</td><td></td></tr><tr><td>sum, tota Sicilia celeberrima atque notissima. Qui cum</td><td></td></tr><tr><td>araret in Aetnensi, cumque is ager Apronio cum ceteris</td><td></td></tr><tr><td>agris esset traditus, equestri vetere illa auctoritate et gratia</td><td>5</td></tr><tr><td>fretus adfirmavit se decumanis plus quam deberet non</td><td></td></tr><tr><td>daturum. Refertur eius sermo ad Apronium. Enim vero</td><td></td></tr><tr><td>iste ridere ac mirari Lollium nihil de Matrinio, nihil de</td><td></td></tr><tr><td>ceteris rebus audisse. Mittit ad hominem Venerios. Hoc</td><td></td></tr><tr><td>quoque attendite, apparitores a praetore adsignatos habuisse</td><td>10</td></tr><tr><td>decumanum, si hoc mediocre argumentum videri potest</td><td></td></tr><tr><td>istum decumanorum nomine ad suos quaestus esse abusum.</td><td></td></tr><tr><td>Adducitur a Veneriis atque adeo attrahitur Lollius, com-</td><td></td></tr><tr><td>modum cum Apronius e palaestra redisset, et in triclinio</td><td></td></tr><tr><td>quod in foro Aetnae straverat recubuisset. Statuitur Lol-</td><td>15</td></tr><tr><td>lius in illo tempestivo gladiatorum convivio. Non meher-</td><td>62.1</td></tr><tr><td>cule haec quae loquor crederem, iudices, tametsi vulgo</td><td></td></tr><tr><td>audieram, nisi mecum ipse senex, cum mihi atque huic</td><td></td></tr><tr><td>voluntati accusationis meae lacrimans gratias ageret, summa</td><td></td></tr><tr><td>cum auctoritate esset locutus. Statuitur, ut dico, eques</td><td>5</td></tr><tr><td>Romanus annos prope <span class="caps">lxxxx</span> natus in Aproni convivio,</td><td></td></tr><tr><td>cum interea Apronius caput atque os suum unguento con-</td><td></td></tr><tr><td>fricaret. 'Quid est, Lolli?' inquit; 'tu nisi malo coactus</td><td></td></tr><tr><td>recte facere nescis?' Homo quid ageret, taceret respon-</td><td></td></tr><tr><td>deret, quid faceret denique illa aetate et auctoritate prae-</td><td>10</td></tr><tr><td>ditus nesciebat. Apronius interea cenam ac pocula</td><td></td></tr><tr><td>poscebat; servi autem eius, qui et moribus isdem essent</td><td></td></tr><tr><td>quibus dominus et eodem genere ac loco nati, praeter</td><td></td></tr><tr><td>oculos Lolli haec omnia ferebant. Ridere convivae, ca-</td><td></td></tr><tr><td>chinnare ipse Apronius, nisi forte existimatis eum in vino </td><td>15</td></tr><tr><td>ac lu&lt;do&gt; non risisse qui nunc in periculo atque exitio suo</td><td></td></tr><tr><td>risum tenere non possit. Ne multa, iudices: his contu-</td><td></td></tr><tr><td>meliis scitote Q. Lollium coactum ad Aproni leges con-</td><td></td></tr><tr><td>dicionesque venisse. Lollius aetate et morbo impeditus ad</td><td>63.1</td></tr><tr><td>testimonium dicendum venire non potuit. Quid opus est</td><td></td></tr><tr><td>Lollio? Nemo hoc nescit, nemo tuorum amicorum, nemo</td><td></td></tr><tr><td>abs te productus, nemo abs te interrogatus nunc se primum</td><td></td></tr><tr><td>hoc dicet audire. M. Lollius, filius eius, adulescens le-</td><td>5</td></tr><tr><td>ctissimus, praesto est: huius verba audietis. Nam Q. Lol-</td><td></td></tr><tr><td>lius, eius filius, qui Calidium accusavit, adulescens et bonus</td><td></td></tr><tr><td>et fortis et in primis disertus, cum his iniuriis contumeliisque</td><td></td></tr><tr><td>commotus in Siciliam esset profectus, in itinere occisus est.</td><td></td></tr><tr><td>Cuius mortis causam fugitivi sustinent, re quidem vera</td><td>10</td></tr><tr><td>nemo in Sicilia dubitat quin eo sit occisus quod habere</td><td></td></tr><tr><td>clausa non potuerit sua consilia de Verre. Iste porro non</td><td></td></tr><tr><td>dubitabat quin is, qui alium antea studio adductus accu-</td><td></td></tr><tr><td>sasset, sibi advenienti praesto esset futurus, cum esset</td><td></td></tr><tr><td>parentis iniuriis et domestico dolore commotus. </td><td>15</td></tr>
        </table>