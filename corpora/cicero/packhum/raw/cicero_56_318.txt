<table>
          <script>targetHit=0;</script>
          <tr class="title first last  "><td>CICERO ACILIO PRO COS. S.</td><td></td></tr><tr><td>C. Avianius Philoxenus antiquus est hospes meus et praeter</td><td>13.35.1.1</td></tr><tr><td>hospitium valde etiam familiaris. quem Caesar meo beneficio</td><td></td></tr><tr><td>in Novocomensis rettulit; nomen autem Aviani secutus est</td><td></td></tr><tr><td>quod homine nullo plus est usus quam Flacco Avianio, meo,</td><td></td></tr><tr><td>quem ad modum te scire arbitror, familiarissimo. quae ego</td><td>5</td></tr><tr><td>omnia collegi ut intellegeres non vulgarem esse commenda-</td><td></td></tr><tr><td>tionem hanc meam. </td><td></td></tr><tr><td>  Peto igitur abs te ut omnibus rebus, quod sine molestia tua</td><td>2.1</td></tr><tr><td>facere possis, ei commodes habeasque in numero tuorum</td><td></td></tr><tr><td>perficiasque ut intellegat has litteras meas magno sibi usui</td><td></td></tr><tr><td>fuisse. erit id mihi maiorem in modum gratum.</td><td></td></tr>
        </table>