<table>
          <script>targetHit=0;</script>
          <tr><td>  Etenim si est divinatio, qualibusnam a perceptis</td><td>11.8</td></tr><tr><td>artis proficiscitur? (percepta appello, quae dicuntur</td><td></td></tr><tr><td>Graece θεωρήματα). Non enim credo nullo percepto</td><td>10</td></tr><tr><td>aut ceteros artifices versari in suo munere, aut eos,</td><td></td></tr><tr><td>qui divinatione utantur, futura praedicere. Sint igitur</td><td>12.1</td></tr><tr><td>astrologorum percepta huius modi: 'Si quis verbi</td><td></td></tr><tr><td>causa oriente Canicula natus est, is in mari non mo-</td><td></td></tr><tr><td>rietur.' Vigila, Chrysippe, ne tuam causam, in qua</td><td></td></tr><tr><td>tibi cum Diodoro, valente dialectico, magna luctatio</td><td>5</td></tr><tr><td>est, deseras. Si enim est verum, quod ita conectitur:</td><td></td></tr><tr><td>'Si quis oriente Canicula natus est, in mari non mo-</td><td></td></tr><tr><td>rietur', illud quoque verum est: 'Si Fabius oriente</td><td></td></tr><tr><td>Canicula natus est, Fabius in mari non morietur.'</td><td></td></tr><tr><td>Pugnant igitur haec inter se, Fabium oriente Canicula</td><td>10</td></tr><tr><td>natum esse, et Fabium in mari moriturum; et quon-</td><td></td></tr><tr><td>iam certum in Fabio ponitur, natum esse eum Ca-</td><td></td></tr><tr><td>nicula oriente, haec quoque pugnant, et esse Fabium,</td><td></td></tr><tr><td>et in mari esse moriturum. Ergo haec quoque con-</td><td></td></tr><tr><td>iunctio est ex repugnantibus: 'Et est Fabius, et in</td><td>15</td></tr><tr><td>mari Fabius morietur', quod, ut propositum est, ne</td><td></td></tr><tr><td>fieri quidem potest. Ergo illud: 'Morietur in mari Fa-</td><td></td></tr><tr><td>bius' ex eo genere est, quod fieri non potest. Omne</td><td></td></tr><tr><td>ergo, quod falsum dicitur in futuro, id fieri non pot-</td><td></td></tr><tr><td>est. At hoc, Chrysippe, minime vis, maximeque tibi</td><td>13.1</td></tr><tr><td>de hoc ipso cum Diodoro certamen est. Ille enim id</td><td></td></tr><tr><td>solum fieri posse dicit, quod aut sit verum aut futu-</td><td></td></tr><tr><td>rum sit verum, et, quicquid futurum sit, id dicit fieri</td><td></td></tr><tr><td>necesse esse et, quicquid non sit futurum, id negat </td><td>5</td></tr><tr><td>fieri posse. Tu, et quae non sint futura, posse fieri</td><td></td></tr><tr><td>dicis, ut frangi hanc gemmam, etiamsi id numquam</td><td></td></tr><tr><td>futurum sit, neque necesse fuisse Cypselum regnare</td><td></td></tr><tr><td>Corinthi, quamquam id millensimo ante anno Apollinis</td><td></td></tr><tr><td>oraculo editum esset. At si ista conprobabis divina</td><td>10</td></tr><tr><td>praedicta, et, quae falsa in futuris dicentur, in iis ha-</td><td></td></tr><tr><td>bebis, ut ea fieri non possint [ut si dicatur Africa-</td><td></td></tr><tr><td>num Karthagine potiturum], et, si vere dicatur de</td><td></td></tr><tr><td>futuro, idque ita futurum sit, dicas esse necessarium;</td><td></td></tr><tr><td>quae est tota Diodori vobis inimica sententia. Ete-</td><td>14.1</td></tr><tr><td>nim si illud vere conectitur: 'Si oriente Canicula na-</td><td></td></tr><tr><td>tus es, in mari non moriere', primumque quod est in</td><td></td></tr><tr><td>conexo: 'Natus es oriente Canicula', necessarium est</td><td></td></tr><tr><td>(omnia enim vera in praeteritis necessaria sunt, ut</td><td>5</td></tr><tr><td>Chrysippo placet dissentienti a magistro Cleanthe,</td><td></td></tr><tr><td>quia sunt inmutabilia nec in falsum e vero praeterita</td><td></td></tr><tr><td>possunt convertere); si igitur, quod primum in conexo</td><td></td></tr><tr><td>est, necessarium est, fit etiam, quod consequitur, neces-</td><td></td></tr><tr><td>sarium. Quamquam hoc Chrysippo non videtur valere in</td><td>10</td></tr><tr><td>omnibus; sed tamen, si naturalis est causa, cur in mari</td><td></td></tr><tr><td>Fabius non moriatur, in mari Fabius mori non potest. </td><td></td></tr>
        </table>