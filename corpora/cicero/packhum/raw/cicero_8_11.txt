<table>
          <script>targetHit=0;</script>
          <tr><td>  Atque illud in tota defensione tua mihi maxime mirum</td><td>65.1</td></tr><tr><td>videbatur, te dicere iuris consultorum auctoritati obtempe-</td><td></td></tr><tr><td>rari non oportere. Quod ego tametsi non nunc primum</td><td></td></tr><tr><td>neque in hac causa solum audio, tamen admodum mirabar</td><td></td></tr><tr><td>abs te quam ob rem diceretur. Nam ceteri tum ad istam</td><td>5</td></tr><tr><td>orationem decurrunt cum se in causa putant habere aequum</td><td></td></tr><tr><td>et bonum quod defendant; si contra verbis et litteris et,</td><td></td></tr><tr><td>ut dici solet, summo iure contenditur, solent eius modi</td><td></td></tr><tr><td>iniquitati aequi et boni nomen dignitatemque opponere.</td><td></td></tr><tr><td>Tum illud quod dicitur, '<span class="caps">sive nive</span>,' inrident, tum aucupia</td><td>10</td></tr><tr><td>verborum et litterarum tendiculas in invidiam vocant, tum</td><td></td></tr><tr><td>vociferantur ex aequo et bono, non ex callido versutoque</td><td></td></tr><tr><td>iure rem iudicari oportere; scriptum sequi calumniatoris</td><td></td></tr><tr><td>esse bonique iudicis voluntatem scriptoris auctoritatemque</td><td></td></tr><tr><td>defendere. In ista vero causa cum tu sis is qui te verbo</td><td>66.1</td></tr><tr><td>litteraque defendas, cum tuae sint hae partes: 'unde</td><td></td></tr><tr><td>deiectus es? an inde quo prohibitus es accedere? reiectus</td><td></td></tr><tr><td>es, non deiectus,' cum tua sit haec oratio: 'fateor me</td><td></td></tr><tr><td>homines coegisse, fateor armasse, fateor tibi mortem esse</td><td>5</td></tr><tr><td>minitatum, fateor hoc interdicto praetoris vindicari, si</td><td></td></tr><tr><td>voluntas et aequitas valeat; sed ego invenio in interdicto</td><td></td></tr><tr><td>verbum unum ubi delitiscam: non deieci te ex eo loco</td><td></td></tr><tr><td>quem in locum prohibui ne venires'—in ista defensione</td><td></td></tr><tr><td>accusas eos qui consuluntur, quod aequitatis censeant</td><td>10</td></tr><tr><td>rationem, non verbi haberi oportere?  </td><td></td></tr><tr><td>  Et hoc loco Scaevolam dixisti causam apud <span class="caps">c</span>viros</td><td>67.1</td></tr><tr><td>non tenuisse; quem ego antea commemoravi, cum idem</td><td></td></tr><tr><td>faceret quod tu nunc—tametsi ille in aliqua causa faciebat,</td><td></td></tr><tr><td>tu in nulla facis—tamen probasse nemini quod defende-</td><td></td></tr><tr><td>bat, quia verbis oppugnare aequitatem videbatur. Cum id</td><td>5</td></tr><tr><td>miror, te hoc in hac re alieno tempore et contra quam ista</td><td></td></tr><tr><td>causa postulasset defendisse, tum illud volgo in iudiciis et</td><td></td></tr><tr><td>non numquam ab ingeniosis hominibus defendi mihi mirum</td><td></td></tr><tr><td>videri solet, nec iuris consultis concedi nec ius civile in</td><td></td></tr><tr><td>causis semper valere oportere. Nam hoc qui disputant, si</td><td>68.1</td></tr><tr><td>id dicunt non recte aliquid statuere eos qui consulantur,</td><td></td></tr><tr><td>non hoc debent dicere iuris consultis, sed hominibus</td><td></td></tr><tr><td>stultis obtemperari non oportere; sin illos recte respondere</td><td></td></tr><tr><td>concedunt et aliter iudicari dicunt oportere, male iudicari</td><td>5</td></tr><tr><td>oportere dicunt; neque enim fieri potest ut aliud iudicari</td><td></td></tr><tr><td>de iure, aliud responderi oporteat, nec ut quisquam iuris</td><td></td></tr><tr><td>numeretur peritus qui id statuat esse ius quod non oporteat</td><td></td></tr><tr><td>iudicari. 'At est aliquando contra iudicatum.' Primum</td><td>69.1</td></tr><tr><td>utrum recte, an perperam? Si recte, id fuit ius quod</td><td></td></tr><tr><td>iudicatum est; sin aliter, non dubium est utrum iudices an</td><td></td></tr><tr><td>iuris consulti vituperandi sint. Deinde, si de iure vario</td><td></td></tr><tr><td>quippiam iudicatum est, &lt;non&gt; potius contra iuris consultos</td><td>5</td></tr><tr><td>statuunt, si aliter pronuntiatum est ac Mucio placuit, quam</td><td></td></tr><tr><td>ex eorum auctoritate, si, ut Manilius statuebat, sic est</td><td></td></tr><tr><td>iudicatum. Etenim ipse Crassus non ita causam apud</td><td></td></tr><tr><td><span class="caps">c</span>viros egit ut contra iuris consultos diceret, sed ut</td><td></td></tr><tr><td>hoc doceret, illud quod Scaevola defendebat, non esse </td><td>10</td></tr><tr><td>iuris, et in eam rem non solum rationes adferret, sed etiam</td><td></td></tr><tr><td>Q. Mucio, socero suo, multisque peritissimis hominibus</td><td></td></tr><tr><td>auctoribus uteretur. Nam qui ius civile contemnendum</td><td>70.1</td></tr><tr><td>putat, is vincula revellit non modo iudiciorum sed etiam</td><td></td></tr><tr><td>utilitatis vitaeque communis; qui autem interpretes iuris</td><td></td></tr><tr><td>vituperat, si imperitos iuris esse dicit, de hominibus, non de</td><td></td></tr><tr><td>iure civili detrahit; sin peritis non putat esse obtempe-</td><td>5</td></tr><tr><td>randum, non homines laedit, sed leges ac iura labefactat;</td><td></td></tr><tr><td>quod vobis venire in mentem profecto necesse est, nihil</td><td></td></tr><tr><td>esse in civitate tam diligenter quam ius civile retinendum.</td><td></td></tr><tr><td>Etenim hoc sublato nihil est qua re exploratum cuiquam</td><td></td></tr><tr><td>possit esse quid suum aut quid alienum sit, nihil est quod</td><td>10</td></tr><tr><td>aequabile inter omnis atque unum omnibus esse possit.</td><td></td></tr><tr><td>Itaque in ceteris controversiis atque iudiciis cum quaeritur</td><td>71.1</td></tr><tr><td>aliquid factum necne sit, verum an falsum proferatur, et</td><td></td></tr><tr><td>fictus testis subornari solet et interponi falsae tabulae, non</td><td></td></tr><tr><td>numquam honesto ac probabili nomine bono viro iudici</td><td></td></tr><tr><td>error obici, improbo facultas dari ut, cum sciens perperam</td><td>5</td></tr><tr><td>iudicarit, testem tamen aut tabulas secutus esse videatur;</td><td></td></tr><tr><td>in iure nihil est eius modi, recuperatores, non tabulae falsae,</td><td></td></tr><tr><td>non testis improbus, denique nimia ista quae dominatur in</td><td></td></tr><tr><td>civitate potentia in hoc solo genere quiescit; quid agat, quo</td><td></td></tr><tr><td>modo adgrediatur iudicem, qua denique digitum proferat,</td><td>10</td></tr><tr><td>non habet. Illud enim potest dici iudici ab aliquo non</td><td>72.1</td></tr><tr><td>tam verecundo homine quam gratioso: 'iudica hoc factum</td><td></td></tr><tr><td>esse aut numquam esse factum; crede huic testi, has com-</td><td></td></tr><tr><td>proba tabulas'; hoc non potest: 'statue cui filius agnatus</td><td></td></tr><tr><td>sit, eius testamentum non esse ruptum; iudica quod mulier </td><td>5</td></tr><tr><td>sine tutore auctore promiserit, deberi.' Non est aditus ad</td><td></td></tr><tr><td>huiusce modi res neque potentiae cuiusquam neque gratiae;</td><td></td></tr><tr><td>denique, quo maius hoc sanctiusque videatur, ne pretio qui-</td><td></td></tr><tr><td>dem corrumpi iudex in eius modi causa potest. Iste vester</td><td>73.1</td></tr><tr><td>testis qui ausus est dicere <span class="caps">fecisse videri</span> eum de quo ne</td><td></td></tr><tr><td>cuius rei argueretur quidem scire potuit, is ipse numquam</td><td></td></tr><tr><td>auderet iudicare deberi viro dotem quam mulier nullo</td><td></td></tr><tr><td>auctore dixisset. </td><td>5</td></tr>
        </table>