<table>
          <script>targetHit=0;</script>
          <tr class="title first last  "><td>LIBER SECUNDUS </td><td></td></tr><tr><td>  Quae cum Cotta dixisset, tum Velleius 'Ne ego'</td><td>2.1.1</td></tr><tr><td>inquit 'incautus, qui cum Academico et eodem rhetore</td><td></td></tr><tr><td>congredi conatus sim. nam neque indisertum Acade-</td><td></td></tr><tr><td>micum pertimuissem nec sine ista philosophia rheto-</td><td></td></tr><tr><td>rem quamvis eloquentem; neque enim flumine contur-</td><td>5</td></tr><tr><td>bor inanium verborum nec subtilitate sententiarum si</td><td></td></tr><tr><td>orationis est siccitas. tu autem Cotta utraque re va-</td><td></td></tr><tr><td>luisti; corona tibi et iudices defuerunt. Sed ad ista</td><td></td></tr><tr><td>alias, nunc Lucilium, si ipsi commodum est, audiamus.' </td><td></td></tr><tr><td>  Tum Balbus: 'Eundem equidem mallem audire Cot-</td><td>2.1</td></tr><tr><td>tam, dum qua eloquentia falsos deos sustulit eadem ve-</td><td></td></tr><tr><td>ros inducat. est enim et philosophi et pontificis et Cot-</td><td></td></tr><tr><td>tae de dis inmortalibus habere non errantem et vagam</td><td></td></tr><tr><td>ut Academici sed ut nostri stabilem certamque senten-</td><td>5</td></tr><tr><td>tiam. nam contra Epicurum satis superque dictum est;</td><td></td></tr><tr><td>sed aveo audire tu ipse Cotta quid sentias.' </td><td></td></tr><tr><td>  'An' inquit 'oblitus es quid initio dixerim, facilius</td><td></td></tr><tr><td>me, talibus praesertim de rebus, quid non sentirem</td><td></td></tr><tr><td>quam quid sentirem posse dicere? quod si haberem ali-</td><td>3.1</td></tr><tr><td>quid quod liqueret, tamen te vicissim audire vellem,</td><td></td></tr><tr><td>cum ipse tam multa dixissem.' </td><td></td></tr><tr><td>  Tum Balbus: 'Geram tibi morem et agam quam bre-</td><td></td></tr><tr><td>vissume potero; etenim convictis Epicuri erroribus</td><td>5</td></tr><tr><td>longa de mea disputatione detracta oratio est. Omnino</td><td></td></tr><tr><td>dividunt nostri totam istam de dis inmortalibus quaes-</td><td></td></tr><tr><td>tionem in partis quattuor. primum docent esse deos,</td><td></td></tr><tr><td>deinde quales sint, tum mundum ab his administrari,</td><td></td></tr><tr><td>postremo consulere eos rebus humanis. nos autem hoc</td><td>10</td></tr><tr><td>sermone quae priora duo sunt sumamus; tertium et </td><td></td></tr><tr><td>quartum, quia maiora sunt, puto esse in aliud tempus</td><td></td></tr><tr><td>differenda.' </td><td></td></tr>
        </table>