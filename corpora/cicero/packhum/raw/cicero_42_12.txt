<table>
          <script>targetHit=0;</script>
          <tr><td>  Hoc disserendi genus attingit omnino vestras</td><td>56.1</td></tr><tr><td>quoque in respondendo disputationes, sed philo-</td><td></td></tr><tr><td>sophorum magis, quibus est cum oratoribus illa ex</td><td></td></tr><tr><td>repugnantibus sententiis communis conclusio quae</td><td></td></tr><tr><td>a dialecticis tertius modus, a rhetoribus ἐνθύμημα</td><td>5</td></tr><tr><td>dicitur. Reliqui dialecticorum modi plures sunt,</td><td></td></tr><tr><td>qui ex disiunctionibus constant: Aut hoc aut</td><td></td></tr><tr><td>illud; hoc autem; non igitur illud. Itemque: Aut</td><td></td></tr><tr><td>hoc aut illud; non autem hoc; illud igitur. Quae</td><td></td></tr><tr><td>conclusiones idcirco ratae sunt quod in disiunctione</td><td>10</td></tr><tr><td>plus uno verum esse non potest. Atque ex eis</td><td>57.1</td></tr><tr><td>conclusionibus quas supra scripsi prior quartus</td><td></td></tr><tr><td>posterior quintus a dialecticis modus appellatur.</td><td></td></tr><tr><td>Deinde addunt coniunctionum negantiam sic: Non</td><td></td></tr><tr><td>et hoc et illud; hoc autem; non igitur illud. Hic</td><td>5</td></tr><tr><td>modus est sextus. Septimus autem: Non et hoc</td><td></td></tr><tr><td>et illud; non autem hoc; illud igitur. Ex eis modis</td><td></td></tr><tr><td>conclusiones innumerabiles nascuntur, in quo est</td><td></td></tr><tr><td>tota fere διαλεκτική. Sed ne hae quidem quas</td><td></td></tr><tr><td>exposui ad hanc institutionem necessariae. </td><td>10</td></tr><tr><td>  Proximus est locus rerum efficientium, quae</td><td>58.1</td></tr><tr><td>causae appellantur; deinde rerum effectarum ab</td><td></td></tr><tr><td>efficientibus causis. Harum exempla, ut reliquorum</td><td></td></tr><tr><td>locorum, paulo ante posui equidem ex iure civili;</td><td></td></tr><tr><td>sed haec patent latius. </td><td>5</td></tr><tr><td>  Causarum enim genera duo sunt; unum,</td><td></td></tr><tr><td>quod vi sua id quod sub eam vim subiectum est certe </td><td></td></tr><tr><td>efficit, ut: Ignis accendit; alterum, quod naturam</td><td></td></tr><tr><td>efficiendi non habet sed sine quo effici non possit, ut</td><td></td></tr><tr><td>si quis aes statuae causam velit dicere, quod sine eo</td><td>10</td></tr><tr><td>non possit effici. Huius generis causarum, sine quo</td><td>59.1</td></tr><tr><td>non efficitur, alia sunt quieta, nihil agentia, stolida</td><td></td></tr><tr><td>quodam modo, ut locus, tempus, materia, ferramenta,</td><td></td></tr><tr><td>et cetera generis eiusdem; alia autem praecur-</td><td></td></tr><tr><td>sionem quandam adhibent ad efficiendum et quaedam</td><td>5</td></tr><tr><td>afferunt per se adiuvantia, etsi non necessaria, ut:</td><td></td></tr><tr><td>Amori congressio causam attulerat, amor flagitio.</td><td></td></tr><tr><td>Ex hoc genere causarum ex aeternitate pendentium</td><td></td></tr><tr><td>fatum a Stoicis nectitur. </td><td></td></tr>
        </table>