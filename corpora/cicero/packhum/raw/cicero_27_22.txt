<table>
          <script>targetHit=0;</script>
          <tr><td>  Equidem, ut paulo ante dixi, non eadem supplicia esse</td><td>95.1</td></tr><tr><td>in hominibus existimo quae fortasse plerique, damnationes,</td><td></td></tr><tr><td>expulsiones, neces; denique nullam mihi poenam videtur</td><td></td></tr><tr><td>habere id quod accidere innocenti, quod forti, quod</td><td></td></tr><tr><td>sapienti, quod bono viro et civi potest. Damnatio ista</td><td>5</td></tr><tr><td>quae in te flagitatur obtigit P. Rutilio, quod specimen</td><td></td></tr><tr><td>habuit haec civitas innocentiae. Maior mihi iudicum et</td><td></td></tr><tr><td>rei publicae poena illa visa est quam Rutili. L. Opimius</td><td></td></tr><tr><td>eiectus est e patria, is qui praetor et consul maximis</td><td></td></tr><tr><td>rem publicam periculis liberarat. Non in eo cui facta</td><td>10</td></tr><tr><td>est iniuria sed in eis qui fecerunt sceleris et conscien-</td><td></td></tr><tr><td>tiae poena permansit. At contra bis Catilina absolutus</td><td></td></tr><tr><td>&lt;est&gt;, emissus etiam ille auctor tuus provinciae, cum stuprum</td><td></td></tr><tr><td>Bonae deae pulvinaribus intulisset. Quis fuit in tanta</td><td></td></tr><tr><td>civitate qui illum incesto liberatum, non eos qui ita</td><td>15</td></tr><tr><td>iudicarant pari scelere obstrictos arbitraretur? An ego</td><td>96.1</td></tr><tr><td>exspectem dum de te <span class="caps">v</span> et <span class="caps">lxx</span> tabellae diribeantur,</td><td></td></tr><tr><td>de quo iam pridem omnes mortales omnium generum, </td><td></td></tr><tr><td>aetatum, ordinum iudicaverunt? Quis enim te aditu, quis</td><td></td></tr><tr><td>ullo honore, quis denique communi salutatione dignum</td><td>5</td></tr><tr><td>putat? Omnes memoriam consulatus tui, facta, mores,</td><td></td></tr><tr><td>faciem denique ac nomen a re publica detestantur. Legati</td><td></td></tr><tr><td>qui una fuerunt alienati, tribuni militum inimici, centuriones,</td><td></td></tr><tr><td>et si qui ex tanto exercitu reliqui milites exstant non</td><td></td></tr><tr><td>dimissi abs te sed dissipati, te oderunt, tibi pestem ex-</td><td>10</td></tr><tr><td>optant, te exsecrantur. Achaia exhausta, Thessalia vexata,</td><td></td></tr><tr><td>laceratae Athenae, Dyrrachium et Apollonia exinanita,</td><td></td></tr><tr><td>Ambracia direpta, Parthini et Bulidenses inlusi, Epirus</td><td></td></tr><tr><td>excisa, Locri, Phocii, Boeotii exusti, Acarnania, Amphi-</td><td></td></tr><tr><td>lochia, Perraebia, Athamanumque gens vendita, Macedonia</td><td>15</td></tr><tr><td>condonata barbaris, Aetolia amissa, Dolopes finitimique</td><td></td></tr><tr><td>montani oppidis atque agris exterminati; cives Romani</td><td></td></tr><tr><td>qui in eis locis negotiantur te unum suum sociorumque</td><td></td></tr><tr><td>depeculatorem, vexatorem, praedonem, hostem venisse</td><td></td></tr><tr><td>senserunt. Ad horum omnium iudicia tot atque tanta</td><td>97.1</td></tr><tr><td>domesticum iudicium accessit sententiae damnationis tuae,</td><td></td></tr><tr><td>occultus adventus, furtivum iter per Italiam, introitus in</td><td></td></tr><tr><td>urbem desertus ab amicis, nullae ad senatum e provincia</td><td></td></tr><tr><td>litterae, nulla ex trinis aestivis gratulatio, nulla triumphi</td><td>5</td></tr><tr><td>mentio; non modo quid gesseris sed ne quibus in locis</td><td></td></tr><tr><td>quidem fueris dicere audes. Ex illo fonte et seminario</td><td></td></tr><tr><td>triumphorum cum arida folia laureae rettulisses, cum ea</td><td></td></tr><tr><td>abiecta ad portam reliquisti, tum tu ipse de te '<span class="caps">fecisse</span></td><td></td></tr><tr><td><span class="caps">videri</span>' pronuntiavisti. Qui si nihil gesseras dignum</td><td>10</td></tr><tr><td>honore, ubi exercitus, ubi sumptus, ubi imperium, ubi illa </td><td></td></tr><tr><td>uberrima supplicationibus triumphisque provincia? Sin</td><td></td></tr><tr><td>autem aliquid sperare potueras, &lt;si&gt; cogitaras id quod impe-</td><td></td></tr><tr><td>ratoris nomen, quod laureati fasces, quod illa tropaea plena</td><td></td></tr><tr><td>dedecoris et risus te commentatum esse declarant, quis te</td><td>15</td></tr><tr><td>miserior, quis te damnatior, qui neque scribere ad senatum a</td><td></td></tr><tr><td>te bene rem publicam esse gestam neque praesens dicere</td><td></td></tr><tr><td>ausus es? An tu mihi cui semper ita persuasum fuerit non</td><td>98.1</td></tr><tr><td>eventis sed factis cuiusque fortunam ponderari, neque in</td><td></td></tr><tr><td>tabellis paucorum iudicum sed in sententiis omnium civium</td><td></td></tr><tr><td>famam nostram fortunamque pendere, te indemnatum videri</td><td></td></tr><tr><td>putas, quem socii, quem foederati, quem liberi populi, quem</td><td>5</td></tr><tr><td>stipendiarii, quem negotiatores, quem publicani, quem uni-</td><td></td></tr><tr><td>versa civitas, quem legati, quem tribuni militares, quem reliqui</td><td></td></tr><tr><td>milites qui ferrum, qui famem, qui morbum effugerunt, omni</td><td></td></tr><tr><td>cruciatu dignissimum putent, cui non apud senatum, non</td><td></td></tr><tr><td>apud equites Romanos, non apud ullum ordinem, non in</td><td>10</td></tr><tr><td>urbe, non in Italia maximorum scelerum venia ulla ad igno-</td><td></td></tr><tr><td>scendum dari possit, qui se ipse oderit, qui metuat omnis,</td><td></td></tr><tr><td>qui suam causam nemini committere audeat, qui se ipse</td><td></td></tr><tr><td>condemnet? Numquam ego sanguinem expetivi tuum,</td><td>99.1</td></tr><tr><td>numquam illud extremum quod posset esse improbis et</td><td></td></tr><tr><td>probis commune supplicium legis ac iudici, sed abiectum,</td><td></td></tr><tr><td>contemptum, despectum a ceteris, a te ipso desperatum et</td><td></td></tr><tr><td>relictum, circumspectantem omnia, quicquid increpuisset</td><td>5</td></tr><tr><td>pertimescentem, diffidentem tuis rebus, sine voce, sine</td><td></td></tr><tr><td>libertate, sine auctoritate, sine ulla specie consulari, hor- </td><td></td></tr><tr><td>rentem, trementem, adulantem omnis videre te volui; vidi.</td><td></td></tr><tr><td>Qua re si tibi evenerit quod metuis ne accidat, equidem</td><td></td></tr><tr><td>non moleste feram; sin id tardius forte fiet, fruar tamen</td><td>10</td></tr><tr><td>tua et indignitate et timiditate, nec te minus libenter metuen-</td><td></td></tr><tr><td>tem videbo ne reus fias quam reum, nec minus laetabor</td><td></td></tr><tr><td>cum te semper sordidum, quam si paulisper sordidatum</td><td></td></tr><tr><td>viderem. </td><td></td></tr>
        </table>