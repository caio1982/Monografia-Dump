<table>
          <script>targetHit=0;</script>
          <tr class="title first  date"><td>ex<span class="snum">.</span> Ian<span class="snum">.</span> <span class="snum">43</span></td><td></td></tr><tr class="title last  "><td>M. CICERO S. D. D. BRUTO IMP. COS. DESIG.</td><td></td></tr><tr><td>Eo tempore Polla tua misit ut ad te si quid vellem darem</td><td>11.8.1.1</td></tr><tr><td>litterarum cum quid scriberem non habebam; omnia enim</td><td></td></tr><tr><td>erant suspensa propter exspectationem legatorum, qui quid</td><td></td></tr><tr><td>egissent nihildum nuntiabatur. haec tamen scribenda</td><td></td></tr><tr><td>existimavi: primum senatum populumque Romanum de te</td><td>5</td></tr><tr><td>laborare non solum salutis suae causa sed etiam dignitatis </td><td></td></tr><tr><td>tuae; admirabilis enim est quaedam tui nominis caritas</td><td></td></tr><tr><td>amorque in te singularis omnium civium. ita enim sperant</td><td></td></tr><tr><td>atque confidunt, ut antea rege, sic hoc tempore regno te rem</td><td></td></tr><tr><td>publicam liberaturum. Romae dilectus habetur totaque</td><td>2.1</td></tr><tr><td>Italia, si hic dilectus appellandus est cum ultro se offerunt</td><td></td></tr><tr><td>omnes; tantus ardor animos hominum occupavit desiderio</td><td></td></tr><tr><td>libertatis odioque diutinae servitutis. de reliquis rebus a te</td><td></td></tr><tr><td>iam exspectare litteras debemus, quid ipse agas, quid noster</td><td>5</td></tr><tr><td>Hirtius, quid Caesar meus; quos spero brevi tempore soci-</td><td></td></tr><tr><td>etate victoriae tecum copulatos fore. </td><td></td></tr><tr><td>  Reliquum est ut de me id scribam quod te ex tuorum</td><td></td></tr><tr><td>litteris et spero et malo cognoscere, me neque deesse ulla in</td><td></td></tr><tr><td>re neque umquam defuturum dignitati tuae.</td><td>10</td></tr>
        </table>