<table>
          <script>targetHit=0;</script>
          <tr><td>  In omni autem actione suscipienda tria sunt tenen-</td><td>1.141.1</td></tr><tr><td>da, primum ut appetitus rationi pareat, quo nihil est</td><td></td></tr><tr><td>ad officia conservanda accommodatius, deinde ut ani-</td><td></td></tr><tr><td>madvertatur, quanta illa res sit, quam efficere veli-</td><td></td></tr><tr><td>mus, ut neve maior neve minor cura et opera suscipia-</td><td>5</td></tr><tr><td>tur, quam causa postulet. Tertium est, ut caveamus,</td><td></td></tr><tr><td>ut ea, quae pertinent ad liberalem speciem et digni-</td><td></td></tr><tr><td>tatem, moderata sint. Modus autem est optimus decus</td><td></td></tr><tr><td>ipsum tenere, de quo ante diximus, nec progredi lon-</td><td></td></tr><tr><td>gius. Horum tamen trium praestantissimum est appe-</td><td>10</td></tr><tr><td>titum obtemperare rationi. </td><td></td></tr><tr><td>  Deinceps de ordine rerum et de opportunitate tem-</td><td>142.1</td></tr><tr><td>porum dicendum est. Haec autem scientia continentur</td><td></td></tr><tr><td>ea, quam Graeci εὐταξίαν nominant, non hanc, quam</td><td></td></tr><tr><td>interpretamur modestiam, quo in verbo modus inest,</td><td></td></tr><tr><td>sed illa est εὐταξία, in qua intellegitur ordinis conser-</td><td>5</td></tr><tr><td>vatio. Itaque, ut eandem nos modestiam appellemus,</td><td></td></tr><tr><td>sic definitur a Stoicis, ut modestia sit scientia rerum</td><td></td></tr><tr><td>earum, quae agentur aut dicentur, loco suo collocan-</td><td></td></tr><tr><td>darum. Ita videtur eadem vis ordinis et collocationis</td><td></td></tr><tr><td>fore; nam et ordinem sic definiunt, compositionem</td><td>10</td></tr><tr><td>rerum aptis et accommodatis locis. Locum autem ac-</td><td></td></tr><tr><td>tionis opportunitatem temporis esse dicunt; tempus</td><td></td></tr><tr><td>autem actionis opportunum Graece εὐκαιρία, Latine</td><td></td></tr><tr><td>appellatur occasio. Sic fit, ut modestia haec, quam </td><td></td></tr><tr><td>ita interpretamur, ut dixi, scientia sit opportunitatis</td><td>15</td></tr><tr><td>idoneorum ad agendum temporum. Sed potest eadem</td><td>143.1</td></tr><tr><td>esse prudentiae definitio, de qua principio diximus,</td><td></td></tr><tr><td>hoc autem loco de moderatione et temperantia et ha-</td><td></td></tr><tr><td>rum similibus virtutibus quaerimus. Itaque quae erant</td><td></td></tr><tr><td>prudentiae propria suo loco dicta sunt; quae autem</td><td>5</td></tr><tr><td>harum virtutum, de quibus iam diu loquimur, quae</td><td></td></tr><tr><td>pertinent ad verecundiam et ad eorum approbatio-</td><td></td></tr><tr><td>nem, quibuscum vivimus, nunc dicenda sunt. </td><td></td></tr>
        </table>