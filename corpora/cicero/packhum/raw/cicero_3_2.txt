<table>
          <script>targetHit=0;</script>
          <tr><td>  Sed haec quamquam firma esse video, tamen ipse mihi</td><td>9.9</td></tr><tr><td>satis facere non possum, nisi a C. Fannio ipso testimonium</td><td>10</td></tr><tr><td>sumo hanc pecuniam ei non deberi. Magnum est quod</td><td></td></tr><tr><td>conor, difficile est quod polliceor; nisi eundem et adver-</td><td></td></tr><tr><td>sarium et testem habuerit Roscius, nolo vincat. Pecunia</td><td>10.1</td></tr><tr><td>tibi debebatur certa, quae nunc petitur per iudicem, in qua</td><td></td></tr><tr><td>legitimae partis sponsio facta est. Hic tu si amplius HS</td><td></td></tr><tr><td>nummo petisti, quam tibi debitum est, causam perdidisti,</td><td></td></tr><tr><td>propterea quod aliud est iudicium, aliud est arbitrium.</td><td>5</td></tr><tr><td>Iudicium est pecuniae certae, arbitrium incertae; ad iu-</td><td></td></tr><tr><td>dicium hoc modo venimus ut totam litem aut obtineamus</td><td></td></tr><tr><td>aut amittamus; ad arbitrium hoc animo adimus ut neque</td><td></td></tr><tr><td>nihil neque tantum quantum postulavimus consequamur.</td><td></td></tr><tr><td>Ei rei ipsa verba formulae testimonio sunt. Quid est in</td><td>11.1</td></tr><tr><td>iudicio? Derectum, asperum, simplex: <span class="caps">si paret</span> HS <span class="caps">i</span>ↄↄↄ</td><td></td></tr><tr><td><span class="caps">dari</span>—. Hic nisi planum facit HS <span class="caps">i</span>ↄↄↄ ad libellam sibi</td><td></td></tr><tr><td>deberi, causam perdit. Quid est in arbitrio? Mite,</td><td></td></tr><tr><td>moderatum: <span class="caps">qvantvm aeqvivs et melivs sit dari</span>. Ille</td><td>5</td></tr><tr><td>tamen confitetur plus se petere quam debeatur, sed satis</td><td></td></tr><tr><td>superque habere dicit quod sibi ab arbitro tribuatur. Itaque</td><td></td></tr><tr><td>alter causae confidit, alter diffidit. Quae cum ita sint,</td><td>12.1</td></tr><tr><td>quaero abs te quid ita de hac pecunia, de his ipsis HS <span class="caps">i</span>ↄↄↄ,</td><td></td></tr><tr><td>de tuarum tabularum fide compromissum feceris, arbitrum</td><td></td></tr><tr><td>sumpseris <span class="caps">qvantvm aeqvivs et melivs sit dari repromit-</span> </td><td></td></tr><tr><td><span class="caps">tiqve si pareat</span>. Quis in hanc rem fuit arbiter? Vtinam</td><td>5</td></tr><tr><td>is quidem Romae esset! Romae est. Vtinam adesset in</td><td></td></tr><tr><td>iudicio! Adest. Vtinam sederet in consilio C. Pisonis!</td><td></td></tr><tr><td>Ipse C. Piso est. Eundemne tu arbitrum et iudicem sume-</td><td></td></tr><tr><td>bas? eidem et infinitam largitionem remittebas et eundem</td><td></td></tr><tr><td>in angustissimam formulam sponsionis concludebas? Quis</td><td>10</td></tr><tr><td>umquam ad arbitrum, quantum petiit, tantum abstulit?</td><td></td></tr><tr><td>Nemo; quantum enim aequius esset sibi dari, petiit. De</td><td></td></tr><tr><td>quo nomine ad arbitrum adisti, de eo ad iudicem venisti!</td><td></td></tr><tr><td>Ceteri cum ad iudicem causam labefactari animadvertunt,</td><td>13.1</td></tr><tr><td>ad arbitrum confugiunt, hic ab arbitro ad iudicem venire est</td><td></td></tr><tr><td>ausus! qui cum de hac pecunia tabularum fide arbitrum</td><td></td></tr><tr><td>sumpsit, iudicavit sibi pecuniam non deberi. </td><td></td></tr>
        </table>