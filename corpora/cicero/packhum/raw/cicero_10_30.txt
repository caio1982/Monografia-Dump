<table>
          <script>targetHit=0;</script>
          <tr><td>  Neque me illa oratio commovet, quod ait Attius indignum</td><td>145.9</td></tr><tr><td>esse facinus, si senator iudicio quempiam circumvenerit,</td><td>10</td></tr><tr><td>legibus eum teneri; si eques Romanus hoc idem fecerit,</td><td></td></tr><tr><td>non teneri. Vt tibi concedam hoc indignum esse quod</td><td>146.1</td></tr><tr><td>cuius modi sit iam videro, tu mihi concedas necesse est</td><td></td></tr><tr><td>multo esse indignius in ea civitate quae legibus contineatur</td><td></td></tr><tr><td>discedi ab legibus. Hoc enim vinculum est huius dignitatis </td><td></td></tr><tr><td>qua fruimur in re publica, hoc fundamentum libertatis, hic</td><td>5</td></tr><tr><td>fons aequitatis; mens et animus et consilium et sententia</td><td></td></tr><tr><td>civitatis posita est in legibus. Vt corpora nostra sine mente,</td><td></td></tr><tr><td>sic civitas sine lege suis partibus ut nervis ac sanguine</td><td></td></tr><tr><td>et membris uti non potest. Legum ministri magistratus,</td><td></td></tr><tr><td>legum interpretes iudices, legum denique idcirco omnes</td><td>10</td></tr><tr><td>servi sumus ut liberi esse possimus. Quid est, Q. Naso,</td><td>147.1</td></tr><tr><td>cur tu in isto loco sedeas? quae vis est qua abs te hi iudices</td><td></td></tr><tr><td>tali dignitate praediti coerceantur? Vos autem, iudices,</td><td></td></tr><tr><td>quam ob rem ex tanta multitudine civium tam pauci de</td><td></td></tr><tr><td>hominum fortunis sententiam fertis? Quo iure Attius quae</td><td>5</td></tr><tr><td>voluit dixit? Cur mihi tam diu potestas dicendi datur?</td><td></td></tr><tr><td>Quid sibi autem illi scribae, quid lictores, quid ceteri quos</td><td></td></tr><tr><td>apparere huic quaestioni video volunt? Opinor haec omnia</td><td></td></tr><tr><td>lege fieri totumque hoc iudicium, ut ante dixi, quasi mente</td><td></td></tr><tr><td>quadam regi legis et administrari. Quid ergo? haec</td><td>10</td></tr><tr><td>quaestio sola ita gubernatur? Quid M. Plaetori et C.</td><td></td></tr><tr><td>Flamini inter sicarios, quid C. Orchivi peculatus, quid mea</td><td></td></tr><tr><td>de pecuniis repetundis, quid C. Aquili apud quem nunc de</td><td></td></tr><tr><td>ambitu causa dicitur, quid reliquae quaestiones? Circum-</td><td></td></tr><tr><td>spicite omnis rei publicae partis; omnia legum imperio et</td><td>15</td></tr><tr><td>praescripto fieri videbitis. Si quis apud me, T. Atti, te</td><td>148.1</td></tr><tr><td>reum velit facere, clames te lege pecuniarum repetundarum</td><td></td></tr><tr><td>non teneri; neque haec tua recusatio confessio sit captae</td><td></td></tr><tr><td>pecuniae sed laboris et periculi non legitimi declinatio.</td><td></td></tr><tr><td>Nunc quid agatur et quid abs te iuris constituatur vide.</td><td>5</td></tr><tr><td>Iubet lex ea, qua lege haec quaestio constituta est, iudicem </td><td></td></tr><tr><td>quaestionis, hoc est Q. Voconium, cum eis iudicibus qui ei</td><td></td></tr><tr><td>obvenerint—vos appellat, iudices—quaerere de veneno. In</td><td></td></tr><tr><td>quem quaerere? Infinitum est. <span class="caps">Qvicvmqve fecerit,</span></td><td></td></tr><tr><td><span class="caps">vendiderit, emerit, habverit, dederit.</span> Quid eadem</td><td>10</td></tr><tr><td>lex statim adiungit? recita. <span class="caps">Deqve eivs capite qvaerito.</span></td><td></td></tr><tr><td>Cuius? qui coierit, convenerit? Non ita est. Quid ergo</td><td></td></tr><tr><td>est? dic. <span class="caps">Qvi tribvnvs militvm legionibvs qvattvor</span></td><td></td></tr><tr><td><span class="caps">primis, qvive qvaestor, tribvnvs plebis</span>—deinceps omnis</td><td></td></tr><tr><td>magistratus nominavit—<span class="caps">qvive in senatv sententiam dixit,</span></td><td>15</td></tr><tr><td><span class="caps">dixerit</span>. Quid tum? <span class="caps">Qvi eorvm coiit, coierit, con-</span></td><td></td></tr><tr><td><span class="caps">venit, convenerit qvo qvis ivdicio pvblico condemna-</span></td><td></td></tr><tr><td><span class="caps">retvr.</span> 'Qui eorum'? quorum? Videlicet qui supra</td><td></td></tr><tr><td>scripti sunt. Quid intersit utro modo scriptum sit, etsi est</td><td></td></tr><tr><td>apertum, ipsa tamen lex nos docet. Vbi enim omnis</td><td>20</td></tr><tr><td>mortalis adligat, ita loquitur: '<span class="caps">Qvi venenvm malvm fecit,</span></td><td></td></tr><tr><td><span class="caps">fecerit</span>.' Omnes viri, mulieres, liberi, servi in iudicium</td><td></td></tr><tr><td>vocantur. Si idem de coitione voluisset, adiunxisset: '<span class="caps">Qvive</span></td><td></td></tr><tr><td><span class="caps">coierit</span>.' Nunc ita est: <span class="caps">Deqve eivs capite qvaerito qvi</span></td><td></td></tr><tr><td><span class="caps">magistratvm habverit qvive in senatv sententiam di-</span></td><td>25</td></tr><tr><td><span class="caps">xerit, qvi eorvm coiit, coierit.</span> Num is est Cluentius?</td><td>149.1</td></tr><tr><td>Certe non est. Quis ergo est Cluentius? Qui tamen</td><td></td></tr><tr><td>defendi causam suam lege noluit. Itaque abicio legem,</td><td></td></tr><tr><td>morem Cluentio gero. Tibi tamen, Atti, pauca quae ab</td><td></td></tr><tr><td>huius causa seiuncta sunt respondebo. Est enim quiddam</td><td>5</td></tr><tr><td>in hac causa quod Cluentius ad se, est aliquid quod ego</td><td></td></tr><tr><td>ad me putem pertinere. Hic sua putat interesse se re ipsa</td><td></td></tr><tr><td>et gesto negotio, non lege defendi; ego autem mea existimo</td><td></td></tr><tr><td>interesse me nulla in disputatione ab Attio videri esse super- </td><td></td></tr><tr><td>atum. Non enim mihi haec causa sola dicenda est; omni-</td><td>10</td></tr><tr><td>bus hic labor meus propositus est quicumque hac facultate</td><td></td></tr><tr><td>defensionis contenti esse possunt. Nolo quemquam eorum</td><td></td></tr><tr><td>qui adsunt existimare me quae de lege ab Attio dicta sunt, si</td><td></td></tr><tr><td>reticuerim, comprobare. Quam ob rem, Cluenti, de te tibi</td><td></td></tr><tr><td>obsequor; neque ego legem recito neque hoc loco pro te</td><td>15</td></tr><tr><td>dico, sed ea quae a me desiderari arbitror non relinquam. </td><td></td></tr>
        </table>