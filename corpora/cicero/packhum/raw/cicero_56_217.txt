<table>
          <script>targetHit=0;</script>
          <tr class="title first  date"><td>c<span class="snum">.</span> xi Kal<span class="snum">.</span> Apr<span class="snum">.(?)</span> <span class="snum">44</span> Romae</td><td></td></tr><tr class="title last  "><td>D. BRUTUS BRUTO SUO ET CASSIO S.</td><td></td></tr><tr><td>Quo in statu simus cognoscite. heri vesperi apud me Hirtius</td><td>11.1.1.1</td></tr><tr><td>fuit; qua mente esset Antonius demonstravit, pessima</td><td></td></tr><tr><td>scilicet et infidelissima. nam se neque mihi provinciam dare</td><td></td></tr><tr><td>posse aiebat neque arbitrari tuto in urbe esse quemquam</td><td></td></tr><tr><td>nostrum; adeo esse militum concitatos animos et plebis. quod</td><td>5</td></tr><tr><td>utrumque esse falsum puto vos animadvertere atque illud</td><td></td></tr><tr><td>esse verum quod Hirtius demonstrabat, timere eum ne, si</td><td></td></tr><tr><td>mediocre auxilium dignitatis nostrae habuissemus, nullae</td><td></td></tr><tr><td>partes iis in re publica relinquerentur. </td><td></td></tr><tr><td>  Cum in his angustiis versarer, placitum est mihi ut postu-</td><td>2.1</td></tr><tr><td>larem legationem liberam mihi reliquisque nostris, ut aliqua</td><td></td></tr><tr><td>causa proficiscendi honesta quaereretur. haec se impetra-</td><td></td></tr><tr><td>turum pollicitus est, nec tamen impetraturum confido; tanta</td><td></td></tr><tr><td>est hominum insolentia et nostri insectatio. ac si dederint</td><td>5</td></tr><tr><td>quod petimus, tamen paulo post futurum puto ut hostes</td><td></td></tr><tr><td>iudicemur aut aqua et igni nobis interdicatur.  </td><td></td></tr><tr><td>  'Quid ergo est' inquis 'tui consili?' dandus est locus</td><td>3.1</td></tr><tr><td>fortunae, cedendum ex Italia, migrandum Rhodum aut</td><td></td></tr><tr><td>aliquo terrarum arbitror. si melior casus fuerit, revertemur</td><td></td></tr><tr><td>Romam; si mediocris, in exsilio vivemus; si pessimus, ad</td><td></td></tr><tr><td>novissima auxilia descendemus. succurret fortasse hoc loco</td><td>4.1</td></tr><tr><td>alicui vestrum cur novissimum tempus exspectemus potius</td><td></td></tr><tr><td>quam nunc aliquid moliamur. quia ubi consistamus non</td><td></td></tr><tr><td>habemus praeter Sex. Pompeium et Bassum Cae&lt;ci&gt;lium;</td><td></td></tr><tr><td>qui mihi videntur hoc nuntio de Caesare adlato firmiores</td><td>5</td></tr><tr><td>futuri. satis tempore ad eos accedemus ubi quid valeant</td><td></td></tr><tr><td>scierimus. pro Cassio et te si quid me velitis recipere,</td><td></td></tr><tr><td>recipiam; postulat enim hoc Hirtius ut faciam. </td><td></td></tr><tr><td>  Rogo vos quam primum mihi rescribatis; nam non dubito</td><td>5.1</td></tr><tr><td>quin de his rebus ante horam quartam Hirtius certiorem me</td><td></td></tr><tr><td>sit facturus. quem in locum convenire possimus, quo me</td><td></td></tr><tr><td>velitis venire, rescribite. </td><td></td></tr><tr><td>  Post novissimum Hirti sermonem placitum est mihi postu-</td><td>6.1</td></tr><tr><td>lare ut liceret nobis Romae esse publico praesidio. quod illos</td><td></td></tr><tr><td>nobis concessuros non puto; magnam enim invidiam iis</td><td></td></tr><tr><td>faciemus. nihil tamen non postulandum putavi quod</td><td></td></tr><tr><td>aequum esse statuerem.</td><td>5</td></tr>
        </table>