<table>
          <script>targetHit=0;</script>
          <tr><td>  Quo loco quaero, quam vim habeat libra illa Critolai,</td><td>5.51.1</td></tr><tr><td>qui cum in alteram lancem animi bona imponat, in</td><td></td></tr><tr><td>alteram corporis et externa, tantum propendere illam</td><td></td></tr><tr><td>bonorum animi lancem putet, ut terram et maria depri-</td><td></td></tr><tr><td>mat. quid ergo aut hunc prohibet aut etiam Xenocra-</td><td>5</td></tr><tr><td>tem illum gravissumum philosophorum, exaggerantem</td><td></td></tr><tr><td>tantopere virtutem, extenuantem cetera et abicientem,</td><td></td></tr><tr><td>in virtute non beatam modo vitam, sed etiam beatis-</td><td></td></tr><tr><td>simam ponere? quod quidem nisi fit, virtutum interitus</td><td>52.1</td></tr><tr><td>consequetur. nam in quem cadit aegritudo, in eundem</td><td></td></tr><tr><td>metum cadere necesse est (est enim metus futurae</td><td></td></tr><tr><td>aegritudinis sollicita expectatio); in quem autem me-</td><td></td></tr><tr><td>tus, in eundem formido timiditas pavor ignavia; ergo,</td><td>5</td></tr><tr><td>ut idem vincatur interdum nec putet ad se praeceptum</td><td></td></tr><tr><td>illud Atrei pertinere:</td><td></td></tr><tr><td>    'Proinde íta parent se in víta, ut vinci nésciant.'</td><td></td></tr><tr><td>hic autem vincetur, ut dixi, nec modo vincetur, sed </td><td></td></tr><tr><td>etiam serviet; at nos [autem] virtutem semper libe-</td><td>10</td></tr><tr><td>ram volumus, semper invictam; quae nisi sunt, sublata</td><td></td></tr><tr><td>virtus est. Atque si in virtute satis est praesidii ad</td><td>53.1</td></tr><tr><td>bene vivendum, satis est etiam ad beate; satis est enim</td><td></td></tr><tr><td>certe in virtute, ut fortiter vivamus; si fortiter, etiam</td><td></td></tr><tr><td>ut magno animo, et quidem ut nulla re umquam terre-</td><td></td></tr><tr><td>amur semperque simus invicti. sequitur, ut nihil paeni-</td><td>5</td></tr><tr><td>teat, nihil desit, nihil obstet; ergo omnia profluenter</td><td></td></tr><tr><td>absolute prospere, igitur beate. satis autem virtus ad</td><td></td></tr><tr><td>fortiter vivendum potest; satis ergo etiam ad beate.</td><td></td></tr><tr><td>Etenim ut stultitia, etsi adepta est quod concupivit,</td><td>54.1</td></tr><tr><td>numquam se tamen satis consecutam putat, sic sapien-</td><td></td></tr><tr><td>tia semper eo contenta est quod adest, neque eam um-</td><td></td></tr><tr><td>quam sui paenitet. </td><td></td></tr>
        </table>