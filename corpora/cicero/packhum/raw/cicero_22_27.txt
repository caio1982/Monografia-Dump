<table>
          <script>targetHit=0;</script>
          <tr><td>  'Homines,' inquit, 'emisti, coegisti, parasti.' Quid uti</td><td>84.1</td></tr><tr><td>faceret? senatum obsideret? civis indemnatos expelleret?</td><td></td></tr><tr><td>bona diriperet? aedis incenderet? tecta disturbaret? templa</td><td></td></tr><tr><td>deorum immortalium inflammaret? tribunos plebis ferro</td><td></td></tr><tr><td>e rostris expelleret? provincias quas vellet quibus vellet</td><td>5</td></tr><tr><td>venderet? reges appellaret? rerum capitalium condemnatos</td><td></td></tr><tr><td>in liberas civitates per legatos nostros reduceret? principem</td><td></td></tr><tr><td>civitatis ferro obsessum teneret? Haec ut efficere posset,</td><td></td></tr><tr><td>quae fieri nisi armis oppressa re publica nullo modo poterant,</td><td></td></tr><tr><td>idcirco, credo, manum sibi P. Sestius et copias comparavit.</td><td>10</td></tr><tr><td>'At nondum erat maturum; nondum res ipsa ad eius modi</td><td></td></tr><tr><td>praesidia viros bonos compellebat.' Pulsi nos eramus, non</td><td></td></tr><tr><td>omnino ista manu sola, sed tamen non sine ista: vos taciti</td><td></td></tr><tr><td>maerebatis. Captum erat forum anno superiore, aede</td><td>85.1</td></tr><tr><td>Castoris tamquam arce aliqua &lt;a&gt; fugitivis occupata: silebatur.</td><td></td></tr><tr><td>Omnia hominum cum egestate tum audacia perditorum</td><td></td></tr><tr><td>clamore, concursu, vi, manu gerebantur: perferebatis. Magi-</td><td></td></tr><tr><td>stratus templis pellebantur, alii omnino aditu ac foro pro-</td><td>5</td></tr><tr><td>hibebantur: nemo resistebat. Gladiatores ex praetoris </td><td></td></tr><tr><td>comitatu comprensi, in senatum introducti, confessi, in</td><td></td></tr><tr><td>vincla coniecti a Milone, emissi a Serrano: mentio nulla.</td><td></td></tr><tr><td>Forum corporibus civium Romanorum constratum caede</td><td></td></tr><tr><td>nocturna: non modo nulla nova quaestio, sed etiam vetera</td><td>10</td></tr><tr><td>iudicia sublata. Tribunum plebis plus viginti vulneribus</td><td></td></tr><tr><td>acceptis iacentem moribundumque vidistis: alterius tribuni</td><td></td></tr><tr><td>plebis divini hominis—dicam enim quod sentio et quod</td><td></td></tr><tr><td>mecum sentiunt omnes—divini, insigni quadam, inaudita,</td><td></td></tr><tr><td>nova magnitudine animi, gravitate, fide praediti, domus est</td><td>15</td></tr><tr><td>oppugnata ferro, facibus, exercitu Clodiano. </td><td></td></tr><tr><td>  Et tu hoc loco laudas Milonem et iure laudas. Quem</td><td>86.1</td></tr><tr><td>enim umquam virum tam immortali virtute vidimus? qui</td><td></td></tr><tr><td>nullo praemio proposito praeter hoc, quod iam contritum</td><td></td></tr><tr><td>et contemptum putatur, iudicium bonorum, omnia pericula,</td><td></td></tr><tr><td>summos labores, gravissimas contentiones inimicitiasque</td><td>5</td></tr><tr><td>suscepit, qui mihi unus ex omnibus civibus videtur re</td><td></td></tr><tr><td>docuisse, non verbis, et quid oporteret a praestantibus viris</td><td></td></tr><tr><td>in re publica fieri et quid necesse esset: oportere hominum</td><td></td></tr><tr><td>audacium, eversorum rei publicae, sceleri legibus et iudiciis</td><td></td></tr><tr><td>resistere; si leges non valerent, iudicia non essent, si res</td><td>10</td></tr><tr><td>publica vi consensuque audacium armis oppressa teneretur,</td><td></td></tr><tr><td>praesidio et copiis defendi vitam et libertatem necesse esse.</td><td></td></tr><tr><td>Hoc sentire prudentiae est, facere fortitudinis; et sentire</td><td></td></tr><tr><td>vero et facere perfectae cumulataeque virtutis. Adiit ad</td><td>87.1</td></tr><tr><td>rem publicam tribunus plebis Milo—de cuius laude plura</td><td></td></tr><tr><td>dicam, non quo aut ipse haec dici quam existimari malit</td><td></td></tr><tr><td>aut ego hunc laudis fructum praesenti libenter impertiam,</td><td></td></tr><tr><td>praesertim cum verbis consequi non possim, sed quod </td><td>5</td></tr><tr><td>existimo, si Milonis causam accusatoris voce conlaudatam</td><td></td></tr><tr><td>probaro, vos in hoc crimine parem Sesti causam existima-</td><td></td></tr><tr><td>turos: adiit igitur T. Annius ad causam rei publicae sic ut</td><td></td></tr><tr><td>civem patriae reciperare vellet ereptum. Simplex causa,</td><td></td></tr><tr><td>constans ratio, plena consensionis omnium, plena concordiae.</td><td>10</td></tr><tr><td>Conlegas adiutores habebat; consulis alterius summum</td><td></td></tr><tr><td>studium, alterius animus paene placatus, de praetoribus unus</td><td></td></tr><tr><td>alienus, senatus incredibilis voluntas, equitum Romanorum</td><td></td></tr><tr><td>animi ad causam excitati, erecta Italia. Duo soli erant</td><td></td></tr><tr><td>empti ad impediendum; qui si homines despecti et con-</td><td>15</td></tr><tr><td>tempti tantam rem sustinere non potuissent, se causam</td><td></td></tr><tr><td>quam susceperat nullo labore peracturum videbat. Agebat</td><td></td></tr><tr><td>auctoritate, agebat consilio, agebat per summum ordinem,</td><td></td></tr><tr><td>agebat exemplo bonorum ac fortium civium: quid re publica,</td><td></td></tr><tr><td>quid se dignum esset, quis ipse esset, quid sperare, quid</td><td>20</td></tr><tr><td>maioribus suis reddere deberet, diligentissime cogitabat. </td><td></td></tr>
        </table>