<table>
          <script>targetHit=0;</script>
          <tr><td>  Puto in hoc exemplo datos esse uni cuique ser-</td><td>4.65.50</td></tr><tr><td>mones ad dignitatem adcommodatos; id quod oportet</td><td></td></tr><tr><td>in hoc genere conservare. </td><td></td></tr><tr><td>  Sunt item sermocinationes consequentes hoc genus:</td><td></td></tr><tr><td>'Nam quid putamus illos dicturos, si hoc iudicaritis?</td><td></td></tr><tr><td>Nonne omnes hac utentur oratione?' deinde subicere</td><td>55</td></tr><tr><td>sermonem. </td><td></td></tr><tr><td>  Conformatio est, cum aliqua, quae non adest,</td><td>66.1</td></tr><tr><td>persona confingitur quasi adsit, aut cum res muta aut</td><td></td></tr><tr><td>informis fit eloquens, et forma ei et oratio adtribuitur</td><td></td></tr><tr><td>ad dignitatem adcommodata, aut actio quaedam, hoc</td><td></td></tr><tr><td>pacto:</td><td>5</td></tr><tr><td>      'Quodsi nunc haec urbs invictissima vocem mittat,</td><td></td></tr><tr><td>    non hoc pacto loquatur: &quot;Ego illa plurimis tropeis</td><td></td></tr><tr><td>    ornata, triumphis ditata certissimis, clarissimis locu-</td><td></td></tr><tr><td>    pletata victoriis, nunc vestris seditionibus, o cives,</td><td></td></tr><tr><td>    vexor; quam dolis malitiosa Kartago, viribus pro-</td><td>10</td></tr><tr><td>    bata Numantia, disciplinis erudita Corinthus labe-</td><td></td></tr><tr><td>    factare non potuit, eam patimini nunc ab homunculis</td><td></td></tr><tr><td>    deterrumis proteri atque conculcari?&quot;'</td><td></td></tr><tr><td>Item: 'Quodsi nunc Lucius ille Brutus revivescat et hic</td><td></td></tr><tr><td>    ante pedes vestros adsit, &lt;is&gt; non hac utatur oratione:</td><td>15</td></tr><tr><td>    &quot;Ego reges eieci, vos tyrannos introducitis; ego liber-</td><td></td></tr><tr><td>    tatem, quae non erat, peperi, vos partam servare non </td><td></td></tr><tr><td>    vultis; ego capitis mei periculo patriam liberavi, vos</td><td></td></tr><tr><td>    liberi sine periculo esse non curatis?&quot;' </td><td></td></tr><tr><td>  Haec conformatio licet in plures res, in mutas</td><td>20</td></tr><tr><td>atque inanimas transferatur; sed proficit plurimum in am-</td><td></td></tr><tr><td>plificationis partibus et conmiseratione. </td><td></td></tr><tr><td>  Significatio est res, quae plus in suspicione re-</td><td>67.1</td></tr><tr><td>linquit, quam positum est in oratione. Ea fit per ex-</td><td></td></tr><tr><td>superationem, ambiguum, consequentiam, abscisio-</td><td></td></tr><tr><td>nem, similitudinem. </td><td></td></tr>
        </table>