<table>
          <script>targetHit=0;</script>
          <tr class="title first  date"><td>Non<span class="snum">.</span> Mart<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Commovet me Attica; etsi adsentior Cratero. Bruti litterae</td><td>12.13.1.1</td></tr><tr><td>scriptae et prudenter et amice multas mihi tamen lacrimas</td><td></td></tr><tr><td>attulerunt. me haec solitudo minus stimulat quam ista cele-</td><td></td></tr><tr><td>britas. te unum desidero; sed litteris non difficilius utor quam</td><td></td></tr><tr><td>si domi essem. ardor tamen ille idem urget et manet, non me-</td><td>5</td></tr><tr><td>hercule indulgente me sed tamen repugnante. </td><td></td></tr><tr><td>  Quod scribis de Appuleio, nihil puto opus esse tua conten-</td><td>2.1</td></tr><tr><td>tione nec Balbo et Oppio; quibus quidem ille receperat</td><td></td></tr><tr><td>mihique etiam iusserat nuntiari se molestum omnino non</td><td></td></tr><tr><td>futurum. sed cura ut excuser morbi causa in dies singulos.</td><td></td></tr><tr><td>Laenas hoc receperat. prende C. Septimium, L. Statilium.</td><td>5</td></tr><tr><td>denique nemo negabit se iuraturum quem rogaris. quod si erit</td><td></td></tr><tr><td>durius, veniam et ipse perpetuum morbum iurabo. cum enim</td><td></td></tr><tr><td>mihi carendum sit conviviis, malo id lege videri facere quam</td><td></td></tr><tr><td>dolore. Cocceium velim appelles. quod enim dixerat non</td><td></td></tr><tr><td>facit. ego autem volo aliquod emere latibulum et perfugium</td><td>10</td></tr><tr><td>doloris mei.</td><td></td></tr>
        </table>