<table>
          <script>targetHit=0;</script>
          <tr><td>  Quid quod, si ista vera sunt, ratio omnis tollitur</td><td>26.1</td></tr><tr><td>quasi quaedam lux lumenque vitae: tamenne in ista</td><td></td></tr><tr><td>pravitate perstabitis? nam quaerendi initium ratio</td><td></td></tr><tr><td>attulit, quae perfecit virtutem, cum esset ipsa ratio</td><td></td></tr><tr><td>confirmata quaerendo; quaestio autem est adpetitio</td><td>5</td></tr><tr><td>cognitionis quaestionisque finis inventio; at nemo</td><td></td></tr><tr><td>invenit falsa, nec ea quae incerta permanent inventa</td><td></td></tr><tr><td>esse possunt, sed cum ea quae quasi involuta ante</td><td></td></tr><tr><td>fuerunt aperta sunt, tum inventa dicuntur: sic et</td><td></td></tr><tr><td>initium quaerendi et exitus percipiundi et conprendendi</td><td>10</td></tr><tr><td>tenet. itaque argumenti conclusio, quae est Graece</td><td></td></tr><tr><td>ἀπόδειξις, ita definitur: &quot;ratio quae ex rebus perceptis</td><td></td></tr><tr><td>ad id quod non percipiebatur adducit&quot;. quod si omnia</td><td>27.1</td></tr><tr><td>visa eius modi essent qualia isti dicunt, ut ea vel falsa</td><td></td></tr><tr><td>esse possent neque ea posset ulla notio discernere,</td><td></td></tr><tr><td>quo modo quemquam aut conclusisse aliquid aut in-</td><td></td></tr><tr><td>venisse dicemus, aut quae esset conclusi argumenti</td><td>5</td></tr><tr><td>fides? ipsa autem philosophia, quae rationibus pro-</td><td></td></tr><tr><td>gredi debet, quem habebit exitum? sapientiae vero</td><td></td></tr><tr><td>quid futurum est, quae neque de se ipsa dubitare</td><td></td></tr><tr><td>debet neque de suis decretis (quae philosophi vocant</td><td></td></tr><tr><td>δόγματα), quorum nullum sine scelere prodi poterit;</td><td>10</td></tr><tr><td>cum enim decretum proditur, lex veri rectique prodi-</td><td></td></tr><tr><td>tur, quo e vitio et amicitiarum proditiones et rerum</td><td></td></tr><tr><td>publicarum nasci solent; non potest igitur dubitari</td><td></td></tr><tr><td>quin decretum nullum falsum possit esse sapientis</td><td></td></tr><tr><td>neque satis sit non esse falsum sed etiam stabile fixum </td><td>15</td></tr><tr><td>ratum esse debeat, quod movere nulla ratio queat;</td><td></td></tr><tr><td>talia autem neque esse neque videri possunt eorum</td><td></td></tr><tr><td>ratione qui illa visa e quibus omnia decreta sunt nata</td><td></td></tr><tr><td>negant quicquam a falsis interesse. </td><td></td></tr>
        </table>