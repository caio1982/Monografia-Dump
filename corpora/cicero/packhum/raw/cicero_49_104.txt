<table>
          <script>targetHit=0;</script>
          <tr><td>  Et hoc quidem mihi cum Bruto convenit, id est cum</td><td>5.39.8</td></tr><tr><td>Aristotele Xenocrate Speusippo Polemone. sed mihi</td><td></td></tr><tr><td>videntur etiam beatissimi. quid enim deest ad beate vi-</td><td>40.1</td></tr><tr><td>vendum ei, qui confidit suis bonis? aut, qui diffidit,</td><td></td></tr><tr><td>beatus esse qui potest? at diffidat necesse est, qui</td><td></td></tr><tr><td>bona dividit tripertito. qui enim poterit aut corporis</td><td></td></tr><tr><td>firmitate aut fortunae stabilitate confidere? atqui nisi</td><td>5</td></tr><tr><td>stabili et fixo et permanente bono beatus esse nemo</td><td></td></tr><tr><td>potest. quid ergo eius modi istorum est? ut mihi Laco-</td><td></td></tr><tr><td>nis illud dictum in hos cadere videatur, qui glorianti</td><td></td></tr><tr><td>cuidam mercatori, quod multas navis in omnem oram</td><td></td></tr><tr><td>maritimam demisisset, 'non sane optabilis quidem ista'</td><td>10</td></tr><tr><td>inquit 'rudentibus apta fortuna.' an dubium est quin</td><td></td></tr><tr><td>nihil sit habendum in eo genere, quo vita beata com-</td><td></td></tr><tr><td>pleatur, si id possit amitti? nihil enim interarescere,</td><td></td></tr><tr><td>nihil extingui, nihil cadere debet eorum, in quibus vita</td><td></td></tr><tr><td>beata consistit. nam qui timebit ne quid ex is deper-</td><td>15</td></tr><tr><td>dat, beatus esse non poterit. volumus enim eum, qui</td><td>41.1</td></tr><tr><td>beatus sit, tutum esse, inexpugnabilem, saeptum atque</td><td></td></tr><tr><td>munitum, non ut parvo metu praeditus sit, sed ut nullo.</td><td></td></tr><tr><td>ut enim innocens is dicitur, non qui leviter nocet, sed</td><td></td></tr><tr><td>qui nihil nocet, sic sine metu is habendus est, non qui</td><td>5</td></tr><tr><td>parva metuit, sed qui omnino metu vacat. quae est</td><td></td></tr><tr><td>enim alia fortitudo nisi animi adfectio cum in adeundo </td><td></td></tr><tr><td>periculo et in labore ac dolore patiens, tum procul ab</td><td></td></tr><tr><td>omni metu? atque haec certe non ita se haberent, nisi</td><td></td></tr><tr><td>omne bonum in una honestate consisteret. qui autem</td><td>42.1</td></tr><tr><td>illam maxume optatam et expetitam securitatem—</td><td></td></tr><tr><td>securitatem autem nunc appello vacuitatem aegritu-</td><td></td></tr><tr><td>dinis, in qua vita beata posita est—habere quisquam</td><td></td></tr><tr><td>potest, cui aut adsit aut adesse possit multitudo ma-</td><td>5</td></tr><tr><td>lorum? qui autem poterit esse celsus et erectus et ea,</td><td></td></tr><tr><td>quae homini accidere possunt, omnia parva ducens,</td><td></td></tr><tr><td>qualem sapientem esse volumus, nisi omnia sibi in se</td><td></td></tr><tr><td>posita censebit? an Lacedaemonii Philippo minitante</td><td></td></tr><tr><td>per litteras se omnia quae conarentur prohibiturum</td><td>10</td></tr><tr><td>quaesiverunt, num se esset etiam mori prohibiturus:</td><td></td></tr><tr><td>vir is, quem quaerimus, non multo facilius tali animo</td><td></td></tr><tr><td>reperietur quam civitas universa? quid? ad hanc for-</td><td></td></tr><tr><td>titudinem, de qua loquimur, temperantia adiuncta,</td><td></td></tr><tr><td>quae sit moderatrix omnium commotionum, quid pot-</td><td>15</td></tr><tr><td>est ad beate vivendum deesse ei, quem fortitudo ab</td><td></td></tr><tr><td>aegritudine et a metu vindicet, temperantia cum a libi-</td><td></td></tr><tr><td>dine avocet, tum insolenti alacritate gestire non sinat?</td><td></td></tr><tr><td>haec efficere virtutem ostenderem, nisi superioribus</td><td></td></tr><tr><td>diebus essent explicata. Atque cum perturbationes ani-</td><td>43.1</td></tr><tr><td>mi miseriam, sedationes autem vitam efficiant beatam,</td><td></td></tr><tr><td>duplexque ratio perturbationis sit, quod aegritudo et</td><td></td></tr><tr><td>metus in malis opinatis, in bonorum autem errore lae-</td><td></td></tr><tr><td>titia gestiens libidoque versetur, quae omnia cum con-</td><td>5</td></tr><tr><td>silio et ratione pugnent, his tu tam gravibus concita- </td><td></td></tr><tr><td>tionibus tamque ipsis inter se dissentientibus atque</td><td></td></tr><tr><td>distractis quem vacuum solutum liberum videris, hunc</td><td></td></tr><tr><td>dubitabis beatum dicere? atqui sapiens semper ita ad-</td><td></td></tr><tr><td>fectus est; semper igitur sapiens beatus est. </td><td>10</td></tr>
        </table>