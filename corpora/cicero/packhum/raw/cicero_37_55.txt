<table>
          <script>targetHit=0;</script>
          <tr class="title first last  "><td>LIBER TERTIVS </td><td></td></tr><tr><td>  Instituenti mihi, Quinte frater, eum sermonem referre</td><td>3.1.1</td></tr><tr><td>et mandare huic tertio libro, quem post Antoni disputa-</td><td></td></tr><tr><td>tionem Crassus habuisset, acerba sane recordatio veterem</td><td></td></tr><tr><td>animi curam molestiamque renovavit. Nam illud immor-</td><td></td></tr><tr><td>talitate dignum ingenium, illa humanitas, illa virtus L. Crassi</td><td>5</td></tr><tr><td>morte exstincta subita est vix diebus decem post eum diem,</td><td></td></tr><tr><td>qui hoc et superiore libro continetur. Ut enim Romam</td><td>2.1</td></tr><tr><td>rediit extremo ludorum scaenicorum die, vehementer com-</td><td></td></tr><tr><td>motus oratione ea, quae ferebatur habita esse in contione</td><td></td></tr><tr><td>a Philippo, quem dixisse constabat videndum sibi esse aliud</td><td></td></tr><tr><td>consilium; illo senatu se rem publicam gerere non posse,</td><td>5</td></tr><tr><td>mane Idibus Septembribus et ille et senatus frequens vocatu</td><td></td></tr><tr><td>Drusi in curiam venit; ibi cum Drusus multa de Philippo</td><td></td></tr><tr><td>questus esset, rettulit ad senatum de illo ipso, quod in eum</td><td></td></tr><tr><td>ordinem consul tam graviter in contione esset invectus.</td><td></td></tr><tr><td>Hic, ut saepe inter homines sapientissimos constare vidi,</td><td>3.1</td></tr><tr><td>quamquam hoc Crasso, cum aliquid accuratius dixisset,</td><td></td></tr><tr><td>semper fere contigisset, ut numquam dixisse melius puta-</td><td></td></tr><tr><td>retur, tamen omnium consensu sic esse tum iudicatum </td><td></td></tr><tr><td>ceteros a Crasso semper omnis, illo autem die etiam ipsum</td><td>5</td></tr><tr><td>a se superatum. Deploravit enim casum atque orbitatem</td><td></td></tr><tr><td>senatus, cuius ordinis a consule, qui quasi parens bonus</td><td></td></tr><tr><td>aut tutor fidelis esse deberet, tamquam ab aliquo nefario</td><td></td></tr><tr><td>praedone diriperetur patrimonium dignitatis; neque vero</td><td></td></tr><tr><td>esse mirandum, si, cum suis consiliis rem publicam pro-</td><td>10</td></tr><tr><td>fligasset, consilium senatus a re publica repudiaret. Hic</td><td>4.1</td></tr><tr><td>cum homini et vehementi et diserto et in primis forti ad</td><td></td></tr><tr><td>resistendum Philippo quasi quasdam verborum faces admo-</td><td></td></tr><tr><td>visset, non tulit ille et graviter exarsit pigneribusque ablatis</td><td></td></tr><tr><td>Crassum instituit coercere. Quo quidem ipso in loco</td><td>5</td></tr><tr><td>multa a Crasso divinitus dicta &lt;esse&gt; ferebantur, cum sibi</td><td></td></tr><tr><td>illum consulem esse negaret, cui senator ipse non esset.</td><td></td></tr><tr><td>'An tu, cum omnem auctoritatem universi ordinis pro pi-</td><td></td></tr><tr><td>gnere putaris eamque in conspectu populi Romani con-</td><td></td></tr><tr><td>cideris, me his existimas pigneribus terreri? Non tibi illa</td><td>10</td></tr><tr><td>sunt caedenda, si L. Crassum vis coercere: haec tibi est</td><td></td></tr><tr><td>incidenda lingua, qua vel evulsa spiritu ipso libidinem</td><td></td></tr><tr><td>tuam libertas mea refutabit.' Permulta tum vehementis-</td><td>5.1</td></tr><tr><td>sima contentione animi, ingeni, virium ab eo dicta esse</td><td></td></tr><tr><td>constabat sententiamque eam, quam senatus frequens se-</td><td></td></tr><tr><td>cutus est ornatissimis et gravissimis verbis, ut populo Ro-</td><td></td></tr><tr><td>mano satis fieret, numquam senatus neque consilium rei</td><td>5</td></tr><tr><td>publicae neque fidem defuisse ab eo dictam et eundem,</td><td></td></tr><tr><td>id quod in auctoritatibus perscriptis exstat, scribendo ad-</td><td></td></tr><tr><td>fuisse. Illa tamquam cycnea fuit divini hominis vox et</td><td>6.1</td></tr><tr><td>oratio, quam quasi exspectantes post eius interitum venie-</td><td></td></tr><tr><td>bamus in curiam, ut vestigium illud ipsum, in quo ille</td><td></td></tr><tr><td>postremum institisset, contueremur: namque tum latus ei</td><td></td></tr><tr><td>dicenti condoluisse sudoremque multum consecutum esse</td><td>5</td></tr><tr><td>audiebamus; ex quo cum cohorruisset, cum febri domum </td><td></td></tr><tr><td>rediit dieque septimo lateris dolore consumptus est. O</td><td>7.1</td></tr><tr><td>fallacem hominum spem fragilemque fortunam et inanis</td><td></td></tr><tr><td>nostras contentiones, quae medio in spatio saepe frangun-</td><td></td></tr><tr><td>tur et corruunt aut ante in ipso cursu obruuntur, quam</td><td></td></tr><tr><td>portum conspicere potuerunt! Nam quam diu Crassi fuit</td><td>5</td></tr><tr><td>ambitionis labore vita districta, tam diu privatis magis officiis</td><td></td></tr><tr><td>et ingeni laude floruit quam fructu amplitudinis aut rei</td><td></td></tr><tr><td>publicae dignitate; qui autem annus ei primus ab honorum</td><td></td></tr><tr><td>perfunctione aditum omnium concessu ad summam aucto-</td><td></td></tr><tr><td>ritatem dabat, is eius omnem spem atque omnia vitae con-</td><td>10</td></tr><tr><td>silia morte pervertit. Fuit hoc luctuosum suis, acerbum</td><td>8.1</td></tr><tr><td>patriae, grave bonis omnibus; sed ei tamen rem publicam</td><td></td></tr><tr><td>casus secuti sunt, ut mihi non erepta L. Crasso a dis im-</td><td></td></tr><tr><td>mortalibus vita, sed donata mors esse videatur. Non vidit</td><td></td></tr><tr><td>flagrantem bello Italiam, non ardentem invidia senatum,</td><td>5</td></tr><tr><td>non sceleris nefarii principes civitatis reos, non luctum</td><td></td></tr><tr><td>filiae, non exsilium generi, non acerbissimam C. Mari fugam,</td><td></td></tr><tr><td>non illam post reditum eius caedem omnium crudelissimam,</td><td></td></tr><tr><td>non denique in omni genere deformatam eam civitatem, in</td><td></td></tr><tr><td>qua ipse florentissima multum omnibus [gloria] praestitisset. </td><td>10</td></tr>
        </table>