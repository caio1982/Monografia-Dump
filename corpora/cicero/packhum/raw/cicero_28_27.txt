<table>
          <script>targetHit=0;</script>
          <tr><td>  O excubias tuas, Cn. Planci, miseras, o flebilis vigilias, o</td><td>101.1</td></tr><tr><td>noctes acerbas, o custodiam etiam mei capitis infelicem! si</td><td></td></tr><tr><td>quidem ego tibi vivus non prosum, qui fortasse mortuus</td><td></td></tr><tr><td>profuissem. Memini enim, memini neque umquam obli-</td><td></td></tr><tr><td>viscar noctis illius cum tibi vigilanti, adsidenti, maerenti vana</td><td>5</td></tr><tr><td>quaedam miser atque inania falsa spe inductus pollicebar,</td><td></td></tr><tr><td>me, si essem in patriam restitutus, praesentem tibi gratias</td><td></td></tr><tr><td>relaturum; sin aut vitam mihi fors ademisset aut vis aliqua</td><td></td></tr><tr><td>maior reditum peremisset, hos, hos—quos enim ego tum</td><td></td></tr><tr><td>alios animo intuebar?—omnia tibi illorum laborum praemia</td><td>10</td></tr><tr><td>pro me persoluturos. Quid me aspectas, quid mea promissa</td><td></td></tr><tr><td>repetis, quid meam fidem imploras? Nihil tibi ego tum de</td><td></td></tr><tr><td>meis opibus pollicebar, sed de horum erga me benivolentia</td><td></td></tr><tr><td>promittebam; hos pro me lugere, hos gemere, hos decertare</td><td></td></tr><tr><td>pro meo capite vel vitae periculo velle videbam; de horum</td><td>15</td></tr><tr><td>desiderio, luctu, querelis cotidie aliquid tecum simul audie-</td><td></td></tr><tr><td>bam; nunc timeo ne tibi nihil praeter lacrimas queam red-</td><td></td></tr><tr><td>dere, quas tu in meis acerbitatibus plurimas effudisti. Quid</td><td>102.1</td></tr><tr><td>enim possum aliud nisi maerere, nisi flere, nisi te cum mea</td><td></td></tr><tr><td>salute complecti? Salutem tibi idem dare possunt qui mihi</td><td></td></tr><tr><td>reddiderunt. Te tamen—exsurge, quaeso!—retinebo et</td><td></td></tr><tr><td>complectar, nec me solum deprecatorem fortunarum tuarum</td><td>5</td></tr><tr><td>sed comitem sociumque profitebor; atque, ut spero, nemo</td><td></td></tr><tr><td>erit tam crudeli animo tamque inhumano nec tam immemor</td><td></td></tr><tr><td>non dicam meorum in bonos meritorum, sed bonorum in</td><td></td></tr><tr><td>me, qui a me mei servatorem capitis divellat ac distrahat. </td><td></td></tr><tr><td>Non ego meis ornatum beneficiis a vobis deprecor, iudices,</td><td>10</td></tr><tr><td>sed custodem salutis meae, non opibus contendo, non</td><td></td></tr><tr><td>auctoritate, non gratia, sed precibus, sed lacrimis, sed</td><td></td></tr><tr><td>misericordia, mecumque vos simul hic miserrimus et</td><td></td></tr><tr><td>optimus obtestatur parens, et pro uno filio duo patres</td><td></td></tr><tr><td>deprecamur. Nolite, iudices, per vos, per fortunas, per</td><td>103.1</td></tr><tr><td>liberos vestros inimicis meis, eis praesertim quos ego pro</td><td></td></tr><tr><td>vestra salute suscepi, dare laetitiam gloriantibus vos iam</td><td></td></tr><tr><td>oblitos mei salutis eius a quo mea salus conservata est hostis</td><td></td></tr><tr><td>exstitisse; nolite animum meum debilitare cum luctu tum</td><td>5</td></tr><tr><td>etiam metu commutatae vestrae voluntatis erga me; sinite</td><td></td></tr><tr><td>me, quod vobis fretus huic saepe promisi, id a vobis ei per-</td><td></td></tr><tr><td>solvere. Teque, C. Flave, oro et obtestor, qui meorum</td><td>104.1</td></tr><tr><td>consiliorum in consulatu socius, periculorum particeps,</td><td></td></tr><tr><td>rerum quas gessi adiutor fuisti, meque non modo salvum</td><td></td></tr><tr><td>semper sed etiam ornatum florentemque esse voluisti, ut</td><td></td></tr><tr><td>mihi per hos conserves eum per quem me tibi et his con-</td><td>5</td></tr><tr><td>servatum vides. Plura ne dicam tuae me etiam lacrimae</td><td></td></tr><tr><td>impediunt vestraeque, iudices, non solum meae, quibus ego</td><td></td></tr><tr><td>magno in metu meo subito inducor in spem, vos eosdem in</td><td></td></tr><tr><td>hoc conservando futuros qui fueritis in me, quoniam istis</td><td></td></tr><tr><td>vestris lacrimis de illis recordor quas pro me saepe et</td><td>10</td></tr><tr><td>multum profudistis. </td><td></td></tr>
        </table>