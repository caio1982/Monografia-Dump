<table>
          <script>targetHit=0;</script>
          <tr><td>  Proximum est ut doceam deorum providentia mun-</td><td>2.73.1</td></tr><tr><td>dum administrari. magnus sane locus est et a vestris</td><td></td></tr><tr><td>Cotta vexatus, ac nimirum vobiscum omne certamen</td><td></td></tr><tr><td>est. Nam vobis Vellei minus notum est quem ad</td><td></td></tr><tr><td>modum quidque dicatur; vestra enim solum legitis</td><td>5</td></tr><tr><td>vestra amatis, ceteros causa incognita condemnatis.</td><td></td></tr><tr><td>velut a te ipso hesterno die dictumst anum fatidicam</td><td></td></tr><tr><td>Pronoean a Stoicis induci id est Providentiam. quod eo</td><td></td></tr><tr><td>errore dixisti, quia existumas ab is providentiam fingi</td><td></td></tr><tr><td>quasi quandam deam singularem, quae mundum om-</td><td>10</td></tr><tr><td>nem gubernet et regat. sed id praecise dicitur: ut, si </td><td>74.1</td></tr><tr><td>quis dicat Atheniensium rem publicam consilio regi,</td><td></td></tr><tr><td>desit illud &quot;Arii pagi&quot;, sic, cum dicimus providentia</td><td></td></tr><tr><td>mundum administrari, deesse arbitrato &quot;deorum&quot;, plene</td><td></td></tr><tr><td>autem et perfecte sic dici existumato, providentia</td><td>5</td></tr><tr><td>deorum mundum administrari. Ita salem istum, quo</td><td></td></tr><tr><td>caret vestra natio, in inridendis nobis nolitote con-</td><td></td></tr><tr><td>sumere, et mercule si me audiatis ne experiamini qui-</td><td></td></tr><tr><td>dem; non decet non datum est non potestis. nec vero</td><td></td></tr><tr><td>hoc in te unum convenit moribus domesticis ac nos-</td><td>10</td></tr><tr><td>trorum hominum urbanitate limatum, sed cum in reli-</td><td></td></tr><tr><td>quos vestros tum in eum maxime qui ista peperit, ho-</td><td></td></tr><tr><td>minem sine arte sine litteris, insultantem in omnes,</td><td></td></tr><tr><td>sine acumine ullo sine auctoritate sine lepore. </td><td></td></tr><tr><td>  Dico igitur providentia deorum mundum et omnes</td><td>75.1</td></tr><tr><td>mundi partes et initio constitutas esse et omni tempore</td><td></td></tr><tr><td>administrari. Eamque disputationem tris in partes</td><td></td></tr><tr><td>nostri fere dividunt. quarum prima pars est quae duci-</td><td></td></tr><tr><td>tur ab ea ratione quae docet esse deos; quo concesso</td><td>5</td></tr><tr><td>confitendum est eorum consilio mundum administrari.</td><td></td></tr><tr><td>secunda est autem quae docet omnes res subiectas esse</td><td></td></tr><tr><td>naturae sentienti ab eaque omnia pulcherrume geri;</td><td></td></tr><tr><td>quo constituto sequitur ab animantibus principiis eam</td><td></td></tr><tr><td>esse generatam. tertius est locus qui ducitur ex ad-</td><td>10</td></tr><tr><td>miratione rerum caelestium atque terrestrium. </td><td></td></tr>
        </table>