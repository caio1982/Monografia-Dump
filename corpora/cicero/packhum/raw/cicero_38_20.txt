<table>
          <script>targetHit=0;</script>
          <tr><td>  C.F. Accepi ista, didicique breviter non</td><td>83.1</td></tr><tr><td>solum quemadmodum laudarem alterum sed etiam</td><td></td></tr><tr><td>quemadmodum eniterer ut possem ipse iure laudari.</td><td></td></tr><tr><td>Videamus igitur deinceps in sententia dicenda quam</td><td></td></tr><tr><td>viam et quae praecepta teneamus. </td><td>5</td></tr><tr><td>  C.P. Est igitur in deliberando finis utilitas, ad</td><td></td></tr><tr><td>quem omnia ita referuntur in consilio dando sen-</td><td></td></tr><tr><td>tentiaque dicenda ut illa prima sint suasori aut</td><td></td></tr><tr><td>dissuasori videnda, quid aut possit fieri aut non possit</td><td></td></tr><tr><td>et quid aut necesse sit aut non necesse. Nam et</td><td>10</td></tr><tr><td>si quid effici non potest, deliberatio tollitur quamvis</td><td></td></tr><tr><td>utile sit, et si quid necesse est (necesse autem id est</td><td></td></tr><tr><td>sine quo salvi liberive esse non possumus), id est</td><td></td></tr><tr><td>reliquis et honestatibus in civili ratione et commodis</td><td></td></tr><tr><td>anteponendum. Cum autem quaeritur quid fieri</td><td>84.1</td></tr><tr><td>possit, videndum etiam est quam facile possit; nam</td><td></td></tr><tr><td>quae perdifficilia sunt perinde habenda saepe sunt</td><td></td></tr><tr><td>ac si effici non possint. Et cum de necessitate</td><td></td></tr><tr><td>attendemus, etsi aliquid non necessarium videbitur,</td><td>5</td></tr><tr><td>videndum tamen erit quam sit magnum; quod enim </td><td></td></tr><tr><td>permagnum est pro necessario saepe habetur. Itaque</td><td>85.1</td></tr><tr><td>cum constet hoc genus causarum ex suasione et</td><td></td></tr><tr><td>dissuasione, suasori proponitur simplex ratio, si et</td><td></td></tr><tr><td>utile est et fieri potest, fiat, dissuasori duplex, una,</td><td></td></tr><tr><td>si non utile est, ne fiat, altera, si fieri non potest, ne</td><td>5</td></tr><tr><td>suscipiatur. Sic suasori utrumque docendum est,</td><td></td></tr><tr><td>dissuasori alterum infirmare sat est. Quare quoniam</td><td>86.1</td></tr><tr><td>in his versatur omne consilium duobus, de utilitate</td><td></td></tr><tr><td>ante dicamus, quae in discernendis bonis malisque</td><td></td></tr><tr><td>versatur. Bonorum autem partim necessaria sunt,</td><td></td></tr><tr><td>ut vita, pudicitia, libertas, partim non necessaria,</td><td>5</td></tr><tr><td>ut liberi, coniuges, germani, parentes: quorum alia</td><td></td></tr><tr><td>sunt per se expetenda, ut ea quae sita sunt in officiis</td><td></td></tr><tr><td>atque virtutibus, alia quod aliquid commodi efficiunt,</td><td></td></tr><tr><td>ut opes et copiae. Eorum autem quae propter se</td><td>87.1</td></tr><tr><td>expetuntur partim honestate ipsa, partim com-</td><td></td></tr><tr><td>moditate aliqua expetuntur: honestate ea quae</td><td></td></tr><tr><td>proficiscuntur ab eis virtutibus de quibus paullo ante</td><td></td></tr><tr><td>est dictum, quae sunt laudabilia ipsa per se: com-</td><td>5</td></tr><tr><td>moditate autem aliqua quae sunt in corporis aut in</td><td></td></tr><tr><td>fortunae bonis expetenda, quorum alia sunt quasi</td><td></td></tr><tr><td>cum honestate coniuncta, ut honos, ut gloria, alia</td><td></td></tr><tr><td>diversa, ut vires, forma, valetudo, nobilitas, divitiae,</td><td></td></tr><tr><td>clientelae. Est etiam quaedam quasi materies </td><td>88.1</td></tr><tr><td>subiecta honestati, quae maxime spectatur in</td><td></td></tr><tr><td>amicitiis. Amicitiae autem caritate et amore cernun-</td><td></td></tr><tr><td>tur; nam cum deorum tum parentum patriaeque</td><td></td></tr><tr><td>cultus eorumque hominum qui aut sapientia aut</td><td>5</td></tr><tr><td>opibus excellunt ad caritatem referri solet, coniuges</td><td></td></tr><tr><td>autem et liberi et fratres et alii quos usus familiari-</td><td></td></tr><tr><td>tasque coniunxit, quamquam etiam caritate ipsa,</td><td></td></tr><tr><td>tamen amore maxime continentur. In his igitur</td><td></td></tr><tr><td>rebus cum bona sint, facile est intellectu quae sint</td><td>10</td></tr><tr><td>contraria. Quodsi semper optima tenere possemus,</td><td>89.1</td></tr><tr><td>haud sane, quoniam quidem ea perspicua sunt, con-</td><td></td></tr><tr><td>silio multum egeremus. Sed quia temporibus, quae</td><td></td></tr><tr><td>vim habent maximam, persaepe evenit ut utilitas cum</td><td></td></tr><tr><td>honestate certet, earumque rerum contentio plerum-</td><td>5</td></tr><tr><td>que deliberationes efficit ne aut opportuna propter</td><td></td></tr><tr><td>dignitatem aut honesta propter utilitatem relin-</td><td></td></tr><tr><td>quantur, ad hanc difficultatem explicandam praecepta</td><td></td></tr><tr><td>referamus. Et quoniam non ad veritatem solum sed</td><td>90.1</td></tr><tr><td>etiam ad opiniones eorum qui audiunt accommo-</td><td></td></tr><tr><td>danda est oratio, hoc primum intellegamus, hominum</td><td></td></tr><tr><td>duo esse genera, alterum indoctum et agreste,</td><td></td></tr><tr><td>quod anteferat semper utilitatem honestati, alterum</td><td>5</td></tr><tr><td>humanum et politum, quod rebus omnibus digni-</td><td></td></tr><tr><td>tatem anteponat. Itaque huic generi laus, honor,</td><td></td></tr><tr><td>gloria, fides, iustitia, omnisque virtus, illi autem</td><td></td></tr><tr><td>alteri quaestus emolumentum fructusque proponitur.</td><td></td></tr><tr><td>Atque etiam voluptas, quae maxime est inimica</td><td>10</td></tr><tr><td>virtuti bonique naturam fallaciter imitando adulterat, </td><td></td></tr><tr><td>quam immanissimus quisque acerrime sequitur,</td><td></td></tr><tr><td>neque solum honestis rebus sed etiam necessariis</td><td></td></tr><tr><td>anteponit, in suadendo, cum ei generi hominum</td><td></td></tr><tr><td>consilium des, saepe sane laudanda est. </td><td>15</td></tr>
        </table>