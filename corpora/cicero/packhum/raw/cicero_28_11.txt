<table>
          <script>targetHit=0;</script>
          <tr><td>  Itaque haesitantem te in hoc sodaliciorum tribuario</td><td>47.10</td></tr><tr><td>crimine ad communem ambitus causam contulisti, in qua</td><td></td></tr><tr><td>desinamus aliquando, si videtur, volgari et pervagata decla-</td><td></td></tr><tr><td>matione contendere. Sic enim tecum ago. Quam tibi</td><td>48.1</td></tr><tr><td>commodum est, unam tribum delige; tu doce, id quod</td><td></td></tr><tr><td>debes, per quem sequestrem, quo divisore corrupta sit; ego,</td><td></td></tr><tr><td>si id facere non potueris quod, ut opinio mea fert, ne incipies</td><td></td></tr><tr><td>quidem, per quem tulerit docebo. Estne haec vera con-</td><td>5</td></tr><tr><td>tentio? placetne sic agi? num possum magis pedem conferre,</td><td></td></tr><tr><td>ut aiunt, aut propius accedere? Quid taces, quid dissimulas,</td><td></td></tr><tr><td>quid tergiversaris? Etiam atque etiam insto atque urgeo,</td><td></td></tr><tr><td>insector, posco atque adeo flagito crimen. Quamcumque</td><td></td></tr><tr><td>tribum, inquam, delegeris quam tulerit Plancius, tu ostendito,</td><td>10</td></tr><tr><td>si poteris, vitium; ego qua ratione tulerit docebo. Neque</td><td></td></tr><tr><td>erit haec alia ratio Plancio ac tibi, Laterensis. Nam ut </td><td></td></tr><tr><td>quas tribus tu tulisti, si iam ex te requiram, possis quorum</td><td></td></tr><tr><td>studio tuleris explicare, sic ego hoc contendo, me tibi ipsi</td><td></td></tr><tr><td>adversario cuiuscumque tribus rationem poposceris reddi-</td><td>15</td></tr><tr><td>turum. </td><td></td></tr><tr><td>  Sed cur sic ago? Quasi non comitiis iam superioribus</td><td>49.1</td></tr><tr><td>sit Plancius designatus aedilis; quae comitia primum habere</td><td></td></tr><tr><td>coepit consul cum omnibus in rebus summa auctoritate, tum</td><td></td></tr><tr><td>harum ipsarum legum ambitus auctor; deinde habere coepit</td><td></td></tr><tr><td>subito praeter opinionem omnium, ut, ne si cogitasset</td><td>5</td></tr><tr><td>quidem largiri quispiam, daretur spatium comparandi.</td><td></td></tr><tr><td>Vocatae tribus, latum suffragium, diribitae &lt;tabellae&gt;. Longe</td><td></td></tr><tr><td>plurimum valuit Plancius; nulla largitionis nec fuit nec</td><td></td></tr><tr><td>esse potuit suspicio. Ain tandem? una centuria praeroga-</td><td></td></tr><tr><td>tiva tantum habet auctoritatis ut nemo umquam prior eam</td><td>10</td></tr><tr><td>tulerit quin renuntiatus sit aut eis ipsis comitiis consul aut</td><td></td></tr><tr><td>certe in illum annum; aedilem tu Plancium factum esse</td><td></td></tr><tr><td>miraris, in quo non exigua pars populi, sed universus populus</td><td></td></tr><tr><td>voluntatem suam declararit, cuius in honore non unius</td><td></td></tr><tr><td>tribus pars sed comitia tota comitiis fuerint praerogativa?</td><td>15</td></tr><tr><td>Quo quidem tempore, Laterensis, si id facere voluisses, aut</td><td>50.1</td></tr><tr><td>si gravitatis esse putasses tuae quod multi nobiles saepe</td><td></td></tr><tr><td>fecerunt, ut, cum minus valuissent suffragiis quam putassent,</td><td></td></tr><tr><td>postea prolatis comitiis prosternerent se et populo Romano</td><td></td></tr><tr><td>fracto animo atque humili supplicarent, non dubito quin</td><td>5</td></tr><tr><td>omnis ad te conversura &lt;se&gt; fuerit multitudo. Numquam</td><td></td></tr><tr><td>enim fere nobilitas, integra praesertim atque innocens, a</td><td></td></tr><tr><td>populo Romano supplex repudiata est. Sed si tibi gravitas</td><td></td></tr><tr><td>tua et magnitudo animi pluris fuit, sicuti esse debuit, quam </td><td></td></tr><tr><td>aedilitas, noli, cum habeas id quod malueris, desiderare id</td><td>10</td></tr><tr><td>quod minoris putaris. Equidem primum ut honore dignus</td><td></td></tr><tr><td>essem maxime semper laboravi, secundo ut existimarer;</td><td></td></tr><tr><td>tertium mihi fuit illud quod plerisque primum est, ipse</td><td></td></tr><tr><td>honos, qui eis denique debet esse iucundus quorum dignitati</td><td></td></tr><tr><td>populus Romanus testimonium, non beneficium ambitioni</td><td>15</td></tr><tr><td>dedit. </td><td></td></tr>
        </table>