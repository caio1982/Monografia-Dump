<table>
          <script>targetHit=0;</script>
          <tr class="title first  date"><td>vii Id<span class="snum">.</span> Mai<span class="snum">.</span> <span class="snum">44</span> <span class="snum">(</span>§<span class="snum">1)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Saepius me iam agitas quod rem gestam Dolabellae nimis in</td><td>14.18.1.1</td></tr><tr><td>caelum videar efferre. ego autem, quamquam sane probo</td><td></td></tr><tr><td>factum, tamen ut tanto opere laudarem adductus sum tuis et</td><td></td></tr><tr><td>unis et alteris litteris. sed totum se a te abalienavit Dolabella</td><td></td></tr><tr><td>ea de causa qua me quoque sibi inimicissimum reddidit. o</td><td>5</td></tr><tr><td>hominem impudentem! Kal. Ian. debuit, adhuc non solvit,</td><td></td></tr><tr><td>praesertim cum se maximo aere alieno Faberi manu liberarit et</td><td></td></tr><tr><td>opem ab Ope petierit. licet enim iocari, ne me valde contur-</td><td></td></tr><tr><td>batum putes. atque ego ad eum <span class="caps">viii</span> Id. litteras dederam bene</td><td></td></tr><tr><td>mane, eodem autem die tuas litteras vesperi acceperam in Pom-</td><td>10</td></tr><tr><td>peiano sane celeriter tertio abs te die. sed, ut ad te eo ipso die</td><td></td></tr><tr><td>scripseram, satis aculeatas ad Dolabellam litteras dedi; quae si</td><td></td></tr><tr><td>nihil profecerint, puto fore ut me praesentem non sustineat. </td><td></td></tr><tr><td>  Albianum te confecisse arbitror. de Patulciano nomine, quod</td><td>2.1</td></tr><tr><td>mihi †suspendiatus est† gratissimum est et simile tuorum</td><td></td></tr><tr><td>omnium. sed ego Erotem ad ista expedienda factum mihi</td><td></td></tr><tr><td>videbar reliquisse; cuius non sine magna culpa vacillarunt. sed</td><td></td></tr><tr><td>cum ipso videro. de Montano, ut saepe ad te scripsi, erit tibi</td><td>3.1</td></tr><tr><td>tota res curae. </td><td></td></tr><tr><td>  Servius proficiscens quod desperanter tecum locutus est</td><td></td></tr><tr><td>minime miror neque ei quicquam in desperatione concedo.</td><td></td></tr><tr><td>Brutus noster, singularis vir, si in senatum non est Kal. Iun. ven-</td><td>4.1</td></tr><tr><td>turus, quid facturus sit in foro nescio. sed hoc ipse melius. ego </td><td></td></tr><tr><td>ex iis quae parari video non multum Idibus Martiis profectum</td><td></td></tr><tr><td>iudico. itaque de Graecia cottidie magis et magis cogito. nec</td><td></td></tr><tr><td>enim Bruto meo exsilium, ut scribit ipse, meditanti video quid</td><td>5</td></tr><tr><td>prodesse possim. Leonidae me litterae non satis delectarunt. de</td><td></td></tr><tr><td>Herode tibi adsentior. Saufei legisse vellem. ego ex Pompeiano</td><td></td></tr><tr><td><span class="caps">vi</span> Id. Mai. cogitabam.</td><td></td></tr>
        </table>