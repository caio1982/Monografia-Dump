<table>
          <script>targetHit=0;</script>
          <tr class="title first  date"><td>parte priore <span class="snum">53(?)</span></td><td></td></tr><tr class="title last  "><td>M. CICERO S. D. CURIONI</td><td></td></tr><tr><td>Quamquam me nomine neglegentiae suspectum tibi esse</td><td>2.1.1.1</td></tr><tr><td>doleo, tamen non tam mihi molestum fuit accusari abs te </td><td></td></tr><tr><td>officium meum quam iucundum requiri, praesertim cum, in</td><td></td></tr><tr><td>quo accusabar, culpa vacarem, in quo autem desiderare te</td><td></td></tr><tr><td>significabas meas litteras, prae te ferres perspectum mihi</td><td>5</td></tr><tr><td>quidem sed tamen dulcem et optatum amorem tuum.</td><td></td></tr><tr><td>equidem neminem praetermisi, quem quidem ad te per-</td><td></td></tr><tr><td>venturum putarem, cui litteras non dederim; etenim quis</td><td></td></tr><tr><td>est tam in scribendo impiger quam ego? a te vero bis terve</td><td></td></tr><tr><td>summum et eas perbrevis accepi. qua re, si iniquus es in me</td><td>10</td></tr><tr><td>iudex, condemnabo eodem ego te crimine; sin me id facere</td><td></td></tr><tr><td>noles, te mihi aequum praebere debebis. </td><td></td></tr><tr><td>  Sed de litteris hactenus; non enim vereor ne non scribendo</td><td></td></tr><tr><td>te expleam, praesertim si in eo genere studium meum non</td><td></td></tr><tr><td>aspernabere. ego te afuisse tam diu a nobis et dolui, quod</td><td>2.1</td></tr><tr><td>carui fructu iucundissimae consuetudinis, et laetor, quod</td><td></td></tr><tr><td>absens omnia cum maxima dignitate es consecutus quodque</td><td></td></tr><tr><td>in omnibus tuis rebus meis optatis fortuna respondit. breve</td><td></td></tr><tr><td>est quod me tibi praecipere meus incredibilis in te amor cogit:</td><td>5</td></tr><tr><td>tanta est exspectatio vel animi vel ingeni tui ut ego te</td><td></td></tr><tr><td>obsecrare obtestarique non dubitem sic ad nos conformatus</td><td></td></tr><tr><td>revertare ut, quam exspectationem tui concitasti, hanc</td><td></td></tr><tr><td>sustinere ac tueri possis. et quoniam meam tuorum erga me</td><td></td></tr><tr><td>meritorum memoriam nulla umquam delebit oblivio, te rogo</td><td>10</td></tr><tr><td>ut memineris, quantaecumque tibi accessiones fient et</td><td></td></tr><tr><td>fortunae et dignitatis, eas te non potuisse consequi ni meis</td><td></td></tr><tr><td>puer olim fidelissimis atque amantissimis consiliis paruisses.</td><td></td></tr><tr><td>qua re hoc animo in nos esse debebis ut aetas nostra iam</td><td></td></tr><tr><td>ingravescens in amore atque in adulescentia tua conquiescat. </td><td>15</td></tr>
        </table>