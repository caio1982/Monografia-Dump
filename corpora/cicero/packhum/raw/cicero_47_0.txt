<table>
          <script>targetHit=0;</script>
          <tr class="title first  "><td>PARADOXA</td><td></td></tr><tr class="title last  "><td>AD M. BRUTUM. </td><td></td></tr><tr><td>  Animadverti, Brute, saepe Catonem, avunculum</td><td>pr.1.1</td></tr><tr><td>tuum, cum in senatu sententiam diceret, locos graves </td><td></td></tr><tr><td>ex philosophia tractare abhorrentes ab hoc usu forensi</td><td></td></tr><tr><td>et publico, sed dicendo consequi tamen, ut illa etiam</td><td></td></tr><tr><td>populo probabilia viderentur. Quod eo maius est illi</td><td>2.1</td></tr><tr><td>quam aut tibi aut nobis, quia nos ea philosophia plus</td><td></td></tr><tr><td>utimur, quae peperit dicendi copiam, et in qua dicun-</td><td></td></tr><tr><td>tur ea, quae non multum discrepent ab opinione po-</td><td></td></tr><tr><td>pulari, Cato autem, perfectus mea sententia Stoicus,</td><td>5</td></tr><tr><td>et ea sentit, quae non sane probantur in volgus, et</td><td></td></tr><tr><td>in ea est haeresi, quae nullum sequitur florem oratio-</td><td></td></tr><tr><td>nis neque dilatat argumentum, minutis interrogatiun-</td><td></td></tr><tr><td>culis quasi punctis, quod proposuit, efficit. Sed nihil</td><td>3.1</td></tr><tr><td>est tam incredibile, quod non dicendo fiat probabile,</td><td></td></tr><tr><td>nihil tam horridum, tam incultum, quod non splen-</td><td></td></tr><tr><td>descat oratione et tamquam excolatur. Quod cum ita</td><td></td></tr><tr><td>putarem, feci etiam audacius quam ille ipse, de quo</td><td>5</td></tr><tr><td>loquor. Cato enim dumtaxat de magnitudine animi,</td><td></td></tr><tr><td>de continentia, de morte, de omni laude virtutis, de</td><td></td></tr><tr><td>dis inmortalibus, de caritate patriae Stoice solet ora-</td><td></td></tr><tr><td>toriis ornamentis adhibitis dicere, ego tibi illa ipsa,</td><td></td></tr><tr><td>quae vix in gymnasiis et in otio Stoici probant, lu-</td><td>10</td></tr><tr><td>dens conieci in communes locos. Quae quia sunt</td><td>4.1</td></tr><tr><td>admirabilia contraque opinionem omnium [ab ipsis</td><td></td></tr><tr><td>etiam παράδοξα appellantur], temptare volui possentne</td><td></td></tr><tr><td>proferri in lucem [id est in forum], et ita dici, ut</td><td></td></tr><tr><td>probarentur, an alia quaedam esset erudita, alia po-</td><td>5</td></tr><tr><td>pularis oratio, eoque hos locos scripsi libentius, quod</td><td></td></tr><tr><td>mihi ista παράδοξα quae appellant maxime videntur</td><td></td></tr><tr><td>esse Socratica longeque verissima. Accipies igitur hoc</td><td>5.1</td></tr><tr><td>parvum opusculum lucubratum his iam contractioribus</td><td></td></tr><tr><td>noctibus, quoniam illud maiorum vigiliarum munus in</td><td></td></tr><tr><td>tuo nomine apparuit, et degustabis genus exercita-</td><td></td></tr><tr><td>tionum earum, quibus uti consuevi, cum ea, quae di-</td><td>5</td></tr><tr><td>cuntur in scholis θετικῶς, ad nostrum hoc oratorium</td><td></td></tr><tr><td>transfero dicendi genus. Hoc tamen opus in acceptum</td><td></td></tr><tr><td>ut referas, nihil postulo; non enim est tale, ut in arce</td><td></td></tr><tr><td>poni possit quasi illa Minerva Phidiae, sed tamen ut</td><td></td></tr><tr><td>ex eadem officina exisse appareat. </td><td>10</td></tr>
        </table>