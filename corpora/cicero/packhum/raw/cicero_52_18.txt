<table>
          <script>targetHit=0;</script>
          <tr><td>  Sed maximum est in amicitia parem esse inferiori.</td><td>69.1</td></tr><tr><td>Saepe enim excellentiae quaedam sunt, qualis erat</td><td></td></tr><tr><td>Scipionis in nostro, ut ita dicam, grege. Numquam</td><td></td></tr><tr><td>se ille Philo, numquam Rupilio, numquam Mummio</td><td></td></tr><tr><td>anteposuit, numquam inferioris ordinis amicis, Q. vero</td><td>5</td></tr><tr><td>Maximum fratrem, egregium virum omnino, sibi ne-</td><td></td></tr><tr><td>quaquam parem, quod is anteibat aetate, tamquam</td><td></td></tr><tr><td>superiorem colebat suosque omnes per se posse esse</td><td></td></tr><tr><td>ampliores volebat. Quod faciendum imitandumque est</td><td>70.1</td></tr><tr><td>omnibus, ut, si quam praestantiam virtutis, ingenii,</td><td></td></tr><tr><td>fortunae consecuti sint, inpertiant ea suis communi-</td><td></td></tr><tr><td>centque cum proximis, ut, si parentibus nati sint hu-</td><td></td></tr><tr><td>milibus, si propinquos habeant inbecilliore vel animo</td><td>5</td></tr><tr><td>vel fortuna, eorum augeant opes eisque honori sint</td><td></td></tr><tr><td>et dignitati. Ut in fabulis, qui aliquamdiu propter</td><td></td></tr><tr><td>ignorationem stirpis et generis in famulatu fuerunt,</td><td></td></tr><tr><td>cum cogniti sunt et aut deorum aut regum filii in- </td><td></td></tr><tr><td>venti, retinent tamen caritatem in pastores, quos pa-</td><td>10</td></tr><tr><td>tres multos annos esse duxerunt. Quod est multo</td><td></td></tr><tr><td>profecto magis in veris patribus certisque faciendum.</td><td></td></tr><tr><td>Fructus enim ingenii et virtutis omnisque praestantiae</td><td></td></tr><tr><td>tum maxumus capitur, cum in proxumum quemque</td><td></td></tr><tr><td>confertur. </td><td>15</td></tr><tr><td>  Ut igitur ii, qui sunt in amicitiae coniunctionisque</td><td>71.1</td></tr><tr><td>necessitudine superiores, exaequare se cum inferioribus</td><td></td></tr><tr><td>debent, sic inferiores non dolere se a suis aut ingenio</td><td></td></tr><tr><td>aut fortuna aut dignitate superari. Quorum plerique</td><td></td></tr><tr><td>aut queruntur semper aliquid aut etiam exprobrant,</td><td>5</td></tr><tr><td>eoque magis, si habere se putant, quod officiose et</td><td></td></tr><tr><td>amice et cum labore aliquo suo factum queant dicere.</td><td></td></tr><tr><td>Odiosum sane genus hominum officia exprobrantium;</td><td></td></tr><tr><td>quae meminisse debet is, in quem conlata sunt, non</td><td></td></tr><tr><td>commemorare, qui contulit. Quam ob rem, ut ii, qui</td><td>72.1</td></tr><tr><td>superiores sunt, summittere se debent in amicitia, sic</td><td></td></tr><tr><td>quodam modo inferiores extollere. Sunt enim quidam,</td><td></td></tr><tr><td>qui molestas amicitias faciunt, cum ipsi se contemni</td><td></td></tr><tr><td>putant; quod non fere contingit nisi iis, qui etiam</td><td>5</td></tr><tr><td>contemnendos se arbitrantur; qui hac opinione non</td><td></td></tr><tr><td>modo verbis, sed etiam opere levandi sunt. Tantum</td><td>73.1</td></tr><tr><td>autem cuique tribuendum, primum quantum ipse effi-</td><td></td></tr><tr><td>cere possis, deinde etiam quantum ille, quem diligas</td><td></td></tr><tr><td>atque adiuves, sustinere. Non enim neque tu possis,</td><td></td></tr><tr><td>quamvis excellas, omnes tuos ad honores amplissimos</td><td>5</td></tr><tr><td>perducere, ut Scipio P. Rupilium potuit consulem ef-</td><td></td></tr><tr><td>ficere, fratrem eius L. non potuit. Quodsi etiam possis</td><td></td></tr><tr><td>quidvis deferre ad alterum, videndum est tamen, quid</td><td></td></tr><tr><td>ille possit sustinere. </td><td></td></tr>
        </table>