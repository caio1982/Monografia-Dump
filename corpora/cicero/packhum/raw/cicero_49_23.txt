<table>
          <script>targetHit=0;</script>
          <tr><td>  Sed quid agimus? oblitine sumus hoc nunc nobis</td><td>1.81.9</td></tr><tr><td>esse propositum, cum satis de aeternitate </td><td>10</td></tr><tr><td>dixissemus, ne si interirent quidem animi,</td><td></td></tr><tr><td>quicquam mali esse in morte? </td><td></td></tr><tr><td>  Ego vero memineram, sed te de aeternitate dicentem</td><td></td></tr><tr><td>aberrare a proposito facile patiebar. </td><td></td></tr><tr><td>  Video te alte spectare et velle in caelum migrare.</td><td>82.1</td></tr><tr><td>spero fore ut contingat id nobis. sed fac, ut isti volunt,</td><td></td></tr><tr><td>animos non remanere post mortem: video nos, si ita sit,</td><td></td></tr><tr><td>privari spe beatioris vitae; mali vero quid adfert ista</td><td></td></tr><tr><td>sententia? fac enim sic animum interire ut corpus:</td><td>5</td></tr><tr><td>num igitur aliquis dolor aut omnino post mortem</td><td></td></tr><tr><td>sensus in corpore est? nemo id quidem dicit, etsi</td><td></td></tr><tr><td>Democritum insimulat Epicurus, Democritii negant.</td><td></td></tr><tr><td>ne in animo quidem igitur sensus remanet; ipse enim</td><td></td></tr><tr><td>nusquam est. ubi igitur malum est, quoniam nihil ter-</td><td>10</td></tr><tr><td>tium est? an quod ipse animi discessus a corpore</td><td></td></tr><tr><td>non fit sine dolore? ut credam ita esse, quam est id</td><td></td></tr><tr><td>exiguum! sed falsum esse arbitror, et fit plerumque</td><td></td></tr><tr><td>sine sensu, non numquam etiam cum voluptate, totum-</td><td></td></tr><tr><td>que hoc leve est, qualecumque est; fit enim ad punctum</td><td>83.1</td></tr><tr><td>temporis. 'Illud angit vel potius excruciat, discessus</td><td></td></tr><tr><td>ab omnibus is quae sunt bona in vita'. vide ne 'a</td><td></td></tr><tr><td>malis' dici verius possit. quid ego nunc lugeam vitam</td><td></td></tr><tr><td>hominum? vere et iure possum; sed quid necesse est,</td><td>5</td></tr><tr><td>cum id agam ne post mortem miseros nos putemus</td><td></td></tr><tr><td>fore, etiam vitam efficere deplorando miseriorem?</td><td></td></tr><tr><td>fecimus hoc in eo libro, in quo nosmet ipsos, quan-</td><td></td></tr><tr><td>tum potuimus, consolati sumus. a malis igitur mors ab-</td><td></td></tr><tr><td>ducit, non a bonis, verum si quaerimus. et quidem hoc a</td><td>10</td></tr><tr><td>Cyrenaico Hegesia sic copiose disputatur, ut is a rege</td><td></td></tr><tr><td>Ptolomaeo prohibitus esse dicatur illa in scholis dicere, </td><td></td></tr><tr><td>quod multi is auditis mortem sibi ipsi consciscerent.</td><td></td></tr><tr><td>Callimachi quidem epigramma in Ambraciotam The-</td><td>84.1</td></tr><tr><td>ombrotum est, quem ait, cum ei nihil accidisset adver-</td><td></td></tr><tr><td>si, e muro se in mare abiecisse lecto Platonis libro. eius</td><td></td></tr><tr><td>autem, quem dixi, Hegesiae liber est Ἀποκαρτερῶν, quo</td><td></td></tr><tr><td>a vita quidem per inediam discedens revocatur ab</td><td>5</td></tr><tr><td>amicis; quibus respondens vitae humanae enume-</td><td></td></tr><tr><td>rat incommoda. possem idem facere, etsi minus quam</td><td></td></tr><tr><td>ille, qui omnino vivere expedire nemini putat. mitto</td><td></td></tr><tr><td>alios: etiamne nobis expedit? qui et domesticis et</td><td></td></tr><tr><td>forensibus solaciis ornamentisque privati certe si ante</td><td>10</td></tr><tr><td>occidissemus, mors nos a malis, non a bonis abstraxis-</td><td></td></tr><tr><td>set. Sit igitur aliquis, qui nihil mali habeat, nullum</td><td>85.1</td></tr><tr><td>a fortuna volnus acceperit: Metellus ille honoratis</td><td></td></tr><tr><td>quattuor filiis aut quinquaginta Priamus, e quibus sep-</td><td></td></tr><tr><td>temdecim iusta uxore natis; in utroque eandem habuit</td><td></td></tr><tr><td>fortuna potestatem, sed usa in altero est: Metellum</td><td>5</td></tr><tr><td>enim multi filii filiae nepotes neptes in rogum in-</td><td></td></tr><tr><td>posuerunt, Priamum tanta progenie orbatum, cum in</td><td></td></tr><tr><td>aram confugisset, hostilis manus interemit. hic si</td><td></td></tr><tr><td>vivis filiis incolumi regno occidisset</td><td></td></tr><tr><td>    astánte ope bárbarica</td><td>10</td></tr><tr><td>    Tectís caelatis láqueatis,</td><td></td></tr><tr><td>utrum tandem a bonis an a malis discessisset? tum</td><td></td></tr><tr><td>profecto videretur a bonis. at certe ei melius evenis-</td><td></td></tr><tr><td>set nec tam flebiliter illa canerentur: </td><td></td></tr><tr><td>    'Haec ómnia vidi inflámmari,</td><td>15</td></tr><tr><td>    Priamó vi vitam evítari,</td><td></td></tr><tr><td>    Iovis áram sanguine túrpari.'</td><td></td></tr><tr><td>quasi vero ista vi quicquam tum potuerit ei melius</td><td></td></tr><tr><td>accidere! quodsi ante occidisset, talem eventum om-</td><td></td></tr><tr><td>nino amisisset; hoc autem tempore sensum amisit</td><td>20</td></tr><tr><td>malorum. Pompeio, nostro familiari, cum graviter</td><td>86.1</td></tr><tr><td>aegrotaret Neapoli, melius est factum. coronati Nea-</td><td></td></tr><tr><td>politani fuerunt, nimirum etiam Puteolani; volgo ex</td><td></td></tr><tr><td>oppidis publice gratulabantur: ineptum sane nego-</td><td></td></tr><tr><td>tium et Graeculum, sed tamen fortunatum. utrum igi-</td><td>5</td></tr><tr><td>tur, si tum esset extinctus, a bonis rebus an a malis</td><td></td></tr><tr><td>discessisset? certe a miseris. non enim cum socero</td><td></td></tr><tr><td>bellum gessisset, non inparatus arma sumpsisset, non</td><td></td></tr><tr><td>domum reliquisset, non ex Italia fugisset, non exer-</td><td></td></tr><tr><td>citu amisso nudus in servorum ferrum et manus in-</td><td>10</td></tr><tr><td>cidisset, †non liberi defleti, non fortunae omnes a</td><td></td></tr><tr><td>victoribus possiderentur. qui, si mortem tum obisset,</td><td></td></tr><tr><td>in amplissimis fortunis occidisset, is propagatione vi-</td><td></td></tr><tr><td>tae quot, quantas, quam incredibilis hausit calamita-</td><td></td></tr><tr><td>tes! haec morte effugiuntur, etiamsi non evenerunt,</td><td>15</td></tr><tr><td>tamen, quia possunt evenire; sed homines ea sibi ac-</td><td></td></tr><tr><td>cidere posse non cogitant: Metelli sperat sibi quis-</td><td></td></tr><tr><td>que fortunam, proinde quasi aut plures fortunati sint</td><td></td></tr><tr><td>quam infelices aut certi quicquam sit in rebus humanis</td><td></td></tr><tr><td>aut sperare sit prudentius quam timere.  </td><td>20</td></tr>
        </table>