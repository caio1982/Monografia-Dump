<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Ian<span class="snum">.</span> <span class="snum">45</span> in Puteolano<span class="snum">(?)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>O hospitem mihi tam gravem ἀμεταμέλητον! fuit enim</td><td>13.52.1.1</td></tr><tr><td>periucunde. sed cum secundis Saturnalibus ad Philippum</td><td></td></tr><tr><td>vesperi venisset, villa ita completa a militibus est ut vix</td><td></td></tr><tr><td>triclinium ubi cenaturus ipse Caesar esset vacaret; quippe</td><td></td></tr><tr><td>hominum <span class="caps">ci</span>ↄ <span class="caps">ci</span>ↄ. sane sum commotus quid futurum esset</td><td>5</td></tr><tr><td>postridie; at mihi Barba Cassius subvenit, custodes dedit. </td><td></td></tr><tr><td>castra in agro, villa defensa est. ille tertiis Saturnalibus apud</td><td></td></tr><tr><td>Philippum ad H. <span class="caps">vii</span>, nec quemquam admisit; rationes, opinor,</td><td></td></tr><tr><td>cum Balbo. inde ambulavit in litore. post H. <span class="caps">viii</span> in balneum.</td><td></td></tr><tr><td>tum audivit de Mamurra, vultum non mutavit. unctus est,</td><td>10</td></tr><tr><td>accubuit. ἐμετικὴν agebat; itaque et edit et bibit ἀδεῶς et</td><td></td></tr><tr><td>iucunde, opipare sane et apparate nec id solum sed</td><td></td></tr><tr><td>    'bene cocto et</td><td></td></tr><tr><td>    condito, sermone bono et, si quaeris, libenter.'</td><td></td></tr><tr><td>praeterea tribus tricliniis accepti οἱ περὶ αὐτὸν valde copiose.</td><td>2.1</td></tr><tr><td>libertis minus lautis servisque nihil defuit. nam lautiores ele-</td><td></td></tr><tr><td>ganter accepi. quid multa? homines visi sumus. hospes tamen</td><td></td></tr><tr><td>non is cui diceres 'amabo te, eodem ad me cum revertere.'</td><td></td></tr><tr><td>semel satis est. σπουδαῖον οὐδὲν in sermone, φιλόλογα multa.</td><td>5</td></tr><tr><td>quid quaeris? delectatus est et libenter fuit. Puteolis se aiebat</td><td></td></tr><tr><td>unum diem fore, alterum ad Baias. </td><td></td></tr><tr><td>  Habes hospitium sive ἐπισταθμείαν odiosam mihi, dixi, non</td><td></td></tr><tr><td>molestam. ego paulisper hic, deinde in Tusculanum. </td><td></td></tr><tr><td>  Dolabellae villam cum praeteriret, omnis armatorum copia</td><td>10</td></tr><tr><td>dextra sinistra ad equum nec usquam alibi. hoc ex Nicia. </td><td></td></tr>
        </table>