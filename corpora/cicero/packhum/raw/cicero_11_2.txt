<table>
          <script>targetHit=0;</script>
          <tr><td>  Sunt tamen in tota lege exceptiones duae non tam ini-</td><td>1.10.8</td></tr><tr><td>quae quam suspiciosae. Excipit enim in vectigali impo-</td><td></td></tr><tr><td>nendo agrum Recentoricum Siciliensem, in vendendis agris</td><td>10</td></tr><tr><td>eos agros de quibus cautum sit foedere. Hi sunt in Africa,</td><td></td></tr><tr><td>qui ab Hiempsale possidentur. Hic quaero, si Hiempsali</td><td>11.1</td></tr><tr><td>satis est cautum foedere et Recentoricus ager privatus est,</td><td></td></tr><tr><td>quid attinuerit excipi; sin et foedus illud habet aliquam</td><td></td></tr><tr><td>dubitationem et ager Recentoricus dicitur non numquam</td><td></td></tr><tr><td>esse publicus, quem putet existimaturum duas causas in</td><td>5</td></tr><tr><td>orbe terrarum repertas quibus gratis parceret. Num quis-</td><td></td></tr><tr><td>nam tam abstrusus usquam nummus videtur quem non</td><td></td></tr><tr><td>architecti huiusce legis olfecerint? Provincias, civitates</td><td></td></tr><tr><td>liberas, socios, amicos, reges denique exhauriunt, admovent</td><td></td></tr><tr><td>manus vectigalibus populi Romani. Non est satis. Audite,</td><td>12.1</td></tr><tr><td>audite vos qui amplissimo populi senatusque iudicio exer-</td><td></td></tr><tr><td>citus habuistis et bella gessistis: quod ad quemque perve-</td><td></td></tr><tr><td>nerit ex praeda, ex manubiis, ex auro coronario, quod neque</td><td></td></tr><tr><td>consumptum in monumento neque in aerarium relatum sit,</td><td>5</td></tr><tr><td>id ad <span class="caps">x</span>viros referri iubet! Hoc capite multa sperant; in</td><td></td></tr><tr><td>omnis imperatores heredesque eorum quaestionem suo</td><td></td></tr><tr><td>iudicio comparant, sed maximam pecuniam se a Fausto</td><td></td></tr><tr><td>ablaturos arbitrantur. Quam causam suscipere iurati</td><td></td></tr><tr><td>iudices noluerunt, hanc isti <span class="caps">x</span>viri susceperunt: idcirco a </td><td>10</td></tr><tr><td>iudicibus fortasse praetermissam esse arbitrantur quod sit</td><td></td></tr><tr><td>ipsis reservata. Deinde etiam in reliquum tempus dili-</td><td>13.1</td></tr><tr><td>gentissime sancit ut, quod quisque imperator habeat pecu-</td><td></td></tr><tr><td>niae, protinus ad <span class="caps">x</span>viros deferat. Hic tamen excipit</td><td></td></tr><tr><td>Pompeium simillime, ut mihi videtur, atque ut illa lege qua</td><td></td></tr><tr><td>peregrini Roma eiciuntur Glaucippus excipitur. Non enim</td><td>5</td></tr><tr><td>hac exceptione unus adficitur beneficio, sed unus privatur</td><td></td></tr><tr><td>iniuria. Sed cui manubias remittit, in huius vectigalia</td><td></td></tr><tr><td>invadit. Iubet enim pecunia, si qua post nos consules ex</td><td></td></tr><tr><td>novis vectigalibus recipiatur, hac uti <span class="caps">x</span>viros. Quasi vero</td><td></td></tr><tr><td>non intellegamus haec eos vectigalia quae Cn. Pompeius</td><td>10</td></tr><tr><td>adiunxerit vendere cogitare. </td><td></td></tr>
        </table>