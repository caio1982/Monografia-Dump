<table>
          <script>targetHit=0;</script>
          <tr><td>  Sed progrediamur longius et ita agamus ut nihil</td><td>45.1</td></tr><tr><td>nobis adsentati esse videamur, quaeque ab iis dicun-</td><td></td></tr><tr><td>tur sic persequamur ut nihil in praeteritis relinquamus.</td><td></td></tr><tr><td>Primum igitur perspicuitas illa quam diximus satis</td><td></td></tr><tr><td>magnam habet vim, ut ipsa per sese ea quae sint</td><td>5</td></tr><tr><td>nobis ita ut sint indicet. sed tamen ut maneamus</td><td></td></tr><tr><td>in perspicuis firmius et constantius, maiore quadam</td><td></td></tr><tr><td>opus est vel arte vel diligentia, ne ab is quae clara</td><td></td></tr><tr><td>sint ipsa per sese quasi praestrigiis quibusdam et</td><td></td></tr><tr><td>captionibus depellamur. nam qui voluit subvenire</td><td>10</td></tr><tr><td>erroribus Epicurus iis qui videntur conturbare veri</td><td></td></tr><tr><td>cognitionem dixitque sapientis esse opinionem a per-</td><td></td></tr><tr><td>spicuitate seiungere nihil profecit; ipsius enim opinio-</td><td></td></tr><tr><td>nis errorem nullo modo sustulit. Quam ob rem cum</td><td>46.1</td></tr><tr><td>duae causae perspicuis et evidentibus rebus adver-</td><td></td></tr><tr><td>sentur, auxilia totidem sunt contra conparanda. ad-</td><td></td></tr><tr><td>versantur enim primum quod parum defigunt animos</td><td></td></tr><tr><td>et intendunt in ea quae perspicua sunt, ut quanta</td><td>5</td></tr><tr><td>luce ea circumfusa sint possint agnoscere; alterum</td><td></td></tr><tr><td>est quod fallacibus et captiosis interrogationibus cir-</td><td></td></tr><tr><td>cumscripti atque decepti quidam cum eas dissolvere</td><td></td></tr><tr><td>non possunt desciscunt a veritate. oportet igitur et</td><td></td></tr><tr><td>ea quae pro perspicuitate responderi possunt in</td><td>10</td></tr><tr><td>promptu habere, de quibus iam diximus, et esse arma-</td><td></td></tr><tr><td>tos ut occurrere possimus interrogationibus eorum </td><td></td></tr><tr><td>captionesque discutere, quod deinceps facere consti-</td><td></td></tr><tr><td>tui. Exponam igitur generatim argumenta eorum,</td><td>47.1</td></tr><tr><td>quoniam ipsi etiam illi solent non confuse loqui. Pri-</td><td></td></tr><tr><td>mum conantur ostendere multa posse videri esse quae</td><td></td></tr><tr><td>omnino nulla sint, cum animi inaniter moveantur,</td><td></td></tr><tr><td>eodem modo rebus iis quae nullae sint ut is quae sint.</td><td>5</td></tr><tr><td>&quot;nam cum dicatis&quot; inquiunt &quot;visa quaedam mitti a deo,</td><td></td></tr><tr><td>velut ea quae in somnis videantur quaeque oraculis</td><td></td></tr><tr><td>auspiciis extis declarentur&quot; (haec enim aiunt probari</td><td></td></tr><tr><td>a Stoicis, quos contra disputant)—quaerunt quonam</td><td></td></tr><tr><td>modo falsa visa quae sint ea deus efficere possit</td><td>10</td></tr><tr><td>probabilia, quae autem plane proxume ad verum</td><td></td></tr><tr><td>accedant efficere non possit, aut si ea quoque possit</td><td></td></tr><tr><td>cur illa non possit quae perdifficiliter internoscantur</td><td></td></tr><tr><td>tamen, et si haec, cur non inter quae nihil sit omnino.</td><td></td></tr><tr><td>&quot;Deinde cum mens moveatur ipsa per sese, ut et ea</td><td>48.1</td></tr><tr><td>declarant quae cogitatione depingimus et ea quae vel</td><td></td></tr><tr><td>dormientibus vel furiosis videntur non †inquam veri</td><td></td></tr><tr><td>simile sit sic etiam mentem moveri, ut non modo non</td><td></td></tr><tr><td>internoscat vera illa visa sint anne falsa, sed ut in</td><td>5</td></tr><tr><td>is nihil intersit omnino&quot;, ut si qui tremerent et</td><td></td></tr><tr><td>exalbescerent vel ipsi per se motu mentis aliquo vel</td><td></td></tr><tr><td>obiecta terribili re extrinsecus, nihil ut esset qui</td><td></td></tr><tr><td>distingueretur tremor ille et pallor, neque ut quicquam</td><td></td></tr><tr><td>interesset &lt;inter&gt; intestinum et oblatum. &quot;Postremo</td><td>10</td></tr><tr><td>si nulla visa sunt probabilia quae falsa sint, alia ratio</td><td></td></tr><tr><td>est; sin autem sunt, cur non etiam quae non facile</td><td></td></tr><tr><td>internoscantur, cur non ut plane nihil intersit, prae-</td><td></td></tr><tr><td>sertim cum ipsi dicatis sapientem in furore sustinere</td><td></td></tr><tr><td>se ab omni adsensu, quia nulla in visis distinctio</td><td>15</td></tr><tr><td>appareat.&quot; </td><td></td></tr>
        </table>