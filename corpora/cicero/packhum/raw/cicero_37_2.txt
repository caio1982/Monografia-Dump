<table>
          <script>targetHit=0;</script>
          <tr><td>  Sed enim maius est hoc quiddam quam homines opinan-</td><td>1.16.4</td></tr><tr><td>tur, et pluribus ex artibus studiisque conlectum. Quid enim</td><td>5</td></tr><tr><td>quis aliud in maxima discentium multitudine, summa magi-</td><td></td></tr><tr><td>strorum copia, praestantissimis hominum ingeniis, infinita</td><td></td></tr><tr><td>causarum varietate, amplissimis eloquentiae propositis prae-</td><td></td></tr><tr><td>miis esse causae putet, nisi rei quandam incredibilem</td><td></td></tr><tr><td>magnitudinem ac difficultatem? Est enim et scientia</td><td>17.1</td></tr><tr><td>comprehendenda rerum plurimarum, sine qua verborum</td><td></td></tr><tr><td>volubilitas inanis atque inridenda est, et ipsa oratio con-</td><td></td></tr><tr><td>formanda non solum electione, sed etiam constructione</td><td></td></tr><tr><td>verborum, et omnes animorum motus, quos hominum</td><td>5</td></tr><tr><td>generi rerum natura tribuit, penitus pernoscendi, quod</td><td></td></tr><tr><td>omnis vis ratioque dicendi in eorum, qui audiunt, mentibus</td><td></td></tr><tr><td>aut sedandis aut excitandis expromenda est; accedat eodem</td><td></td></tr><tr><td>oportet lepos quidam facetiaeque et eruditio libero digna</td><td></td></tr><tr><td>celeritasque et brevitas et respondendi et lacessendi subtili</td><td>10</td></tr><tr><td>venustate atque urbanitate coniuncta; tenenda praeterea</td><td>18.1</td></tr><tr><td>est omnis antiquitas exemplorumque vis, neque legum ac</td><td></td></tr><tr><td>iuris civilis scientia neglegenda est. Nam quid ego de</td><td></td></tr><tr><td>actione ipsa plura dicam? quae motu corporis, quae</td><td></td></tr><tr><td>gestu, quae vultu, quae vocis conformatione ac varietate</td><td>5</td></tr><tr><td>moderanda est; quae sola per se ipsa quanta sit, histrionum</td><td></td></tr><tr><td>levis ars et scaena declarat; in qua cum omnes in oris</td><td></td></tr><tr><td>et vocis et motus moderatione laborent, quis ignorat quam</td><td></td></tr><tr><td>pauci sint fuerintque, quos animo aequo spectare possimus?</td><td></td></tr><tr><td>Quid dicam de thesauro rerum omnium, memoria? Quae </td><td>10</td></tr><tr><td>nisi custos inventis cogitatisque rebus et verbis adhibeatur,</td><td></td></tr><tr><td>intellegimus omnia, etiam si praeclarissima fuerint in oratore,</td><td></td></tr><tr><td>peritura. Quam ob rem mirari desinamus, quae causa sit</td><td>19.1</td></tr><tr><td>eloquentium paucitatis, cum ex eis rebus universis eloquentia</td><td></td></tr><tr><td>constet, in quibus singulis elaborare permagnum est, horte-</td><td></td></tr><tr><td>murque potius liberos nostros ceterosque, quorum gloria</td><td></td></tr><tr><td>nobis et dignitas cara est, ut animo rei magnitudinem</td><td>5</td></tr><tr><td>complectantur neque eis aut praeceptis aut magistris aut</td><td></td></tr><tr><td>exercitationibus, quibus utuntur omnes, sed aliis quibusdam</td><td></td></tr><tr><td>se id quod expetunt, consequi posse confidant. Ac mea</td><td>20.1</td></tr><tr><td>quidem sententia nemo poterit esse omni laude cumulatus</td><td></td></tr><tr><td>orator, nisi erit omnium rerum magnarum atque artium</td><td></td></tr><tr><td>scientiam consecutus: etenim ex rerum cognitione efflorescat</td><td></td></tr><tr><td>et redundet oportet oratio. Quae, nisi res est ab oratore</td><td>5</td></tr><tr><td>percepta et cognita, inanem quandam habet elocutionem</td><td></td></tr><tr><td>et paene puerilem. Neque vero ego hoc tantum oneris</td><td>21.1</td></tr><tr><td>imponam nostris praesertim oratoribus in hac tanta occupa-</td><td></td></tr><tr><td>tione urbis ac vitae, nihil ut eis putem licere nescire, quam-</td><td></td></tr><tr><td>quam vis oratoris professioque ipsa bene dicendi hoc</td><td></td></tr><tr><td>suscipere ac polliceri videtur, ut omni de re, quaecumque</td><td>5</td></tr><tr><td>sit proposita, ornate ab eo copioseque dicatur. Sed quia</td><td>22.1</td></tr><tr><td>non dubito quin hoc plerisque immensum infinitumque</td><td></td></tr><tr><td>videatur, et quod Graecos homines non solum ingenio et</td><td></td></tr><tr><td>doctrina, sed etiam otio studioque abundantis partitionem</td><td></td></tr><tr><td>iam quandam artium fecisse video neque in universo genere</td><td>5</td></tr><tr><td>singulos elaborasse, sed seposuisse a ceteris dictionibus</td><td></td></tr><tr><td>eam partem dicendi, quae in forensibus disceptationibus</td><td></td></tr><tr><td>iudiciorum aut deliberationum versaretur, et id unum genus</td><td></td></tr><tr><td>oratori reliquisse; non complectar in his libris amplius,</td><td></td></tr><tr><td>quam quod huic generi re quaesita et multum disputata</td><td>10</td></tr><tr><td>summorum hominum prope consensu est tributum; repe-</td><td>23.1</td></tr><tr><td>tamque non ab incunabulis nostrae veteris puerilisque </td><td></td></tr><tr><td>doctrinae quendam ordinem praeceptorum, sed ea, quae</td><td></td></tr><tr><td>quondam accepi in nostrorum hominum eloquentissimorum</td><td></td></tr><tr><td>et omni dignitate principum disputatione esse versata; non</td><td>5</td></tr><tr><td>quo illa contemnam, quae Graeci dicendi artifices et do-</td><td></td></tr><tr><td>ctores reliquerunt, sed cum illa pateant in promptuque sint</td><td></td></tr><tr><td>omnibus, neque ea interpretatione mea aut ornatius ex-</td><td></td></tr><tr><td>plicari aut planius exprimi possint, dabis hanc veniam,</td><td></td></tr><tr><td>mi frater, ut opinor, ut eorum, quibus summa dicendi laus</td><td>10</td></tr><tr><td>a nostris hominibus concessa est, auctoritatem Graecis</td><td></td></tr><tr><td>anteponam. </td><td></td></tr>
        </table>