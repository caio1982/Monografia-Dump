<table>
          <script>targetHit=0;</script>
          <tr><td>  Ex lacrimis horum, iudices, existimare potestis omnis</td><td>197.1</td></tr><tr><td>haec decuriones decrevisse lacrimantis. Age vero, vici-</td><td></td></tr><tr><td>norum quantum studium, quam incredibilis benivolentia,</td><td></td></tr><tr><td>quanta cura est! Non illi in libellis laudationem decretam</td><td></td></tr><tr><td>miserunt, sed homines honestissimos, quos nossemus omnes,</td><td>5</td></tr><tr><td>huc frequentis adesse et hunc praesentis laudare voluerunt.</td><td></td></tr><tr><td>Adsunt Ferentani, homines nobilissimi, Marrucini item pari</td><td></td></tr><tr><td>dignitate; Teano Apulo atque Luceria equites Romanos,</td><td></td></tr><tr><td>homines honestissimos, laudatores videtis; Boviano totoque </td><td></td></tr><tr><td>ex Samnio cum laudationes honestissimae missae sunt, tum</td><td>10</td></tr><tr><td>homines amplissimi nobilissimique venerunt. Iam qui in</td><td>198.1</td></tr><tr><td>agro Larinati praedia, qui negotia, qui res pecuarias habent,</td><td></td></tr><tr><td>honesti homines et summo splendore praediti, difficile dictu</td><td></td></tr><tr><td>est quam sint solliciti, quam laborent. Non multi mihi ab</td><td></td></tr><tr><td>uno sic diligi videntur ut hic ab his universis. </td><td>5</td></tr><tr><td>  Quam doleo abesse ab huius iudicio L. Volusenum,</td><td></td></tr><tr><td>summo splendore hominem ac virtute praeditum! Vellem</td><td></td></tr><tr><td>praesentem possem P. Helvidium Rufum, equitem Romanum</td><td></td></tr><tr><td>omnium ornatissimum, nominare. Qui cum huius causa</td><td></td></tr><tr><td>dies noctesque vigilaret et cum me hanc causam doceret, in</td><td>10</td></tr><tr><td>morbum gravem periculosumque incidit; in quo tamen</td><td></td></tr><tr><td>non minus de capite huius quam de sua vita laborat. Cn.</td><td></td></tr><tr><td>Tudici senatoris, viri optimi et honestissimi, par studium</td><td></td></tr><tr><td>ex testimonio et laudatione cognoscetis. Eadem spe sed</td><td></td></tr><tr><td>maiore verecundia de te, P. Volumni, quoniam iudex es</td><td>15</td></tr><tr><td>in A. Cluentium, dicimus. Et ne longum sit, omnium</td><td></td></tr><tr><td>vicinorum summam esse in hunc benivolentiam confirmamus.</td><td></td></tr><tr><td>Horum omnium studium, curam, diligentiam meumque una</td><td>199.1</td></tr><tr><td>laborem, qui totam hanc causam vetere instituto solus</td><td></td></tr><tr><td>peroravi, vestramque simul, iudices, aequitatem et mansue-</td><td></td></tr><tr><td>tudinem una mater oppugnat. At quae mater! Quam</td><td></td></tr><tr><td>caecam crudelitate et scelere ferri videtis, cuius cupiditatem</td><td>5</td></tr><tr><td>nulla umquam turpitudo retardavit, quae vitiis animi in</td><td></td></tr><tr><td>deterrimas partis iura hominum convertit omnia, cuius ea</td><td></td></tr><tr><td>stultitia est ut eam nemo hominem, ea vis ut nemo feminam,</td><td></td></tr><tr><td>ea crudelitas ut nemo matrem appellare possit. Atque</td><td></td></tr><tr><td>etiam nomina necessitudinum, non solum naturae nomen</td><td>10</td></tr><tr><td>et iura mutavit, uxor generi, noverca fili, filiae paelex; eo </td><td></td></tr><tr><td>iam denique adducta est uti sibi praeter formam nihil ad</td><td></td></tr><tr><td>similitudinem hominis reservarit. Qua re, iudices, si scelus</td><td>200.1</td></tr><tr><td>odistis, prohibete aditum matris a fili sanguine, date parenti</td><td></td></tr><tr><td>hunc incredibilem dolorem ex salute, ex victoria liberum,</td><td></td></tr><tr><td>patimini matrem, ne orbata filio laetetur, victam potius</td><td></td></tr><tr><td>vestra aequitate discedere. Sin autem, id quod vestra</td><td>5</td></tr><tr><td>natura postulat, pudorem bonitatem virtutemque diligitis,</td><td></td></tr><tr><td>levate hunc aliquando supplicem vestrum, iudices, tot annos</td><td></td></tr><tr><td>in falsa invidia periculisque versatum, qui nunc primum</td><td></td></tr><tr><td>post illam flammam aliorum facto et cupiditate excitatam</td><td></td></tr><tr><td>spe vestrae aequitatis erigere animum et paulum respirare</td><td>10</td></tr><tr><td>a metu coepit, cui posita sunt in vobis omnia, quem servatum</td><td></td></tr><tr><td>esse plurimi cupiunt, servare soli vos potestis. Orat vos</td><td>201.1</td></tr><tr><td>Habitus, iudices, et flens obsecrat ne se invidiae quae in</td><td></td></tr><tr><td>iudiciis valere non debet, ne matri cuius vota et preces</td><td></td></tr><tr><td>a vestris mentibus repudiare debetis, ne Oppianico, homini</td><td></td></tr><tr><td>nefario, condemnato iam et mortuo condonetis. Quod si</td><td>5</td></tr><tr><td>qua calamitas hunc in hoc iudicio adflixerit innocentem, ne</td><td></td></tr><tr><td>iste miser, si, id quod difficile factu est, in vita remanebit,</td><td></td></tr><tr><td>saepe et multum queretur deprehensum esse illud quondam</td><td></td></tr><tr><td>Fabricianum venenum. Quod si tum indicatum non esset,</td><td></td></tr><tr><td>non huic aerumnosissimo venenum illud fuisset sed</td><td>10</td></tr><tr><td>multorum medicamentum maerorum; postremo etiam</td><td></td></tr><tr><td>fortasse mater exsequias illius funeris prosecuta mortem</td><td></td></tr><tr><td>se fili lugere simulasset. Nunc vero quid erit profectum</td><td></td></tr><tr><td>nisi ut huius ex mediis mortis insidiis vita ad luctum</td><td></td></tr><tr><td>conservata, mors sepulcro patris privata esse videatur?</td><td>15</td></tr><tr><td>Satis diu fuit in miseriis, iudices, satis multos annos ex </td><td>202.1</td></tr><tr><td>invidia laboravit. Nemo huic tam iniquus praeter pa-</td><td></td></tr><tr><td>rentem fuit cuius animum &lt;non&gt; iam expletum putemus.</td><td></td></tr><tr><td>Vos qui aequi estis omnibus, qui ut quisque crudelissime</td><td></td></tr><tr><td>oppugnatur eum lenissime sublevatis, conservate A. Cluen-</td><td>5</td></tr><tr><td>tium, restituite incolumem municipio; amicis, vicinis,</td><td></td></tr><tr><td>hospitibus quorum studia videtis reddite, vobis in per-</td><td></td></tr><tr><td>petuum liberisque vestris obstringite. Vestrum est hoc,</td><td></td></tr><tr><td>iudices, vestrae dignitatis, vestrae clementiae; recte hoc</td><td></td></tr><tr><td>repetitur a vobis ut virum optimum atque innocentissimum</td><td>10</td></tr><tr><td>plurimisque mortalibus carum atque iucundum his ali-</td><td></td></tr><tr><td>quando calamitatibus liberetis, ut omnes intellegant in</td><td></td></tr><tr><td>contionibus esse invidiae locum, in iudiciis veritati. </td><td></td></tr>
        </table>