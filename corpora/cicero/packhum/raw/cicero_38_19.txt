<table>
          <script>targetHit=0;</script>
          <tr><td>  Sunt autem alii quidam animi habitus ad virtu-</td><td>80.1</td></tr><tr><td>tem quasi praeculti et praeparati rectis studiis et </td><td></td></tr><tr><td>artibus, ut in suis rebus studia litterarum, ut numero-</td><td></td></tr><tr><td>rum ac sonorum, ut mensurae, ut siderum, ut</td><td></td></tr><tr><td>equorum, ut venandi, ut armorum, in communibus</td><td>5</td></tr><tr><td>propensiora studia in aliquo genere virtutis praecipue</td><td></td></tr><tr><td>colendo aut divinis rebus deserviendo aut parentibus,</td><td></td></tr><tr><td>amicis, hospitibus praecipue atque insigniter dili-</td><td></td></tr><tr><td>gendis. Atque haec quidem virtutum; vitiorum</td><td>81.1</td></tr><tr><td>autem sunt genera contraria. Cernenda autem sunt</td><td></td></tr><tr><td>diligenter, ne fallant ea nos vitia, quae virtutem</td><td></td></tr><tr><td>videntur imitari. Nam et prudentiam malitia et</td><td></td></tr><tr><td>temperantiam immanitas in voluptatibus asper-</td><td>5</td></tr><tr><td>nandis et magnitudinem animi superbia in nimis</td><td></td></tr><tr><td>extollendis et despicientia in contemnendis honoribus</td><td></td></tr><tr><td>et liberalitatem effusio et fortitudinem audacia</td><td></td></tr><tr><td>imitatur et patientiam duritia immanis et iustitiam</td><td></td></tr><tr><td>acerbitas et religionem superstitio et lenitatem</td><td>10</td></tr><tr><td>mollitia animi et verecundiam timiditas et illam dis-</td><td></td></tr><tr><td>putandi prudentiam concertatio captatioque verbo-</td><td></td></tr><tr><td>rum, et hanc oratoriam vim inanis quaedam proflu-</td><td></td></tr><tr><td>entia loquendi. Studiis autem bonis similia videntur</td><td></td></tr><tr><td>ea quae sunt in eodem genere nimia. Quam ob</td><td>82.1</td></tr><tr><td>rem omnis vis laudandi vituperandique ex his sume-</td><td></td></tr><tr><td>tur virtutum vitiorumque partibus; sed in toto quasi</td><td></td></tr><tr><td>contextu orationis haec erunt illustranda maxime,</td><td></td></tr><tr><td>quemadmodum quisque generatus, quemadmodum</td><td>5</td></tr><tr><td>educatus, quemadmodum institutus moratusque</td><td></td></tr><tr><td>fuerit, et si quid cui magnum aut incredibile acciderit,</td><td></td></tr><tr><td>maximeque si id divinitus accidisse potuerit videri;</td><td></td></tr><tr><td>tum quod quisque senserit, dixerit, gesserit ad ea</td><td></td></tr><tr><td>quae proposita sunt virtutum genera accommoda-</td><td>10</td></tr><tr><td>buntur, ex illisque eisdem inveniendi locis causae </td><td></td></tr><tr><td>rerum et eventus et consequentia requirentur.</td><td></td></tr><tr><td>Neque vero mors eorum quorum vita laudabitur</td><td></td></tr><tr><td>silentio praeteriri debebit, si modo quid erit anim-</td><td></td></tr><tr><td>advertendum aut in ipso genere mortis aut in eis</td><td>15</td></tr><tr><td>rebus quae post mortem erunt consecutae. </td><td></td></tr>
        </table>