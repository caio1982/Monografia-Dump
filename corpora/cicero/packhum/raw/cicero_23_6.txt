<table>
          <script>targetHit=0;</script>
          <tr><td>  Et quoniam crebro usurpas legem te de alternis consiliis</td><td>27.1</td></tr><tr><td>reiciendis tulisse, ut omnes intellegant te ne recte quidem</td><td></td></tr><tr><td>facere sine scelere potuisse, quaero, cum lex esset aequa</td><td></td></tr><tr><td>promulgata initio magistratus, multas iam alias tulisses, ex- </td><td></td></tr><tr><td>spectarisne dum C. Antonius reus fieret apud Cn. Lentu-</td><td>5</td></tr><tr><td>lum Clodianum, et, postea quam ille est reus factus, statim</td><td></td></tr><tr><td>tuleris in eum 'qui tuam post legem reus factus esset,'</td><td></td></tr><tr><td>ut homo consularis exclusus miser puncto temporis spo-</td><td></td></tr><tr><td>liaretur beneficio et aequitate legis tuae? Dices fami-</td><td>28.1</td></tr><tr><td>liaritatem tibi fuisse cum Q. Maximo. Praeclara defensio</td><td></td></tr><tr><td>facinoris tui! Nam Maximi quidem summa laus est sumptis</td><td></td></tr><tr><td>inimicitiis, suscepta causa, quaesitore consilioque delecto,</td><td></td></tr><tr><td>commodiorem inimico suo condicionem reiectionis dare</td><td>5</td></tr><tr><td>noluisse. Nihil Maximus fecit alienum aut sua virtute aut</td><td></td></tr><tr><td>illis viris clarissimis, Paulis, Maximis, Africanis, quorum</td><td></td></tr><tr><td>gloriam huius virtute renovatam non modo speramus, verum</td><td></td></tr><tr><td>etiam iam videmus; tua fraus, tuum maleficium, tuum scelus</td><td></td></tr><tr><td>illud est, te id quod promulgasses misericordiae nomine ad</td><td>10</td></tr><tr><td>crudelitatis tempus distulisse. Ac nunc quidem C. Antonius</td><td></td></tr><tr><td>hac una re miseriam suam consolatur, quod imagines patris</td><td></td></tr><tr><td>et fratris sui fratrisque filiam non in familia sed in carcere</td><td></td></tr><tr><td>conlocatam audire maluit quam videre. </td><td></td></tr><tr><td>  Et quoniam pecunias aliorum despicis, de tuis divitiis</td><td>29.1</td></tr><tr><td>intolerantissime gloriaris, volo uti mihi respondeas, fecerisne</td><td></td></tr><tr><td>foedera tribunus plebis cum civitatibus, cum regibus, cum</td><td></td></tr><tr><td>tetrarchis; erogarisne pecunias ex aerario tuis legibus; eri-</td><td></td></tr><tr><td>puerisne partis illo tempore carissimas partim a Caesare,</td><td>5</td></tr><tr><td>partim a publicanis? Quae cum ita sint, quaero ex te sisne</td><td></td></tr><tr><td>ex pauperrimo dives factus illo ipso anno quo lex lata est de</td><td></td></tr><tr><td>pecuniis repetundis acerrima, ut omnes intellegere possent</td><td></td></tr><tr><td>a te non modo nostra acta, quos tyrannos vocas, sed etiam</td><td></td></tr><tr><td>amicissimi tui legem esse contemptam; apud quem tu etiam</td><td>10</td></tr><tr><td>nos criminari soles, qui illi sumus amicissimi, cum tu ei </td><td></td></tr><tr><td>contumeliosissime totiens male dicas quotiens te illi adfinem</td><td></td></tr><tr><td>esse dicis. </td><td></td></tr>
        </table>