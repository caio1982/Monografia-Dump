<table>
          <script>targetHit=0;</script>
          <tr><td>  Fraudavit Roscius! Est hoc quidem auribus animisque</td><td>19.8</td></tr><tr><td>omnium absurdum. Quid si tandem aliquem timidum,</td><td></td></tr><tr><td>dementem, divitem, inertem nactus esset qui experiri non</td><td>10</td></tr><tr><td>posset? Tamen incredibile esset. Verum tamen quem</td><td>20.1</td></tr><tr><td>fraudarit videamus. C. Fannium Chaeream Roscius frau-</td><td></td></tr><tr><td>davit! Oro atque obsecro vos qui nostis, vitam inter se</td><td></td></tr><tr><td>utriusque conferte, qui non nostis, faciem utriusque con-</td><td></td></tr><tr><td>siderate. Nonne ipsum caput et supercilia illa penitus</td><td>5</td></tr><tr><td>abrasa olere malitiam et clamitare calliditatem videntur?</td><td></td></tr><tr><td>non ab imis unguibus usque ad verticem summum, si quam </td><td></td></tr><tr><td>coniecturam adfert hominibus tacita corporis figura, ex</td><td></td></tr><tr><td>fraude, fallaciis, mendaciis constare totus videtur? qui id-</td><td></td></tr><tr><td>circo capite et superciliis semper est rasis ne ullum pilum</td><td>10</td></tr><tr><td>viri boni habere dicatur; cuius personam praeclare Roscius</td><td></td></tr><tr><td>in scaena tractare consuevit, neque tamen pro beneficio ei</td><td></td></tr><tr><td>par gratia refertur. Nam Ballionem illum improbissimum</td><td></td></tr><tr><td>et periurissimum lenonem cum agit, agit Chaeream; per-</td><td></td></tr><tr><td>sona illa lutulenta, impura, invisa in huius moribus, natura</td><td>15</td></tr><tr><td>vitaque est expressa. Qui quam ob rem Roscium similem</td><td></td></tr><tr><td>sui in fraude et malitia existimarit, mihi &lt;vix&gt; videtur, nisi</td><td></td></tr><tr><td>forte quod praeclare hunc imitari se in persona lenonis</td><td></td></tr><tr><td>animadvertit. Quam ob rem etiam atque etiam considera,</td><td>21.1</td></tr><tr><td>C. Piso, quis quem fraudasse dicatur. Roscius Fannium!</td><td></td></tr><tr><td>Quid est hoc? probus improbum, pudens impudentem,</td><td></td></tr><tr><td>periurum castus, callidum imperitus, liberalis avidum? In-</td><td></td></tr><tr><td>credibile est. Quem ad modum, si Fannius Roscium</td><td>5</td></tr><tr><td>fraudasse diceretur, utrumque ex utriusque persona veri</td><td></td></tr><tr><td>simile videretur, et Fannium per malitiam fecisse et Ro-</td><td></td></tr><tr><td>scium per imprudentiam deceptum esse, sic, cum Roscius</td><td></td></tr><tr><td>Fannium fraudasse arguatur, utrumque incredibile est, et</td><td></td></tr><tr><td>Roscium quicquam per avaritiam appetisse et Fannium</td><td>10</td></tr><tr><td>quicquam per bonitatem amisisse. </td><td></td></tr>
        </table>