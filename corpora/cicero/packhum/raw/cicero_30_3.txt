<table>
          <script>targetHit=0;</script>
          <tr><td>  'Tu,' inquit, 'Gabinium ut regem reduceret impulisti.'</td><td>19.5</td></tr><tr><td>Non patitur mea me iam fides de Gabinio gravius agere.</td><td></td></tr><tr><td>Quem enim ex tantis inimicitiis receptum in gratiam sum-</td><td></td></tr><tr><td>mo studio defenderim, hunc adflictum violare non debeo.</td><td></td></tr><tr><td>Quocum me si ante Cn. Pompei auctoritas in gratiam non</td><td></td></tr><tr><td>reduxisset, nunc iam ipsius fortuna reduceret. Sed tamen,</td><td>20.1</td></tr><tr><td>cum ita dicis, Postumi impulsu Gabinium profectum Alexan-</td><td></td></tr><tr><td>dream, si defensioni Gabini fidem non habes, oblivisce-</td><td></td></tr><tr><td>risne etiam accusationis tuae? Gabinius se id fecisse</td><td></td></tr><tr><td>dicebat rei publicae causa, quod classem Archelai timeret,</td><td>5</td></tr><tr><td>quod mare refertum fore praedonum putaret; lege etiam</td><td></td></tr><tr><td>id sibi licuisse dicebat. Tu inimicus negas. Ignosco, et</td><td></td></tr><tr><td>eo magis quod est contra illud iudicatum. Redeo igitur</td><td></td></tr><tr><td>ad crimen et accusationem tuam. Quid vociferabare? decem</td><td>21.1</td></tr><tr><td>milia talentum Gabinio esse promissa. Auctor videlicet</td><td></td></tr><tr><td>perblandus reperiendus fuit qui hominem, ut tu vis, avarissi-</td><td></td></tr><tr><td>mum exoraret, HS bis miliens et quadringentiens &lt;ne&gt; magno </td><td></td></tr><tr><td>opere contemneret. Gabinius illud, quoquo consilio fecit,</td><td>5</td></tr><tr><td>fecit certe suo; quaecumque mens illa fuit, Gabini fuit.</td><td></td></tr><tr><td>Sive ille, ut ipse dicebat, gloriam, sive, ut tu vis, pecuniam</td><td></td></tr><tr><td>quaesivit, sibi, &lt;non Rabirio quaesivit; Rabirius enim&gt; non</td><td></td></tr><tr><td>Gabini comes vel sectator nec ad Gabini, cuius id negotium</td><td></td></tr><tr><td>non erat, sed ad P. Lentuli, clarissimi viri, auctoritatem a</td><td>10</td></tr><tr><td>senatu profectam et consilio certo et spe non dubia Roma</td><td></td></tr><tr><td>contenderat. </td><td></td></tr><tr><td>  At dioecetes fuit regius. Et quidem in custodia etiam</td><td>22.1</td></tr><tr><td>fuit regia et &lt;vis&gt; vitae eius adlata paene est; multa praeterea</td><td></td></tr><tr><td>quae libido regis, quae necessitas coegit perferre, pertulit.</td><td></td></tr><tr><td>Quarum omnium rerum una reprehensio est quod regnum</td><td></td></tr><tr><td>intrarit, quod potestati &lt;se&gt; regis commiserit. Verum si</td><td>5</td></tr><tr><td>quaerimus, stulte. Quid enim stultius quam equitem</td><td></td></tr><tr><td>Romanum ex hac urbe, huius, inquam, rei publicae civem,</td><td></td></tr><tr><td>quae est una maxime et fuit semper libera, venire in eum</td><td></td></tr><tr><td>locum ubi parendum alteri et serviendum sit? Sed ego in</td><td>23.1</td></tr><tr><td>hoc tamen Postumo non ignoscam, homini mediocriter</td><td></td></tr><tr><td>docto, &lt;in&gt; quo videam sapientissimos homines esse lapsos?</td><td></td></tr><tr><td>Virum unum totius Graeciae facile doctissimum, Platonem,</td><td></td></tr><tr><td>iniquitate Dionysi, Siciliae tyranni, cui se ille commiserat,</td><td>5</td></tr><tr><td>in maximis periculis insidiisque esse versatum accepimus;</td><td></td></tr><tr><td>Callisthenem, doctum hominem, comitem Magni Alexandri,</td><td></td></tr><tr><td>ab Alexandro necatum; Demetrium, qui Phalereus vocitatus</td><td></td></tr><tr><td>est, et ex re publica Atheniensi, quam optime gesserat, et </td><td></td></tr><tr><td>ex doctrina nobilem et clarum, in eodem isto Aegyptio</td><td>10</td></tr><tr><td>regno aspide ad corpus admota vita esse privatum. Plane</td><td>24.1</td></tr><tr><td>confiteor fieri nihil posse dementius quam scientem in eum</td><td></td></tr><tr><td>locum venire ubi libertatem sis perditurus. Sed huius ipsius</td><td></td></tr><tr><td>facti stultitiam alia iam superior stultitia defendit, quae facit</td><td></td></tr><tr><td>ut hoc stultissimum facinus, quod in regnum venerit, quod &lt;se&gt;</td><td>5</td></tr><tr><td>regi commiserit, sapienter factum esse videatur, si quidem &lt;non&gt;</td><td></td></tr><tr><td>tam semper stulti quam sero sapientis est, cum stultitia sua</td><td></td></tr><tr><td>impeditus sit, quoquo modo possit se expedire. Quam ob</td><td>25.1</td></tr><tr><td>rem illud maneat et fixum sit quod neque moveri neque</td><td></td></tr><tr><td>mutari potest; in quo aequi sperasse Postumum dicunt,</td><td></td></tr><tr><td>peccasse iniqui, ipse etiam insanisse se confitetur, quod suam,</td><td></td></tr><tr><td>quod amicorum pecuniam regi crediderit cum tanto fortu-</td><td>5</td></tr><tr><td>narum suarum periculo, hoc quidem semel suscepto atque</td><td></td></tr><tr><td>contracto perpetienda &lt;illa&gt; fuerunt ut se aliquando ac suos</td><td></td></tr><tr><td>vindicaret. Itaque obicias licet quam voles saepe palliatum</td><td></td></tr><tr><td>fuisse, aliqua habuisse non Romani hominis insignia, quo-</td><td></td></tr><tr><td>tiens eorum quippiam dices, totiens unum dices atque &lt;idem&gt;</td><td>10</td></tr><tr><td>illud, temere hunc pecuniam regi credidisse, suas fortunas</td><td></td></tr><tr><td>atque famam libidini regiae commisisse. Fecerat temere,</td><td>26.1</td></tr><tr><td>fateor; mutari factum iam nullo modo poterat; aut pallium</td><td></td></tr><tr><td>sumendum Alexandreae ut ei Romae togato esse liceret,</td><td></td></tr><tr><td>aut omnes fortunae abiciendae, si togam retinuisset. Deli-</td><td></td></tr><tr><td>ciarum causa et voluptatis non modo &lt;notos&gt; civis Romanos,</td><td>5</td></tr><tr><td>sed et nobilis adulescentis et quosdam etiam senatores</td><td></td></tr><tr><td>summo loco natos non in hortis aut suburbanis suis, sed</td><td></td></tr><tr><td>Neapoli, in celeberrimo oppido, in tunica pulla saepe &lt;vidi, </td><td>27.1</td></tr><tr><td>ibidem multi&gt; viderunt chlamydatum illum L. Sullam impera-</td><td></td></tr><tr><td>torem. L. vero Scipionis, qui bellum in Asia gessit Antio-</td><td></td></tr><tr><td>chumque devicit, non solum cum chlamyde sed etiam cum</td><td></td></tr><tr><td>crepidis in Capitolio statuam videtis; quorum impunitas</td><td>5</td></tr><tr><td>fuit non modo a iudicio sed etiam a sermone. Facilius</td><td></td></tr><tr><td>certe P. Rutilium Rufum necessitatis excusatio defendet;</td><td></td></tr><tr><td>qui cum a Mithridate Mytilenis oppressus esset, crudeli-</td><td></td></tr><tr><td>tatem regis in togatos vestitus mutatione vitavit. Ergo ille</td><td></td></tr><tr><td>P. Rutilius qui documentum fuit hominibus nostris virtutis,</td><td>10</td></tr><tr><td>antiquitatis, prudentiae, consularis homo soccos habuit et</td><td></td></tr><tr><td>pallium; nec vero id homini quisquam sed tempori adsi-</td><td></td></tr><tr><td>gnandum putavit; Postumo crimen vestitus adferet is in quo</td><td></td></tr><tr><td>spes fuit posse sese aliquando ad fortunas suas pervenire?</td><td></td></tr><tr><td>Nam ut ventum est Alexandream, iudices, haec una ratio a</td><td>28.1</td></tr><tr><td>rege proposita Postumo est servandae pecuniae, si curatio-</td><td></td></tr><tr><td>nem et quasi dispensationem regiam suscepisset. Id autem</td><td></td></tr><tr><td>facere non poterat, nisi dioecetes—hoc enim nomine utitur</td><td></td></tr><tr><td>qui ea regit—esset constitutus. Odiosum negotium Postumo</td><td>5</td></tr><tr><td>videbatur, sed erat nulla omnino recusatio; molestum etiam</td><td></td></tr><tr><td>nomen ipsum, sed res habebat nomen hoc apud illos, non</td><td></td></tr><tr><td>hic imposuerat. Oderat vestitum etiam illum, sed sine eo</td><td></td></tr><tr><td>nec nomen illud poterat nec munus tueri. Ergo 'aderat</td><td></td></tr><tr><td>vis' ut ait poeta ille noster,</td><td>10</td></tr><tr><td>    'quae summas frangit infirmatque opes.' </td><td></td></tr>
        </table>