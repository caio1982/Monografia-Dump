<table>
          <script>targetHit=0;</script>
          <tr><td>  Iactat se iam dudum de Calidio, narrat omnibus emisse</td><td>2.4.46.1</td></tr><tr><td>se. Num etiam de L. Papinio, viro primario, locupleti</td><td></td></tr><tr><td>honestoque equite Romano, turibulum emisti? qui pro testi-</td><td></td></tr><tr><td>monio dixit te, cum inspiciendum poposcisses, evulso emble-</td><td></td></tr><tr><td>mate remisisse; ut intellegatis in homine intellegentiam esse</td><td>5</td></tr><tr><td>non avaritiam, artifici cupidum non argenti fuisse. Nec</td><td></td></tr><tr><td>solum in Papinio fuit hac abstinentia; tenuit hoc institu-</td><td></td></tr><tr><td>tum in turibulis omnibus quaecumque in Sicilia fuerunt.</td><td></td></tr><tr><td>Incredibile est autem quam multa et quam praeclara</td><td></td></tr><tr><td>fuerint. Credo tum cum Sicilia florebat opibus et copiis</td><td>10</td></tr><tr><td>magna artificia fuisse in ea insula. Nam domus erat ante</td><td></td></tr><tr><td>istum praetorem nulla paulo locupletior qua in domo haec</td><td></td></tr><tr><td>non essent, etiamsi praeterea nihil esset argenti, patella</td><td></td></tr><tr><td>grandis cum sigillis ac simulacris deorum, patera qua</td><td></td></tr><tr><td>mulieres ad res divinas uterentur, turibulum,—haec autem</td><td>15</td></tr><tr><td>omnia antiquo opere et summo artificio facta, ut hoc liceret</td><td></td></tr><tr><td>suspicari, fuisse aliquando apud Siculos peraeque pro por-</td><td></td></tr><tr><td>tione cetera, sed, quibus multa fortuna ademisset, tamen</td><td></td></tr><tr><td>apud eos remansisse ea quae religio retinuisset. Dixi, iudices,</td><td>47.1</td></tr><tr><td>multa fuisse fere apud omnis Siculos: ego idem confirmo</td><td></td></tr><tr><td>nunc ne unum quidem esse. Quid hoc est? quod hoc</td><td></td></tr><tr><td>monstrum, quod prodigium in provinciam misimus? Nonne</td><td></td></tr><tr><td>vobis id egisse videtur ut non unius libidinem, non suos</td><td>5</td></tr><tr><td>oculos, sed omnium cupidissimorum insanias, cum Romam</td><td></td></tr><tr><td>revertisset, expleret? Qui simul atque in oppidum quod-</td><td></td></tr><tr><td>piam venerat, immittebantur illi continuo Cibyratici canes,</td><td></td></tr><tr><td>qui investigabant et perscrutabantur omnia. Si quod erat</td><td></td></tr><tr><td>grande vas et maius opus inventum, laeti adferebant; si</td><td>10</td></tr><tr><td>minus eius modi quidpiam venari potuerant, illa quidem</td><td></td></tr><tr><td>certe pro lepusculis capiebantur, patellae, paterae, turibula. </td><td></td></tr><tr><td>Hic quos putatis fletus mulierum, quas lamentationes fieri</td><td></td></tr><tr><td>solitas esse in hisce rebus? quae forsitan vobis parvae esse</td><td></td></tr><tr><td>videantur, sed magnum et acerbum dolorem commovent,</td><td>15</td></tr><tr><td>mulierculis praesertim, cum eripiuntur e manibus ea quibus</td><td></td></tr><tr><td>ad res divinas uti consuerunt, quae a suis acceperunt, quae</td><td></td></tr><tr><td>in familia semper fuerunt. </td><td></td></tr>
        </table>