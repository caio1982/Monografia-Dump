<table>
          <script>targetHit=0;</script>
          <tr class="title first  date"><td>Non<span class="snum">.</span> Mai<span class="snum">.</span> <span class="snum">43</span> in castris in Syria</td><td></td></tr><tr class="title last  "><td>CASSIUS PRO COS. S. D. M. CICERONI SUO</td><td></td></tr><tr><td>S. v. b. e. e. q. v. </td><td>12.12.1.1</td></tr><tr><td>  Legi tuas litteras in quibus mirificum tuum erga me</td><td></td></tr><tr><td>amorem recognovi. videbaris enim non solum favere nobis,</td><td></td></tr><tr><td>id quod et nostra et rei publicae causa semper fecisti, sed</td><td></td></tr><tr><td>etiam gravem curam suscepisse vehementerque esse de nobis</td><td>5</td></tr><tr><td>sollicitus. itaque quod te primum existimare putabam nos</td><td></td></tr><tr><td>oppressa re publica quiescere non posse, deinde, cum sus-</td><td></td></tr><tr><td>picarere nos moliri, quod te sollicitum esse et de salute nostra</td><td></td></tr><tr><td>et de rerum eventu putabam, simul ac legiones accepi quas</td><td></td></tr><tr><td>A. Allienus eduxerat ex Aegypto, scripsi ad te tabellariosque</td><td>10</td></tr><tr><td>compluris Romam misi. scripsi etiam ad senatum litteras,</td><td></td></tr><tr><td>quas reddi vetui prius quam tibi recitatae essent, si forte mei</td><td></td></tr><tr><td>obtemperare mihi voluerint. quod si litterae perlatae non</td><td></td></tr><tr><td>sunt, non dubito quin Dolabella, qui nefarie Trebonio occiso</td><td></td></tr><tr><td>Asiam occupavit, tabellarios meos deprehenderit litterasque</td><td>15</td></tr><tr><td>interceperit. </td><td></td></tr><tr><td>  Exercitus omnis qui in Syria fuerunt teneo. habui pollulum</td><td>2.1</td></tr><tr><td>morae dum promissa militibus persolvo; nunc iam sum</td><td></td></tr><tr><td>expeditus. a te peto ut dignitatem meam commendatam tibi</td><td></td></tr><tr><td>habeas si me intellegis nullum neque periculum neque</td><td></td></tr><tr><td>laborem patriae denegasse, si contra importunissimos latrones</td><td>5</td></tr><tr><td>arma cepi te hortante et auctore, si non solum exercitus ad</td><td></td></tr><tr><td>rem publicam libertatemque defendendam comparavi sed</td><td></td></tr><tr><td>etiam crudelissimis tyrannis eripui. quos si occupasset</td><td></td></tr><tr><td>Dolabella, non solum adventu sed etiam opinione et</td><td></td></tr><tr><td>exspectatione exercitus sui Antonium confirmasset.  </td><td>10</td></tr><tr><td>  Quas ob res milites tuere, si eos mirifice de re publica</td><td>3.1</td></tr><tr><td>meritos esse animadvertis, et effice ne quem paeniteat rem</td><td></td></tr><tr><td>publicam quam spem praedae et rapinarum sequi maluisse.</td><td></td></tr><tr><td>item Murci et Crispi imperatorum dignitatem, quantum est</td><td></td></tr><tr><td>in te, tuere. nam Bassus misere noluit mihi legionem tradere.</td><td>5</td></tr><tr><td>quod nisi milites invito eo legatos ad me misissent, clausam</td><td></td></tr><tr><td>Apameam tenuisset quoad vi esset expugnata. haec a te</td><td></td></tr><tr><td>peto non solum rei publicae, quae tibi semper fuit carissima,</td><td></td></tr><tr><td>sed etiam amicitiae nostrae nomine, quam confido apud te</td><td></td></tr><tr><td>plurimum posse. crede mihi hunc exercitum quem habeo</td><td>4.1</td></tr><tr><td>senatus atque optimi cuiusque esse maximeque tuum, de</td><td></td></tr><tr><td>cuius voluntate adsidue audiendo mirifice te diligit carumque</td><td></td></tr><tr><td>habet. qui si intellexerit commoda sua curae tibi esse, debere</td><td></td></tr><tr><td>etiam se tibi omnia putabit. </td><td>5</td></tr><tr><td>  Litteris scriptis audivi Dolabellam in Ciliciam venisse cum</td><td>5.1</td></tr><tr><td>suis copiis. proficiscar in Ciliciam. quid egerim celeriter ut</td><td></td></tr><tr><td>scias dabo operam. ac velim, ut meremur de re publica, sic</td><td></td></tr><tr><td>felices simus. </td><td></td></tr><tr><td>  Fac valeas meque ames.</td><td>5</td></tr><tr><td> Non. Mai. ex castris.</td><td></td></tr>
        </table>