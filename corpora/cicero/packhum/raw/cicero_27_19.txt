<table>
          <script>targetHit=0;</script>
          <tr><td>  An vero tu parum putas investigatas esse a nobis labis</td><td>83.1</td></tr><tr><td>imperi tui stragisque provinciae? quas quidem nos non</td><td></td></tr><tr><td>vestigiis odorantes ingressus tuos sed totis volutationibus</td><td></td></tr><tr><td>corporis et cubilibus persecuti sumus. Notata a nobis</td><td></td></tr><tr><td>sunt et prima illa scelera in adventu cum, accepta pecunia</td><td>5</td></tr><tr><td>a Dyrrachinis ob necem hospitis tui Platoris, eius ipsius</td><td></td></tr><tr><td>domum devertisti cuius sanguinem addixeras, eumque</td><td></td></tr><tr><td>servis symphoniacis et aliis muneribus acceptis timentem</td><td></td></tr><tr><td>multumque dubitantem confirmasti et Thessalonicam fide</td><td></td></tr><tr><td>tua venire iussisti. Quem ne maiorum quidem more sup-</td><td>10</td></tr><tr><td>plicio adfecisti, cum miser ille securibus hospitis sui cervices </td><td></td></tr><tr><td>subicere gestiret, sed ei medico quem tecum tu eduxeras</td><td></td></tr><tr><td>imperasti ut venas hominis incideret; cum quidem tibi</td><td>84.1</td></tr><tr><td>etiam accessio fuit ad necem Platoris Pleuratus eius comes,</td><td></td></tr><tr><td>quem necasti verberibus summa senectute confectum.</td><td></td></tr><tr><td>Idemque tu Rabocentum, Bessicae gentis principem, cum</td><td></td></tr><tr><td>te trecentis talentis regi Cotyi vendidisses, securi percussisti,</td><td>5</td></tr><tr><td>cum ille ad te legatus in castra venisset et tibi magna</td><td></td></tr><tr><td>praesidia et auxilia a Bessis peditum equitumque polli-</td><td></td></tr><tr><td>ceretur, neque eum solum sed etiam ceteros legatos qui</td><td></td></tr><tr><td>simul venerant; quorum omnium capita regi Cotyi ven-</td><td></td></tr><tr><td>didisti. Denseletis, quae natio semper oboediens huic</td><td>10</td></tr><tr><td>imperio etiam in illa omnium barbarorum defectione Mace-</td><td></td></tr><tr><td>doniam C. Sentio praetore tutata est, nefarium bellum et</td><td></td></tr><tr><td>crudele intulisti, eisque cum fidelissimis sociis uti posses,</td><td></td></tr><tr><td>hostibus uti acerrimis maluisti. Ita perpetuos defensores</td><td></td></tr><tr><td>Macedoniae vexatores ac praedatores effecisti; vectigalia</td><td>15</td></tr><tr><td>nostra perturbarunt, urbes ceperunt, vastarunt agros, socios</td><td></td></tr><tr><td>nostros in servitutem abduxerunt, familias abripuerunt,</td><td></td></tr><tr><td>pecus abegerunt, Thessalonicensis, cum &lt;de&gt; oppido despe-</td><td></td></tr><tr><td>rassent, munire arcem coegerunt. A te Iovis Vrii fanum</td><td>85.1</td></tr><tr><td>antiquissimum barbarorum sanctissimumque direptum est.</td><td></td></tr><tr><td>Tua scelera di immortales in nostros milites expiaverunt;</td><td></td></tr><tr><td>qui cum novo genere morbi adfligerentur neque se recreare</td><td></td></tr><tr><td>quisquam posset, qui semel incidisset, dubitabat nemo quin</td><td>5</td></tr><tr><td>violati hospites, legati necati, pacati atque socii nefario</td><td></td></tr><tr><td>bello lacessiti, fana vexata hanc tantam efficerent vasti-</td><td></td></tr><tr><td>tatem. Cognoscis ex particula parva scelerum et crudelitatis</td><td></td></tr><tr><td>tuae genus universum.  </td><td></td></tr>
        </table>