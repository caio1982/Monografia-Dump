<table>
          <script>targetHit=0;</script>
          <tr><td>  Ac ne qui forte arbitretur nos non intellegere aliam</td><td>2.53.1</td></tr><tr><td>quoque incidere constitutionem in hanc causam, eam</td><td></td></tr><tr><td>nos partem solam sumimus, in quam praecepta nobis</td><td></td></tr><tr><td>danda sunt. omnibus autem partibus hoc in libro</td><td></td></tr><tr><td>explicatis quivis omni in causa, si diligenter adtendet,</td><td>5</td></tr><tr><td>omnes videbit constitutiones et earum partes et contro-</td><td></td></tr><tr><td>versias, si quae forte in eas incident; nam de omnibus</td><td></td></tr><tr><td>praescribemus. </td><td></td></tr><tr><td>  Primus ergo accusatoris locus est eius nominis,</td><td></td></tr><tr><td>cuius de vi quaeritur, brevis et aperta et ex opinione</td><td>10</td></tr><tr><td>hominum definitio, hoc modo: Maiestatem minuere est</td><td></td></tr><tr><td>de dignitate aut amplitudine aut potestate populi aut</td><td></td></tr><tr><td>eorum, quibus populus potestatem dedit, aliquid</td><td></td></tr><tr><td>derogare. hoc sic breviter expositum pluribus verbis</td><td></td></tr><tr><td>est et rationibus confirmandum et ita esse, ut descrip-</td><td>15</td></tr><tr><td>seris, ostendendum. postea ad id, quod definieris,</td><td></td></tr><tr><td>factum eius, qui accusabitur, adiungere oportebit et</td><td></td></tr><tr><td>ex eo, quod ostenderis esse, verbi causa maiestatem</td><td></td></tr><tr><td>minuere, docere adversarium maiestatem minuisse et</td><td></td></tr><tr><td>hunc totum locum communi loco confirmare, per quem</td><td>20</td></tr><tr><td>ipsius facti atrocitas aut indignitas aut omnino culpa</td><td></td></tr><tr><td>cum indignatione augeatur. post erit infirmanda ad-</td><td></td></tr><tr><td>versariorum descriptio. ea autem infirmabitur, si falsa</td><td>54.1</td></tr><tr><td>demonstrabitur. hoc ex opinione hominum sumetur,</td><td></td></tr><tr><td>cum, quemadmodum et quibus in rebus homines in</td><td></td></tr><tr><td>consuetudine scribendi aut sermocinandi eo verbo uti</td><td></td></tr><tr><td>soleant, considerabitur. item infirmabitur, si turpis aut</td><td>5</td></tr><tr><td>inutilis esse [ostenditur] eius descriptionis adprobatio</td><td></td></tr><tr><td>et, quae incommoda consecutura sint eo concesso, </td><td></td></tr><tr><td>ostendetur—id autem ex honestatis et ex utilitatis</td><td></td></tr><tr><td>partibus sumetur, de quibus in deliberationis praecep-</td><td></td></tr><tr><td>tis exponemus—et si cum definitione nostra adver-</td><td>10</td></tr><tr><td>sariorum definitionem conferemus et nostram veram,</td><td></td></tr><tr><td>honestam, utilem esse demonstrabimus, illorum con-</td><td></td></tr><tr><td>tra. quaeremus autem res aut maiore aut minore aut</td><td>55.1</td></tr><tr><td>pari in negotio similes, ex quibus affirmetur nostra</td><td></td></tr><tr><td>descriptio. iam si res plures erunt definiendae: ut, si</td><td></td></tr><tr><td>quaeratur, fur sit an sacrilegus, qui vasa ex privato</td><td></td></tr><tr><td>sacra subripuerit, erit utendum pluribus definitionibus;</td><td>5</td></tr><tr><td>deinde simili ratione causa tractanda. Locus autem</td><td></td></tr><tr><td>communis in eius malitiam, qui non modo rerum,</td><td></td></tr><tr><td>verum etiam verborum potestatem sibi arrogare cona-</td><td></td></tr><tr><td>tus et faciat, quod velit, et id, quod fecerit, quo velit</td><td></td></tr><tr><td>nomine appellet. </td><td>10</td></tr>
        </table>