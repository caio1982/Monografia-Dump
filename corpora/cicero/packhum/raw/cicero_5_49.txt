<table>
          <script>targetHit=0;</script>
          <tr><td>  At quem ad modum, iudices, venerunt? Videor enim</td><td>2.2.11.5</td></tr><tr><td>mihi iam liberius apud vos pro Siculis loqui debere quam</td><td></td></tr><tr><td>forsitan ipsi velint: saluti potius eorum consulam quam</td><td></td></tr><tr><td>voluntati. Ecquem existimatis umquam ulla in provincia</td><td></td></tr><tr><td>reum absentem contra inquisitionem accusatoris tantis</td><td></td></tr><tr><td>opibus, tanta cupiditate esse defensum? Quaestores utri-</td><td>10</td></tr><tr><td>usque provinciae qui isto praetore fuerant cum fascibus mihi</td><td></td></tr><tr><td>praesto fuerunt: his porro qui successerunt, vehementer</td><td>12.1</td></tr><tr><td>istius cupidi, liberaliter ex istius cibariis tractati, non minus</td><td></td></tr><tr><td>acres contra me fuerunt. Videte quid potuerit qui quattuor</td><td></td></tr><tr><td>in una provincia quaestores studiosissimos defensores</td><td></td></tr><tr><td>propugnatoresque habuerit, praetorem vero cohortemque</td><td>5</td></tr><tr><td>totam sic studiosam ut facile appareret non tam illis</td><td></td></tr><tr><td>Siciliam, quam inanem offenderant, quam Verrem ipsum,</td><td></td></tr><tr><td>qui plenus decesserat, provinciam fuisse. Minari Siculis</td><td></td></tr><tr><td>si decrevissent legationes quae contra istum dicerent,</td><td></td></tr><tr><td>minari si qui essent profecti, aliis si laudarent benignissime</td><td>10</td></tr><tr><td>promittere, gravissimos privatarum rerum testis, quibus nos</td><td></td></tr><tr><td>praesentibus denuntiavimus, eos vi custodiisque retinere.  </td><td></td></tr><tr><td>  Quae cum omnia facta sint, tamen unam solam scitote</td><td>13.1</td></tr><tr><td>esse civitatem Mamertinam quae publice legatos, qui</td><td></td></tr><tr><td>istum laudarent, miserit. Eius autem legationis principem,</td><td></td></tr><tr><td>civitatis nobilissimum civem, C. Heium, iuratum dicere</td><td></td></tr><tr><td>audistis isti navem onerariam maximam Messanae esse</td><td>5</td></tr><tr><td>publice coactis operis aedificatam; idemque Mamertino-</td><td></td></tr><tr><td>rum legatus, istius laudator, non solum istum bona sua,</td><td></td></tr><tr><td>verum etiam sacra deosque penatis a maioribus traditos</td><td></td></tr><tr><td>ex aedibus suis eripuisse dixit. Praeclara laudatio, cum</td><td></td></tr><tr><td>duabus in rebus legatorum una opera consumitur, in</td><td>10</td></tr><tr><td>laudando atque repetendo! Atque ea ipsa civitas qua</td><td></td></tr><tr><td>ratione isti amica sit, dicetur certo loco; reperietis enim,</td><td></td></tr><tr><td>quae causae benivolentiae Mamertinis erga istum sint, eas</td><td></td></tr><tr><td>ipsas causas satis iustas esse damnationis. Alia civitas</td><td></td></tr><tr><td>nulla, iudices, publico consilio laudat. Vis illa summi</td><td>14.1</td></tr><tr><td>imperi tantum potuit apud perpaucos homines, non civi-</td><td></td></tr><tr><td>tates, ut aut levissimi quidam ex miserrimis desertissimis-</td><td></td></tr><tr><td>que oppidis invenirentur qui iniussu populi ac senatus</td><td></td></tr><tr><td>proficiscerentur, aut ii qui contra istum legati decreti</td><td>5</td></tr><tr><td>erant, et testimonium publicum mandataque acceperant,</td><td></td></tr><tr><td>vi ac metu retinerentur. Quod ego in paucis tamen usu</td><td></td></tr><tr><td>venisse non moleste tuli, quo reliquae tot et tantae et tam</td><td></td></tr><tr><td>graves civitates, tota denique Sicilia plus auctoritatis apud</td><td></td></tr><tr><td>vos haberet, cum videretis nulla vi retineri, nullo periculo</td><td>10</td></tr><tr><td>prohiberi potuisse quo minus experirentur ecquid apud vos</td><td></td></tr><tr><td>querimoniae valerent antiquissimorum fidelissimorumque</td><td></td></tr><tr><td>sociorum. Nam quod fortasse non nemo vestrum audierit,</td><td>15.1</td></tr><tr><td>istum a Syracusanis publice laudari, id tametsi priore </td><td></td></tr><tr><td>actione ex Heraclii Syracusani testimonio cuius modi esset</td><td></td></tr><tr><td>cognovistis, tamen vobis alio loco ut se tota res habeat,</td><td></td></tr><tr><td>quod ad eam civitatem attineat, demonstrabitur. Intelle-</td><td>5</td></tr><tr><td>getis enim nullis hominibus quemquam tanto odio quanto</td><td></td></tr><tr><td>istum Syracusanis et esse et fuisse. </td><td></td></tr>
        </table>