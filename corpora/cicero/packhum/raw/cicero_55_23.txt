<table>
          <script>targetHit=0;</script>
          <tr><td>  Sequitur ut de una reliqua parte honestatis dicen-</td><td>1.93.1</td></tr><tr><td>dum sit, in qua verecundia et quasi quidam ornatus</td><td></td></tr><tr><td>vitae, temperantia et modestia omnisque sedatio per-</td><td></td></tr><tr><td>turbationum animi et rerum modus cernitur. hoc loco</td><td></td></tr><tr><td>continetur id, quod dici latine decorum potest, graece</td><td>5</td></tr><tr><td>enim πρέπον dicitur [decorum]. huius vis ea est, ut</td><td>94.1</td></tr><tr><td>ab honesto non queat separari; nam et quod decet</td><td></td></tr><tr><td>honestum est et quod honestum est decet. qua-</td><td></td></tr><tr><td>lis autem differentia sit honesti et decori, facilius</td><td></td></tr><tr><td>intellegi quam explanari potest. quicquid est enim,</td><td>5</td></tr><tr><td>quod deceat, id tum apparet, cum antegressa est</td><td></td></tr><tr><td>honestas. itaque non solum in hac parte honesta-</td><td></td></tr><tr><td>tis, de qua hoc loco disserendum est, sed etiam</td><td></td></tr><tr><td>in tribus superioribus quid deceat apparet. Nam et</td><td></td></tr><tr><td>ratione uti atque oratione prudenter et agere quod</td><td>10</td></tr><tr><td>agas considerate omnique in re quid sit veri videre et</td><td></td></tr><tr><td>tueri decet, contraque falli, errare, labi, decipi tam</td><td></td></tr><tr><td>dedecet quam delirare et mente esse captum; et iusta</td><td></td></tr><tr><td>omnia decora sunt, iniusta contra, ut turpia, sic in-</td><td></td></tr><tr><td>decora. Similis est ratio fortitudinis. quod enim viri-</td><td>15</td></tr><tr><td>liter animoque magno fit, id dignum viro et decorum</td><td></td></tr><tr><td>videtur, quod contra, id ut turpe sic indecorum. Quare</td><td>95.1</td></tr><tr><td>pertinet quidem ad omnem honestatem hoc, quod dico,</td><td></td></tr><tr><td>decorum, et ita pertinet, ut non recondita quadam ra-</td><td></td></tr><tr><td>tione cernatur, sed sit in promptu. est enim quiddam,</td><td></td></tr><tr><td>idque intellegitur in omni virtute, quod deceat; quod</td><td>5</td></tr><tr><td>cogitatione magis a virtute potest quam re separari.</td><td></td></tr><tr><td>ut venustas et pulchritudo corporis secerni non potest</td><td></td></tr><tr><td>a valitudine, sic hoc, de quo loquimur, decorum to- </td><td></td></tr><tr><td>tum illud quidem est cum virtute confusum, sed mente</td><td></td></tr><tr><td>et cogitatione distinguitur. Est autem eius descriptio</td><td>96.1</td></tr><tr><td>duplex; nam et generale quoddam decorum intellegi-</td><td></td></tr><tr><td>mus, quod in omni honestate versatur, et aliud huic</td><td></td></tr><tr><td>subiectum, quod pertinet ad singulas partes honesta-</td><td></td></tr><tr><td>tis. Atque illud superius sic fere definiri solet, deco-</td><td>5</td></tr><tr><td>rum id esse, quod consentaneum sit hominis excellen-</td><td></td></tr><tr><td>tiae in eo, in quo natura eius a reliquis animantibus</td><td></td></tr><tr><td>differat. quae autem pars subiecta generi est, eam sic</td><td></td></tr><tr><td>definiunt, ut id decorum velint esse, quod ita naturae</td><td></td></tr><tr><td>consentaneum sit, ut in eo moderatio et temperantia</td><td>10</td></tr><tr><td>appareat cum specie quadam liberali. Haec ita in-</td><td>97.1</td></tr><tr><td>tellegi, possumus existimare ex eo decoro, quod poe-</td><td></td></tr><tr><td>tae sequuntur, de quo alio loco plura dici solent. Sed</td><td></td></tr><tr><td>ut tum servare illud poetas, quod deceat, dicimus,</td><td></td></tr><tr><td>cum id quod quaque persona dignum est, et fit et di-</td><td>5</td></tr><tr><td>citur, ut si Aeacus aut Minos diceret 'oderint dum</td><td></td></tr><tr><td>metuant' aut 'natis sepulchro ipse est parens' indeco-</td><td></td></tr><tr><td>rum videretur, quod eos fuisse iustos accepimus; at</td><td></td></tr><tr><td>Atreo dicente plausus excitantur, est enim digna per-</td><td></td></tr><tr><td>sona oratio; sed poetae quid quemque deceat, ex per-</td><td>10</td></tr><tr><td>sona iudicabunt; nobis autem personam imposuit ipsa</td><td></td></tr><tr><td>natura magna cum excellentia praestantiaque animan- </td><td></td></tr><tr><td>tium reliquarum. Quocirca poetae in magna varietate</td><td>98.1</td></tr><tr><td>personarum etiam vitiosis quid conveniat et quid de-</td><td></td></tr><tr><td>ceat videbunt, nobis autem cum a natura constantiae,</td><td></td></tr><tr><td>moderationis, temperantiae, verecundiae partes datae</td><td></td></tr><tr><td>sint cumque eadem natura doceat non neglegere, quem-</td><td>5</td></tr><tr><td>admodum nos adversus homines geramus, efficitur</td><td></td></tr><tr><td>ut et illud, quod ad omnem honestatem pertinet, de-</td><td></td></tr><tr><td>corum quam late fusum sit appareat et hoc, quod</td><td></td></tr><tr><td>spectatur in uno quoque genere virtutis. Ut enim pul-</td><td></td></tr><tr><td>chritudo corporis apta compositione membrorum mo-</td><td>10</td></tr><tr><td>vet oculos et delectat hoc ipso, quod inter se omnes</td><td></td></tr><tr><td>partes cum quodam lepore consentiunt, sic hoc deco-</td><td></td></tr><tr><td>rum, quod elucet in vita, movet adprobationem eorum,</td><td></td></tr><tr><td>quibuscum vivitur, ordine et constantia et modera-</td><td></td></tr><tr><td>tione dictorum omnium atque factorum. adhibenda est</td><td>99.1</td></tr><tr><td>igitur quaedam reverentia adversus homines et optimi</td><td></td></tr><tr><td>cuiusque et reliquorum. nam neglegere quid de se quis-</td><td></td></tr><tr><td>que sentiat, non solum arrogantis est sed etiam om-</td><td></td></tr><tr><td>nino dissoluti. est autem quod differat in hominum</td><td>5</td></tr><tr><td>ratione habenda inter iustitiam et verecundiam. iusti-</td><td></td></tr><tr><td>tiae partes sunt non violare homines, verecundiae non</td><td></td></tr><tr><td>offendere, in quo maxime vis perspicitur decori. His</td><td></td></tr><tr><td>igitur expositis quale sit id, quod decere dicimus, in-</td><td></td></tr><tr><td>tellectum puto. </td><td>10</td></tr>
        </table>