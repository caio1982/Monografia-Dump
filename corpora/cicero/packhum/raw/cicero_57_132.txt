<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Febr<span class="snum">.</span> <span class="snum">49</span> ad urbem</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Subito consilium cepi ut ante quam luceret exirem, ne qui</td><td>7.10.1.1</td></tr><tr><td>conspectus fieret aut sermo, lictoribus praesertim laureatis.</td><td></td></tr><tr><td>de reliquo neque hercule quid agam neque quid acturus sim</td><td></td></tr><tr><td>scio; ita sum perturbatus temeritate nostri amentissimi con-</td><td></td></tr><tr><td>sili. tibi vero quid suadeam, cuius ipse consilium exspecto?</td><td>5</td></tr><tr><td>Gnaeus noster quid consili ceperit capiatve nescio adhuc, in</td><td></td></tr><tr><td>oppidis coartatus et stupens. omnes, si in Italia consistet,</td><td></td></tr><tr><td>erimus una; sin cedet, consili res est. adhuc certe, nisi ego</td><td></td></tr><tr><td>insanio, stulte omnia et incaute. tu, quaeso, crebro ad me</td><td></td></tr><tr><td>scribe vel quod in buccam venerit.</td><td>10</td></tr>
        </table>