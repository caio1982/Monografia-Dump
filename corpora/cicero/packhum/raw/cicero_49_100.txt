<table>
          <script>targetHit=0;</script>
          <tr><td>  Hoc illud est, quod Theophrastus sustinere non po-</td><td>5.24.1</td></tr><tr><td>tuit. nam cum statuisset verbera, tormenta, cruciatus,</td><td></td></tr><tr><td>patriae eversiones, exilia, orbitates magnam vim ha-</td><td></td></tr><tr><td>bere ad male misereque vivendum, non est ausus elate</td><td></td></tr><tr><td>et ample loqui, cum humiliter demisseque sentiret.</td><td>5</td></tr><tr><td>quam bene, non quaeritur, constanter quidem certe.</td><td></td></tr><tr><td>itaque mihi placere non solet consequentia reprehen-</td><td></td></tr><tr><td>dere, cum prima concesseris. hic autem elegantissi-</td><td></td></tr><tr><td>mus omnium philosophorum et eruditissimus non</td><td></td></tr><tr><td>magnopere reprehenditur, cum tria genera dicit bono-</td><td>10</td></tr><tr><td>rum, vexatur autem ab omnibus primum in eo libro</td><td></td></tr><tr><td>quem scripsit de vita beata, in quo multa disputat,</td><td></td></tr><tr><td>quam ob rem is, qui torqueatur qui crucietur, beatus</td><td></td></tr><tr><td>esse non possit. in eo etiam putatur dicere in rotam—</td><td></td></tr><tr><td>id est genus quoddam tormenti apud Graecos—bea-</td><td>15</td></tr><tr><td>tam vitam non escendere. non usquam id quidem dicit</td><td></td></tr><tr><td>omnino, sed quae dicit, idem valent. possum igitur, </td><td>25.1</td></tr><tr><td>cui concesserim in malis esse dolores corporis, in malis</td><td></td></tr><tr><td>naufragia fortunae, huic suscensere dicenti non omnis</td><td></td></tr><tr><td>bonos esse beatos, cum in omnis bonos ea, quae</td><td></td></tr><tr><td>ille in malis numerat, cadere possint? vexatur idem</td><td>5</td></tr><tr><td>Theophrastus et libris et scholis omnium philoso-</td><td></td></tr><tr><td>phorum, quod in Callisthene suo laudarit illam sen-</td><td></td></tr><tr><td>tentiam:</td><td></td></tr><tr><td>    'Vitám regit fortúna, non sapiéntia.'</td><td></td></tr><tr><td>negant ab ullo philosopho quicquam dictum esse lan-</td><td>10</td></tr><tr><td>guidius. recte id quidem, sed nihil intellego dici potu-</td><td></td></tr><tr><td>isse constantius. si enim tot sunt in corpore bona, tot</td><td></td></tr><tr><td>extra corpus in casu atque fortuna, nonne consenta-</td><td></td></tr><tr><td>neum est plus fortunam, quae domina rerum sit et ex-</td><td></td></tr><tr><td>ternarum et ad corpus pertinentium, quam consilium</td><td>26.1</td></tr><tr><td>valere? An malumus Epicurum imitari? qui multa prae-</td><td></td></tr><tr><td>clare saepe dicit; quam enim sibi constanter convenien-</td><td></td></tr><tr><td>terque dicat, non laborat. laudat tenuem victum. phi-</td><td></td></tr><tr><td>losophi id quidem, sed si Socrates aut Antisthenes dice-</td><td>5</td></tr><tr><td>ret, non is qui finem bonorum voluptatem esse dixerit.</td><td></td></tr><tr><td>negat quemquam iucunde posse vivere, nisi idem ho-</td><td></td></tr><tr><td>neste sapienter iusteque vivat. nihil gravius, nihil phi-</td><td></td></tr><tr><td>losophia dignius, nisi idem hoc ipsum 'honeste sapien-</td><td></td></tr><tr><td>ter iuste' ad voluptatem referret. Quid melius quam:</td><td>10</td></tr><tr><td>fortunam exiguam intervenire sapienti? sed hoc isne</td><td></td></tr><tr><td>dicit, qui, cum dolorem non modo maxumum malum,</td><td></td></tr><tr><td>sed solum malum etiam dixerit, toto corpore opprimi</td><td></td></tr><tr><td>possit doloribus acerrumis tum, cum maxime contra </td><td></td></tr><tr><td>fortunam glorietur? quod idem melioribus etiam ver-</td><td>15</td></tr><tr><td>bis Metrodorus: 'occupavi te' inquit, 'Fortuna, atque</td><td>27.1</td></tr><tr><td>cepi omnisque aditus tuos interclusi, ut ad me adspi-</td><td></td></tr><tr><td>rare non posses.' praeclare, si Aristo Chius aut si Stoi-</td><td></td></tr><tr><td>cus Zenon diceret, qui, nisi quod turpe esset, nihil ma-</td><td></td></tr><tr><td>lum duceret; tu vero, Metrodore, qui omne bonum in</td><td>5</td></tr><tr><td>visceribus medullisque condideris et definieris summum</td><td></td></tr><tr><td>bonum firma corporis adfectione explorataque &lt;eius&gt;</td><td></td></tr><tr><td>spe contineri, Fortunae aditus interclusisti? quo mo-</td><td></td></tr><tr><td>do? isto enim bono iam exspoliari potes. </td><td></td></tr>
        </table>