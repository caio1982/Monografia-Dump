<table>
          <script>targetHit=0;</script>
          <tr class="title first  date"><td>viii Id<span class="snum">.</span> Mai<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Tabellarius ad me cum sine litteris tuis venisset, existimavi tibi</td><td>12.39.1.1</td></tr><tr><td>eam causam non scribendi fuisse quod pridie scripsisses ea ipsa</td><td></td></tr><tr><td>ad quae rescripsi hac epistula. exspectaram tamen aliquid de</td><td></td></tr><tr><td>litteris Asini Pollionis. sed nimium ex meo otio tuum specto.</td><td></td></tr><tr><td>quamquam tibi remitto, nisi quid necesse erit, nec&lt;esse&gt; ne</td><td>5</td></tr><tr><td>habeas scribere, nisi eris valde otiosus.  </td><td></td></tr><tr><td>  De tabellariis facerem quod suades, si essent ullae necessariae</td><td>2.1</td></tr><tr><td>litterae, ut erant olim, cum tamen brevioribus diebus cottidie</td><td></td></tr><tr><td>respondebant tempori tabellarii. at erat aliquid, Silius, Drusus,</td><td></td></tr><tr><td>alia quaedam. nunc, nisi Otho exstitisset, quid scriberemus non</td><td></td></tr><tr><td>erat; &lt;et id&gt; ipsum dilatum est. tamen adlevor cum loquor</td><td>5</td></tr><tr><td>tecum absens, multo etiam magis cum tuas litteras lego. sed</td><td></td></tr><tr><td>quoniam et abes (sic enim arbitror) et scribendi necessitas nulla</td><td></td></tr><tr><td>est, conquiescent litterae nisi quid novi exstiterit.</td><td></td></tr>
        </table>