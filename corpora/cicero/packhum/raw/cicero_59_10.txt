<table>
          <script>targetHit=0;</script>
          <tr class="title first  date"><td>c<span class="snum">.</span> Non<span class="snum">.</span> Mai<span class="snum">.</span> <span class="snum">43</span> Dyrrachii</td><td></td></tr><tr class="title last  "><td>BRUTUS CICERONI SALUTEM</td><td></td></tr><tr><td>Quanta sim laetitia adfectus cognitis rebus Bruti nostri et</td><td>11.1.1</td></tr><tr><td>consulum facilius est tibi existimare quam mihi scribere. cum</td><td></td></tr><tr><td>alia laudo et gaudeo accidisse tum quod Bruti eruptio non</td><td></td></tr><tr><td>solum ipsi salutaris fuit sed etiam maximo ad victoriam</td><td></td></tr><tr><td>adiumento. </td><td>5</td></tr><tr><td>  Quod scribis mihi trium Antoniorum unam atque eandem</td><td>2.1</td></tr><tr><td>causam esse, quid ego sentiam mei iudici esse, statuo nihil</td><td></td></tr><tr><td>nisi hoc, senatus aut populi Romani iudicium esse de iis</td><td></td></tr><tr><td>civibus qui pugnantes non interierint. 'at hoc ipsum' inquies</td><td></td></tr><tr><td>'inique facis qui hostilis animi in rem publicam homines</td><td>5</td></tr><tr><td>civis appelles'. immo iustissime. quod enim nondum senatus</td><td></td></tr><tr><td>censuit nec populus Romanus iussit, id adroganter non</td><td></td></tr><tr><td>praeiudico neque revoco ad arbitrium meum. illud quidem</td><td></td></tr><tr><td>non muto quod ei quem me occidere res non coegit neque</td><td></td></tr><tr><td>crudeliter quicquam eripui neque dissolute quicquam remisi</td><td>10</td></tr><tr><td>habuique in mea potestate quoad bellum fuit. </td><td></td></tr><tr><td>  Multo equidem honestius iudico magisque quod conducere</td><td></td></tr><tr><td>possit rei publicae miserorum fortunam non insectari quam</td><td></td></tr><tr><td>infinite tribuere potentibus quae cupiditatem et adrogantiam</td><td></td></tr><tr><td>incendere possint. qua in re, Cicero, vir optime ac fortissime</td><td>3.1</td></tr><tr><td>mihique merito et meo nomine et rei publicae carissime,</td><td></td></tr><tr><td>nimis credere videris spei tuae, statimque, ut quisque aliquid</td><td></td></tr><tr><td>recte fecerit, omnia dare ac permittere, quasi non liceat</td><td></td></tr><tr><td>traduci ad mala consilia corruptum largitionibus animum.</td><td>5</td></tr><tr><td>quae tua est humanitas, aequo animo te moneri patieris,</td><td></td></tr><tr><td>praesertim de communi salute. facies tamen quod tibi visum</td><td></td></tr><tr><td>fuerit. etiam ego, cum me docueris * * * . </td><td></td></tr>
        </table>