<table>
          <script>targetHit=0;</script>
          <tr class="title first  date"><td>c<span class="snum">.</span> xviii Kal<span class="snum">.</span> Sept<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ante lucem cum scriberem contra Epicureos, de eodem oleo et</td><td>13.38.1.1</td></tr><tr><td>opera exaravi nescio quid ad te et ante lucem dedi. deinde cum</td><td></td></tr><tr><td>somno repetito simul cum sole experrectus essem, datur mi</td><td></td></tr><tr><td>epistula a sororis tuae filio quam ipsam tibi misi; cuius est</td><td></td></tr><tr><td>principium non sine maxima contumelia—sed fortasse οὐκ</td><td>5</td></tr><tr><td>ἐπέστησεν. est autem sic, 'ego enim quicquid non belle in te</td><td></td></tr><tr><td>dici potest—'. posse vult in me multa dici non belle, sed ea se</td><td></td></tr><tr><td>negat approbare. hoc quicquam pote impurius? iam cetera</td><td></td></tr><tr><td>leges (misi enim ad te) iudicabisque. Bruti nostri cottidianis</td><td></td></tr><tr><td>adsiduisque laudibus, [ne] quas ab eo de nobis haberi permulti</td><td>10</td></tr><tr><td>mihi renuntiaverunt, commotum istum aliquando scripsisse</td><td></td></tr><tr><td>aliquid ad me credo; &lt;credo&gt; et ad te, idque ut sciam facies.</td><td></td></tr><tr><td>nam ad patrem de me quid scripserit nescio, de matre quam</td><td></td></tr><tr><td>pie! 'volueram,' inquit 'ut quam plurimum tecum essem,</td><td></td></tr><tr><td>conduci mihi domum et id ad te scripseram. neglexisti. ita</td><td>15</td></tr><tr><td>minus multum una erimus. nam ego istam domum videre non</td><td></td></tr><tr><td>possum; qua de causa scis.' hanc autem causam pater odium</td><td>2.1</td></tr><tr><td>matris esse dicebat. </td><td></td></tr><tr><td>  Nunc me iuva, mi Attice, consilio, 'πότερον δίκᾳ τεῖχος ὕψιον',</td><td></td></tr><tr><td>id est utrum aperte hominem asperner et respuam, 'ἢ σκολιαῖς</td><td></td></tr><tr><td>ἀπάταις'. ut enim Pindaro sic 'δίχα μοι νόος ἀτρέκειαν</td><td>5</td></tr><tr><td>εἰπεῖν'. omnino moribus meis illud aptius, sed hoc fortasse</td><td></td></tr><tr><td>temporibus. tu autem quod ipse tibi suaseris idem mihi per-</td><td></td></tr><tr><td>suasum putato. equidem vereor maxime ne in Tusculano</td><td></td></tr><tr><td>opprimar. in turba haec essent faciliora. utrum igitur Asturae?</td><td></td></tr><tr><td>quid si Caesar subito? iuva me, quaeso, consilio. utar eo quod</td><td>10</td></tr><tr><td>tu decreveris.</td><td></td></tr>
        </table>