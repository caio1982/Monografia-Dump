<table>
          <script>targetHit=0;</script>
          <tr><td>  Age, quoniam corrumpendi iudici causas ille multas et</td><td>82.1</td></tr><tr><td>gravis habuit, hic nullam, profectio ipsius pecuniae requi-</td><td></td></tr><tr><td>ratur. Confecit tabulas diligentissime Cluentius. Haec</td><td></td></tr><tr><td>autem res habet hoc certe ut nihil possit neque additum</td><td></td></tr><tr><td>neque detractum de re familiari latere. Anni sunt octo cum</td><td>5</td></tr><tr><td>ista causa in ista meditatione versatur, cum omnia quae ad</td><td></td></tr><tr><td>eam rem pertinent et ex huius et ex aliorum tabulis agitatis,</td><td></td></tr><tr><td>tractatis, inquiritis, cum interea Cluentianae pecuniae</td><td></td></tr><tr><td>vestigium nullum invenitis. Quid? Albiana pecunia vesti-</td><td></td></tr><tr><td>giisne nobis odoranda est an ad ipsum cubile vobis ducibus</td><td>10</td></tr><tr><td>venire possumus? Tenentur uno in loco HS <span class="caps"><span class="ovl">dcxl</span></span><span class="ovl"></span>, tenentur</td><td></td></tr><tr><td>apud hominem audacissimum, tenentur apud iudicem; quid</td><td></td></tr><tr><td>voltis amplius? At enim Staienus non fuit ab Oppianico</td><td>83.1</td></tr><tr><td>sed a Cluentio ad iudicium corrumpendum constitutus.</td><td></td></tr><tr><td>Cur eum, cum in consilium iretur, Cluentius et Cannutius</td><td></td></tr><tr><td>abesse patiebantur? cur, cum in consilium mittebant, Staie-</td><td></td></tr><tr><td>num iudicem cui pecuniam dederant non requirebant? Op-</td><td>5</td></tr><tr><td>pianicus querebatur, Quinctius flagitabat; sine Staieno ne</td><td></td></tr><tr><td>in consilium iretur tribunicia potestate effectum est. At</td><td></td></tr><tr><td>condemnavit. Hanc enim condemnationem dederat obsi-</td><td></td></tr><tr><td>dem Bulbo et ceteris ut destitutus ab Oppianico videretur.</td><td></td></tr><tr><td>Qua re si istinc causa corrumpendi iudici, si istinc pecunia,</td><td>10</td></tr><tr><td>istinc Staienus, istinc denique omnis fraus et audacia est,</td><td></td></tr><tr><td>hinc pudor, honesta vita, nulla suspicio pecuniae, nulla cor-</td><td></td></tr><tr><td>rumpendi iudici causa, patimini veritate patefacta atque</td><td></td></tr><tr><td>omni errore sublato eo transire illius turpitudinis infamiam</td><td></td></tr><tr><td>ubi cetera maleficia consistunt, ab eo invidiam discedere</td><td>15</td></tr><tr><td>aliquando ad quem numquam accessisse culpam videtis.  </td><td></td></tr><tr><td>  At enim pecuniam Staieno dedit Oppianicus non ad cor-</td><td>84.1</td></tr><tr><td>rumpendum iudicium sed ad conciliationem gratiae. Tene</td><td></td></tr><tr><td>hoc, Atti, dicere, tali prudentia, etiam usu atque exercita-</td><td></td></tr><tr><td>tione praeditum! Sapientissimum esse dicunt eum cui</td><td></td></tr><tr><td>quod opus sit ipsi veniat in mentem; proxime accedere</td><td>5</td></tr><tr><td>illum qui alterius bene inventis obtemperet. In stultitia</td><td></td></tr><tr><td>contra est. Minus enim stultus est is cui nihil in mentem</td><td></td></tr><tr><td>venit quam ille qui quod stulte alteri venit in mentem</td><td></td></tr><tr><td>comprobat. Ita Staienus tum recenti re, cum faucibus pre-</td><td></td></tr><tr><td>meretur—&lt;sive&gt; ultro excogitavit sive, ut homines tum loque-</td><td>10</td></tr><tr><td>bantur, a P. Cethego admonitus &lt;est&gt;—istam dedit concilia-</td><td></td></tr><tr><td>tionis et gratiae fabulam. Nam fuisse hunc tum hominum</td><td>85.1</td></tr><tr><td>sermonem recordari potestis, Cethegum, quod hominem</td><td></td></tr><tr><td>odisset et quod eius improbitatem versari in re publica</td><td></td></tr><tr><td>nollet et quod videret eum qui se ab reo pecuniam, cum iu-</td><td></td></tr><tr><td>dex esset, clam atque extra ordinem accepisse confessus esset,</td><td>5</td></tr><tr><td>salvum esse non posse, minus ei fidele consilium dedisse.</td><td></td></tr><tr><td>In hoc si improbus Cethegus fuit, videtur mihi adversarium</td><td></td></tr><tr><td>removere voluisse; sin erat eius modi causa ut Staienus</td><td></td></tr><tr><td>nummos se accepisse negare non posset, nihil autem erat</td><td></td></tr><tr><td>periculosius nec turpius quam ad quam rem accepisset</td><td>10</td></tr><tr><td>confiteri, non est consilium Cethegi reprendendum. Ve-</td><td>86.1</td></tr><tr><td>rum alia causa tum Staieni fuit, alia nunc, Atti, tua est. Ille</td><td></td></tr><tr><td>cum re premeretur, quodcumque diceret, honestius diceret</td><td></td></tr><tr><td>quam si quod erat factum fateretur; te vero illud idem</td><td></td></tr><tr><td>quod tum explosum et eiectum est nunc rettulisse demiror.</td><td>5</td></tr><tr><td>Qui enim poterat tum in gratiam redire cum Oppianico </td><td></td></tr><tr><td>Cluentius, qui cum matre? Haerebat in tabulis publicis</td><td></td></tr><tr><td>reus et accusator; condemnati erant Fabricii; nec elabi</td><td></td></tr><tr><td>alio accusatore poterat Albius nec sine ignominia calumniae</td><td></td></tr><tr><td>relinquere accusationem Cluentius. An vero praevarica-</td><td>87.1</td></tr><tr><td>retur? nam id quoque ad corrumpendum iudicium per-</td><td></td></tr><tr><td>tinet. Sed quid opus erat ad eam rem iudice sequestre?</td><td></td></tr><tr><td>et omnino quam ob rem tota ista res per Staienum potius,</td><td></td></tr><tr><td>hominem ab utroque alienissimum, sordidissimum, turpis-</td><td>5</td></tr><tr><td>simum, quam per bonum aliquem virum ageretur et amicum</td><td></td></tr><tr><td>necessariumque communem? Sed quid ego haec pluribus</td><td></td></tr><tr><td>quasi de re obscura disputo, cum ipsa pecunia quae Staieno</td><td></td></tr><tr><td>data est numero ac summa sua non modo quanta fuerit</td><td></td></tr><tr><td>sed etiam ad quam rem fuerit ostendat? Sedecim dico</td><td>10</td></tr><tr><td>iudices ut Oppianicus absolveretur corrumpendos fuisse; ad</td><td></td></tr><tr><td>Staienum <span class="caps">dcxl</span> milia nummum esse delata. Si, ut tu dicis,</td><td></td></tr><tr><td>gratiae conciliandae causa, quadraginta istorum accessio</td><td></td></tr><tr><td>milium quid valet? si, ut nos dicimus, ut quadragena</td><td></td></tr><tr><td>milia nummum sedecim iudicibus darentur, non Archi-</td><td>15</td></tr><tr><td>medes melius potuit discribere. </td><td></td></tr>
        </table>