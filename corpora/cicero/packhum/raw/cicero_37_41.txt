<table>
          <script>targetHit=0;</script>
          <tr><td>  Nunc exponamus genera ipsa summatim, quae risum</td><td>2.248.1</td></tr><tr><td>maxime moveant. Haec igitur sit prima partitio, quod</td><td></td></tr><tr><td>facete dicatur, id alias in re habere, alias in verbo facetias;</td><td></td></tr><tr><td>maxime autem homines delectari, si quando risus coniuncte</td><td></td></tr><tr><td>re verboque moveatur. Sed hoc mementote, quoscumque</td><td>5</td></tr><tr><td>locos attingam, unde ridicula ducantur, ex eisdem locis fere</td><td></td></tr><tr><td>etiam gravis sententias posse duci: tantum interest, quod</td><td></td></tr><tr><td>gravitas honestis in rebus severisque, iocus in turpiculis et</td><td></td></tr><tr><td>quasi deformibus ponitur, velut eisdem verbis et laudare</td><td></td></tr><tr><td>frugi servum possimus et, si est nequam, iocari. Ridiculum</td><td>10</td></tr><tr><td>est illud Neronianum vetus in furaci servo: solum esse, cui</td><td></td></tr><tr><td>domi nihil sit nec obsignatum nec occlusum, quod idem in</td><td></td></tr><tr><td>bono servo dici solet. Sed hoc eisdem verbis; ex eisdem</td><td>249.1</td></tr><tr><td>[autem] locis [nascuntur] omnia. Nam quod Sp. Carvilio</td><td></td></tr><tr><td>graviter claudicanti ex vulnere ob rem publicam accepto et</td><td></td></tr><tr><td>ob eam causam verecundanti in publicum prodire mater</td><td></td></tr><tr><td>dixit &quot;quin prodis, mi Spuri? quotienscumque gradum</td><td>5</td></tr><tr><td>facies, totiens tibi tuarum virtutum veniat in mentem,&quot; prae-</td><td></td></tr><tr><td>clarum et grave est: quod Calvino Glaucia claudicanti &quot;ubi</td><td></td></tr><tr><td>est vetus illud: num claudicat? at hic clodicat&quot;! hoc ridi-</td><td></td></tr><tr><td>culum est; et utrumque ex eo, quod in claudicatione animad- </td><td></td></tr><tr><td>verti potuit, est ductum. &quot;Quid hoc Navio ignavius?&quot;</td><td>10</td></tr><tr><td>severe Scipio; at in male olentem &quot;video me a te circum-</td><td></td></tr><tr><td>veniri&quot; subridicule Philippus; at utrumque genus continet</td><td></td></tr><tr><td>verbi ad litteram immutati similitudo. Ex ambiguo dicta</td><td>250.1</td></tr><tr><td>vel argutissima putantur, sed non semper in ioco, saepe</td><td></td></tr><tr><td>etiam in gravitate versantur. Africano illi superiori coronam</td><td></td></tr><tr><td>sibi in convivio ad caput accommodanti, cum ea saepius</td><td></td></tr><tr><td>rumperetur, P. Licinius Varus &quot;noli mirari,&quot; inquit &quot;si non</td><td>5</td></tr><tr><td>convenit, caput enim magnum est&quot;: et laudabile et hone-</td><td></td></tr><tr><td>stum; at ex eodem genere est &quot;Calvo satis est, quod dicit</td><td></td></tr><tr><td>parum.&quot; Ne multa: nullum genus est ioci, quo non ex</td><td></td></tr><tr><td>eodem severa et gravia sumantur. Atque hoc etiam animad-</td><td>251.1</td></tr><tr><td>vertendum est, non esse omnia ridicula faceta. Quid</td><td></td></tr><tr><td>enim potest esse tam ridiculum quam sannio est? Sed ore,</td><td></td></tr><tr><td>vultu, [imitandis moribus,] voce, denique corpore ridetur</td><td></td></tr><tr><td>ipso; salsum hunc possum dicere atque ita, non ut eius modi</td><td>5</td></tr><tr><td>oratorem esse velim, sed ut mimum. Qua re primum genus</td><td></td></tr><tr><td>hoc, quod risum vel maxime movet, non est nostrum: moro-</td><td></td></tr><tr><td>sum, superstitiosum, suspiciosum, gloriosum, stultum: naturae</td><td></td></tr><tr><td>ridentur ipsae, quas personas agitare solemus, non sustinere.</td><td></td></tr><tr><td>Alterum genus est &lt;in&gt; imitatione admodum ridiculum, sed</td><td>252.1</td></tr><tr><td>nobis furtim tantum &lt;uti&gt; licet, si quando, et cursim; aliter</td><td></td></tr><tr><td>enim minime est liberale; tertium, oris depravatio, non</td><td></td></tr><tr><td>digna nobis; quartum, obscenitas, non solum non foro</td><td></td></tr><tr><td>digna, sed vix convivio liberorum. Detractis igitur tot</td><td>5</td></tr><tr><td>rebus ex hoc oratorio loco facetiae reliquae sunt, quae aut</td><td></td></tr><tr><td>in re, ut ante divisi, positae videntur esse aut in verbo; nam</td><td></td></tr><tr><td>quod, quibuscumque verbis dixeris, facetum tamen est, re</td><td></td></tr><tr><td>continetur; quod mutatis verbis salem amittit, in verbis</td><td></td></tr><tr><td>habet omnem leporem.  </td><td>10</td></tr>
        </table>