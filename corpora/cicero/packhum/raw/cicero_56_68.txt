<table>
          <script>targetHit=0;</script>
          <tr class="title first  date"><td>Non<span class="snum">.</span> Dec<span class="snum">.</span> <span class="snum">45</span> Naronae</td><td></td></tr><tr class="title last  "><td>&lt;VATINIUS CICERONI SUO S.&gt;</td><td></td></tr><tr><td>Ego post supplicationes mihi decretas in Dalmatiam profectus</td><td>5.10b.1.1</td></tr><tr><td>sum. sex oppida vi oppugnando cepi. unum †hoc†, quod erat</td><td></td></tr><tr><td>maximum, quater a me iam captum; quattuor enim turris</td><td></td></tr><tr><td>et quattuor muros cepi et arcem eorum totam. ex qua me</td><td></td></tr><tr><td>nives, frigora, imbres detruserunt, indigneque, mi Cicero,</td><td>5</td></tr><tr><td>oppidum captum et bellum confectum relinquere sum</td><td></td></tr><tr><td>coactus. qua re te rogo, si opus erit, ad Caesarem meam</td><td></td></tr><tr><td>causam agas meque tibi in omnis partis defendendum putes,</td><td></td></tr><tr><td>hoc existimans, neminem te tui amantiorem habere. </td><td></td></tr><tr><td>  Vale.</td><td>10</td></tr><tr><td> D. Non. Dec. Narona.</td><td></td></tr>
        </table>