<table>
          <script>targetHit=0;</script>
          <tr class="title first  date"><td>xvii Kal<span class="snum">.</span> Apr<span class="snum">.</span> <span class="snum">43</span> Cordubae</td><td></td></tr><tr class="title last  "><td>C. ASINIUS POLLIO CICERONI S. D.</td><td></td></tr><tr><td>Minime mirum tibi debet videri nihil me scripsisse de re</td><td>10.31.1.1</td></tr><tr><td>publica postea quam itum est ad arma. nam saltus Castu-</td><td></td></tr><tr><td>lonensis, qui semper tenuit nostros tabellarios, etsi nunc</td><td></td></tr><tr><td>frequentioribus latrociniis infestior factus est, tamen nequa- </td><td></td></tr><tr><td>quam tanta in mora est quanta qui locis omnibus dispositi ab</td><td>5</td></tr><tr><td>utraque parte scrutantur tabellarios et retinent. itaque, nisi</td><td></td></tr><tr><td>nave perlatae litterae essent, omnino nescirem quid istic</td><td></td></tr><tr><td>fieret. nunc vero nactus occasionem, postea quam navigari</td><td></td></tr><tr><td>coeptum est, cupidissime et quam creberrime potero scribam</td><td></td></tr><tr><td>ad te. </td><td>10</td></tr><tr><td>  Ne movear eius sermonibus quem, tametsi nemo est qui</td><td>2.1</td></tr><tr><td>videre velit, tamen nequaquam proinde ac dignus est oderunt</td><td></td></tr><tr><td>homines, periculum non est. adeo est enim invisus mihi ut</td><td></td></tr><tr><td>nihil non acerbum putem quod commune cum illo sit.</td><td></td></tr><tr><td>natura autem mea et studia trahunt me ad pacis et libertatis</td><td>5</td></tr><tr><td>cupiditatem. itaque illud initium civilis belli saepe deflevi.</td><td></td></tr><tr><td>cum vero non liceret mihi nullius partis esse quia utrubique</td><td></td></tr><tr><td>magnos inimicos habebam, ea castra fugi in quibus plane</td><td></td></tr><tr><td>tutum me ab insidiis inimici sciebam non futurum. compulsus</td><td></td></tr><tr><td>eo quo minime volebam, ne in extremis essem, plane pericula</td><td>10</td></tr><tr><td>non dubitanter adii. Caesarem vero, quod me in tanta</td><td>3.1</td></tr><tr><td>fortuna modo cognitum vetustissimorum familiarium loco</td><td></td></tr><tr><td>habuit, dilexi summa cum pietate et fide. quae mea sententia</td><td></td></tr><tr><td>gerere mihi licuit ita feci ut optimus quisque maxime pro-</td><td></td></tr><tr><td>barit; quod iussus sum eo tempore atque ita feci ut appareret</td><td>5</td></tr><tr><td>invito imperatum esse. cuius facti iniustissima invidia</td><td></td></tr><tr><td>erudire me potuit quam iucunda libertas et quam misera</td><td></td></tr><tr><td>sub dominatione vita esset. </td><td></td></tr><tr><td>  Ita, si id agitur ut rursus in potestate omnia unius sint,</td><td></td></tr><tr><td>quicumque is est, ei me profiteor inimicum; nec periculum</td><td>10</td></tr><tr><td>est ullum quod pro libertate aut refugiam aut deprecer. sed</td><td>4.1</td></tr><tr><td>consules neque senatus consulto neque litteris suis praece-</td><td></td></tr><tr><td>perant mihi quid facerem; unas enim [post] Id. Mart. demum</td><td></td></tr><tr><td>a Pansa litteras accepi, in quibus hortatur me ut senatu</td><td></td></tr><tr><td>scribam me et exercitum in potestate eius futurum. * * *</td><td>5</td></tr><tr><td>quod, cum Lepidus contionaretur atque omnibus scriberet se </td><td></td></tr><tr><td>consentire cum Antonio, maxime contrarium fuit. nam</td><td></td></tr><tr><td>quibus commeatibus invito illo per illius provinciam legiones</td><td></td></tr><tr><td>ducerem? aut si cetera transissem, num etiam Alpis poteram</td><td></td></tr><tr><td>transvolare, quae praesidio illius tenentur? adde huc quod</td><td>10</td></tr><tr><td>perferri litterae nulla condicione potuerunt; sescentis enim</td><td></td></tr><tr><td>locis excutiuntur, deinde etiam retinentur ab Lepido</td><td></td></tr><tr><td>tabellarii. illud me Cordubae pro contione dixisse ne&lt;mo&gt;</td><td>5.1</td></tr><tr><td>vocabit in dubium, provinciam me nulli nisi qui ab senatu</td><td></td></tr><tr><td>missus venisset traditurum. nam de legione tricensima tra-</td><td></td></tr><tr><td>denda quantas con&lt;ten&gt;tiones habuerim quid ego scribam?</td><td></td></tr><tr><td>qua tradita quanto pro re publica infirmior fuerim futurus</td><td>5</td></tr><tr><td>quis ignorat? hac enim legione noli acrius aut pugnacius</td><td></td></tr><tr><td>quicquam putare esse. qua re eum me existima esse qui</td><td></td></tr><tr><td>primum pacis cupidissimus sim (omnis enim civis plane</td><td></td></tr><tr><td>studeo esse salvos), deinde qui et me et rem publicam</td><td></td></tr><tr><td>vindicare in libertatem paratus sim. </td><td>10</td></tr><tr><td>  Quod familiarem meum tuorum numero habes, opinione</td><td>6.1</td></tr><tr><td>tua mihi gratius est. invideo illi tamen quod ambulat et</td><td></td></tr><tr><td>iocatur tecum. quaeres quanti aestimem. si umquam licuerit</td><td></td></tr><tr><td>vivere in otio, experieris. nullum enim vestigium abs te</td><td></td></tr><tr><td>discessurus sum. </td><td>5</td></tr><tr><td>  Illud vehementer admiror, non scripsisse te mihi manendo</td><td></td></tr><tr><td>in provincia an ducendo exercitum in Italiam rei publicae</td><td></td></tr><tr><td>magis satis facere possim. ego quidem, etsi mihi tutius ac</td><td></td></tr><tr><td>minus laboriosum est manere, tamen, quia video tali</td><td></td></tr><tr><td>tempore multo magis legionibus opus esse quam provinciis,</td><td>10</td></tr><tr><td>quae praesertim reciperari nullo negotio possunt, constitui,</td><td></td></tr><tr><td>ut nunc est, cum exercitu proficisci. deinde ex litteris quas</td><td></td></tr><tr><td>Pansae misi cognosces omnia; nam tibi earum exemplar misi.</td><td></td></tr><tr><td> XVII Kal. Apr. Corduba. </td><td></td></tr>
        </table>