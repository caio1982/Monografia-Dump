<table>
          <script>targetHit=0;</script>
          <tr><td>  Solet autem quaeri totone in ambitu verborum</td><td>199.1</td></tr><tr><td>numeri tenendi sint an in primis partibus atque in</td><td></td></tr><tr><td>extremis; plerique enim censent cadere tantum nume-</td><td></td></tr><tr><td>rose oportere terminarique sententiam. est autem ut id</td><td></td></tr><tr><td>maxume deceat, non ut solum; ponendus est enim ille</td><td>5</td></tr><tr><td>ambitus, non abiciundus. quare cum aures extremum</td><td></td></tr><tr><td>semper exspectent in eoque adquiescant, id vacare nu-</td><td></td></tr><tr><td>mero non oportet, sed ad hunc exitum iam a prin-</td><td></td></tr><tr><td>cipio ferri debet verborum illa comprehensio et tota</td><td></td></tr><tr><td>a capite ita fluere, ut ad extremum veniens ipsa con-</td><td>10</td></tr><tr><td>sistat. id autem bona disciplina exercitatis, qui et </td><td>200.1</td></tr><tr><td>multa scripserint et quaecumque etiam sine scripto</td><td></td></tr><tr><td>dicerent similia scriptorum effecerint, non erit diffi-</td><td></td></tr><tr><td>cillimum. ante enim circumscribitur mente sententia</td><td></td></tr><tr><td>confestimque verba concurrunt, quae mens eadem, qua</td><td>5</td></tr><tr><td>nihil est celerius, statim dimittit, ut suo quodque loco</td><td></td></tr><tr><td>respondeat; quorum discriptus ordo alias alia termi-</td><td></td></tr><tr><td>natione concluditur. atque omnia illa et prima et</td><td></td></tr><tr><td>media verba spectare debent ad ultimum. interdum</td><td>201.1</td></tr><tr><td>enim cursus est in oratione incitatior, interdum mo-</td><td></td></tr><tr><td>derata ingressio, ut iam a principio videndum sit</td><td></td></tr><tr><td>quemadmodum velis venire ad extremum. nec in</td><td></td></tr><tr><td>numeris magis quam in reliquis ornamentis orationis,</td><td>5</td></tr><tr><td>eadem cum faciamus quae poetae, effugimus tamen in</td><td></td></tr><tr><td>oratione poematis similitudinem. est enim in utro-</td><td></td></tr><tr><td>que et materia et tractatio: materia in verbis, trac-</td><td></td></tr><tr><td>tatio in collocatione verborum. ternae autem sunt</td><td></td></tr><tr><td>utriusque partes, verborum: tralatum, novum, priscum</td><td>10</td></tr><tr><td>—nam de propriis nihil hoc loco dicimus—collo-</td><td></td></tr><tr><td>cationis autem eae quas diximus: compositio, concin-</td><td></td></tr><tr><td>nitas, numerus. sed in utroque frequentiores sunt, in</td><td>202.1</td></tr><tr><td>altero liberiores poetae; nam et transferunt verba cum</td><td></td></tr><tr><td>crebrius tum etiam audacius et priscis lubentius utun-</td><td></td></tr><tr><td>tur et liberius novis. quod idem &lt;non&gt; fit in numeris,</td><td></td></tr><tr><td>in quibus quasi necessitati parere coguntur. sed tamen</td><td>5</td></tr><tr><td>haec nec nimis esse diversa neque nullo modo con-</td><td></td></tr><tr><td>iuncta intellegi licet. ita fit ut non item in oratione</td><td></td></tr><tr><td>ut in versu numerus exstet idque quod numerosum</td><td></td></tr><tr><td>in oratione dicitur non semper numero fiat, sed</td><td></td></tr><tr><td>nonnunquam aut concinnitate aut constructione ver-</td><td>10</td></tr><tr><td>borum. </td><td></td></tr>
        </table>