<table>
          <script>targetHit=0;</script>
          <tr class="title first last  "><td>PRO P. SVLLA ORATIO </td><td></td></tr><tr><td>  Maxime vellem, iudices, ut P. Sulla et antea dignitatis</td><td>1.1</td></tr><tr><td>suae splendorem obtinere et post calamitatem acceptam</td><td></td></tr><tr><td>modestiae fructum aliquem percipere potuisset. Sed quo-</td><td></td></tr><tr><td>niam ita tulit casus infestus ut in amplissimo honore cum</td><td></td></tr><tr><td>communi ambitionis invidia tum singulari Autroni odio</td><td>5</td></tr><tr><td>everteretur, et in his pristinae fortunae reliquiis miseris et</td><td></td></tr><tr><td>adflictis tamen haberet quosdam quorum animos ne supplicio</td><td></td></tr><tr><td>quidem suo satiare posset, quamquam ex huius incommodis</td><td></td></tr><tr><td>magnam animo molestiam capio, tamen in ceteris malis</td><td></td></tr><tr><td>facile patior oblatum mihi tempus esse in quo boni viri</td><td>10</td></tr><tr><td>lenitatem meam misericordiamque, notam quondam omni-</td><td></td></tr><tr><td>bus, nunc quasi intermissam agnoscerent, improbi ac perditi</td><td></td></tr><tr><td>cives domiti atque victi praecipitante re publica vehementem</td><td></td></tr><tr><td>me fuisse atque fortem, conservata mitem ac misericordem</td><td></td></tr><tr><td>faterentur. Et quoniam L. Torquatus, meus familiaris ac</td><td>2.1</td></tr><tr><td>necessarius, iudices, existimavit, si nostram in accusatione</td><td></td></tr><tr><td>sua necessitudinem familiaritatemque violasset, aliquid se</td><td></td></tr><tr><td>de auctoritate meae defensionis posse detrahere, cum huius</td><td></td></tr><tr><td>periculi propulsatione coniungam defensionem offici mei.</td><td>5</td></tr><tr><td>Quo quidem genere non uterer orationis, iudices, hoc</td><td></td></tr><tr><td>tempore, si mea solum interesset; multis enim locis mihi</td><td></td></tr><tr><td>et data facultas est et saepe dabitur de mea laude dicendi; </td><td></td></tr><tr><td>sed, ut ille vidit, quantum de mea auctoritate deripuisset,</td><td></td></tr><tr><td>tantum se de huius praesidiis deminuturum, sic hoc ego</td><td>10</td></tr><tr><td>sentio, si mei facti rationem vobis constantiamque huius</td><td></td></tr><tr><td>offici ac defensionis probaro, causam quoque me P. Sullae</td><td></td></tr><tr><td>probaturum. </td><td></td></tr>
        </table>