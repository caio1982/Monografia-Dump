<table>
          <script>targetHit=0;</script>
          <tr><td>  Miserum est exturbari fortunis omnibus, miserius est</td><td>95.1</td></tr><tr><td>iniuria; acerbum est ab aliquo circumveniri, acerbius a</td><td></td></tr><tr><td>propinquo; calamitosum est bonis everti, calamitosius cum </td><td></td></tr><tr><td>dedecore; funestum est a forti atque honesto viro iugulari,</td><td></td></tr><tr><td>funestius ab eo cuius vox in praeconio quaestu prostitit;</td><td>5</td></tr><tr><td>indignum est a pari vinci aut superiore, indignius ab in-</td><td></td></tr><tr><td>feriore atque humiliore; luctuosum est tradi alteri cum</td><td></td></tr><tr><td>bonis, luctuosius inimico; horribile est causam capitis</td><td></td></tr><tr><td>dicere, horribilius priore loco dicere. Omnia circumspexit</td><td>96.1</td></tr><tr><td>Quinctius, omnia periclitatus est, C. Aquili; non praetorem</td><td></td></tr><tr><td>modo a quo ius impetraret invenire &lt;non&gt; potuit, atque adeo</td><td></td></tr><tr><td>ne unde arbitratu quidem suo postularet, sed ne amicos</td><td></td></tr><tr><td>quidem Sex. Naevi, quorum saepe et diu ad pedes iacuit</td><td>5</td></tr><tr><td>stratus obsecrans per deos immortalis, ut aut secum iure</td><td></td></tr><tr><td>contenderent aut iniuriam sine ignominia sibi imponerent.</td><td></td></tr><tr><td>Denique ipsius inimici voltum superbissimum subiit, ipsius</td><td>97.1</td></tr><tr><td>Sex. Naevi lacrimans manum prehendit in propinquorum</td><td></td></tr><tr><td>bonis proscribendis exercitatam, obsecravit per fratris sui</td><td></td></tr><tr><td>mortui cinerem, per nomen propinquitatis, per ipsius con-</td><td></td></tr><tr><td>iugem et liberos, quibus propior P. Quinctio nemo est, ut</td><td>5</td></tr><tr><td>aliquando misericordiam caperet, aliquam, si non propin-</td><td></td></tr><tr><td>quitatis, at aetatis suae, si non hominis, at humanitatis</td><td></td></tr><tr><td>rationem haberet, ut secum aliquid integra sua fama qualibet,</td><td></td></tr><tr><td>dum modo tolerabili, condicione transigeret. Ab ipso re-</td><td>98.1</td></tr><tr><td>pudiatus, ab amicis eius non sublevatus, ab omni magistratu</td><td></td></tr><tr><td>agitatus atque perterritus, quem praeter te appellet habet</td><td></td></tr><tr><td>neminem; tibi se, tibi suas omnis opes fortunasque com-</td><td></td></tr><tr><td>mendat, tibi committit existimationem ac spem reliquae</td><td>5</td></tr><tr><td>vitae. Multis vexatus contumeliis, plurimis iactatus iniuriis</td><td></td></tr><tr><td>non turpis ad te sed miser confugit; e fundo ornatissimo</td><td></td></tr><tr><td>eiectus, ignominiis omnibus appetitus, cum illum in pa-</td><td></td></tr><tr><td>ternis bonis dominari videret, ipse filiae nubili dotem</td><td></td></tr><tr><td>conficere non posset, nihil alienum tamen vita superiore</td><td>10</td></tr><tr><td>commisit.  </td><td></td></tr>
        </table>