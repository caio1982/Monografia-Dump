<table>
          <script>targetHit=0;</script>
          <tr><td>  Sunt autem etiam clariora vel plane perspicua</td><td>5.55.1</td></tr><tr><td>minimeque dubitanda indicia naturae, maxime scilicet</td><td></td></tr><tr><td>in homine, sed in omni animali, ut appetat animus</td><td></td></tr><tr><td>aliquid agere semper neque ulla condicione quietem</td><td></td></tr><tr><td>sempiternam possit pati. facile est hoc cernere in</td><td>5</td></tr><tr><td>primis puerorum aetatulis. quamquam enim vereor,</td><td></td></tr><tr><td>ne nimius in hoc genere videar, tamen omnes veteres</td><td></td></tr><tr><td>philosophi, maxime nostri, ad incunabula accedunt,</td><td></td></tr><tr><td>quod in pueritia facillime se arbitrantur naturae vo-</td><td></td></tr><tr><td>luntatem posse cognoscere. videmus igitur ut con- </td><td>10</td></tr><tr><td>quiescere ne infantes quidem possint. cum vero pau-</td><td></td></tr><tr><td>lum processerunt, lusionibus vel laboriosis delectantur,</td><td></td></tr><tr><td>ut ne verberibus quidem deterreri possint, eaque</td><td></td></tr><tr><td>cupiditas agendi aliquid adolescit una cum aetatibus.</td><td></td></tr><tr><td>itaque, ne si iucundissimis quidem nos somniis usuros</td><td>15</td></tr><tr><td>putemus, Endymionis somnum nobis velimus dari,</td><td></td></tr><tr><td>idque si accidat, mortis instar putemus. quin etiam</td><td>56.1</td></tr><tr><td>inertissimos homines nescio qua singulari segnitia</td><td></td></tr><tr><td>praeditos videmus tamen et corpore et animo moveri</td><td></td></tr><tr><td>semper et, cum re nulla impediantur necessaria, aut</td><td></td></tr><tr><td>alveolum poscere aut quaerere quempiam ludum aut</td><td>5</td></tr><tr><td>sermonem aliquem requirere, cumque non habeant</td><td></td></tr><tr><td>ingenuas ex doctrina oblectationes, circulos aliquos</td><td></td></tr><tr><td>et sessiunculas consectari. quin ne bestiae quidem,</td><td></td></tr><tr><td>quas delectationis causa concludimus, cum copiosius</td><td></td></tr><tr><td>alantur, quam si essent liberae, facile patiuntur sese</td><td>10</td></tr><tr><td>contineri motusque solutos et vagos a natura sibi</td><td></td></tr><tr><td>tributos requirunt. itaque ut quisque optime natus</td><td>57.1</td></tr><tr><td>institutusque est, esse omnino nolit in vita, si geren-</td><td></td></tr><tr><td>dis negotiis orbatus possit paratissimis vesci volup-</td><td></td></tr><tr><td>tatibus. nam aut privatim aliquid gerere malunt aut,</td><td></td></tr><tr><td>qui altiore animo sunt, capessunt rem publicam ho-</td><td>5</td></tr><tr><td>noribus imperiisque adipiscendis aut totos se ad studia</td><td></td></tr><tr><td>doctrinae conferunt. qua in vita tantum abest ut</td><td></td></tr><tr><td>voluptates consectentur, etiam curas, sollicitudines,</td><td></td></tr><tr><td>vigilias perferunt optimaque parte hominis, quae in</td><td></td></tr><tr><td>nobis divina ducenda est, ingenii et mentis acie</td><td>10</td></tr><tr><td>fruuntur nec voluptatem requirentes nec fugientes</td><td></td></tr><tr><td>laborem. nec vero intermittunt aut admirationem</td><td></td></tr><tr><td>earum rerum, quae sunt ab antiquis repertae, aut</td><td></td></tr><tr><td>investigationem novarum. quo studio cum satiari non</td><td></td></tr><tr><td>possint, omnium ceterarum rerum obliti nihil ab- </td><td>15</td></tr><tr><td>iectum, nihil humile cogitant; tantaque est vis tali-</td><td></td></tr><tr><td>bus in studiis, ut eos etiam, qui sibi alios propo-</td><td></td></tr><tr><td>suerunt fines bonorum, quos utilitate aut voluptate</td><td></td></tr><tr><td>dirigunt, tamen in rebus quaerendis explicandisque</td><td></td></tr><tr><td>naturis aetates conterere videamus. </td><td>20</td></tr>
        </table>