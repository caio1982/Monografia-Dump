<table>
          <script>targetHit=0;</script>
          <tr><td>  Erit igitur eloquens—hunc enim auctore Antonio</td><td>69.1</td></tr><tr><td>quaerimus—is qui in foro causisque civilibus ita</td><td></td></tr><tr><td>dicet, ut probet ut delectet ut flectat. probare neces-</td><td></td></tr><tr><td>sitatis est, delectare suavitatis, flectere victoriae;</td><td></td></tr><tr><td>nam id unum ex omnibus ad optinendas causas potest</td><td>5</td></tr><tr><td>plurimum. sed quot officia oratoris tot sunt genera</td><td></td></tr><tr><td>dicendi: subtile in probando, modicum in delectando,</td><td></td></tr><tr><td>vehemens in flectendo; in quo uno vis omnis ora-</td><td></td></tr><tr><td>toris est. magni igitur iudicii, summae etiam facul- </td><td>70.1</td></tr><tr><td>tatis esse debebit moderator ille et quasi tempera-</td><td></td></tr><tr><td>tor huius tripertitae varietatis. nam et iudicabit quid</td><td></td></tr><tr><td>cuique opus sit et poterit quocumque modo postula-</td><td></td></tr><tr><td>bit causa dicere. sed est eloquentiae sicut reliquarum</td><td>5</td></tr><tr><td>rerum fundamentum sapientia. ut enim in vita sic in</td><td></td></tr><tr><td>oratione nihil est difficilius quam quid deceat videre.</td><td></td></tr><tr><td>πρέπον appellant hoc Graeci, nos dicamus sane de-</td><td></td></tr><tr><td>corum. de quo praeclare et multa praecipiuntur et</td><td></td></tr><tr><td>res est cognitione dignissima. huius ignoratione non</td><td>10</td></tr><tr><td>modo in vita sed saepissime et in poematis et in ora-</td><td></td></tr><tr><td>tione peccatur. est autem quid deceat oratori viden-</td><td>71.1</td></tr><tr><td>dum non in sententiis solum sed etiam in verbis. non</td><td></td></tr><tr><td>enim omnis fortuna non omnis honos non omnis</td><td></td></tr><tr><td>auctoritas non omnis aetas nec vero locus aut tempus</td><td></td></tr><tr><td>aut auditor omnis eodem aut verborum genere trac-</td><td>5</td></tr><tr><td>tandus est aut sententiarum semperque in omni parte</td><td></td></tr><tr><td>orationis ut vitae quid deceat est considerandum; quod</td><td></td></tr><tr><td>et in re de qua agitur positum est et in personis et</td><td></td></tr><tr><td>eorum qui dicunt et eorum qui audiunt. itaque hunc</td><td>72.1</td></tr><tr><td>locum longe et late patentem philosophi solent in</td><td></td></tr><tr><td>officiis tractare—non cum de recto ipso disputant,</td><td></td></tr><tr><td>nam id quidem unum est—grammatici in poetis,</td><td></td></tr><tr><td>eloquentes in omni et genere et parte causarum. quam</td><td>5</td></tr><tr><td>enim indecorum est, de stillicidiis cum apud unum</td><td></td></tr><tr><td>iudicem dicas, amplissimis verbis et locis uti commu-</td><td></td></tr><tr><td>nibus, de maiestate populi Romani summisse et sub-</td><td></td></tr><tr><td>tiliter. hi genere toto, at persona alii peccant aut</td><td></td></tr><tr><td>sua aut iudicum aut etiam adversariorum nec re </td><td>10</td></tr><tr><td>solum sed saepe verbo. etsi sine re nulla vis verbi</td><td></td></tr><tr><td>est, tamen eadem res saepe aut probatur aut reicitur</td><td></td></tr><tr><td>alio atque alio elata verbo. in omnibusque rebus</td><td>73.1</td></tr><tr><td>videndum est quatenus. etsi enim suus cuique modus</td><td></td></tr><tr><td>est, tamen magis offendit nimium quam parum. in</td><td></td></tr><tr><td>quo Apelles pictores quoque eos peccare dicebat qui</td><td></td></tr><tr><td>non sentirent quid esset satis. magnus est locus hic,</td><td>5</td></tr><tr><td>Brute, quod te non fugit, et magnum volumen aliud</td><td></td></tr><tr><td>desiderat; sed ad id quod agitur illud satis. cum</td><td></td></tr><tr><td>hoc decere—quod semper usurpamus in omnibus</td><td></td></tr><tr><td>dictis et factis, minimis et maxumis—cum hoc, in-</td><td></td></tr><tr><td>quam, decere dicamus, illud non decere, et id usque-</td><td>10</td></tr><tr><td>quaque quantum sit appareat, in alioque ponatur</td><td></td></tr><tr><td>aliudque totum sit, utrum decere an oportere dicas—</td><td></td></tr><tr><td>oportere enim perfectionem declarat officii quo et</td><td>74.1</td></tr><tr><td>semper utendum est et omnibus, decere quasi aptum</td><td></td></tr><tr><td>esse consentaneumque tempori et personae; quod cum</td><td></td></tr><tr><td>in factis saepissime tum in dictis valet, in voltu de-</td><td></td></tr><tr><td>nique et gestu et incessu—contraque item dedecere;</td><td>5</td></tr><tr><td>quod si poeta fugit ut maxumum vitium qui peccat</td><td></td></tr><tr><td>etiam, cum probam orationem affingit improbo stul-</td><td></td></tr><tr><td>tove sapientis; si denique pictor ille vidit, cum</td><td></td></tr><tr><td>immolanda Iphigenia tristis Calchas esset, tristior</td><td></td></tr><tr><td>Ulixes, maereret Menelaus, obvolvendum caput Aga-</td><td>10</td></tr><tr><td>memnonis esse, quoniam summum illum luctum pe-</td><td></td></tr><tr><td>nicillo non posset imitari; si denique histrio quid</td><td></td></tr><tr><td>deceat quaerit: quid faciundum oratori putemus? sed</td><td></td></tr><tr><td>cum hoc tantum sit, quid in causis earumque quasi</td><td></td></tr><tr><td>membris faciat orator viderit: illud quidem per-</td><td>15</td></tr><tr><td>spicuum est, non modo partis orationis sed etiam</td><td></td></tr><tr><td>causas totas alias alia forma dicendi esse tractandas.  </td><td></td></tr>
        </table>