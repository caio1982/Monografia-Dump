<table>
          <script>targetHit=0;</script>
          <tr><td>  De ipsius Laeli et Scipionis ingenio quamquam ea est</td><td>83.1</td></tr><tr><td>fama, ut plurimum tribuatur ambobus, dicendi tamen</td><td></td></tr><tr><td>laus est in Laelio inlustrior. at oratio Laeli de collegiis non</td><td></td></tr><tr><td>melior quam de multis quam voles Scipionis; non quo</td><td></td></tr><tr><td>illa Laeli quicquam sit dulcius aut quo de religione dici</td><td>5</td></tr><tr><td>possit augustius, sed multo tamen vetustior et horridior</td><td></td></tr><tr><td>ille quam Scipio; et, cum sint in dicendo variae volunta-</td><td></td></tr><tr><td>tes, delectari mihi magis antiquitate videtur et lubenter</td><td></td></tr><tr><td>verbis etiam uti paulo magis priscis Laelius. sed est mos</td><td>84.1</td></tr><tr><td>hominum, ut nolint eundem pluribus rebus excellere. nam</td><td></td></tr><tr><td>ut ex bellica laude aspirare ad Africanum nemo potest,</td><td></td></tr><tr><td>in qua ipsa egregium Viriathi bello reperimus fuisse Lae-</td><td></td></tr><tr><td>lium: sic ingeni litterarum eloquentiae sapientiae deni-</td><td>5</td></tr><tr><td>que etsi utrique primas, priores tamen libenter deferunt</td><td></td></tr><tr><td>Laelio. nec mihi ceterorum iudicio solum videtur, sed</td><td></td></tr><tr><td>etiam ipsorum inter ipsos concessu ita tributum fuisse. erat</td><td>85.1</td></tr><tr><td>omnino tum mos, ut in reliquis rebus melior, sic in hoc</td><td></td></tr><tr><td>ipso humanior, ut faciles essent in suum cuique tribuendo.</td><td></td></tr><tr><td>memoria teneo Smyrnae me ex P. Rutilio Rufo audisse,</td><td></td></tr><tr><td>cum diceret adulescentulo se accidisse, ut ex senatus con-</td><td>5</td></tr><tr><td>sulto P. Scipio et D. Brutus, ut opinor, consules de re</td><td></td></tr><tr><td>atroci magnaque quaererent. nam cum in silva Sila facta</td><td></td></tr><tr><td>caedes esset notique homines interfecti insimulareturque</td><td></td></tr><tr><td>familia, partim etiam liberi societatis eius, quae picarias de</td><td></td></tr><tr><td>P. Cornelio L. Mummio censoribus redemisset, decrevisse</td><td>10</td></tr><tr><td>senatum, ut de ea re cognoscerent et statuerent consules. </td><td></td></tr><tr><td>causam pro publicanis accurate, ut semper solitus esset,</td><td>86.1</td></tr><tr><td>eleganterque dixisse Laelium. cum consules re audita</td><td></td></tr><tr><td>'amplius' de consili sententia pronuntiavissent, paucis</td><td></td></tr><tr><td>interpositis diebus iterum Laelium multo diligentius</td><td></td></tr><tr><td>meliusque dixisse iterumque eodem modo a consulibus</td><td>5</td></tr><tr><td>rem esse prolatam. tum Laelium, cum eum socii domum</td><td></td></tr><tr><td>reduxissent egissentque gratias et ne defatigaretur ora-</td><td></td></tr><tr><td>vissent, locutum esse ita: se, quae fecisset, honoris eorum</td><td></td></tr><tr><td>causa studiose accurateque fecisse, sed se arbitrari cau-</td><td></td></tr><tr><td>sam illam a Ser. Galba, quod is in dicendo ardentior acrior-</td><td>10</td></tr><tr><td>que esset, gravius et vehementius posse defendi. itaque</td><td></td></tr><tr><td>auctoritate C. Laeli publicanos causam detulisse ad Gal-</td><td></td></tr><tr><td>bam; illum autem, quod ei viro succedendum esset, vere-</td><td>87.1</td></tr><tr><td>cunde et dubitanter recepisse. unum quasi comperen-</td><td></td></tr><tr><td>dinatus medium diem fuisse, quem totum Galbam in con-</td><td></td></tr><tr><td>sideranda causa componendaque posuisse; et cum cogni-</td><td></td></tr><tr><td>tionis dies esset et ipse Rutilius rogatu sociorum domum</td><td>5</td></tr><tr><td>ad Galbam mane venisset, ut eum admoneret et ad di-</td><td></td></tr><tr><td>cendi tempus adduceret, usque illum, quoad ei nuntiatum</td><td></td></tr><tr><td>esset consules descendisse, omnibus exclusis commen-</td><td></td></tr><tr><td>tatum in quadam testudine cum servis litteratis fuisse,</td><td></td></tr><tr><td>quorum &lt;alii&gt; aliud dictare eodem [a] tempore solitus</td><td>10</td></tr><tr><td>esset. interim cum esset ei nuntiatum tempus esse,</td><td></td></tr><tr><td>exisse in aedes eo colore et iis oculis, ut egisse causam, non</td><td></td></tr><tr><td>commentatum putares. addebat etiam, idque ad rem per-</td><td>88.1</td></tr><tr><td>tinere putabat, scriptores illos male mulcatos exisse cum</td><td></td></tr><tr><td>Galba; ex quo significabat illum non in agendo solum,</td><td></td></tr><tr><td>sed etiam in meditando vehementem atque incensum</td><td></td></tr><tr><td>fuisse. quid multa? magna exspectatione, plurumis audien- </td><td>5</td></tr><tr><td>tibus, coram ipso Laelio sic illam causam tanta vi tanta-</td><td></td></tr><tr><td>que gravitate dixisse Galbam, ut nulla fere pars orationis</td><td></td></tr><tr><td>silentio praeteriretur. itaque multis querelis multaque</td><td></td></tr><tr><td>miseratione adhibita socios omnibus adprobantibus illa</td><td></td></tr><tr><td>die quaestione liberatos esse. ex hac Rutili narratione</td><td>89.1</td></tr><tr><td>suspicari licet, cum duae summae sint in oratore laudes,</td><td></td></tr><tr><td>una subtiliter disputandi ad docendum, altera graviter</td><td></td></tr><tr><td>agendi ad animos audientium permovendos, multoque</td><td></td></tr><tr><td>plus proficiat is qui inflammet iudicem quam ille qui do-</td><td>5</td></tr><tr><td>ceat, elegantiam in Laelio, vim in Galba fuisse. quae qui-</td><td></td></tr><tr><td>dem vis tum maxume cognitast, cum Lusitanis a Ser.</td><td></td></tr><tr><td>Galba praetore contra interpositam, ut existumabatur,</td><td></td></tr><tr><td>fidem interfectis L. Libone tribuno plebis populum in-</td><td></td></tr><tr><td>citante et rogationem in Galbam privilegi similem ferente,</td><td>10</td></tr><tr><td>summa senectute, ut ante dixi, M. Cato legem suadens in</td><td></td></tr><tr><td>Galbam multa dixit; quam orationem in Origines suas</td><td></td></tr><tr><td>rettulit, paucis ante quam mortuus est [an] diebus an</td><td></td></tr><tr><td>mensibus. tum igitur &lt;nihil&gt; recusans Galba pro sese et</td><td>90.1</td></tr><tr><td>populi Romani fidem implorans cum suos pueros tum</td><td></td></tr><tr><td>C. Gali etiam filium flens commendabat, cuius orbitas et</td><td></td></tr><tr><td>fletus mire miserabilis fuit propter recentem memoriam</td><td></td></tr><tr><td>clarissimi patris; isque se tum eripuit flamma, propter</td><td>5</td></tr><tr><td>pueros misericordia populi commota, sicut idem scrip-</td><td></td></tr><tr><td>tum reliquit Cato. atque etiam ipsum Libonem non in-</td><td></td></tr><tr><td>fantem video fuisse, ut ex orationibus eius intellegi potest. </td><td></td></tr>
        </table>