<table>
          <script>targetHit=0;</script>
          <tr class="title first  date"><td>in<span class="snum">.</span> <span class="snum">44</span> Romae</td><td></td></tr><tr class="title last  "><td>CICERO S. D. ACILIO</td><td></td></tr><tr><td>Sumpsi hoc mihi pro tua in me observantia, quam penitus</td><td>13.50.1.1</td></tr><tr><td>perspexi quam diu Brundisii fuimus, ut ad te familiariter</td><td></td></tr><tr><td>et quasi pro meo iure scriberem si quae res esset de qua</td><td></td></tr><tr><td>valde laborarem. </td><td></td></tr><tr><td>  M'. Curius, qui Patris negotiatur, ita mihi familiaris est</td><td>5</td></tr><tr><td>ut nihil possit esse coniunctius. multa illius in me officia,</td><td></td></tr><tr><td>multa in illum mea, quodque maximum est, summus inter </td><td></td></tr><tr><td>nos amor et mutuus. quae cum ita sint, si ullam in amicitia</td><td>2.1</td></tr><tr><td>mea spem habes, si ea quae in me officia et studia Brundisii</td><td></td></tr><tr><td>contulisti vis mihi etiam gratiora efficere, quamquam sunt</td><td></td></tr><tr><td>gratissima, si me a tuis omnibus amari vides, hoc mihi</td><td></td></tr><tr><td>da atque largire, ut M'. Curium sartum et tectum, ut</td><td>5</td></tr><tr><td>aiunt, ab omnique incommodo, detrimento, molestia</td><td></td></tr><tr><td>sincerum integrumque conserves. et ipse spondeo et omnes</td><td></td></tr><tr><td>hoc tibi tui pro me recipient, ex mea amicitia et ex tuo</td><td></td></tr><tr><td>in me officio maximum te fructum summamque voluptatem</td><td></td></tr><tr><td>esse capturum. </td><td>10</td></tr><tr><td>  Vale.</td><td></td></tr>
        </table>