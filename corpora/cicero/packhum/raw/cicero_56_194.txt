<table>
          <script>targetHit=0;</script>
          <tr class="title first  date"><td>v Id<span class="snum">.</span> Mai<span class="snum">.(?)</span> <span class="snum">43</span> in Gallia Narbonensi cis Isaram</td><td></td></tr><tr class="title last  "><td>PLANCUS CICERONI</td><td></td></tr><tr><td>His litteris scriptis quae postea accidissent, scire te ad rem</td><td>10.15.1.1</td></tr><tr><td>publicam putavi pertinere. sedulitas mea, ut spero, et mihi</td><td></td></tr><tr><td>et rei publicae tulit fructum. namque adsiduis internuntiis</td><td></td></tr><tr><td>cum Lepido egi ut omissa omni contentione reconciliataque</td><td></td></tr><tr><td>voluntate nostra communi consilio rei publicae succurreret;</td><td>5</td></tr><tr><td>se, liberos urbemque pluris quam unum perditum abiec-</td><td></td></tr><tr><td>tumque latronem putaret obsequioque meo, si ita faceret, ad</td><td></td></tr><tr><td>omnis res abuteretur. profeci. itaque per Laterensem</td><td>2.1</td></tr><tr><td>internuntium fidem mihi dedit se Antonium, si prohibere</td><td></td></tr><tr><td>provincia sua non potuisset, bello persecuturum; me ut</td><td></td></tr><tr><td>venirem copiasque coniungerem rogavit, eoque magis quod</td><td></td></tr><tr><td>et Antonius ab equitatu firmus esse dicebatur et Lepidus ne</td><td>5</td></tr><tr><td>mediocrem quidem equitatum habebat. nam etiam ex</td><td></td></tr><tr><td>paucitate eius non multis ante diebus †decem†, qui optimi</td><td></td></tr><tr><td>fuerant, ad me transierunt.  </td><td></td></tr><tr><td>  Quibus rebus ego cognitis cunctatus non sum. in cursu</td><td></td></tr><tr><td>bonorum consiliorum Lepidum adiuvandum putavi.</td><td>10</td></tr><tr><td>adventus meus quid profecturus esset vidi, vel quod equitatu</td><td>3.1</td></tr><tr><td>meo persequi atque opprimere equitatum eius possem vel</td><td></td></tr><tr><td>quod exercitus Lepidi eam partem quae corrupta est et ab</td><td></td></tr><tr><td>re publica alienata et corrigere et coercere praesentia mei</td><td></td></tr><tr><td>exercitus possem. itaque in Isara, flumine maximo quod</td><td>5</td></tr><tr><td>in finibus est Allobrogum, ponte uno die facto exercitum</td><td></td></tr><tr><td>a. d. VII Id. Mai. traduxi. cum vero mihi nuntiatum esset</td><td></td></tr><tr><td>L. Antonium praemissum cum equitibus et cohortibus ad</td><td></td></tr><tr><td>Forum Iuli venisse, fratrem cum equitum quattuor milibus</td><td></td></tr><tr><td>ut occurreret ei misi a. d. V Id. Mai. ipse maximis itineribus</td><td>10</td></tr><tr><td>cum IIII legionibus expeditis et reliquo equitatu subsequar.</td><td></td></tr><tr><td>si nos mediocris modo fortuna rei publicae adiuverit, et</td><td>4.1</td></tr><tr><td>audaciae perditorum et nostrae sollicitudinis hic finem</td><td></td></tr><tr><td>reperiemus. quod si latro praecognito nostro adventu rursus</td><td></td></tr><tr><td>in Italiam se recipere coeperit, Bruti erit officium occurrere</td><td></td></tr><tr><td>ei; cui scio nec consilium nec animum defuturum. ego</td><td>5</td></tr><tr><td>tamen, si id acciderit, fratrem cum equitatu mittam qui</td><td></td></tr><tr><td>sequatur Italiamque a vastatione defendat. </td><td></td></tr><tr><td>  Fac valeas meque mutuo diligas.</td><td></td></tr>
        </table>