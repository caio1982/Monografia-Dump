<table>
          <script>targetHit=0;</script>
          <tr><td>  Intellexistis quot res et quantas <span class="caps">x</span>viri legis permissu ven-</td><td>2.47.1</td></tr><tr><td>dituri sint. Non est satis. Cum se sociorum, cum exte-</td><td></td></tr><tr><td>rarum nationum, cum regum sanguine implerint, incidant</td><td></td></tr><tr><td>nervos populi Romani, adhibeant manus vectigalibus vestris,</td><td></td></tr><tr><td>inrumpant in aerarium. Sequitur enim caput, quo capite</td><td>5</td></tr><tr><td>ne permittit quidem, si forte desit pecunia, quae tanta ex</td><td></td></tr><tr><td>superioribus recipi potest ut deesse non debeat, sed plane,</td><td></td></tr><tr><td>quasi ea res vobis saluti futura sit, ita cogit atque imperat ut</td><td></td></tr><tr><td><span class="caps">x</span>viri vestra vectigalia vendant nominatim, Quirites. Eam tu</td><td>48.1</td></tr><tr><td>mihi ex ordine recita de legis scripto populi Romani auctio-</td><td></td></tr><tr><td>nem; quam me hercule ego praeconi huic ipsi luctuosam et </td><td></td></tr><tr><td>acerbam praedicationem futuram puto.—<span class="caps">Avctio</span>—Vt in suis</td><td></td></tr><tr><td>rebus, ita in re publica luxuriosus &lt;est&gt; nepos, qui prius silvas</td><td>5</td></tr><tr><td>vendat quam vineas! Italiam percensuisti; perge in Sici-</td><td></td></tr><tr><td>liam.—Nihil est in hac provincia quod aut in oppidis aut</td><td></td></tr><tr><td>in agris maiores nostri proprium nobis reliquerint quin id</td><td></td></tr><tr><td>venire iubeat. Quod partum recenti victoria maiores vobis</td><td>49.1</td></tr><tr><td>in sociorum urbibus ac finibus et vinculum pacis et monu-</td><td></td></tr><tr><td>mentum belli reliquerunt, id vos ab illis acceptum hoc au-</td><td></td></tr><tr><td>ctore vendetis? Hic mihi parumper mentis vestras, Quirites,</td><td></td></tr><tr><td>commovere videor, dum patefacio vobis quas isti penitus</td><td>5</td></tr><tr><td>abstrusas insidias se posuisse arbitrantur contra Cn. Pom-</td><td></td></tr><tr><td>pei dignitatem. Et mihi, quaeso, ignoscite, si appello talem</td><td></td></tr><tr><td>virum saepius. Vos mihi praetori biennio ante, Quirites,</td><td></td></tr><tr><td>hoc eodem in loco personam hanc imposuistis ut, quibus-</td><td></td></tr><tr><td>cumque rebus possem, illius absentis dignitatem vobiscum</td><td>10</td></tr><tr><td>una tuerer. Feci adhuc quae potui, neque familiaritate</td><td></td></tr><tr><td>illius adductus nec spe honoris atque amplissimae dignitatis,</td><td></td></tr><tr><td>quam ego, etsi libente illo, tamen absente illo per vos con-</td><td></td></tr><tr><td>secutus sum. Quam ob rem, cum intellegam totam hanc</td><td>50.1</td></tr><tr><td>fere legem ad illius opes evertendas tamquam machinam</td><td></td></tr><tr><td>comparari, et resistam consiliis hominum et perficiam pro-</td><td></td></tr><tr><td>fecto, quod ego video, ut id vos universi non solum videre</td><td></td></tr><tr><td>verum etiam tenere possitis. Iubet venire quae Attalen-</td><td>5</td></tr><tr><td>sium, quae Phaselitum, quae Olympenorum fuerint, agrum-</td><td></td></tr><tr><td>que Aperensem et Oroandicum et Gedusanum. Haec</td><td></td></tr><tr><td>P. Servili imperio et victoria, clarissimi viri, vestra facta </td><td></td></tr><tr><td>sunt. Adiungit agros Bithyniae regios quibus nunc publi-</td><td></td></tr><tr><td>cani fruuntur; deinde Attalicos agros in Cherroneso, in</td><td>10</td></tr><tr><td>Macedonia qui regis Philippi sive Persae fuerunt, qui item</td><td></td></tr><tr><td>a censoribus locati sunt et certissimum vectigal &lt;adferunt&gt;.</td><td></td></tr><tr><td>Ascribit eidem auctioni Corinthios agros opimos et fertilis,</td><td>51.1</td></tr><tr><td>et Cyrenensis qui Apionis fuerunt, et agros in Hispania</td><td></td></tr><tr><td>propter Carthaginem novam et in Africa ipsam veterem</td><td></td></tr><tr><td>Carthaginem vendit, quam videlicet P. Africanus non</td><td></td></tr><tr><td>propter religionem sedum illarum ac vetustatis de consili</td><td>5</td></tr><tr><td>sententia consecravit, nec ut ipse locus eorum qui cum hac</td><td></td></tr><tr><td>urbe de imperio decertarunt vestigia calamitatis ostenderet,</td><td></td></tr><tr><td>sed non fuit tam diligens quam est Rullus, aut fortasse</td><td></td></tr><tr><td>emptorem ei loco reperire non potuit. Verum inter hos</td><td></td></tr><tr><td>agros captos veteribus bellis virtute summorum imperatorum</td><td>10</td></tr><tr><td>adiungit regios agros Mithridatis, qui in Paphlagonia, qui</td><td></td></tr><tr><td>in Ponto, qui in Cappadocia fuerunt, ut eos <span class="caps">x</span>viri vendant.</td><td></td></tr><tr><td>Itane vero? non legibus datis, non auditis verbis impera-</td><td>52.1</td></tr><tr><td>toris, nondum denique bello confecto, cum rex Mithridates</td><td></td></tr><tr><td>amisso exercitu regno expulsus tamen in ultimis terris</td><td></td></tr><tr><td>aliquid etiam nunc moliatur atque ab invicta Cn. Pompei</td><td></td></tr><tr><td>manu Maeote et illis paludibus et itinerum angustiis atque</td><td>5</td></tr><tr><td>altitudine montium defendatur, cum imperator in bello</td><td></td></tr><tr><td>versetur, in locis autem illis etiam nunc belli nomen reli-</td><td></td></tr><tr><td>quum sit, eos agros quorum adhuc penes Cn. Pompeium</td><td></td></tr><tr><td>omne iudicium et potestas more maiorum debet esse <span class="caps">x</span>viri</td><td></td></tr><tr><td>vendent? Et, credo, P. Rullus—is enim sic se gerit ut sibi</td><td>53.1</td></tr><tr><td>iam <span class="caps">x</span>vir designatus esse videatur—ad eam auctionem potis-</td><td></td></tr><tr><td>simum proficiscetur! Is videlicet, ante quam veniat in</td><td></td></tr><tr><td>Pontum, litteras ad Cn. Pompeium mittet, quarum ego iam</td><td></td></tr><tr><td>exemplum ab istis compositum esse arbitror: '<span class="caps">P. Servilivs</span> </td><td>5</td></tr><tr><td><span class="caps">Rvllvs tribvnvs plebis xvir s. d.</span> &lt;<span class="caps">Cn.</span>&gt; <span class="caps">Pompeio Cn. f.</span>'</td><td></td></tr><tr><td>Non credo ascripturum esse '<span class="caps">Magno</span>,' non enim videtur id</td><td></td></tr><tr><td>quod imminuere lege conatur concessurus verbo. '<span class="caps">Te volo</span></td><td></td></tr><tr><td><span class="caps">cvrare vt mihi Sinopae praesto sis avxilivmqve</span></td><td></td></tr><tr><td><span class="caps">addvcas, dvm eos agros qvos</span> &lt;<span class="caps">tv</span>&gt; <span class="caps">tvo labore cepisti</span></td><td>10</td></tr><tr><td><span class="caps">ego mea lege vendam.</span>' An Pompeium non adhibebit?</td><td></td></tr><tr><td>in eius provincia vendet manubias imperatoris? Ponite</td><td></td></tr><tr><td>ante oculos vobis Rullum in Ponto inter nostra atque</td><td></td></tr><tr><td>hostium castra hasta posita cum suis formosis finitoribus</td><td></td></tr><tr><td>auctionantem. Neque in hoc solum inest contumelia, quae</td><td>54.1</td></tr><tr><td>vehementer et insignis est et nova, ut ulla res parta bello</td><td></td></tr><tr><td>nondum legibus datis etiam tum imperatore bellum admini-</td><td></td></tr><tr><td>strante non modo venierit verum locata sit. Plus spectant</td><td></td></tr><tr><td>homines certe quam contumeliam; sperant, si concessum</td><td>5</td></tr><tr><td>sit inimicis Cn. Pompei cum imperio, cum iudicio omnium</td><td></td></tr><tr><td>rerum, cum infinita potestate, cum innumerabili pecunia</td><td></td></tr><tr><td>non solum illis in locis vagari verum etiam ad ipsius exer-</td><td></td></tr><tr><td>citum pervenire, aliquid illi insidiarum fieri, aliquid de eius</td><td></td></tr><tr><td>exercitu, copiis, gloria detrahi posse. Putant, si quam spem</td><td>10</td></tr><tr><td>in Cn. Pompeio exercitus habeat aut agrorum aut aliorum</td><td></td></tr><tr><td>commodorum, hanc non habiturum, cum viderit earum</td><td></td></tr><tr><td>rerum omnium potestatem ad <span class="caps">x</span>viros esse translatam. Pa-</td><td>55.1</td></tr><tr><td>tior non moleste tam stultos esse qui haec sperent, tam im-</td><td></td></tr><tr><td>pudentis qui conentur; illud queror, tam me ab eis esse</td><td></td></tr><tr><td>contemptum ut haec portenta me consule potissimum</td><td></td></tr><tr><td>cogitarent. </td><td>5</td></tr>
        </table>