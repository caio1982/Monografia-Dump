<table>
          <script>targetHit=0;</script>
          <tr class="title first  date"><td>ex<span class="snum">.</span> Sext<span class="snum">.</span> vel in<span class="snum">.</span> Sept<span class="snum">.(?)</span> <span class="snum">46</span> Romae</td><td></td></tr><tr class="title last  "><td>CICERO PAETO</td><td></td></tr><tr><td>Non tu homo ridiculus es qui, cum Balbus noster apud te</td><td>9.17.1.1</td></tr><tr><td>fuerit, ex me quaeras quid de istis municipiis et agris futurum</td><td></td></tr><tr><td>putem? quasi aut ego quicquam sciam quod iste nesciat aut,</td><td></td></tr><tr><td>si quid aliquando scio, non ex isto soleam scire! immo vero,</td><td></td></tr><tr><td>si me amas, tu fac ut sciam quid de nobis futurum sit.</td><td>5</td></tr><tr><td>habuisti enim in tua potestate ex quo vel ex sobrio vel certe</td><td></td></tr><tr><td>ex ebrio scire posses. sed ego ista, mi Paete, non quaero;</td><td></td></tr><tr><td>primum quia de lucro prope iam quadriennium vivimus, si</td><td></td></tr><tr><td>aut hoc lucrum est aut haec vita, superstitem rei publicae</td><td></td></tr><tr><td>vivere; deinde quod scire quoque mihi videor quid futurum</td><td>10</td></tr><tr><td>sit. fiet enim quodcumque volent qui valebunt; valebunt</td><td></td></tr><tr><td>autem semper arma. satis igitur nobis esse debet quicquid</td><td></td></tr><tr><td>conceditur. hoc si qui pati non potuit, mori debuit. </td><td></td></tr><tr><td>  Veientem quidem agrum et Capenatem metiuntur. hoc</td><td>2.1</td></tr><tr><td>non longe abest a Tusculano; nihil tamen timeo. fruor dum</td><td></td></tr><tr><td>licet, opto ut semper liceat; si id minus contigerit, tamen,</td><td></td></tr><tr><td>quoniam ego vir fortis idemque philosophus vivere pul-</td><td></td></tr><tr><td>cherrimum duxi, non possum eum non diligere cuius</td><td>5</td></tr><tr><td>beneficio id consecutus sum. qui si cupiat esse rem publicam</td><td></td></tr><tr><td>qualem fortasse et ille vult et omnes optare debemus, quid</td><td></td></tr><tr><td>faciat tamen non habet; ita se cum multis colligavit. </td><td></td></tr><tr><td>  Sed longius progredior; scribo enim ad te. hoc tamen scito,</td><td>3.1</td></tr><tr><td>non modo me, qui consiliis non intersum, sed ne ipsum</td><td></td></tr><tr><td>quidem principem scire quid futurum sit; nos enim illi</td><td></td></tr><tr><td>servimus, ipse temporibus. ita nec ille quid tempora postu-</td><td></td></tr><tr><td>latura sint nec nos quid ille cogitet scire possumus. </td><td>5</td></tr><tr><td>  Haec tibi antea non rescripsi, non quo cessator esse </td><td>4.1</td></tr><tr><td>solerem, praesertim in litteris, sed, cum explorati nihil</td><td></td></tr><tr><td>haberem, nec tibi sollicitudinem ex dubitatione mea nec</td><td></td></tr><tr><td>spem ex adfirmatione adferre volui. illud tamen adscribam,</td><td></td></tr><tr><td>quod est verissimum, me his temporibus adhuc de isto</td><td>5</td></tr><tr><td>periculo nihil audisse. tu tamen pro tua sapientia debebis</td><td></td></tr><tr><td>optare optima, cogitare difficillima, ferre quaecumque erunt.</td><td></td></tr>
        </table>