<table>
          <script>targetHit=0;</script>
          <tr><td>  Age, inquies, ista parva sunt. Sapientem locupletat</td><td>2.90.1</td></tr><tr><td>ipsa natura, cuius divitias Epicurus parabiles esse do-</td><td></td></tr><tr><td>cuit. Haec bene dicuntur, nec ego repugno, sed inter</td><td></td></tr><tr><td>sese ipsa pugnant. negat enim tenuissimo victu, id est</td><td></td></tr><tr><td>contemptissimis escis et potionibus, minorem volupta-</td><td>5</td></tr><tr><td>tem percipi quam rebus exquisitissimis ad epulandum.</td><td></td></tr><tr><td>huic ego, si negaret quicquam interesse ad beate vi-</td><td></td></tr><tr><td>vendum quali uteretur victu, concederem, laudarem</td><td></td></tr><tr><td>etiam; verum enim diceret, idque Socratem, qui volup-</td><td></td></tr><tr><td>tatem nullo loco numerat, audio dicentem, cibi condi-</td><td>10</td></tr><tr><td>mentum esse famem, potionis sitim. sed qui ad volup-</td><td></td></tr><tr><td>tatem omnia referens vivit ut Gallonius, loquitur ut</td><td></td></tr><tr><td>Frugi ille Piso, non audio nec eum, quod sentiat, di-</td><td></td></tr><tr><td>cere existimo. naturales divitias dixit parabiles esse,</td><td>91.1</td></tr><tr><td>quod parvo esset natura contenta. Certe, nisi volup-</td><td></td></tr><tr><td>tatem tanti aestimaretis. Non minor, inquit, voluptas</td><td></td></tr><tr><td>percipitur ex vilissimis rebus quam ex pretiosissimis.</td><td></td></tr><tr><td>Hoc est non modo cor non habere, sed ne palatum</td><td>5</td></tr><tr><td>quidem. qui enim voluptatem ipsam contemnunt, iis </td><td></td></tr><tr><td>licet dicere se acupenserem maenae non anteponere.</td><td></td></tr><tr><td>cui vero in voluptate summum bonum est, huic omnia</td><td></td></tr><tr><td>sensu, non ratione sunt iudicanda, eaque dicenda op-</td><td></td></tr><tr><td>tima, quae sint suavissima. </td><td>10</td></tr><tr><td>  Verum esto; consequatur summas voluptates non</td><td>92.1</td></tr><tr><td>modo parvo, sed per me nihilo, si potest; sit voluptas</td><td></td></tr><tr><td>non minor in nasturcio illo, quo vesci Persas esse so-</td><td></td></tr><tr><td>litos scribit Xenophon, quam in Syracusanis mensis,</td><td></td></tr><tr><td>quae a Platone graviter vituperantur; sit, inquam, tam</td><td>5</td></tr><tr><td>facilis, quam vultis, comparatio voluptatis, quid de do-</td><td></td></tr><tr><td>lore dicemus? cuius tanta tormenta sunt, ut in iis beata</td><td></td></tr><tr><td>vita, si modo dolor summum malum est, esse non pos-</td><td></td></tr><tr><td>sit. ipse enim Metrodorus, paene alter Epicurus, bea-</td><td></td></tr><tr><td>tum esse describit his fere verbis: 'cum corpus bene</td><td>10</td></tr><tr><td>constitutum sit et sit exploratum ita futurum.' an id</td><td></td></tr><tr><td>exploratum cuiquam potest esse, quo modo se hoc ha-</td><td></td></tr><tr><td>biturum sit corpus, non dico ad annum, sed ad vespe-</td><td></td></tr><tr><td>rum? dolor ergo, id est summum malum, metuetur</td><td></td></tr><tr><td>semper, etiamsi non aderit; iam enim adesse poterit.</td><td>15</td></tr><tr><td>qui potest igitur habitare in beata vita summi mali me-</td><td></td></tr><tr><td>tus? Traditur, inquit, ab Epicuro ratio neglegendi do-</td><td>93.1</td></tr><tr><td>loris. Iam id ipsum absurdum, maximum malum neg-</td><td></td></tr><tr><td>legi. sed quae tandem ista ratio est? Maximus dolor,</td><td></td></tr><tr><td>inquit, brevis est. Primum quid tu dicis breve? deinde</td><td></td></tr><tr><td>dolorem quem maximum? quid enim? summus dolor</td><td>5</td></tr><tr><td>plures dies manere non potest? vide, ne etiam men-</td><td></td></tr><tr><td>ses! nisi forte eum dicis, qui, simul atque arripuit, inter-</td><td></td></tr><tr><td>ficit. quis istum dolorem timet? illum mallem levares,</td><td></td></tr><tr><td>quo optimum atque humanissimum virum, Cn. Octa-</td><td></td></tr><tr><td>vium, Marci filium, familiarem meum, confici vidi,</td><td>10</td></tr><tr><td>nec vero semel nec ad breve tempus, sed et saepe </td><td></td></tr><tr><td>et plane diu. quos ille, di inmortales, cum omnes artus</td><td></td></tr><tr><td>ardere viderentur, cruciatus perferebat! nec tamen miser</td><td></td></tr><tr><td>esse, quia summum id malum non erat, tantum modo</td><td></td></tr><tr><td>laboriosus videbatur; at miser, si in flagitiosa et vitiosa</td><td>15</td></tr><tr><td>vita afflueret voluptatibus. </td><td></td></tr>
        </table>