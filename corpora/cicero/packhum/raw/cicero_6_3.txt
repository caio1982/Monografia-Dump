<table>
          <script>targetHit=0;</script>
          <tr><td>  Audite, quaeso, in eas res quas commemoro hominum</td><td>24.1</td></tr><tr><td>honestorum testimonium. Haec quae mei testes dicunt,</td><td></td></tr><tr><td>fatetur adversarius eos vere dicere; quae mei testes non di-</td><td></td></tr><tr><td>cunt, quia non viderunt nec sciunt, ea dicit ipse adversarius.</td><td></td></tr><tr><td>Nostri testes dicunt occisos homines; cruorem in locis plu-</td><td>5</td></tr><tr><td>ribus, deiectum aedificium se vidisse dicunt; nihil amplius.</td><td></td></tr><tr><td>Quid Fabius? Horum nihil negat. Quid ergo addit am-</td><td></td></tr><tr><td>plius? Suam familiam fecisse dicit. Quo modo? Vi</td><td>25.1</td></tr><tr><td>hominibus armatis. Quo animo? Vt id fieret quod factum</td><td></td></tr><tr><td>est. Quid est id? Vt homines M. Tulli occiderentur.</td><td></td></tr><tr><td>Quod ergo eo animo factum est ut homines unum in locum</td><td></td></tr><tr><td>convenirent, ut arma caperent, ut certo consilio certum in</td><td>5</td></tr><tr><td>locum proficiscerentur, ut idoneum tempus eligerent, ut</td><td></td></tr><tr><td>caedem facerent, id si voluerunt et cogitarunt et perfecerunt,</td><td></td></tr><tr><td>potestis eam voluntatem, id consilium, id factum a dolo</td><td></td></tr><tr><td>malo seiungere? At istuc totum '<span class="caps">dolo malo</span>' additur in</td><td>26.1</td></tr><tr><td>hoc iudicio eius causa qui agit, non illius quicum agitur. Id</td><td></td></tr><tr><td>ut intellegatis, recuperatores, quaeso ut diligenter attendatis;</td><td></td></tr><tr><td>profecto quin ita sit non dubitabitis. </td><td></td></tr><tr><td>  Si ita iudicium daretur ut id concluderetur quod a familia</td><td>27.1</td></tr><tr><td>factum esset, si quae familia ipsa in caede interesse noluisset</td><td></td></tr><tr><td>et homines aut servos aut liberos coegisset aut conduxisset, </td><td></td></tr><tr><td>totum hoc iudicium et praetoris severitas dissolveretur.</td><td></td></tr><tr><td>Nemo enim potest hoc iudicare, qua in re familia non inter-</td><td>5</td></tr><tr><td>fuisset, in ea re eam ipsam familiam vi armatis hominibus</td><td></td></tr><tr><td>damnum dedisse. Ergo, id quia poterat fieri et facile pote-</td><td></td></tr><tr><td>rat, idcirco non satis habitum est quaeri quid familia ipsa</td><td></td></tr><tr><td>fecisset, verum etiam illud, quid familiae dolo malo factum</td><td></td></tr><tr><td>esset. Nam cum facit ipsa familia vim armatis coactisve</td><td>28.1</td></tr><tr><td>hominibus et damnum cuipiam dat, id dolo malo fieri necesse</td><td></td></tr><tr><td>est; cum autem rationem init ut ea fiat, familia ipsa non</td><td></td></tr><tr><td>facit, fit autem dolo malo eius. Ergo addito '<span class="caps">dolo malo</span>'</td><td></td></tr><tr><td>actoris et petitoris fit causa copiosior. Vtrum enim osten-</td><td>5</td></tr><tr><td>dere potest, sive eam ipsam familiam sibi damnum dedisse,</td><td></td></tr><tr><td>sive consilio et opera eius familiae factum esse, vincat</td><td></td></tr><tr><td>necesse est. </td><td></td></tr>
        </table>