<table>
          <script>targetHit=0;</script>
          <tr><td>  Officium autem, quod ab eo ducitur, hanc primum</td><td>1.100.1</td></tr><tr><td>habet viam, quae deducit ad convenientiam conserva-</td><td></td></tr><tr><td>tionemque naturae; quam si sequemur ducem, nun-</td><td></td></tr><tr><td>quam aberrabimus sequemurque et id, quod acutum </td><td></td></tr><tr><td>et perspicax natura est, et id, quod ad hominum con-</td><td>5</td></tr><tr><td>sociationem accommodatum, et id, quod vehemens</td><td></td></tr><tr><td>atque forte. Sed maxima vis decori in hac inest parte,</td><td></td></tr><tr><td>de qua disputamus; neque enim solum corporis, qui</td><td></td></tr><tr><td>ad naturam apti sunt, sed multo etiam magis animi</td><td></td></tr><tr><td>motus probandi, qui item ad naturam accommodati</td><td>10</td></tr><tr><td>sunt. Duplex est enim vis animorum atque naturae:</td><td>101.1</td></tr><tr><td>una pars in appetitu posita est, quae est ὁρμή Graece,</td><td></td></tr><tr><td>quae hominem huc et illuc rapit, altera in ra-</td><td></td></tr><tr><td>tione, quae docet et explanat, quid faciendum fugien-</td><td></td></tr><tr><td>dumque sit. [¹⁷Ita fit, ut ratio praesit, appetitus obtem-</td><td>5</td></tr><tr><td>peret. Omnis autem actio vacare debet temeritate et</td><td></td></tr><tr><td>neglegentia nec vero agere quicquam, cuius non pos-</td><td></td></tr><tr><td>sit causam probabilem reddere; haec est enim fere</td><td></td></tr><tr><td>descriptio officii.]¹⁷ Efficiendum autem est, ut appeti-</td><td>102.1</td></tr><tr><td>tus rationi oboediant eamque neque praecurrant nec</td><td></td></tr><tr><td>propter pigritiam aut ignaviam deserant sintque tran-</td><td></td></tr><tr><td>quilli atque omni animi perturbatione careant; ex quo</td><td></td></tr><tr><td>elucebit omnis constantia omnisque moderatio. nam</td><td>5</td></tr><tr><td>qui appetitus longius evagantur et tamquam exul-</td><td></td></tr><tr><td>tantes sive cupiendo sive fugiendo non satis a ratione</td><td></td></tr><tr><td>retinentur, ii sine dubio finem et modum transeunt. </td><td></td></tr><tr><td>relinquunt enim et abiciunt oboedientiam nec rationi</td><td></td></tr><tr><td>parent, cui sunt subiecti lege naturae; a quibus non</td><td>10</td></tr><tr><td>modo animi perturbantur, sed etiam corpora. licet ora</td><td></td></tr><tr><td>ipsa cernere iratorum aut eorum, qui aut libidine ali-</td><td></td></tr><tr><td>qua aut metu commoti sunt aut voluptate nimia ge-</td><td></td></tr><tr><td>stiunt; quorum omnium vultus, voces, motus status-</td><td></td></tr><tr><td>que mutantur. Ex quibus illud intellegitur, ut ad of-</td><td>103.1</td></tr><tr><td>ficii formam revertamur, appetitus omnes contrahen-</td><td></td></tr><tr><td>dos sedandosque esse excitandamque animadversio-</td><td></td></tr><tr><td>nem et diligentiam, ut ne quid temere ac fortuito, in-</td><td></td></tr><tr><td>considerate neglegenterque agamus. neque enim ita</td><td>5</td></tr><tr><td>generati a natura sumus, ut ad ludum et iocum facti</td><td></td></tr><tr><td>esse videamur, ad severitatem potius et ad quaedam</td><td></td></tr><tr><td>studia graviora atque maiora. ludo autem et ioco uti</td><td></td></tr><tr><td>illo quidem licet, sed sicut somno et quietibus ceteris</td><td></td></tr><tr><td>tum, cum gravibus seriisque rebus satis fecerimus.</td><td>10</td></tr><tr><td>ipsumque genus iocandi non profusum nec immo-</td><td></td></tr><tr><td>destum, sed ingenuum et facetum esse debet. ut enim</td><td></td></tr><tr><td>pueris non omnem ludendi licentiam damus, sed eam,</td><td></td></tr><tr><td>quae ab honestatis actionibus non sit aliena, sic in</td><td></td></tr><tr><td>ipso ioco aliquod probi ingenii lumen eluceat. Duplex</td><td>104.1</td></tr><tr><td>omnino est iocandi genus, unum inliberale, petulans,</td><td></td></tr><tr><td>flagitiosum, obscenum, alterum elegans, urbanum, in-</td><td></td></tr><tr><td>geniosum, facetum, quo genere non modo Plautus</td><td></td></tr><tr><td>noster et Atticorum antiqua comoedia, sed etiam phi-</td><td>5</td></tr><tr><td>losophorum Socraticorum libri referti sunt, multaque</td><td></td></tr><tr><td>multorum facete dicta, ut ea, quae a sene Catone col- </td><td></td></tr><tr><td>lecta sunt, quae vocantur ἀποφθέγματα. Facilis igitur</td><td></td></tr><tr><td>est distinctio ingenui et inliberalis ioci. alter est, si</td><td></td></tr><tr><td>tempore fit, ut si remisso animo, &lt;vel severissimo&gt; ho-</td><td>10</td></tr><tr><td>mine dignus, alter ne libero quidem, si rerum turpi-</td><td></td></tr><tr><td>tudo adhibetur et verborum obscenitas. Ludendi etiam</td><td></td></tr><tr><td>est quidam modus retinendus, ut ne nimis omnia pro-</td><td></td></tr><tr><td>fundamus elatique voluptate in aliquam turpitudinem</td><td></td></tr><tr><td>delabamur. suppeditant autem et campus noster et</td><td>105.1</td></tr><tr><td>studia venandi honesta exempla ludendi. Sed pertinet</td><td></td></tr><tr><td>ad omnem officii quaestionem semper in promptu ha-</td><td></td></tr><tr><td>bere, quantum natura hominis pecudibus reliquisque</td><td></td></tr><tr><td>beluis antecedat; illae nihil sentiunt nisi voluptatem</td><td>5</td></tr><tr><td>ad eamque feruntur omni impetu, hominis autem mens</td><td></td></tr><tr><td>discendo alitur et cogitando, semper aliquid aut an-</td><td></td></tr><tr><td>quirit aut agit videndique et audiendi delectatione</td><td></td></tr><tr><td>ducitur. quin etiam, si quis est paulo ad voluptates</td><td></td></tr><tr><td>propensior, modo ne sit ex pecudum genere, sunt enim</td><td>10</td></tr><tr><td>quidam homines non re sed nomine, sed si quis est </td><td></td></tr><tr><td>paulo erectior, quamvis voluptate capiatur, occultat</td><td></td></tr><tr><td>et dissimulat appetitum voluptatis propter verecun-</td><td></td></tr><tr><td>diam. Ex quo intellegitur corporis voluptatem non</td><td>106.1</td></tr><tr><td>satis esse dignam hominis praestantia eamque con-</td><td></td></tr><tr><td>temni et reici oportere, sin sit quispiam, qui aliquid</td><td></td></tr><tr><td>tribuat voluptati, diligenter ei tenendum esse eius</td><td></td></tr><tr><td>fruendae modum. itaque victus cultusque corporis ad</td><td>5</td></tr><tr><td>valitudinem referatur et ad vires, non ad voluptatem.</td><td></td></tr><tr><td>Atque etiam, si considerare volemus, quae sit in na-</td><td></td></tr><tr><td>tura excellentia et dignitas, intellegemus, quam sit</td><td></td></tr><tr><td>turpe diffluere luxuria et delicate ac molliter vivere,</td><td></td></tr><tr><td>quamque honestum parce, continenter, severe, sobrie. </td><td>10</td></tr>
        </table>