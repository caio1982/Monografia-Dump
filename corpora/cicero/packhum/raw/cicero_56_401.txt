<table>
          <script>targetHit=0;</script>
          <tr class="title first  date"><td>Sext<span class="snum">.</span> <span class="snum">47</span> Brundisii</td><td></td></tr><tr class="title last  "><td>M. CICERO S. D. C. CASSIO</td><td></td></tr><tr><td>Etsi uterque nostrum spe pacis et odio civilis sanguinis abesse</td><td>15.15.1.1</td></tr><tr><td>a belli &lt;non&gt; necessari[a] pertinacia voluit, tamen, quoniam</td><td></td></tr><tr><td>eius consili princeps ego fuisse videor, plus fortasse tibi</td><td></td></tr><tr><td>praestare ipse debeo quam a te exspectare; etsi, ut saepe</td><td></td></tr><tr><td>soleo mecum recordari, sermo familiaris meus tecum et item</td><td>5</td></tr><tr><td>mecum tuus adduxit utrumque nostrum ad id consilium ut</td><td></td></tr><tr><td>uno proelio putaremus, si non totam causam, at certe nostrum</td><td></td></tr><tr><td>iudicium definiri convenire. neque quisquam hanc nostram</td><td></td></tr><tr><td>sententiam vere umquam reprehendit praeter eo&lt;s&gt; qui</td><td></td></tr><tr><td>arbitrantur melius esse deleri omnino rem publicam quam</td><td>10</td></tr><tr><td>imminutam et debilitatam manere. ego autem ex interitu</td><td></td></tr><tr><td>eius nullam spem scilicet mihi proponebam, ex reliqui&lt;i&gt;s</td><td></td></tr><tr><td>magnam. </td><td></td></tr><tr><td>  Sed ea sunt consecuta ut magis mirum sit accidere illa</td><td>2.1</td></tr><tr><td>potuisse quam nos non vidisse ea futura nec, homines cum</td><td></td></tr><tr><td>essemus, divinare potuisse. equidem fateor meam coniecturam</td><td></td></tr><tr><td>hanc fuisse, ut illo quasi quodam fatali proelio facto et</td><td></td></tr><tr><td>victores communi saluti consuli vellent et victi suae;</td><td>5</td></tr><tr><td>utrumque autem positum esse arbitrabar in celeritate victoris.</td><td></td></tr><tr><td>quae si fuisset, eandem clementiam experta esset Africa</td><td></td></tr><tr><td>quam cognovit Asia, quam etiam Achaia te, ut opinor, ipso</td><td></td></tr><tr><td>legato ac deprecatore. amissis autem temporibus, quae</td><td></td></tr><tr><td>plurimum valent, praesertim in bellis civilibus, interpositus</td><td>10</td></tr><tr><td>annus alios induxit ut victoriam sperarent, alios ut ipsum vinci </td><td></td></tr><tr><td>contemnerent. atque horum malorum omnium culpam</td><td></td></tr><tr><td>Fortuna sustinet. quis enim aut Alexandrini belli tantam</td><td></td></tr><tr><td>moram huic bello adiunctum iri aut nescio quem istum</td><td></td></tr><tr><td>Pharnacem Asiae terrorem illaturum putaret? </td><td>15</td></tr><tr><td>  Nos tamen in consilio pari casu dissimili usi sumus. tu</td><td>3.1</td></tr><tr><td>enim eam partem petisti ut et consiliis interesses et, quod</td><td></td></tr><tr><td>maxime curam levat, futura animo prospicere posses; ego,</td><td></td></tr><tr><td>qui festinavi ut Caesarem in Italia viderem (sic enim</td><td></td></tr><tr><td>arbitra&lt;ba&gt;mur) eumque multis honestissimis viris con-</td><td>5</td></tr><tr><td>servatis redeuntem ad pacem currentem, ut aiunt, incitarem,</td><td></td></tr><tr><td>ab illo longissime et absum et afui. versor autem in gemitu</td><td></td></tr><tr><td>Italiae et in urbis miserrimis querelis; quibus aliquid opis</td><td></td></tr><tr><td>fortasse ego pro mea, tu pro tua, pro sua quisque parte ferre</td><td></td></tr><tr><td>potuisset si a&lt;u&gt;ctor adfuisset. </td><td>10</td></tr><tr><td>  Qua re velim pro tua perpetua erga me benevolentia</td><td>4.1</td></tr><tr><td>scribas ad me quid videas, quid sentias, quid exspectandum,</td><td></td></tr><tr><td>quid agendum nobis existimes. magni erunt mihi tuae litterae.</td><td></td></tr><tr><td>atque utinam primis illis quas Luceria miseras paruissem!</td><td></td></tr><tr><td>sine ulla enim molestia dignitatem meam retinuissem.</td><td>5</td></tr>
        </table>