<table>
          <script>targetHit=0;</script>
          <tr><td>  Cum haec agerem, repente ad me venit Heraclius, is qui</td><td>2.4.137.10</td></tr><tr><td>tum magistratum Syracusis habebat, homo nobilis, qui</td><td></td></tr><tr><td>sacerdos Iovis fuisset, qui honos est apud Syracusanos</td><td></td></tr><tr><td>amplissimus. Agit mecum et cum fratre meo ut, si nobis</td><td></td></tr><tr><td>videretur, adiremus ad eorum senatum; frequentis esse in</td><td></td></tr><tr><td>curia; se iussu senatus a nobis petere ut veniremus. Primo</td><td>138.1</td></tr><tr><td>nobis fuit dubium quid ageremus; deinde cito venit in</td><td></td></tr><tr><td>mentem non esse vitandum illum nobis conventum et</td><td></td></tr><tr><td>locum; itaque in curiam venimus. Honorifice sane con-</td><td></td></tr><tr><td>surgitur; nos rogatu magistratus adsedimus. Incipit is</td><td>5</td></tr><tr><td>loqui qui et auctoritate et aetate et, ut mihi visum est, usu</td><td></td></tr><tr><td>rerum antecedebat, Diodorus Timarchidi, cuius omnis oratio</td><td></td></tr><tr><td>hanc habuit primo sententiam: senatum et populum Syra- </td><td></td></tr><tr><td>cusanum moleste graviterque ferre quod ego, cum in ceteris</td><td></td></tr><tr><td>Siciliae civitatibus senatum populumque docuissem quid iis</td><td>10</td></tr><tr><td>utilitatis, quid salutis adferrem, et cum ab omnibus mandata,</td><td></td></tr><tr><td>legatos, litteras testimoniaque sumpsissem, in illa civitate</td><td></td></tr><tr><td>nihil eius modi facerem. Respondi neque Romae in con-</td><td></td></tr><tr><td>ventu Siculorum, cum a me auxilium communi omnium</td><td></td></tr><tr><td>legationum consilio petebatur causaque totius provinciae</td><td>15</td></tr><tr><td>ad me deferebatur, legatos Syracusanorum adfuisse, neque</td><td></td></tr><tr><td>me postulare ut quicquam contra C. Verrem decerneretur</td><td></td></tr><tr><td>in ea curia in qua inauratam C. Verris statuam viderem.</td><td></td></tr><tr><td>Quod posteaquam dixi, tantus est gemitus factus aspectu</td><td>139.1</td></tr><tr><td>statuae et commemoratione ut illud in curia positum monu-</td><td></td></tr><tr><td>mentum scelerum non beneficiorum videretur. Tum pro</td><td></td></tr><tr><td>se quisque, quantum dicendo adsequi poterat, docere me</td><td></td></tr><tr><td>coepit ea quae paulo ante commemoravi, spoliatam urbem,</td><td>5</td></tr><tr><td>fana direpta, de Heracli hereditate, quam palaestritis con-</td><td></td></tr><tr><td>cessisset, multo maximam partem ipsum abstulisse; neque</td><td></td></tr><tr><td>postulandum fuisse ut ille palaestritas diligeret, qui etiam</td><td></td></tr><tr><td>inventorem olei deum sustulisset; neque illam statuam esse</td><td></td></tr><tr><td>ex pecunia publica neque publice datam, sed eos qui here-</td><td>10</td></tr><tr><td>ditatis diripiendae participes fuissent faciendam statuen-</td><td></td></tr><tr><td>damque curasse; eosdem Romae fuisse legatos, illius</td><td></td></tr><tr><td>adiutores improbitatis, socios furtorum, conscios flagitiorum;</td><td></td></tr><tr><td>eo minus mirari me oportere si illi communi legatorum</td><td></td></tr><tr><td>voluntati et saluti Siciliae defuissent. </td><td>15</td></tr>
        </table>