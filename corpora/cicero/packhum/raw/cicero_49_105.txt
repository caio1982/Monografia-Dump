<table>
          <script>targetHit=0;</script>
          <tr><td>  Atque etiam omne bonum laetabile est; quod autem</td><td>5.43.11</td></tr><tr><td>laetabile, id praedicandum et prae se ferendum; quod</td><td></td></tr><tr><td>tale autem, id etiam gloriosum; si vero gloriosum,</td><td></td></tr><tr><td>certe laudabile; quod laudabile autem, profecto etiam</td><td></td></tr><tr><td>honestum; quod bonum igitur, id honestum. at quae</td><td>44.1</td></tr><tr><td>isti bona numerant, ne ipsi quidem honesta dicunt;</td><td></td></tr><tr><td>solum igitur bonum, quod honestum; ex quo efficitur</td><td></td></tr><tr><td>honestate una vitam contineri beatam. Non sunt igi-</td><td></td></tr><tr><td>tur ea bona dicenda nec habenda, quibus abundantem</td><td>5</td></tr><tr><td>licet esse miserrimum. an dubitas quin praestans vale-</td><td>45.1</td></tr><tr><td>tudine, viribus, forma, acerrumis integerrumisque sen-</td><td></td></tr><tr><td>sibus, adde etiam, si lubet, pernicitatem et velocitatem,</td><td></td></tr><tr><td>da divitias, honores, imperia, opes, gloriam—si fue-</td><td></td></tr><tr><td>rit is, qui haec habet, iniustus, intemperans, timidus,</td><td>5</td></tr><tr><td>hebeti ingenio atque nullo, dubitabisne eum miserum</td><td></td></tr><tr><td>dicere? qualia igitur ista bona sunt, quae qui habeat</td><td></td></tr><tr><td>miserrimus esse possit? Videamus ne, ut acervus ex</td><td></td></tr><tr><td>sui generis granis, sic beata vita ex sui similibus parti-</td><td></td></tr><tr><td>bus effici debeat. quod si ita est, ex bonis, quae sola</td><td>10</td></tr><tr><td>honesta sunt, efficiendum est beatum; ea mixta ex</td><td></td></tr><tr><td>dissimilibus si erunt, honestum ex is effici nihil poterit;</td><td></td></tr><tr><td>quo detracto quid poterit beatum intellegi? Etenim,</td><td></td></tr><tr><td>quicquid est, quod bonum sit, id expetendum est; quod</td><td></td></tr><tr><td>autem expetendum, id certe adprobandum; quod vero </td><td>15</td></tr><tr><td>adprobaris, id gratum acceptumque habendum; ergo</td><td></td></tr><tr><td>etiam dignitas ei tribuenda est. quod si ita est, lauda-</td><td></td></tr><tr><td>bile sit necesse est; bonum igitur omne laudabile. ex</td><td></td></tr><tr><td>quo efficitur, ut, quod sit honestum, id sit solum bo-</td><td></td></tr><tr><td>num. Quod ni ita tenebimus, multa erunt, quae nobis</td><td>46.1</td></tr><tr><td>bona dicenda sint; omitto divitias—quas cum quivis</td><td></td></tr><tr><td>quamvis indignus habere possit, in bonis non numero;</td><td></td></tr><tr><td>quod enim est bonum, id non quivis habere potest—,</td><td></td></tr><tr><td>omitto nobilitatem famamque popularem stultorum in-</td><td>5</td></tr><tr><td>proborumque consensu excitatam: haec, quae sunt mi-</td><td></td></tr><tr><td>nima, tamen bona dicantur necesse est, candiduli den-</td><td></td></tr><tr><td>tes, venusti oculi, color suavis et ea quae Anticlea</td><td></td></tr><tr><td>laudat Ulixi pedes abluens:</td><td></td></tr><tr><td>    'Lénitudo orátionis, móllitudo córporis.'</td><td>10</td></tr><tr><td>ea si bona ducemus, quid erit in philosophi gravi-</td><td></td></tr><tr><td>tate quam in volgi opinione stultorumque turba quod</td><td></td></tr><tr><td>dicatur aut gravius aut grandius? At enim eadem</td><td>47.1</td></tr><tr><td>Stoici 'praecipua' vel 'producta' dicunt, quae 'bona'</td><td></td></tr><tr><td>isti. dicunt illi quidem, sed is vitam beatam com-</td><td></td></tr><tr><td>pleri negant; hi autem sine is esse nullam putant aut,</td><td></td></tr><tr><td>si sit beata, beatissimam certe negant. nos autem vo-</td><td>5</td></tr><tr><td>lumus beatissimam, idque nobis Socratica illa con-</td><td></td></tr><tr><td>clusione confirmatur. sic enim princeps ille philo-</td><td></td></tr><tr><td>sophiae disserebat: qualis cuiusque animi adfectus</td><td></td></tr><tr><td>esset, talem esse hominem; qualis autem homo ipse</td><td></td></tr><tr><td>esset, talem eius esse orationem; orationi autem facta</td><td>10</td></tr><tr><td>similia, factis vitam. adfectus autem animi in bono </td><td></td></tr><tr><td>viro laudabilis; et vita igitur laudabilis boni viri; et</td><td></td></tr><tr><td>honesta ergo, quoniam laudabilis. ex quibus bonorum</td><td></td></tr><tr><td>beatam vitam esse concluditur. Etenim, pro deorum</td><td>48.1</td></tr><tr><td>atque hominum fidem! parumne cognitum est superi-</td><td></td></tr><tr><td>oribus nostris disputationibus, an delectationis et otii</td><td></td></tr><tr><td>consumendi causa locuti sumus, sapientem ab omni</td><td></td></tr><tr><td>concitatione animi, quam perturbationem voco, semper</td><td>5</td></tr><tr><td>vacare, semper in animo eius esse placidissimam</td><td></td></tr><tr><td>pacem? vir igitur temperatus, constans, sine metu,</td><td></td></tr><tr><td>sine aegritudine, sine alacritate futtili, sine libidine</td><td></td></tr><tr><td>nonne beatus? at semper sapiens talis; semper igitur</td><td></td></tr><tr><td>beatus. Iam vero qui potest vir bonus non ad id, quod</td><td>10</td></tr><tr><td>laudabile sit, omnia referre, quae agit quaeque sentit?</td><td></td></tr><tr><td>refert autem omnia ad beate vivendum; beata igitur</td><td></td></tr><tr><td>vita laudabilis; nec quicquam sine virtute laudabile:</td><td></td></tr><tr><td>beata igitur vita virtute conficitur. Atque hoc sic etiam</td><td>49.1</td></tr><tr><td>concluditur: nec in misera vita quicquam est prae-</td><td></td></tr><tr><td>dicabile aut gloriandum nec in ea, quae nec misera</td><td></td></tr><tr><td>sit nec beata. et est in aliqua vita praedicabile ali-</td><td></td></tr><tr><td>quid et gloriandum ac prae se ferendum, ut Epami-</td><td>5</td></tr><tr><td>nondas:</td><td></td></tr><tr><td>    'Consiliis nostris laus est attonsa Laconum,'</td><td></td></tr><tr><td>ut Africanus:</td><td></td></tr><tr><td>    'A sole exoriente supra Maeotis paludes</td><td></td></tr><tr><td>     Nemo est qui factis aequiperare queat.' </td><td>10</td></tr><tr><td>quod si &lt;est&gt;, beata vita glorianda et praedicanda et</td><td>50.1</td></tr><tr><td>prae se ferenda est; nihil est enim aliud quod prae-</td><td></td></tr><tr><td>dicandum et prae se ferendum sit. quibus positis</td><td></td></tr><tr><td>intellegis quid sequatur. Et quidem, nisi ea vita beata</td><td></td></tr><tr><td>est, quae est eadem honesta, sit aliud necesse est</td><td>5</td></tr><tr><td>melius vita beata; quod erit enim honestum, certe</td><td></td></tr><tr><td>fatebuntur esse melius. ita erit beata vita melius</td><td></td></tr><tr><td>aliquid; quo quid potest dici perversius? Quid? cum</td><td></td></tr><tr><td>fatentur satis magnam vim esse in vitiis ad miseram</td><td></td></tr><tr><td>vitam, nonne fatendum est eandem vim &lt;in&gt; virtute</td><td>10</td></tr><tr><td>esse ad beatam vitam? contrariorum enim contraria</td><td></td></tr><tr><td>sunt consequentia. </td><td></td></tr>
        </table>