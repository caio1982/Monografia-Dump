<table>
          <script>targetHit=0;</script>
          <tr class="title first  date"><td>Sext<span class="snum">.(?)</span> <span class="snum">46</span> Romae</td><td></td></tr><tr class="title last  "><td>M. CICERO S. D. CURIO</td><td></td></tr><tr><td>Memini cum mihi desipere videbare quod cum istis potius</td><td>7.28.1.1</td></tr><tr><td>viveres quam nobiscum. erat enim multo domicilium huius</td><td></td></tr><tr><td>urbis, cum quidem haec urbs, aptius humanitati et suavitati</td><td></td></tr><tr><td>tuae quam tota Peloponnesus, nedum Patrae. nunc contra et</td><td></td></tr><tr><td>vidisse mihi multum &lt;tum&gt; videris cum prope desperatis his</td><td>5</td></tr><tr><td>rebus te in Graeciam contulisti et hoc tempore non solum</td><td></td></tr><tr><td>sapiens qui hinc absis sed etiam beatus. quamquam quis qui</td><td></td></tr><tr><td>aliquid sapiat nunc esse beatus potest?  </td><td></td></tr><tr><td>  Sed quod tu, cui licebat, pedibus es consecutus, ut ibi esses</td><td>2.1</td></tr><tr><td>'ubi nec Pelopidarum' (nosti cetera), nos idem prope modum</td><td></td></tr><tr><td>consequimur alia ratione. cum enim salutationi nos dedimus</td><td></td></tr><tr><td>amicorum, quae fit hoc etiam frequentius quam solebat quod</td><td></td></tr><tr><td>quasi avem albam videntur bene sentientem civem videre,</td><td>5</td></tr><tr><td>abdo me in bibliothecam. itaque opera efficio tanta quanta</td><td></td></tr><tr><td>fortasse tu senties; intellexi enim ex tuo sermone quodam,</td><td></td></tr><tr><td>cum meam maestitiam et desperationem accusares domi</td><td></td></tr><tr><td>tuae, dicere te ex meis libris animum meum desiderare. </td><td></td></tr><tr><td>  Sed mehercule et tum rem publicam lugebam, quae non</td><td>3.1</td></tr><tr><td>solum a suis &lt;erga&gt; me sed etiam a meis erga se beneficiis erat</td><td></td></tr><tr><td>mihi &lt;vita mea&gt; carior, et hoc tempore, quamquam me non</td><td></td></tr><tr><td>ratio solum consolatur, quae plurimum debet valere, sed</td><td></td></tr><tr><td>etiam dies, quae stultis quoque mederi solet, tamen doleo ita</td><td>5</td></tr><tr><td>rem communem esse dilapsam ut ne spes quidem melius</td><td></td></tr><tr><td>aliquando fore relinquatur. nec vero nunc quidem culpa in</td><td></td></tr><tr><td>eo est in cuius potestate omnia sunt, nisi forte id ipsum esse</td><td></td></tr><tr><td>non debuit; sed alia casu, alia etiam [in] nostra culpa sic</td><td></td></tr><tr><td>acciderunt ut de praeteritis non sit querendum. reliquam</td><td>10</td></tr><tr><td>spem nullam video. qua re ad prima redeo: sapienter haec</td><td></td></tr><tr><td>reliquisti si consilio, feliciter si casu.</td><td></td></tr>
        </table>