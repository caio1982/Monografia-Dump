<table>
          <script>targetHit=0;</script>
          <tr><td>  'Pater vero,' inquit, 'etiam obesse filio debet.' O vocem</td><td>31.9</td></tr><tr><td>duram atque indignam tua probitate, Laterensis! Pater ut</td><td>10</td></tr><tr><td>in iudicio capitis, pater ut in dimicatione fortunarum, pater</td><td></td></tr><tr><td>ut apud talis viros obesse filio debeat? qui si esset turpissi-</td><td></td></tr><tr><td>mus, si sordidissimus, tamen ipso nomine patrio valeret</td><td></td></tr><tr><td>apud clementis iudices et misericordis; valeret, inquam,</td><td></td></tr><tr><td>communi sensu omnium et dulcissima commendatione</td><td>15</td></tr><tr><td>naturae. Sed cum sit Cn. Plancius is eques Romanus, ea</td><td>32.1</td></tr><tr><td>primum vetustate equestris nominis ut pater, ut avus, ut</td><td></td></tr><tr><td>maiores eius omnes equites Romani fuerint, summum in</td><td></td></tr><tr><td>praefectura florentissima gradum tenuerint et dignitatis et</td><td></td></tr><tr><td>gratiae, deinde ut ipse in legionibus P. Crassi imperatoris</td><td>5</td></tr><tr><td>inter ornatissimos homines, equites Romanos, summo splen-</td><td></td></tr><tr><td>dore fuerit, ut postea princeps inter suos plurimarum rerum</td><td></td></tr><tr><td>sanctissimus et iustissimus iudex, maximarum societatum</td><td></td></tr><tr><td>auctor, plurimarum magister: si non modo in eo nihil </td><td></td></tr><tr><td>umquam reprehensum sed laudata sunt omnia, tamen is</td><td>10</td></tr><tr><td>oberit honestissimo filio pater qui vel minus honestum et</td><td></td></tr><tr><td>alienum tueri vel auctoritate sua vel gratia possit? </td><td></td></tr><tr><td>  'Asperius,' inquit, 'locutus est aliquid aliquando.' Immo</td><td>33.1</td></tr><tr><td>fortasse liberius. 'At id ipsum,' inquit, 'non est ferendum.'</td><td></td></tr><tr><td>Ergo ei ferendi sunt qui hoc queruntur, libertatem equitis</td><td></td></tr><tr><td>Romani se ferre non posse? Vbinam ille mos, ubi illa</td><td></td></tr><tr><td>aequitas iuris, ubi illa antiqua libertas quae malis oppressa</td><td>5</td></tr><tr><td>civilibus extollere iam caput et aliquando recreata se erigere</td><td></td></tr><tr><td>debebat? Equitum ego Romanorum in homines nobilissi-</td><td></td></tr><tr><td>mos maledicta, publicanorum in Q. Scaevolam, virum omni-</td><td></td></tr><tr><td>bus ingenio, iustitia, integritate praestantem, aspere et</td><td></td></tr><tr><td>ferociter et libere dicta commemorem? Consuli P. Nasicae</td><td>10</td></tr><tr><td>praeco Granius medio in foro, cum ille edicto iustitio domum</td><td></td></tr><tr><td>decedens rogasset Granium quid tristis esset; an quod</td><td></td></tr><tr><td>reiectae auctiones essent: 'immo vero,' inquit, 'quod</td><td></td></tr><tr><td>legationes.' Idem tribuno pl. potentissimo homini, M.</td><td></td></tr><tr><td>Druso, et multa in re publica molienti, cum ille eum salu-</td><td>15</td></tr><tr><td>tasset &lt;et&gt;, ut fit, dixisset: 'quid agis, Grani?' respondit:</td><td></td></tr><tr><td>'immo vero tu, Druse, quid agis?' Ille L. Crassi, ille M.</td><td></td></tr><tr><td>Antoni voluntatem asperioribus facetiis saepe perstrinxit</td><td></td></tr><tr><td>impune: nunc usque eo est oppressa nostra adrogantia</td><td></td></tr><tr><td>civitas ut, quae fuit olim praeconi in ridendo, nunc equiti</td><td>20</td></tr><tr><td>Romano in plorando non sit concessa libertas. Quae enim</td><td>34.1</td></tr><tr><td>umquam Plancio vox fuit contumeliae potius quam doloris?</td><td></td></tr><tr><td>quid est autem umquam questus nisi cum a sociis et a se </td><td></td></tr><tr><td>iniuriam propulsaret? Cum senatus impediretur quo minus,</td><td></td></tr><tr><td>id quod hostibus semper erat tributum, responsum equitibus</td><td>5</td></tr><tr><td>Romanis redderetur, omnibus illa iniuria dolori fuit publi-</td><td></td></tr><tr><td>canis, sed eum ipsum dolorem hic tulit paulo apertius.</td><td></td></tr><tr><td>Communis ille sensus in aliis fortasse latuit; hic, quod cum</td><td></td></tr><tr><td>ceteris animo sentiebat, id magis quam ceteri et voltu</td><td></td></tr><tr><td>promptum habuit et lingua. Quamquam, iudices,—agnosco</td><td>35.1</td></tr><tr><td>enim ex me—permulta in Plancium quae ab eo numquam</td><td></td></tr><tr><td>dicta sunt conferuntur. Ego quia dico aliquid aliquando</td><td></td></tr><tr><td>non studio adductus, sed aut contentione dicendi aut laces-</td><td></td></tr><tr><td>situs, et quia, ut fit in multis, exit aliquando aliquid si non</td><td>5</td></tr><tr><td>perfacetum, at tamen fortasse non rusticum, quod quisque</td><td></td></tr><tr><td>dixit, me id dixisse dicunt. Ego autem, si quid est quod</td><td></td></tr><tr><td>mihi scitum esse videatur et homine ingenuo dignum atque</td><td></td></tr><tr><td>docto, non aspernor, stomachor cum aliorum non me digna</td><td></td></tr><tr><td>in me conferuntur. Nam quod primus scivit legem de</td><td>10</td></tr><tr><td>publicanis tum cum vir amplissimus consul id illi ordini per</td><td></td></tr><tr><td>populum dedit quod per senatum, si licuisset, dedisset, si in</td><td></td></tr><tr><td>eo crimen est quia suffragium tulit, quis non tulit publicanus?</td><td></td></tr><tr><td>si quia primus scivit, utrum id sortis esse vis, an eius qui</td><td></td></tr><tr><td>illam legem ferebat? Si sortis, nullum crimen est in casu;</td><td>15</td></tr><tr><td>si consulis, &lt;statuis&gt; etiam hunc a summo viro principem esse</td><td></td></tr><tr><td>ordinis iudicatum. </td><td></td></tr>
        </table>