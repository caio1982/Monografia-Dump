<table>
          <script>targetHit=0;</script>
          <tr class="title first  date"><td>prid<span class="snum">.</span> Kal<span class="snum">.</span> Mai<span class="snum">.</span> <span class="snum">58</span> <span class="snum">(</span>§<span class="snum">3)</span> Brundisi</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Brundisium veni a. d. <span class="caps">xiiii</span> Kal. Mai. eo die pueri tui mihi a te</td><td>3.7.1.1</td></tr><tr><td>litteras reddiderunt, et alii pueri post diem tertium eius diei</td><td></td></tr><tr><td>alias litteras attulerunt. quod me rogas et hortaris ut apud te in</td><td></td></tr><tr><td>Epiro sim, voluntas tua mihi valde grata est et minime nova.</td><td></td></tr><tr><td>&lt;es&gt;set consilium mihi quidem optatum si liceret ibi omne</td><td>5</td></tr><tr><td>tempus consumere; odi enim celebritatem, fugio homines,</td><td></td></tr><tr><td>lucem aspicere vix possum, esset mihi ista solitudo, praesertim</td><td></td></tr><tr><td>tam familiari in loco, non amara. sed itineris causa ut dever-</td><td></td></tr><tr><td>terer, primum est devium, deinde ab Autronio et ceteris</td><td></td></tr><tr><td>quadridui, deinde sine te. nam castellum munitum habitanti</td><td>10</td></tr><tr><td>mihi prodesset, transeunti non est necessarium. quod si</td><td></td></tr><tr><td>auderem, Athenas peterem. sane ita cadebat ut vellem. nunc</td><td></td></tr><tr><td>et nostri hostes ibi sunt et te non habemus et veremur ne inter-</td><td></td></tr><tr><td>pretentur illud quoque oppidum ab Italia non satis abesse, nec</td><td></td></tr><tr><td>scribis quam ad diem te exspectemus. </td><td>15</td></tr><tr><td>  Quod me ad vitam vocas, unum efficis ut a me manus abs-</td><td>2.1</td></tr><tr><td>tineam, alterum non potes ut me non nostri consili vitaeque</td><td></td></tr><tr><td>paeniteat. quid enim est quod me retineat, praesertim si spes</td><td></td></tr><tr><td>ea non est quae nos proficiscentis prosequebatur? non faciam</td><td></td></tr><tr><td>ut enumerem miserias omnis in quas incidi per summam</td><td>5</td></tr><tr><td>iniuriam et scelus non tam inimicorum meorum quam in-</td><td></td></tr><tr><td>vidorum, ne et meum maerorem exagitem et te in eun-</td><td></td></tr><tr><td>dem luctum vocem; hoc adfirmo, neminem umquam tanta</td><td></td></tr><tr><td>calamitate esse adfectum, nemini mortem magis optandum </td><td></td></tr><tr><td>fuisse. cuius oppetendae tempus honestissimum praetermissum</td><td>10</td></tr><tr><td>est; reliqua tempora sunt non iam ad medicinam sed ad finem</td><td></td></tr><tr><td>doloris. </td><td></td></tr><tr><td>  De re publica video te colligere omnia quae putes aliquam</td><td>3.1</td></tr><tr><td>spem mihi posse adferre mutandarum rerum; quae quamquam</td><td></td></tr><tr><td>exigua sunt, tamen, quoniam placet, exspectemus. </td><td></td></tr><tr><td>  Tu nihilominus, si properaris, nos consequere. nam aut</td><td></td></tr><tr><td>accedemus in Epirum aut tarde per Candaviam ibimus.</td><td>5</td></tr><tr><td>dubitationem autem de Epiro non inconstantia nostra ad-</td><td></td></tr><tr><td>ferebat sed quod de fratre, ubi eum visuri essemus, nesciebamus;</td><td></td></tr><tr><td>quem quidem ego nec &lt;quo&gt; modo visurus nec ut dimissurus</td><td></td></tr><tr><td>sim scio. id est maximum et miserrimum mearum omnium</td><td></td></tr><tr><td>miseriarum. </td><td>10</td></tr><tr><td>  Ego et saepius ad te et plura scriberem nisi mihi dolor meus</td><td></td></tr><tr><td>cum omnis partis mentis tum maxime huius generis faculta-</td><td></td></tr><tr><td>tem ademisset. videre te cupio. cura ut valeas. d. prid. Kal.</td><td></td></tr><tr><td>Mai. Brundisio proficiscens.</td><td></td></tr>
        </table>