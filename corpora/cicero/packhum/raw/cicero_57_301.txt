<table>
          <script>targetHit=0;</script>
          <tr class="title first  date"><td>vii Id<span class="snum">.</span> Mai<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Qualis futura sit Caesaris vituperatio contra laudationem</td><td>12.40.1.1</td></tr><tr><td>meam perspexi ex eo libro quem Hirtius ad me misit; in quo</td><td></td></tr><tr><td>colligit vitia Catonis, sed cum maximis laudibus meis. itaque</td><td></td></tr><tr><td>misi librum ad Muscam ut tuis librariis daret. volo enim eum</td><td></td></tr><tr><td>divulgari, quoque facilius fiat imperabis tuis. </td><td>5</td></tr><tr><td>  Συμβουλευτικὸν saepe conor. nihil reperio, et quidem mecum</td><td>2.1</td></tr><tr><td>habeo et Ἀριστοτέλους et Θεοπόμπου πρὸς Ἀλέξανδρον. sed</td><td></td></tr><tr><td>quid simile? illi et quae ipsis honesta essent scribebant et grata</td><td></td></tr><tr><td>Alexandro. ecquid tu eius modi reperis? mihi quidem nihil in</td><td></td></tr><tr><td>mentem venit. </td><td>5</td></tr><tr><td>  Quod scribis te vereri ne et gratia et auctoritas nostra hoc</td><td></td></tr><tr><td>meo maerore minuatur, ego quid homines aut reprehendant</td><td></td></tr><tr><td>aut postulent nescio. ne doleam? qui potest? ne iaceam?</td><td></td></tr><tr><td>quis umquam minus? dum tua me domus levabat, quis a me </td><td></td></tr><tr><td>exclusus? quis venit qui offenderet? Asturam sum a te pro-</td><td>10</td></tr><tr><td>fectus. legere isti laeti qui me reprehendunt tam multa non</td><td></td></tr><tr><td>possunt quam ego scripsi. quam bene, nihil ad rem; sed genus</td><td></td></tr><tr><td>scribendi id fuit quod nemo abiecto animo facere posset.</td><td></td></tr><tr><td>triginta dies in horto fui. quis aut congressum meum aut</td><td></td></tr><tr><td>facilitatem sermonis desideravit? nunc ipsum ea lego, ea scribo</td><td>15</td></tr><tr><td>ut hi qui mecum sunt difficilius otium ferant quam ego laborem.</td><td></td></tr><tr><td>si quis requirit cur Romae non sim: quia discessus est; cur non</td><td>3.1</td></tr><tr><td>sim in iis meis praediolis quae sunt huius temporis: quia fre-</td><td></td></tr><tr><td>quentiam illam non facile ferrem. ibi sum igitur ubi is qui</td><td></td></tr><tr><td>optimas Baias habebat quotannis hoc tempus consumere</td><td></td></tr><tr><td>solebat. cum Romam venero, nec vultu nec oratione repre-</td><td>5</td></tr><tr><td>hendar. hilaritatem illam qua hanc tristitiam temporum</td><td></td></tr><tr><td>condiebamus in perpetuum amisi, constantia et firmitas nec</td><td></td></tr><tr><td>animi nec orationis requiretur. </td><td></td></tr><tr><td>  De hortis Scapul&lt;an&gt;is hoc videtur effici posse, aliud tua gratia,</td><td>4.1</td></tr><tr><td>aliud nostra, ut praeconi subiciantur. id nisi fit, excludemur.</td><td></td></tr><tr><td>sin ad tabulam venimus, vincemus facultates Othonis nostra</td><td></td></tr><tr><td>cupiditate. nam quod ad me de Lentulo scribis, non est in eo.</td><td></td></tr><tr><td>Faberiana modo res certa sit tuque enitare, quod facis, quod</td><td>5</td></tr><tr><td>volumus consequemur. </td><td></td></tr><tr><td>  Quod quaeris quam diu hic: paucos dies, sed certum non</td><td>5.1</td></tr><tr><td>habeo. simul ac constituero, ad te scribam, et tu ad me quam</td><td></td></tr><tr><td>diu in suburbano sis futurus. quo die ego ad te haec misi de</td><td></td></tr><tr><td>Pilia et Attica mihi quoque eadem quae scribis et scribuntur et</td><td></td></tr><tr><td>nuntiantur. </td><td>5</td></tr>
        </table>