<table>
          <script>targetHit=0;</script>
          <tr><td>  Tum Brutus admirans: tantamne fuisse oblivionem,</td><td>219.1</td></tr><tr><td>inquit, in scripto praesertim, ut ne legens quidem um-</td><td></td></tr><tr><td>quam senserit quantum flagiti commisisset? </td><td></td></tr><tr><td>  Quid autem, inquam, Brute, stultius quam, si ea vitu-</td><td></td></tr><tr><td>perare volebat quae vituperavit, non eo tempore insti-</td><td>5</td></tr><tr><td>tuere sermonem, cum illarum rerum iam tempora prae-</td><td></td></tr><tr><td>terissent? sed ita totus errat, ut in eodem sermone dicat</td><td></td></tr><tr><td>in senatum se Caesare consule non accedere, sed id dicat</td><td></td></tr><tr><td>ipso consule exiens e senatu. iam qui hac parte animi,</td><td></td></tr><tr><td>quae custos est ceterarum ingeni partium, tam debilis</td><td>10</td></tr><tr><td>esset, ut ne in scripto quidem meminisset quid paulo ante</td><td></td></tr><tr><td>posuisset, huic minime mirum est ex tempore dicenti</td><td></td></tr><tr><td>solitam effluere mentem. itaque cum ei nec officium de-</td><td>220.1</td></tr><tr><td>esset et flagraret studio dicendi, perpaucae ad eum causae </td><td></td></tr><tr><td>deferebantur. orator autem, vivis eius aequalibus, pro-</td><td></td></tr><tr><td>xumus optumis numerabatur propter verborum bonita-</td><td></td></tr><tr><td>tem, ut ante dixi, et expeditam ac profluentem quodam</td><td>5</td></tr><tr><td>modo celeritatem. itaque eius orationes aspiciendas tamen</td><td></td></tr><tr><td>censeo. sunt illae quidem languidiores, verum tamen</td><td></td></tr><tr><td>possunt augere et quasi alere id bonum, quod in illo</td><td></td></tr><tr><td>mediocriter fuisse concedimus: quod habet tantam vim,</td><td></td></tr><tr><td>ut solum sine aliis in Curione speciem oratoris alicuius</td><td>10</td></tr><tr><td>effecerit. sed ad instituta redeamus. </td><td></td></tr><tr><td>  In eodem igitur numero eiusdem aetatis C. Carbo fuit,</td><td>221.1</td></tr><tr><td>illius eloquentissimi viri filius. non satis acutus orator,</td><td></td></tr><tr><td>sed tamen orator numeratus est. erat in verbis gravitas et</td><td></td></tr><tr><td>facile dicebat et auctoritatem naturalem quandam habe-</td><td></td></tr><tr><td>bat oratio. acutior Q. Varius rebus inveniendis nec minus</td><td>5</td></tr><tr><td>verbis expeditus; fortis vero actor et vemens et verbis</td><td></td></tr><tr><td>nec inops nec abiectus et quem plane oratorem dicere</td><td></td></tr><tr><td>auderes Cn. Pomponius lateribus pugnans, incitans ani-</td><td></td></tr><tr><td>mos, acer acerbus criminosus. multum ab his aberat L.</td><td>222.1</td></tr><tr><td>Fufius, tamen ex accusatione M'. Aquili diligentiae fruc-</td><td></td></tr><tr><td>tum ceperat. nam M. Drusum tuum magnum avonculum,</td><td></td></tr><tr><td>gravem oratorem ita dumtaxat cum de re publica diceret,</td><td></td></tr><tr><td>L. autem Lucullum etiam acutum, patremque tuum,</td><td>5</td></tr><tr><td>Brute, iuris quoque et publici et privati sane peritum,</td><td></td></tr><tr><td>M. Lucullum, M. Octavium Cn. f., qui tantum auctoritate</td><td></td></tr><tr><td>dicendoque valuit ut legem Semproniam frumentariam</td><td></td></tr><tr><td>populi frequentis subfragiis abrogaverit, Cn. Octavium</td><td></td></tr><tr><td>M. f., M. Catonem patrem, Q. etiam Catulum filium ab-</td><td>10</td></tr><tr><td>ducamus ex acie id est ab iudiciis et in praesidiis rei</td><td></td></tr><tr><td>publicae, cui facile satis facere possint, conlocemus. eodem</td><td>223.1</td></tr><tr><td>Q. Caepionem referrem, nisi nimis equestri ordini dedi-</td><td></td></tr><tr><td>tus a senatu dissedisset. Cn. Carbonem, M. Marium et </td><td></td></tr><tr><td>ex eodem genere compluris minime dignos elegantis con-</td><td></td></tr><tr><td>ventus auribus aptissimos cognovi turbulentis contioni-</td><td>5</td></tr><tr><td>bus. quo in genere, ut in his perturbem aetatum ordinem,</td><td></td></tr><tr><td>nuper L. Quinctius fuit; aptior etiam Palicanus auribus</td><td></td></tr><tr><td>imperitorum. et quoniam huius generis facta mentio est,</td><td>224.1</td></tr><tr><td>seditiosorum omnium post Gracchos L. Appuleius Satur-</td><td></td></tr><tr><td>ninus eloquentissimus visus est: magis specie tamen et</td><td></td></tr><tr><td>motu atque ipso amictu capiebat homines quam aut</td><td></td></tr><tr><td>dicendi copia aut mediocritate prudentiae. longe autem</td><td>5</td></tr><tr><td>post natos homines improbissimus C. Servilius Glaucia,</td><td></td></tr><tr><td>sed peracutus et callidus cum primisque ridiculus. is ex</td><td></td></tr><tr><td>summis et fortunae et vitae sordibus in praetura consul</td><td></td></tr><tr><td>factus esset, si rationem eius haberi licere iudicatum esset.</td><td></td></tr><tr><td>nam et plebem tenebat et equestrem ordinem beneficio</td><td>10</td></tr><tr><td>legis devinxerat. is praetor eodem die, quo Saturninus</td><td></td></tr><tr><td>tribunus plebis, Mario et Flacco consulibus publice est</td><td></td></tr><tr><td>interfectus; homo simillimus Atheniensis Hyperboli, cuius</td><td></td></tr><tr><td>improbitatem veteres Atticorum comoediae notaverunt.</td><td></td></tr><tr><td>quos Sex. Titius consecutus, homo loquax sane et satis</td><td>225.1</td></tr><tr><td>acutus sed tam solutus et mollis in gestu, ut saltatio</td><td></td></tr><tr><td>quaedam nasceretur, cui saltationi Titius nomen esset.</td><td></td></tr><tr><td>ita cavendumst, ne quid in agendo dicendove facias, cuius</td><td></td></tr><tr><td>imitatio rideatur. sed ad paulo superiorem aetatem revecti</td><td>5</td></tr><tr><td>sumus; nunc ad eam de qua aliquantum sumus locuti</td><td></td></tr><tr><td>revertamur. </td><td></td></tr>
        </table>