<table>
          <script>targetHit=0;</script>
          <tr><td>  At quae dea est? Bonam esse oportet, quoniam quidem</td><td>110.1</td></tr><tr><td>est abs te dedicata. 'Libertas,' inquit, 'est.' Tu igitur</td><td></td></tr><tr><td>domi meae conlocasti, quam ex urbe tota sustulisti? Tu</td><td></td></tr><tr><td>cum conlegas tuos summa potestate praeditos negares liberos</td><td></td></tr><tr><td>esse, cum in templum Castoris aditus esset apertus nemini,</td><td>5</td></tr><tr><td>cum hunc clarissimum virum, summo genere natum, summis</td><td></td></tr><tr><td>populi beneficiis usum, pontificem et consularem et singulari</td><td></td></tr><tr><td>bonitate et modestia praeditum, quem satis mirari quibus</td><td></td></tr><tr><td>oculis aspicere audeas non queo, audiente populo Romano</td><td></td></tr><tr><td>a pedisequis conculcari iuberes, cum indemnatum &lt;me&gt; extur-</td><td>10</td></tr><tr><td>bares privilegiis tyrannicis inrogatis, cum principem orbis</td><td></td></tr><tr><td>terrae virum inclusum domi contineres, cum forum armatis</td><td></td></tr><tr><td>catervis perditorum hominum possideres, Libertatis simula-</td><td></td></tr><tr><td>crum in ea domo conlocabas, quae domus erat ipsa indicium</td><td></td></tr><tr><td>crudelissimi tui dominatus et miserrimae populi Romani</td><td>15</td></tr><tr><td>servitutis? Eumne potissimum Libertas domo sua debuit</td><td></td></tr><tr><td>pellere, qui nisi fuisset in servorum potestatem civitas tota</td><td></td></tr><tr><td>venisset? At unde est ista inventa Libertas? quaesivi enim</td><td>111.1</td></tr><tr><td>diligenter. Tanagraea quaedam meretrix fuisse dicitur.</td><td></td></tr><tr><td>Eius non longe a Tanagra simulacrum e marmore in sepul-</td><td></td></tr><tr><td>cro positum fuit. Hoc quidam homo nobilis, non alienus</td><td></td></tr><tr><td>ab hoc religioso Libertatis sacerdote, ad ornatum aedilitatis </td><td>5</td></tr><tr><td>suae deportavit; etenim cogitarat omnis superiores muneris</td><td></td></tr><tr><td>splendore superare. Itaque omnia signa, tabulas, ornamen-</td><td></td></tr><tr><td>torum quod superfuit in fanis et locis communibus in tota</td><td></td></tr><tr><td>Graecia atque insulis omnibus honoris populi Romani causa</td><td></td></tr><tr><td>sane frugaliter domum suam deportavit. Is postea quam</td><td>112.1</td></tr><tr><td>intellexit posse se interversa aedilitate a L. Pisone consule</td><td></td></tr><tr><td>praetorem renuntiari, si modo eadem prima littera competi-</td><td></td></tr><tr><td>torem habuisset aliquem, aedilitatem duobus in locis, partim</td><td></td></tr><tr><td>in arca, partim in hortis suis conlocavit: signum de busto</td><td>5</td></tr><tr><td>meretricis ablatum isti dedit, quod esset signum magis</td><td></td></tr><tr><td>istorum quam publicae libertatis. Hanc deam quisquam</td><td></td></tr><tr><td>violare audeat, imaginem meretricis, ornamentum sepul-</td><td></td></tr><tr><td>cri, a fure sublatam, a sacrilego conlocatam? haec me</td><td></td></tr><tr><td>domo mea pellet? haec victrix adflictae civitatis rei publicae</td><td>10</td></tr><tr><td>spoliis ornabitur? haec erit in eo monumento quod positum</td><td></td></tr><tr><td>est ut esset indicium oppressi senatus ad memoriam sempi-</td><td></td></tr><tr><td>ternae turpitudinis? O Q. Catule!—patremne appellem &lt;ante&gt;</td><td>113.1</td></tr><tr><td>an filium? recentior enim memoria fili est et cum meis</td><td></td></tr><tr><td>rebus gestis coniunctior—tantumne te fefellit, cum mihi</td><td></td></tr><tr><td>summa et cotidie maiora praemia in re publica fore putabas?</td><td></td></tr><tr><td>Negabas fas esse duo consules esse in hac civitate inimicos</td><td>5</td></tr><tr><td>rei publicae: sunt inventi qui senatum tribuno furenti con-</td><td></td></tr><tr><td>strictum traderent, qui pro me patres conscriptos deprecari</td><td></td></tr><tr><td>et populo supplices esse edictis atque imperio vetarent,</td><td></td></tr><tr><td>quibus inspectantibus domus mea disturbaretur, diriperetur,</td><td></td></tr><tr><td>qui denique ambustas fortunarum mearum reliquias suas</td><td>10</td></tr><tr><td>domos comportari iuberent. Venio nunc ad patrem. Tu,</td><td>114.1</td></tr><tr><td>Q. Catule, M. Fulvi domum, cum is fratris tui socer fuisset,</td><td></td></tr><tr><td>monumentum tuarum manubiarum esse voluisti, ut eius</td><td></td></tr><tr><td>qui perniciosa rei publicae consilia cepisset omnis memoria</td><td></td></tr><tr><td>funditus ex oculis hominum ac mentibus tolleretur. Hoc si </td><td>5</td></tr><tr><td>quis tibi aedificanti illam porticum diceret, fore tempus cum</td><td></td></tr><tr><td>is tribunus plebis, qui auctoritatem senatus, iudicium bono-</td><td></td></tr><tr><td>rum omnium neglexisset, tuum monumentum consulibus</td><td></td></tr><tr><td>non modo inspectantibus verum adiuvantibus disturbaret,</td><td></td></tr><tr><td>everteret, idque cum eius civis qui rem publicam ex senatus</td><td>10</td></tr><tr><td>auctoritate consul defendisset domo coniungeret, nonne</td><td></td></tr><tr><td>responderes id nisi eversa civitate accidere non posse? </td><td></td></tr>
        </table>