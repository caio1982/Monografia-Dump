<table>
          <script>targetHit=0;</script>
          <tr><td>  Tu, ut videtur; nos ad audiendum parati sumus. </td><td>1.17.11</td></tr><tr><td>  Mors igitur ipsa, quae videtur notissima res esse,</td><td>18.1</td></tr><tr><td>quid sit, primum est videndum. sunt enim qui disces-</td><td></td></tr><tr><td>sum animi a corpore putent esse mortem; sunt qui</td><td></td></tr><tr><td>nullum censeant fieri discessum, sed una animum et</td><td></td></tr><tr><td>corpus occidere, animumque in corpore extingui. qui</td><td>5</td></tr><tr><td>discedere animum censent, alii statim dissipari, alii</td><td></td></tr><tr><td>diu permanere, alii semper. quid sit porro ipse ani-</td><td></td></tr><tr><td>mus aut ubi aut unde, magna dissensio est. aliis cor </td><td></td></tr><tr><td>ipsum animus videtur, ex quo excordes, vecordes con-</td><td></td></tr><tr><td>cordesque dicuntur et Nasica ille prudens bis consul</td><td>10</td></tr><tr><td>'Corculum' et 'egregie cordatus homo, catus Aelius Sex-</td><td></td></tr><tr><td>tus'. Empedocles animum esse censet cordi suffusum</td><td>19.1</td></tr><tr><td>sanguinem; aliis pars quaedam cerebri visa est animi</td><td></td></tr><tr><td>principatum tenere; aliis nec cor ipsum placet nec</td><td></td></tr><tr><td>cerebri quandam partem esse animum, sed alii in</td><td></td></tr><tr><td>corde, alii in cerebro dixerunt animi esse sedem et</td><td>5</td></tr><tr><td>locum; animum autem alii animam, ut fere nostri—</td><td></td></tr><tr><td>declarat nomen: nam et agere animam et efflare dici-</td><td></td></tr><tr><td>mus et animosos et bene animatos et ex animi senten-</td><td></td></tr><tr><td>tia; ipse autem animus ab anima dictus est—; Zenoni</td><td></td></tr><tr><td>Stoico animus ignis videtur. sed haec quidem quae</td><td>10</td></tr><tr><td>dixi, cor, cerebrum, animam, ignem volgo, reliqua fere</td><td></td></tr><tr><td>singuli. ut multo ante veteres, proxime autem Ari-</td><td></td></tr><tr><td>stoxenus, musicus idemque philosophus, ipsius cor-</td><td></td></tr><tr><td>poris intentionem quandam, velut in cantu et fidibus</td><td></td></tr><tr><td>quae ἁρμονία dicitur: sic ex corporis totius natura et</td><td>15</td></tr><tr><td>figura varios motus cieri tamquam in cantu sonos.</td><td></td></tr><tr><td>hic ab artificio suo non recessit et tamen dixit aliquid,</td><td>20.1</td></tr><tr><td>quod ipsum quale esset erat multo ante et dictum et</td><td></td></tr><tr><td>explanatum a Platone. Xenocrates animi figuram et</td><td></td></tr><tr><td>quasi corpus negavit esse ullum, numerum dixit esse,</td><td></td></tr><tr><td>cuius vis, ut iam ante Pythagorae visum erat, in natura</td><td>5</td></tr><tr><td>maxuma esset. eius doctor Plato triplicem finxit ani-</td><td></td></tr><tr><td>mum, cuius principatum, id est rationem, in capite sicut</td><td></td></tr><tr><td>in arce posuit, et duas partes parere voluit, iram et </td><td></td></tr><tr><td>cupiditatem, quas locis disclusit: iram in pectore,</td><td></td></tr><tr><td>cupiditatem supter praecordia locavit. Dicaearchus</td><td>21.1</td></tr><tr><td>autem in eo sermone, quem Corinthi habitum tribus</td><td></td></tr><tr><td>libris exponit, doctorum hominum disputantium primo</td><td></td></tr><tr><td>libro multos loquentes facit; duobus Pherecratem</td><td></td></tr><tr><td>quendam Phthiotam senem, quem ait a Deucalione or-</td><td>5</td></tr><tr><td>tum, disserentem inducit nihil esse omnino animum,</td><td></td></tr><tr><td>et hoc esse nomen totum inane, frustraque animalia</td><td></td></tr><tr><td>et animantis appellari, neque in homine inesse animum</td><td></td></tr><tr><td>vel animam nec in bestia, vimque omnem eam, qua</td><td></td></tr><tr><td>vel agamus quid vel sentiamus, in omnibus corpori-</td><td>10</td></tr><tr><td>bus vivis aequabiliter esse fusam nec separabilem a</td><td></td></tr><tr><td>corpore esse, quippe quae nulla sit, nec sit quicquam</td><td></td></tr><tr><td>nisi corpus unum et simplex, ita figuratum ut tem-</td><td></td></tr><tr><td>peratione naturae vigeat et sentiat. Aristoteles, longe</td><td>22.1</td></tr><tr><td>omnibus—Platonem semper excipio—praestans et</td><td></td></tr><tr><td>ingenio et diligentia, cum quattuor nota illa genera</td><td></td></tr><tr><td>principiorum esset complexus, e quibus omnia oreren-</td><td></td></tr><tr><td>tur, quintam quandam naturam censet esse, e qua</td><td>5</td></tr><tr><td>sit mens; cogitare enim et providere et discere et do-</td><td></td></tr><tr><td>cere et invenire aliquid et tam multa [alia] meminisse,</td><td></td></tr><tr><td>amare odisse, cupere timere, angi laetari, haec et simi-</td><td></td></tr><tr><td>lia eorum in horum quattuor generum inesse nullo</td><td></td></tr><tr><td>putat; quintum genus adhibet vacans nomine et sic ip- </td><td>10</td></tr><tr><td>sum animum ἐνδελέχειαν appellat novo nomine quasi</td><td></td></tr><tr><td>quandam continuatam motionem et perennem. </td><td></td></tr>
        </table>