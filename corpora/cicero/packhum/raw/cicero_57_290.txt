<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Silium mutasse sententiam Sicca mirabatur. equidem magis</td><td>12.31.1.1</td></tr><tr><td>miror quod, cum in filium causam conferret, quae mihi non</td><td></td></tr><tr><td>iniusta videtur (habet enim qualem vult), ais te putare, si</td><td></td></tr><tr><td>addiderimus aliud, a quo refugit cum ab ipso id fuerit desti-</td><td></td></tr><tr><td>natum, venditurum. quaeris a me quod summum pretium</td><td>2.1</td></tr><tr><td>constituam et quantum anteire istos hortos Drusi. accessi num-</td><td></td></tr><tr><td>quam; Coponianam villam et veterem &lt;et&gt; non magnam novi,</td><td></td></tr><tr><td>silvam nobilem, fructum autem neutrius, quod tamen puto nos</td><td></td></tr><tr><td>scire oportere. sed mihi utrivis istorum tempore magis meo</td><td>5</td></tr><tr><td>quam ratione aestimandi sunt. possim autem adsequi necne tu </td><td></td></tr><tr><td>velim cogites. si enim Faberianum venderem, explicare vel</td><td></td></tr><tr><td>repraesentatione non dubitarem de Silianis, si modo addu-</td><td></td></tr><tr><td>ceretur ut venderet. si venalis non haberet, transirem ad</td><td></td></tr><tr><td>Drusum vel tanti quanti Egnatius illum velle tibi dixit. magno</td><td>10</td></tr><tr><td>etiam adiumento nobis Hermogenes potest esse in repraesen-</td><td></td></tr><tr><td>tando. at tu concede mihi, quaeso, ut eo animo sim quo is</td><td></td></tr><tr><td>debeat esse qui emere cupiat; et tamen ita servio cupiditati et</td><td></td></tr><tr><td>dolori meo ut a te regi velim. </td><td></td></tr><tr><td>  Egnatius mihi scripsit. is si quid tecum locutus erit (com-</td><td>3.1</td></tr><tr><td>modissime enim per eum agi potest) ad me scribes, et id</td><td></td></tr><tr><td>agendum puto. nam cum Silio non video confici posse. Piliae</td><td></td></tr><tr><td>et Atticae salutem.</td><td></td></tr>
        </table>