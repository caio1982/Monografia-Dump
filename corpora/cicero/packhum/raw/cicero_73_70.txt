<table>
          <script>targetHit=0;</script>
          <tr><td>  Postremo hoc ipsum summum est artificium res</td><td>4.3.1</td></tr><tr><td>varias et dispares in tot poëmatis et orationibus spar-</td><td></td></tr><tr><td>sas et vage disiectas ita diligenter eligere, ut unum</td><td></td></tr><tr><td>quodque genus exemplorum sub singulos artis lo-</td><td></td></tr><tr><td>cos subicere possis. Hoc si industria solum fieri pos-</td><td>5</td></tr><tr><td>set, tamen essemus laudandi, cum talem laborem</td><td></td></tr><tr><td>non fugissemus; nunc sine summo artificio non po-</td><td></td></tr><tr><td>test fieri. Quis est enim, qui, non summe cum tenet</td><td></td></tr><tr><td>artem, possit ea, quae iubeat ars, de tanta et tam</td><td></td></tr><tr><td>diffusa scriptura notare et separare? Ceteri, cum le-</td><td>10</td></tr><tr><td>gunt orationes bonas aut poëmata, probant oratores</td><td></td></tr><tr><td>et poëtas neque intellegunt, qua re commoti probent,</td><td></td></tr><tr><td>quod scire non possunt, ubi sit nec quid sit nec quo</td><td></td></tr><tr><td>modo factum sit id, quod eos maxime delectet; at</td><td></td></tr><tr><td>is, qui et haec omnia intellegit, et idonea maxime</td><td>15</td></tr><tr><td>eligit, et omnia in arte maxime scribenda redigit in</td><td></td></tr><tr><td>singulas rationes praeceptionis, necesse est eius rei</td><td></td></tr><tr><td>summus artifex sit. Hoc igitur ipsum maximum arti-</td><td></td></tr><tr><td>ficium est in &lt;a&gt;rte sua posse et alienis exemplis uti. </td><td></td></tr><tr><td>  Haec illi cum dicunt, magis nos auctoritate sua</td><td>4.1</td></tr><tr><td>commovent quam veritate disputationis. Illud enim</td><td></td></tr><tr><td>veremur, ne cui satis sit ad contrariam rationem pro-</td><td></td></tr><tr><td>bandam, quod ab ea steterint &lt;i&gt;i, et qui inventores </td><td></td></tr><tr><td>huius artificii fuerint et vetustate iam satis omnibus</td><td>5</td></tr><tr><td>probati sint. Quodsi, illorum auctoritate remota, res</td><td></td></tr><tr><td>omnes volent cum re conparare, intellegent non om-</td><td></td></tr><tr><td>nia concedenda esse antiquitati. </td><td></td></tr><tr><td>  Primum igitur, ab eis quod de modestia dicitur,</td><td></td></tr><tr><td>videamus, ne nimium pueriliter proferatur. Nam si</td><td>10</td></tr><tr><td>tacere aut nil scribere modestia est, cur quicquam</td><td></td></tr><tr><td>scribunt aut locuntur? Sin aliquid suum scribunt, cur,</td><td></td></tr><tr><td>quo setius omnia scribant, inpediuntur modestia?</td><td></td></tr><tr><td>Quasi si quis Olympia cum venerit cursum et steterit,</td><td></td></tr><tr><td>ut mittatur, inpudentis dicat esse illos, qui currere</td><td>15</td></tr><tr><td>coeperint, ipse intra carcerem stet et naret aliis, quo-</td><td></td></tr><tr><td>modo Ladas aut †boviscum sisonius cursitarint, sic</td><td></td></tr><tr><td>isti, cum in artis curriculum descenderunt, illos, qui</td><td></td></tr><tr><td>in eo, quod est artificii, elaborent, aiunt facere inmo-</td><td></td></tr><tr><td>deste, ipsi aliquem antiquum oratorem aut poëtam</td><td>20</td></tr><tr><td>laudant aut scripturam, sic uti in stadium rhetoricae</td><td></td></tr><tr><td>prodire non audeant. Non ausim dicere, sed tamen</td><td>5.1</td></tr><tr><td>vereor, ne, qua in re laudem modestiae venentur, in</td><td></td></tr><tr><td>ea ipsa re sint inpudentes. 'Quid enim tibi vis?' ali-</td><td></td></tr><tr><td>quis inquiat. 'Artem tuam scribis; gignis novas nobis </td><td></td></tr><tr><td>praeceptiones; eas ipse confirmare non potes; ab aliis</td><td>5</td></tr><tr><td>exempla sumis. Vide ne facias inpudenter, qui tuo</td><td></td></tr><tr><td>nomine&lt;i&gt; velis ex aliorum laboribus libare laudem.'</td><td></td></tr><tr><td>Nam si eorum volumina prenderint antiqui ora-</td><td></td></tr><tr><td>tores et poëtae et suum quisque de libris suis tulerit,</td><td></td></tr><tr><td>nihil istis, quod suum velint, relinquatur. </td><td>10</td></tr>
        </table>