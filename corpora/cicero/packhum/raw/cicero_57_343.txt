<table>
          <script>targetHit=0;</script>
          <tr class="title first  date"><td>prid<span class="snum">.</span> Id<span class="snum">.</span> Mai<span class="snum">.</span> <span class="snum">45</span> Asturae</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Vergili parte, valde probo. sic ages igitur. et quidem id</td><td>13.26.1.1</td></tr><tr><td>erit primum, proximum Clodiae. quod si neutrum, metuo ne</td><td></td></tr><tr><td>turbem et irruam in Drusum. intemperans sum in eius rei cu-</td><td></td></tr><tr><td>piditate quam nosti. itaque revolvor identidem in Tusculanum.</td><td></td></tr><tr><td>quidvis enim potius quam ut non hac aestate absolvatur. </td><td>5</td></tr><tr><td>  Ego, ut tempus est nostrum, locum habeo nullum ubi facilius</td><td>2.1</td></tr><tr><td>esse possim quam Asturae. sed quia qui mecum sunt, credo</td><td></td></tr><tr><td>quod maestitiam meam non ferunt, domum properant, etsi</td><td></td></tr><tr><td>poteram remanere, tamen, ut scripsi tibi, proficiscar hinc, ne</td><td></td></tr><tr><td>relictus videar. quo autem? Lanuvio conor equidem in</td><td>5</td></tr><tr><td>Tusculanum. sed faciam te statim certiorem. tu litteras con-</td><td></td></tr><tr><td>ficies. equidem credibile non est quantum scribam, quin etiam</td><td></td></tr><tr><td>noctibus; nihil enim somni. heri etiam effeci epistulam ad</td><td></td></tr><tr><td>Caesarem; tibi enim placebat. quam non fuit malum scribi, si</td><td></td></tr><tr><td>forte opus esse putares; ut quidem nunc est, nihil sane est </td><td>10</td></tr><tr><td>necesse mittere. sed id quidem ut tibi videbitur. mittam tamen</td><td></td></tr><tr><td>ad te exemplum fortasse Lanuvio, nisi forte Romam. sed cras</td><td></td></tr><tr><td>scies.</td><td></td></tr>
        </table>