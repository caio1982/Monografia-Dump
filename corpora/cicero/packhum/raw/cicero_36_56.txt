<table>
          <script>targetHit=0;</script>
          <tr><td>  Quare nobis et ii videntur errare, qui hoc genus</td><td>2.47.1</td></tr><tr><td>suspicionum artificii non putant indigere, et ii, qui</td><td></td></tr><tr><td>aliter hoc de genere ac de omni coniectura praeci-</td><td></td></tr><tr><td>piundum putant. omnis enim iisdem ex locis con-</td><td></td></tr><tr><td>iectura sumenda est. nam et eius, qui in quaestione</td><td>5</td></tr><tr><td>aliquid dixerit, et eius, qui in testimonio, et ipsius</td><td></td></tr><tr><td>rumoris causa et veritas ex iisdem adtributionibus re-</td><td></td></tr><tr><td>perietur. </td><td></td></tr><tr><td>  Omni autem in causa pars argumentorum est ad-</td><td></td></tr><tr><td>iuncta ei causae solum, quae dicitur, et ex ipsa ita</td><td>10</td></tr><tr><td>ducta, ut ab ea separatim in omnes eiusdem generis</td><td></td></tr><tr><td>causas transferri non satis commode possit; pars au-</td><td></td></tr><tr><td>tem est pervagatior et aut in omnes eiusdem generis</td><td></td></tr><tr><td>aut in plerasque causas adcommodata. haec ergo</td><td>48.1</td></tr><tr><td>argumenta, quae transferri in multas causas possunt,</td><td></td></tr><tr><td>locos communes nominamus. nam locus communis</td><td></td></tr><tr><td>aut certae rei quandam continet amplificationem, ut</td><td></td></tr><tr><td>si quis hoc velit ostendere, eum, qui parentem ne-</td><td>5</td></tr><tr><td>carit, maximo supplicio esse dignum; quo loco nisi</td><td></td></tr><tr><td>perorata [et probata] causa non est utendum; aut</td><td></td></tr><tr><td>dubiae, quae ex contrario quoque habeat probabiles</td><td></td></tr><tr><td>rationes argumentandi, ut suspicionibus credi oportere,</td><td></td></tr><tr><td>et contra, suspicionibus credi non oportere. ac pars</td><td>10</td></tr><tr><td>locorum communium per indignationem aut per con-</td><td></td></tr><tr><td>questionem inducitur, de quibus ante dictum est, pars</td><td></td></tr><tr><td>per aliquam probabilem utraque ex parte rationem. </td><td></td></tr><tr><td>distinguitur autem oratio atque inlustratur maxime</td><td>49.1</td></tr><tr><td>raro inducendis locis communibus et aliquo loco iam</td><td></td></tr><tr><td>certioribus illis [auditoribus] argumentis confirmato.</td><td></td></tr><tr><td>nam [et] tum conceditur commune quiddam dicere,</td><td></td></tr><tr><td>cum diligenter aliqui proprius causae locus tractatus</td><td>5</td></tr><tr><td>est et auditoris animus aut renovatur ad ea, quae</td><td></td></tr><tr><td>restant, aut omnibus iam dictis exsuscitatur. omnia</td><td></td></tr><tr><td>autem ornamenta elocutionis, in quibus et suavitatis</td><td></td></tr><tr><td>et gravitatis plurimum consistit, et omnia, quae in in-</td><td></td></tr><tr><td>ventione rerum et sententiarum aliquid habent digni-</td><td>10</td></tr><tr><td>tatis, in communes locos conferuntur. quare non, ut</td><td>50.1</td></tr><tr><td>causarum, sic oratorum quoque multorum communes</td><td></td></tr><tr><td>loci sunt. nam nisi ab iis, qui multa in exercitatione</td><td></td></tr><tr><td>magnam sibi verborum et sententiarum copiam con-</td><td></td></tr><tr><td>paraverint, tractari non poterunt ornate et graviter,</td><td>5</td></tr><tr><td>quemadmodum natura ipsorum desiderat. </td><td></td></tr>
        </table>