<table>
          <script>targetHit=0;</script>
          <tr><td>  Haec omnia Quinctius agebat auctore et consuasore</td><td>18.1</td></tr><tr><td>Naevio. Nec mirum, si eius utebatur consilio cuius auxilium</td><td></td></tr><tr><td>sibi paratum putabat; non modo enim pollicitus erat in</td><td></td></tr><tr><td>Gallia sed Romae cotidie, simul atque sibi hic adnuisset,</td><td></td></tr><tr><td>numeraturum se dicebat. Quinctius porro istum posse</td><td>5</td></tr><tr><td>facere videbat, debere intellegebat, mentiri, quia causa cur</td><td></td></tr><tr><td>mentiretur non erat, non putabat; quasi domi nummos</td><td></td></tr><tr><td>haberet, ita constituit Scapulis se daturum; Naevium cer-</td><td></td></tr><tr><td>tiorem facit, rogat ut curet quod dixisset. Tum iste vir</td><td>19.1</td></tr><tr><td>optimus—vereor ne se derideri putet quod iterum iam dico</td><td></td></tr><tr><td>'optimus'—qui hunc in summas angustias adductum putaret,</td><td></td></tr><tr><td>ut eum suis condicionibus in ipso articulo temporis adstrin-</td><td></td></tr><tr><td>geret, assem sese negat daturum, nisi prius de rebus ratio-</td><td>5</td></tr><tr><td>nibusque societatis omnibus decidisset et scisset sibi cum</td><td></td></tr><tr><td>Quinctio controversiae nihil futurum. 'Posterius,' inquit,</td><td></td></tr><tr><td>'ista videbimus,' Quinctius; 'nunc hoc velim cures, si tibi</td><td></td></tr><tr><td>videtur, quod dixisti.' Negat se alia ratione facturum;</td><td></td></tr><tr><td>quod promisisset, non plus sua referre quam si, cum auctio- </td><td>10</td></tr><tr><td>nem venderet, domini iussu quippiam promisisset. Desti-</td><td>20.1</td></tr><tr><td>tutione illa perculsus Quinctius a Scapulis paucos dies</td><td></td></tr><tr><td>aufert, in Galliam mittit ut ea quae proscripserat venirent,</td><td></td></tr><tr><td>deteriore tempore absens auctionatur, Scapulis difficiliore</td><td></td></tr><tr><td>condicione dissolvit. Tum appellat ultro Naevium ut,</td><td>5</td></tr><tr><td>quoniam suspicaretur aliqua de re fore controversiam,</td><td></td></tr><tr><td>videret ut quam primum et quam minima cum molestia</td><td></td></tr><tr><td>tota res transigeretur. Dat iste amicum M. Trebellium, nos</td><td>21.1</td></tr><tr><td>communem necessarium, qui istius domi erat eductus et</td><td></td></tr><tr><td>quo utebatur iste plurimum, propinquum nostrum, Sex.</td><td></td></tr><tr><td>Alfenum. Res convenire nullo modo poterat, propterea</td><td></td></tr><tr><td>quod hic mediocrem iacturam facere cupiebat, iste mediocri</td><td>5</td></tr><tr><td>praeda contentus non erat. Itaque ex eo tempore res esse</td><td>22.1</td></tr><tr><td>in vadimonium coepit. Cum vadimonia saepe dilata essent</td><td></td></tr><tr><td>et cum aliquantum temporis in ea re esset consumptum</td><td></td></tr><tr><td>neque quicquam profectum esset, venit ad vadimonium</td><td></td></tr><tr><td>Naevius. </td><td>5</td></tr>
        </table>