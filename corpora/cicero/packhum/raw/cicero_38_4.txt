<table>
          <script>targetHit=0;</script>
          <tr><td>  C.F. Quas res sibi proponet in istis tribus</td><td>11.1</td></tr><tr><td>generibus orator? </td><td></td></tr><tr><td>  C.P. Delectationem in exornatione, in iudicio aut</td><td></td></tr><tr><td>saevitiam aut clementiam iudicis, in suasione autem</td><td></td></tr><tr><td>aut spem aut reformidationem deliberantis.  </td><td>5</td></tr><tr><td>  C.F. Cur igitur exponis hoc loco genera contro-</td><td></td></tr><tr><td>versiarum? </td><td></td></tr><tr><td>  C.P. Ut rationem collocandi ad finem cuiusque</td><td></td></tr><tr><td>accommodem. </td><td></td></tr><tr><td>  C.F. Quonam tandem modo? </td><td>12.1</td></tr><tr><td>  C.P. Quia quibus in orationibus delectatio finis est</td><td></td></tr><tr><td>varii sunt ordines collocandi. Nam aut temporum</td><td></td></tr><tr><td>servantur gradus aut generum distributiones, aut a</td><td></td></tr><tr><td>minoribus ad maiora ascendimus aut a maioribus</td><td>5</td></tr><tr><td>ad minora delabimur: aut haec inaequabili varietate</td><td></td></tr><tr><td>distinguimus, cum parva magnis, simplicia coniunctis,</td><td></td></tr><tr><td>obscura dilucidis, laeta tristibus, incredibilia pro-</td><td></td></tr><tr><td>babilibus inteximus, quae in exornationem cadunt</td><td></td></tr><tr><td>omnia. </td><td>10</td></tr><tr><td>  C.F. Quid? in deliberatione quid spectas? </td><td>13.1</td></tr><tr><td>  C.P. Principia vel non longa vel saepe nulla;</td><td></td></tr><tr><td>sunt enim ad audiendum qui deliberant sua causa</td><td></td></tr><tr><td>parati. Nec multum sane saepe narrandum est;</td><td></td></tr><tr><td>est enim narratio aut praeteritarum rerum aut</td><td>5</td></tr><tr><td>praesentium, suasio autem futurarum. Quare ad</td><td></td></tr><tr><td>fidem et ad motum adhibenda est omnis oratio. </td><td></td></tr><tr><td>  C.F. Quid? in iudiciis quae est collocatio? </td><td>14.1</td></tr><tr><td>  C.P. Non eadem accusatoris et rei, quod accusator</td><td></td></tr><tr><td>rerum ordinem prosequitur et singula argumenta</td><td></td></tr><tr><td>quasi hasta in manu collocata vehementer proponit,</td><td></td></tr><tr><td>concludit acriter, confirmat tabulis, decretis, testi- </td><td>5</td></tr><tr><td>moniis, accuratiusque in singulis commoratur; per-</td><td></td></tr><tr><td>orationisque praeceptis, quae ad incitandos animos</td><td></td></tr><tr><td>valent, et in reliqua oratione paullulum digrediens de</td><td></td></tr><tr><td>cursu dicendi utitur et vehementius in perorando.</td><td></td></tr><tr><td>Est enim propositum ut iratum efficiat iudicem. </td><td>10</td></tr>
        </table>