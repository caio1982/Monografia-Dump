<table>
          <script>targetHit=0;</script>
          <tr><td>  Omnino amicitiae conroboratis iam confirmatisque</td><td>74.1</td></tr><tr><td>et ingeniis et aetatibus iudicandae sunt, nec, si qui</td><td></td></tr><tr><td>ineunte aetate venandi aut pilae studiosi fuerunt, eos</td><td></td></tr><tr><td>habere necessarios, quos tum eodem studio praeditos</td><td></td></tr><tr><td>dilexerunt. Isto enim modo nutrices et paedagogi iure</td><td>5</td></tr><tr><td>vetustatis plurimum benivolentiae postulabunt; qui</td><td></td></tr><tr><td>neglegendi quidem non sunt, sed alio quodam modo </td><td></td></tr><tr><td>&lt;a&gt;est&lt;imandi&gt;. Aliter amicitiae stabiles permanere non</td><td></td></tr><tr><td>possunt. Dispares enim mores, disparia studia se-</td><td></td></tr><tr><td>quuntur, quorum dissimilitudo dissociat amicitias; nec</td><td>10</td></tr><tr><td>ob aliam causam ullam boni improbis, improbi bonis</td><td></td></tr><tr><td>amici esse non possunt, nisi quod tanta est inter eos,</td><td></td></tr><tr><td>quanta maxima potest esse, morum studiorumque di-</td><td></td></tr><tr><td>stantia. Recte etiam praecipi potest in amicitiis, ne</td><td>75.1</td></tr><tr><td>intemperata quaedam benivolentia, quod persaepe fit,</td><td></td></tr><tr><td>impediat magnas utilitates amicorum. Nec enim, ut</td><td></td></tr><tr><td>ad fabulas redeam, Troiam Neoptolemus capere po-</td><td></td></tr><tr><td>tuisset, si Lycomedem, apud quem erat educatus, mul-</td><td>5</td></tr><tr><td>tis cum lacrimis iter suum impedientem audire vo-</td><td></td></tr><tr><td>luisset. Et saepe incidunt magnae res, ut discedendum</td><td></td></tr><tr><td>sit ab amicis; quas qui impedire vult, quod deside-</td><td></td></tr><tr><td>rium non facile ferat, is et infirmus est mollisque</td><td></td></tr><tr><td>natura et ob eam ipsam causam in amicitia parum</td><td>10</td></tr><tr><td>iustus. Atque in omni re considerandum est, et quid</td><td>76.1</td></tr><tr><td>postules ab amico et quid patiare a te impetrari. </td><td></td></tr><tr><td>  Est etiam quaedam calamitas in amicitiis dimitten-</td><td></td></tr><tr><td>dis non numquam necessaria; iam enim a sapientium</td><td></td></tr><tr><td>familiaritatibus ad vulgares amicitias oratio nostra dela-</td><td>5</td></tr><tr><td>bitur. Erumpunt saepe vitia amicorum tum in ipsos ami-</td><td></td></tr><tr><td>cos, tum in alienos, quorum tamen ad amicos redundet</td><td></td></tr><tr><td>infamia. Tales igitur amicitiae sunt remissione usus elu-</td><td></td></tr><tr><td>endae et, ut Catonem dicere audivi, dissuendae magis</td><td></td></tr><tr><td>quam discindendae, nisi quaedam admodum intolerabilis</td><td>10</td></tr><tr><td>iniuria exarserit, ut neque rectum neque honestum sit</td><td></td></tr><tr><td>nec fieri possit, ut non statim alienatio disiunctioque</td><td></td></tr><tr><td>faciunda sit. Sin autem aut morum aut studiorum</td><td>77.1</td></tr><tr><td>commutatio quaedam, ut fieri solet, facta erit aut in</td><td></td></tr><tr><td>rei publicae partibus dissensio intercesserit (loquor</td><td></td></tr><tr><td>enim iam, ut paulo ante dixi, non de sapientium, sed</td><td></td></tr><tr><td>de communibus amicitiis), cavendum erit, ne non so-</td><td>5</td></tr><tr><td>lum amicitiae depositae, sed etiam inimicitiae susceptae</td><td></td></tr><tr><td>videantur. Nihil est enim turpius quam cum eo bel-</td><td></td></tr><tr><td>lum gerere, quocum familiariter vixeris. Ab amicitia</td><td></td></tr><tr><td>Q. Pompei meo nomine se removerat, ut scitis, Scipio; </td><td></td></tr><tr><td>propter dissensionem autem, quae erat in re publica,</td><td>10</td></tr><tr><td>alienatus est a collega nostro Metello; utrumque egit</td><td></td></tr><tr><td>graviter, auctoritate et offensione animi non acerba.</td><td></td></tr><tr><td>Quam ob rem primum danda opera est, ne qua ami-</td><td>78.1</td></tr><tr><td>corum discidia fiant; sin tale aliquid evenerit, ut ex-</td><td></td></tr><tr><td>tinctae potius amicitiae quam oppressae videantur.</td><td></td></tr><tr><td>Cavendum vero, ne etiam in graves inimicitias con-</td><td></td></tr><tr><td>vertant se amicitiae; ex quibus iurgia, maledicta, con-</td><td>5</td></tr><tr><td>tumeliae gignuntur. Quae tamen si tolerabiles erunt,</td><td></td></tr><tr><td>ferendae sunt, et hic honos veteri amicitiae tribuen-</td><td></td></tr><tr><td>dus, ut is in culpa sit, qui faciat, non, qui patiatur</td><td></td></tr><tr><td>iniuriam. </td><td></td></tr>
        </table>