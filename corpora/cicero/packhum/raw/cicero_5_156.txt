<table>
          <script>targetHit=0;</script>
          <tr><td>  Pro deum hominumque fidem! quid hoc est? quae haec</td><td>2.4.7.6</td></tr><tr><td>causa est, quae ista impudentia? Quae dico signa, ante-</td><td></td></tr><tr><td>quam abs te sublata sunt, Messanam cum imperio nemo</td><td></td></tr><tr><td>venit quin viserit. Tot praetores, tot consules in Sicilia</td><td></td></tr><tr><td>cum in pace tum etiam in bello fuerunt, tot homines cuius-</td><td>10</td></tr><tr><td>que modi—non loquor de integris, innocentibus, religiosis</td><td></td></tr><tr><td>—tot cupidi, tot improbi, tot audaces, quorum nemo sibi</td><td></td></tr><tr><td>tam vehemens, tam potens, tam nobilis visus est qui ex illo</td><td></td></tr><tr><td>sacrario quicquam poscere aut tollere aut attingere auderet:</td><td></td></tr><tr><td>Verres quod ubique erit pulcherrimum auferet? nihil ha-</td><td>15</td></tr><tr><td>bere cuiquam praeterea licebit? tot domus locupletissimas</td><td></td></tr><tr><td>istius domus una capiet? Idcirco nemo superiorum attigit</td><td></td></tr><tr><td>ut hic tolleret? ideo C. Claudius Pulcher rettulit ut C.</td><td></td></tr><tr><td>Verres posset auferre? At non requirebat ille Cupido lenonis</td><td></td></tr><tr><td>domum ac meretriciam disciplinam; facile illo sacrario</td><td>20</td></tr><tr><td>patrio continebatur; Heio se a maioribus relictum esse</td><td></td></tr><tr><td>sciebat in hereditate sacrorum, non quaerebat meretricis</td><td></td></tr><tr><td>heredem. </td><td></td></tr><tr><td>  Sed quid ego tam vehementer invehor? verbo uno repel-</td><td>8.1</td></tr><tr><td>lar. 'Emi,' inquit. Di immortales, praeclaram defensio-</td><td></td></tr><tr><td>nem! Mercatorem in provinciam cum imperio ac securibus</td><td></td></tr><tr><td>misimus, omnia qui signa, tabulas pictas, omne argentum,</td><td></td></tr><tr><td>aurum, ebur, gemmas coemeret, nihil cuiquam relinqueret!</td><td>5</td></tr><tr><td>Haec enim mihi ad omnia defensio patefieri videtur, emisse. </td><td></td></tr><tr><td>Primum, si id quod vis tibi ego concedam, ut emeris,—quo-</td><td></td></tr><tr><td>niam in toto hoc genere hac una defensione usurus es,—</td><td></td></tr><tr><td>quaero cuius modi tu iudicia Romae putaris esse, si tibi</td><td></td></tr><tr><td>hoc quemquam concessurum putasti, te in praetura atque</td><td>10</td></tr><tr><td>imperio tot res tam pretiosas, omnis denique res quae</td><td></td></tr><tr><td>alicuius preti fuerint, tota ex provincia coemisse? </td><td></td></tr>
        </table>