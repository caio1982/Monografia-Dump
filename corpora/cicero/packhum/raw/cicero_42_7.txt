<table>
          <script>targetHit=0;</script>
          <tr><td>  Partitionum autem et divisionum genus quale</td><td>30.1</td></tr><tr><td>esset ostendimus, sed quid inter se differant planius</td><td></td></tr><tr><td>dicendum est. In partitione quasi membra sunt, ut</td><td></td></tr><tr><td>corporis, caput, umeri, manus, latera, crura, pedes</td><td></td></tr><tr><td>et cetera. In divisione formae, quas Graeci </td><td>5</td></tr><tr><td>εἴδη vocant, nostri, si qui haec forte tractant, species</td><td></td></tr><tr><td>appellant, non pessime id quidem sed inutiliter ad</td><td></td></tr><tr><td>mutandos casus in dicendo. Nolim enim, ne si</td><td></td></tr><tr><td>Latine quidem dici possit, specierum et speciebus</td><td></td></tr><tr><td>dicere; et saepe his casibus utendum est; at formis</td><td>10</td></tr><tr><td>et formarum velim. Cum autem utroque verbo</td><td></td></tr><tr><td>idem significetur, commoditatem in dicendo non</td><td></td></tr><tr><td>arbitror neglegendam. </td><td></td></tr><tr><td>  Genus et formam definiunt hoc modo: Genus est</td><td>31.1</td></tr><tr><td>notio ad pluris differentias pertinens; forma est notio</td><td></td></tr><tr><td>cuius differentia ad caput generis et quasi fontem</td><td></td></tr><tr><td>referri potest. Notionem appello quod Graeci</td><td></td></tr><tr><td>tum ἔννοιαν tum πρόληψιν. Ea est insita et ante</td><td>5</td></tr><tr><td>percepta cuiusque cognitio enodationis indigens.</td><td></td></tr><tr><td>Formae sunt igitur eae in quas genus sine ullius</td><td></td></tr><tr><td>praetermissione dividitur; ut si quis ius in legem,</td><td></td></tr><tr><td>morem, aequitatem dividat. Formas qui putat</td><td></td></tr><tr><td>idem esse quod partis, confundit artem et simili-</td><td>10</td></tr><tr><td>tudine quadam conturbatus non satis acute quae</td><td></td></tr><tr><td>sunt secernenda distinguit. Saepe etiam definiunt</td><td>32.1</td></tr><tr><td>et oratores et poetae per translationem verbi ex</td><td></td></tr><tr><td>similitudine cum aliqua suavitate. Sed ego a vestris</td><td></td></tr><tr><td>exemplis nisi necessario non recedam. Solebat</td><td></td></tr><tr><td>igitur Aquilius collega et familiaris meus, cum de </td><td>5</td></tr><tr><td>litoribus ageretur, quae omnia publica esse vultis,</td><td></td></tr><tr><td>quaerentibus eis quos ad id pertinebat, quid esset</td><td></td></tr><tr><td>litus, ita definire, qua fluctus eluderet; hoc est,</td><td></td></tr><tr><td>quasi qui adulescentiam florem aetatis, senectutem</td><td></td></tr><tr><td>occasum vitae velit definire; translatione enim utens</td><td>10</td></tr><tr><td>discedebat a verbis propriis rerum ac suis. Quod</td><td></td></tr><tr><td>ad definitiones attinet, hactenus; reliqua videamus. </td><td></td></tr>
        </table>