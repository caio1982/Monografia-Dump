<table>
          <script>targetHit=0;</script>
          <tr><td>  Sed ante quam de accusatione ipsa dico, de accusatorum</td><td>7.7</td></tr><tr><td>spe pauca dicam; qui cum videantur neque ingenio neque</td><td></td></tr><tr><td>usu atque exercitatione rerum valere, tamen ad hanc causam</td><td></td></tr><tr><td>non sine aliqua spe et cogitatione venerunt. Iratum te regi</td><td>8.1</td></tr><tr><td>Deiotaro fuisse non erant nescii; adfectum illum quibusdam</td><td></td></tr><tr><td>incommodis et detrimentis propter offensionem animi tui</td><td></td></tr><tr><td>meminerant, teque cum huic iratum, tum sibi amicum esse</td><td></td></tr><tr><td>cognoverant, quodque apud ipsum te de tuo periculo dice-</td><td>5</td></tr><tr><td>rent, fore putabant ut in exulcerato animo facile fictum</td><td></td></tr><tr><td>crimen insideret. Quam ob rem hoc nos primum metu,</td><td></td></tr><tr><td>Caesar, per fidem et constantiam et clementiam tuam libera,</td><td></td></tr><tr><td>ne residere in te ullam partem iracundiae suspicemur. Per</td><td></td></tr><tr><td>dexteram istam te oro quam regi Deiotaro hospes hospiti</td><td>10</td></tr><tr><td>porrexisti, istam, inquam, dexteram non tam in bellis neque</td><td></td></tr><tr><td>in proeliis quam in promissis et fide firmiorem. Tu illius</td><td></td></tr><tr><td>domum inire, tu vetus hospitium renovare voluisti; te eius</td><td></td></tr><tr><td>di penates acceperunt, te amicum et placatum Deiotari regis</td><td></td></tr><tr><td>arae focique viderunt. Cum facile orari, Caesar, tum semel</td><td>9.1</td></tr><tr><td>exorari soles. Nemo umquam te placavit inimicus qui</td><td></td></tr><tr><td>ullas resedisse in te simultatis reliquias senserit. Quamquam</td><td></td></tr><tr><td>cui sunt inauditae cum Deiotaro querelae tuae? Numquam</td><td></td></tr><tr><td>tu illum accusavisti ut hostem, sed ut amicum officio parum</td><td>5</td></tr><tr><td>functum, quod propensior in Cn. Pompei amicitiam fuisset </td><td></td></tr><tr><td>quam in tuam: cui tamen ipsi rei veniam te daturum fuisse</td><td></td></tr><tr><td>dicebas, si tum auxilia Pompeio vel si etiam filium mi-</td><td></td></tr><tr><td>sisset, ipse aetatis excusatione usus esset. Ita cum maximis</td><td>10.1</td></tr><tr><td>eum rebus liberares, perparvam culpam relinquebas. Itaque</td><td></td></tr><tr><td>non solum in eum non animadvertisti sed omni metu libe-</td><td></td></tr><tr><td>ravisti, hospitem agnovisti, regem reliquisti. Neque enim</td><td></td></tr><tr><td>ille odio tui progressus, sed errore communi lapsus est. Is</td><td>5</td></tr><tr><td>rex quem senatus hoc nomine saepe honorificentissimis</td><td></td></tr><tr><td>decretis appellavisset, quique illum ordinem ab adulescentia</td><td></td></tr><tr><td>gravissimum sanctissimumque duxisset, isdem rebus est</td><td></td></tr><tr><td>perturbatus homo longinquus et alienigena quibus nos in</td><td></td></tr><tr><td>media re publica nati semperque versati. Cum audiret</td><td>11.1</td></tr><tr><td>senatus consentientis auctoritate arma sumpta, consulibus,</td><td></td></tr><tr><td>praetoribus, tribunis plebis, nobis imperatoribus rem pub-</td><td></td></tr><tr><td>licam defendendam datam, movebatur animo et vir huic</td><td></td></tr><tr><td>imperio amicissimus de salute populi Romani extimescebat,</td><td>5</td></tr><tr><td>in qua etiam suam esse inclusam videbat. In summo tamen</td><td></td></tr><tr><td>timore quiescendum esse arbitrabatur. Maxime vero per-</td><td></td></tr><tr><td>turbatus est, ut audivit consules ex Italia profugisse, omnis</td><td></td></tr><tr><td>consularis—sic enim ei nuntiabatur—cunctum senatum,</td><td></td></tr><tr><td>totam Italiam effusam. Talibus enim nuntiis et rumoribus</td><td>10</td></tr><tr><td>patebat ad orientem via nec ulli veri subsequebantur. Nihil</td><td></td></tr><tr><td>ille de condicionibus tuis, nihil de studio concordiae et</td><td></td></tr><tr><td>pacis, nihil de conspiratione audiebat certorum hominum</td><td></td></tr><tr><td>contra dignitatem tuam. Quae cum ita essent, tamen usque</td><td></td></tr><tr><td>eo se tenuit quoad a Cn. Pompeio legati ad eum litteraeque</td><td>15</td></tr><tr><td>venerunt. Ignosce, ignosce, Caesar, si eius viri auctoritati </td><td>12.1</td></tr><tr><td>rex Deiotarus cessit quem nos omnes secuti sumus; ad</td><td></td></tr><tr><td>quem cum di atque homines omnia ornamenta congessis-</td><td></td></tr><tr><td>sent, tum tu ipse plurima et maxima. Nec enim, si tuae res</td><td></td></tr><tr><td>gestae ceterorum laudibus obscuritatem attulerunt, idcirco</td><td>5</td></tr><tr><td>Cn. Pompei memoriam amisimus. Quantum nomen illius</td><td></td></tr><tr><td>fuerit, quantae opes, quanta in omni genere bellorum gloria,</td><td></td></tr><tr><td>quanti honores populi Romani, quanti senatus, quanti tui,</td><td></td></tr><tr><td>quis ignorat? Tanto ille superiores vicerat gloria quanto</td><td></td></tr><tr><td>tu omnibus praestitisti. Itaque Cn. Pompei bella, victorias,</td><td>10</td></tr><tr><td>triumphos, consulatus admirantes numerabamus: tuos enu-</td><td></td></tr><tr><td>merare non possumus. Ad eum igitur rex Deiotarus venit</td><td>13.1</td></tr><tr><td>hoc misero fatalique bello quem antea iustis hostilibusque</td><td></td></tr><tr><td>bellis adiuverat, quocum erat non hospitio solum verum</td><td></td></tr><tr><td>etiam familiaritate coniunctus, et venit vel rogatus ut amicus,</td><td></td></tr><tr><td>vel arcessitus ut socius, vel evocatus ut is qui senatui parere</td><td>5</td></tr><tr><td>didicisset: postremo venit ut ad fugientem, non ut ad in-</td><td></td></tr><tr><td>sequentem, id est ad periculi, non ad victoriae societatem.</td><td></td></tr><tr><td>Itaque Pharsalico proelio facto a Pompeio discessit; spem</td><td></td></tr><tr><td>infinitam persequi noluit; vel officio si quid debuerat, vel</td><td></td></tr><tr><td>errori si quid nescierat, satis factum esse duxit; domum se</td><td>10</td></tr><tr><td>contulit, teque Alexandrinum bellum gerente utilitatibus tuis</td><td></td></tr><tr><td>paruit. Ille exercitum Cn. Domiti, amplissimi viri, suis</td><td>14.1</td></tr><tr><td>tectis et copiis sustentavit; ille Ephesum ad eum quem</td><td></td></tr><tr><td>tu ex tuis fidelissimum et probatissimum omnibus delegisti</td><td></td></tr><tr><td>pecuniam misit; ille iterum, ille tertio auctionibus factis</td><td></td></tr><tr><td>pecuniam dedit qua ad bellum uterere; ille corpus suum</td><td>5</td></tr><tr><td>periculo obiecit, tecumque in acie contra Pharnacem fuit</td><td></td></tr><tr><td>tuumque hostem esse duxit suum. Quae quidem a te in</td><td></td></tr><tr><td>eam partem accepta sunt, Caesar, ut eum amplissimo regis</td><td></td></tr><tr><td>honore et nomine adfeceris.  </td><td></td></tr>
        </table>