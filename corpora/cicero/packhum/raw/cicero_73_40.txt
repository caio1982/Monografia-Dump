<table>
          <script>targetHit=0;</script>
          <tr><td>  Item vitiosum est, quo&lt;m&gt; id, quod in aperto delicto</td><td>2.40.6</td></tr><tr><td>positum est, tamen aliqua tegitur defensione, hoc</td><td></td></tr><tr><td>modo:</td><td></td></tr><tr><td>    Cum te expetebant omnes, florentissimo</td><td></td></tr><tr><td>    Regno reliqui: nunc desertum ab omnibus</td><td>10</td></tr><tr><td>    Summo peri&lt;cl&gt;o sola ut restituam paro. </td><td></td></tr><tr><td>  Item vitiosum est, quod in aliam partem ac dictum</td><td></td></tr><tr><td>sit potest accipi. Id est huiusmodi, ut si quis potens</td><td></td></tr><tr><td>ac factiosus in contione dixerit:</td><td></td></tr><tr><td>    'Satius est uti regibus, quam uti malis legibus.' </td><td>15</td></tr><tr><td>  Nam et hoc, tametsi rei augendae causa potest sine</td><td></td></tr><tr><td>malitia dici, tamen propter potentiam eius, qui dicit,</td><td></td></tr><tr><td>non dicitur sine atroci suspicione. </td><td></td></tr><tr><td>  Item vitiosum est falsis aut vulgaribus definitioni-</td><td>41.1</td></tr><tr><td>bus uti. Falsae sunt huiusmodi, ut si quis</td><td></td></tr><tr><td>dicat iniuriam esse nullam, nisi quae ex pulsatione</td><td></td></tr><tr><td>aut convicio constet. Vulgares sunt, quae nihilo-</td><td></td></tr><tr><td>minus in aliam rem transferri possunt, ut si quis</td><td>5</td></tr><tr><td>dicat:</td><td></td></tr><tr><td>      'Quadruplator, ut breviter scribam, capitalis est: est</td><td></td></tr><tr><td>    enim inprobus et pestifer civis.'  </td><td></td></tr><tr><td>  Nam nihilo magis quadruplatoris quam furis, quam</td><td></td></tr><tr><td>sicarii aut proditoris attulit definitionem. </td><td>10</td></tr><tr><td>  Item vitiosum est pro argumento sumere, quod in</td><td></td></tr><tr><td>disquisitione positum est; ut si quis quem furti arguat</td><td></td></tr><tr><td>et ita dicat, eum esse hominem inprobum, avarum,</td><td></td></tr><tr><td>fraudulentum: ei rei testimonium esse, quod sibi fur-</td><td></td></tr><tr><td>tum fecerit. </td><td>15</td></tr><tr><td>  Item vitiosum est controversiam controversia dis-</td><td></td></tr><tr><td>solvere, hoc modo:</td><td></td></tr><tr><td>      'Non convenit, censores, istum vobis satis facere,</td><td></td></tr><tr><td>    quod ait se non potuisse adesse ita, ut iuratus fuerat.</td><td></td></tr><tr><td>    Quid? si ad exercitum non venisset, id&lt;e&gt;mne tribuno</td><td>20</td></tr><tr><td>    militum diceret?' </td><td></td></tr>
        </table>