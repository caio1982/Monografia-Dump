<table>
          <script>targetHit=0;</script>
          <tr><td>  Ac ne existimes, Triari, quod adferam, in dicendo me</td><td>7.1</td></tr><tr><td>fingere ipsum et non a reo causam cognoscere, explicabo</td><td></td></tr><tr><td>tibi quae fuerint opiniones in Sardinia de istius mulieris</td><td></td></tr><tr><td>morte—nam fuerunt duae—quo etiam facilius . . . </td><td></td></tr><tr><td>  . . . te dixi, libidinosam atque improbam matrem infami ac</td><td>8.1</td></tr><tr><td>noto adulterio iam diu diligebat. Is cum hanc suam uxorem</td><td></td></tr><tr><td>anum et locupletem et molestam timeret, neque eam habere</td><td></td></tr><tr><td>in matrimonio propter foeditatem neque dimittere propter </td><td></td></tr><tr><td>dotem volebat. Itaque compecto cum matre Bostaris con-</td><td>5</td></tr><tr><td>silium cepit ut uterque Romam veniret; ibi se aliquam ra-</td><td></td></tr><tr><td>tionem inventurum quem ad modum illam uxorem duceret</td><td></td></tr><tr><td>co&lt;nfir&gt;mavit. </td><td></td></tr><tr><td>  Hic opinio fuit, ut dixi, duplex, una non abhorrens a statu</td><td>9.1</td></tr><tr><td>naturaque rerum, Arinis uxorem paelicatus dolore concita-</td><td></td></tr><tr><td>tam, cum audisset Arinem cum illa sua metus et fugae simu-</td><td></td></tr><tr><td>latione Romam se contulisse, ut, cum antea consuetudo</td><td></td></tr><tr><td>inter eos fuisset, tum etiam nuptiis iungerentur, arsisse do-</td><td>5</td></tr><tr><td>lore muliebri et mori quam id perpeti maluisse. Altera non</td><td>10.1</td></tr><tr><td>minus veri similis et, ut opinor, in Sardinia magis etiam</td><td></td></tr><tr><td>credita, Arinem istum testem atque hospitem, Triari, tuum</td><td></td></tr><tr><td>proficiscentem Romam negotium dedisse liberto ut illi ani-</td><td></td></tr><tr><td>culae non ille quidem vim adferret—neque enim erat re-</td><td>5</td></tr><tr><td>ctum patronae—sed collum digitulis duobus oblideret, resti-</td><td></td></tr><tr><td>cula cingeret, ut illa perisse suspendio putaretur. Quae</td><td>11.1</td></tr><tr><td>quidem suspicio valuit etiam plus ob hanc causam quod,</td><td></td></tr><tr><td>cum agerent parentalia Norenses omnesque suo more ex</td><td></td></tr><tr><td>oppido exissent, tum illa est a liberto suspendisse se dicta.</td><td></td></tr><tr><td>Discessus autem solitudo ei qui patronam suffocabat fuit</td><td>5</td></tr><tr><td>quaerenda, illi quae volebat mori non fuit. Confirmata</td><td>12.1</td></tr><tr><td>vero suspicio est, quod anu mortua libertus statim tamquam</td><td></td></tr><tr><td>opere confecto Romam est profectus, Aris autem, simul ac</td><td></td></tr><tr><td>libertus de morte uxoris nuntiavit, continuo Romae matrem</td><td></td></tr><tr><td>illam Bostaris duxit uxorem. </td><td>5</td></tr>
        </table>