<table>
          <script>targetHit=0;</script>
          <tr><td>  Dicet aliquis: 'unde haec tibi nota sunt?' Non me</td><td>68.1</td></tr><tr><td>hercules contumeliae causa describam quemquam, prae-</td><td></td></tr><tr><td>sertim ingeniosum hominem atque eruditum, cui generi</td><td></td></tr><tr><td>esse ego iratus ne si cupiam quidem possum. Est quidam</td><td></td></tr><tr><td>Graecus qui cum isto vivit, homo, vere ut dicam—sic enim</td><td>5</td></tr><tr><td>cognovi—humanus, sed tam diu quam diu aut cum aliis</td><td></td></tr><tr><td>est aut ipse secum. Is cum istum adulescentem iam tum</td><td></td></tr><tr><td>hac dis irata fronte vidisset, non fastidivit eius amicitiam,</td><td></td></tr><tr><td>cum esset praesertim appetitus; dedit se in consuetudinem</td><td></td></tr><tr><td>sic ut prorsus una viveret nec fere umquam ab eo discederet.</td><td>10</td></tr><tr><td>Non apud indoctos sed, ut ego arbitror, in hominum erudi-</td><td></td></tr><tr><td>tissimorum et humanissimorum coetu loquor. Audistis pro-</td><td></td></tr><tr><td>fecto dici philosophos Epicureos omnis res quae sint homini</td><td></td></tr><tr><td>expetendae voluptate metiri; rectene an secus, nihil ad nos </td><td></td></tr><tr><td>aut, si ad nos, nihil ad hoc tempus; sed tamen lubricum</td><td>15</td></tr><tr><td>genus orationis adulescenti non acriter intellegenti et saepe</td><td></td></tr><tr><td>praeceps. Itaque admissarius iste, simul atque audivit volu-</td><td>69.1</td></tr><tr><td>ptatem a philosopho tanto opere laudari, nihil expiscatus est,</td><td></td></tr><tr><td>sic suos sensus voluptarios omnis incitavit, sic ad illius hanc</td><td></td></tr><tr><td>orationem adhinnivit, ut non magistrum virtutis sed auctorem</td><td></td></tr><tr><td>libidinis a se illum inventum arbitraretur. Graecus primo</td><td>5</td></tr><tr><td>distinguere et dividere illa quem ad modum dicerentur;</td><td></td></tr><tr><td>iste 'claudus,' quem ad modum aiunt, 'pilam'; retinere</td><td></td></tr><tr><td>quod acceperat, testificari, tabellas obsignare velle, Epicurum</td><td></td></tr><tr><td>diserte dicere existimare. Dicit autem, opinor, se nullum</td><td></td></tr><tr><td>bonum intellegere posse demptis corporis voluptatibus.</td><td>10</td></tr><tr><td>Quid multa? Graecus facilis et valde venustus nimis</td><td>70.1</td></tr><tr><td>pugnax contra imperatorem populi Romani esse noluit.</td><td></td></tr><tr><td>Est autem hic de quo loquor non philosophia solum sed</td><td></td></tr><tr><td>etiam ceteris studiis quae fere Epicureos neglegere dicunt</td><td></td></tr><tr><td>perpolitus; poema porro facit ita festivum, ita concinnum,</td><td>5</td></tr><tr><td>ita elegans, ut nihil fieri possit argutius. In quo repre-</td><td></td></tr><tr><td>hendat eum licet, si qui volet, modo leviter, non ut impro-</td><td></td></tr><tr><td>bum, non ut audacem, non ut impurum, sed ut Graeculum,</td><td></td></tr><tr><td>ut adsentatorem, ut poetam. Devenit autem seu potius</td><td></td></tr><tr><td>incidit in istum eodem deceptus supercilio Graecus atque</td><td>10</td></tr><tr><td>advena quo tot sapientes et tanta civitas. Revocare se</td><td></td></tr><tr><td>non poterat familiaritate implicatus et simul inconstantiae</td><td></td></tr><tr><td>famam verebatur. Rogatus, invitatus, coactus ita multa ad</td><td></td></tr><tr><td>istum de ipso quoque scripsit ut omnis libidines, omnia </td><td></td></tr><tr><td>stupra, omnia cenarum conviviorumque genera, adulteria</td><td>15</td></tr><tr><td>denique eius delicatissimis versibus expresserit, in quibus,</td><td>71.1</td></tr><tr><td>si qui velit, possit istius tamquam in speculo vitam intueri;</td><td></td></tr><tr><td>ex quibus multa a multis et lecta et audita recitarem, ni</td><td></td></tr><tr><td>vererer ne hoc ipsum genus orationis quo nunc utor ab</td><td></td></tr><tr><td>huius loci more abhorreret; et simul de ipso qui scripsit</td><td>5</td></tr><tr><td>detrahi nihil volo. Qui si fuisset in discipulo comparando</td><td></td></tr><tr><td>meliore fortuna, fortasse austerior et gravior esse potuisset;</td><td></td></tr><tr><td>sed eum casus in hanc consuetudinem scribendi induxit</td><td></td></tr><tr><td>philosopho valde indignam, si quidem philosophia, ut fertur,</td><td></td></tr><tr><td>virtutis continet et offici et bene vivendi disciplinam; quam</td><td>10</td></tr><tr><td>qui profitetur gravissimam sustinere mihi personam videtur.</td><td></td></tr><tr><td>Sed idem casus illum ignarum quid profiteretur, cum se</td><td>72.1</td></tr><tr><td>philosophum esse diceret, istius impurissimae atque intempe-</td><td></td></tr><tr><td>rantissimae pecudis caeno et sordibus inquinavit. </td><td></td></tr>
        </table>