<table>
          <script>targetHit=0;</script>
          <tr><td>  At quo tempore futurum est?—nam id maxime provi-</td><td>2.5.177.8</td></tr><tr><td>dendum est; etenim cum omnibus in rebus, tum in re</td><td></td></tr><tr><td>publica permagni momenti est ratio atque inclinatio tem-</td><td>10</td></tr><tr><td>porum. Nempe eo, cum populus Romanus aliud genus</td><td></td></tr><tr><td>hominum atque alium ordinem ad res iudicandas requirit,</td><td></td></tr><tr><td>nempe lege de iudiciis iudicibusque novis promulgata;</td><td></td></tr><tr><td>quam non is promulgavit quo nomine proscriptam videtis,</td><td></td></tr><tr><td>sed hic reus,—hic, inquam, sua spe atque opinione quam</td><td>15</td></tr><tr><td>de vobis habet legem illam scribendam promulgandamque</td><td></td></tr><tr><td>curavit. Itaque cum primo agere coepimus, lex non erat</td><td>178.1</td></tr><tr><td>promulgata; cum iste vestra severitate permotus multa</td><td></td></tr><tr><td>signa dederat quam ob rem responsurus non videretur,</td><td></td></tr><tr><td>mentio de lege nulla fiebat; posteaquam iste recreari et</td><td></td></tr><tr><td>confirmari visus est, lex statim promulgata est. Cui legi </td><td>5</td></tr><tr><td>cum vestra dignitas vehementer adversetur, istius spes falsa</td><td></td></tr><tr><td>et insignis impudentia maxime suffragatur. Hic si quid</td><td></td></tr><tr><td>erit commissum a quoquam vestrum quod reprendatur, aut</td><td></td></tr><tr><td>populus Romanus iudicabit de eo homine quem iam ante</td><td></td></tr><tr><td>iudiciis indignum putarit, aut ei qui propter offensionem</td><td>10</td></tr><tr><td>iudiciorum de veteribus iudicibus lege nova novi iudices</td><td></td></tr><tr><td>erunt constituti. Mihi porro, ut ego non dicam, quis</td><td>179.1</td></tr><tr><td>omnium mortalium non intellegit quam longe progredi sit</td><td></td></tr><tr><td>necesse? Potero silere, Hortensi, potero dissimulare, cum</td><td></td></tr><tr><td>tantum res publica vulnus acceperit ut expilatae provinciae,</td><td></td></tr><tr><td>vexati socii, di immortales spoliati, cives Romani cruciati</td><td>5</td></tr><tr><td>et necati impune me actore esse videantur? potero ego</td><td></td></tr><tr><td>hoc onus tantum aut in hoc iudicio deponere aut tacitus</td><td></td></tr><tr><td>sustinere? Non agitanda res erit, non in medium pro-</td><td></td></tr><tr><td>ferenda, non populi Romani fides imploranda, non omnes</td><td></td></tr><tr><td>qui tanto se scelere obstrinxerunt ut aut fidem suam cor-</td><td>10</td></tr><tr><td>rumpi paterentur aut iudicium corrumperent in discrimen</td><td></td></tr><tr><td>aut iudicium vocandi? </td><td></td></tr>
        </table>