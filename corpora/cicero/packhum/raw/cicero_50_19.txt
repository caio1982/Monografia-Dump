<table>
          <script>targetHit=0;</script>
          <tr><td>  Nam ista quae vos dicitis sunt tota commen-</td><td>1.94.6</td></tr><tr><td>ticia, vix digna lucubratione anicularum. non enim</td><td></td></tr><tr><td>sentitis quam multa vobis suscipienda sint si inpe-</td><td></td></tr><tr><td>traritis ut concedamus eandem hominum esse et deo-</td><td></td></tr><tr><td>rum figuram. omnis cultus et curatio corporis erit</td><td>10</td></tr><tr><td>eadem adhibenda deo quae adhibetur homini, ingres-</td><td></td></tr><tr><td>sus cursus accubitio inclinatio sessio conprehensio, ad</td><td></td></tr><tr><td>extremum etiam sermo et oratio. nam quod et maris</td><td>95.1</td></tr><tr><td>deos et feminas esse dicitis, quid sequatur videtis.</td><td></td></tr><tr><td>equidem mirari satis non possum unde ad istas opini-</td><td></td></tr><tr><td>ones vester ille princeps venerit. </td><td></td></tr><tr><td>  Sed clamare non desinitis retinendum hoc esse, deus</td><td>5</td></tr><tr><td>ut beatus inmortalisque sit. quid autem obstat quo mi-</td><td></td></tr><tr><td>nus sit beatus si non sit bipes, aut ista sive beatitas sive</td><td></td></tr><tr><td>beatitudo dicendast (utrumque omnino durum, sed usu </td><td></td></tr><tr><td>mollienda nobis verba sunt)—verum ea quaecumque</td><td></td></tr><tr><td>est cur aut in solem illum aut in hunc mundum aut in</td><td>10</td></tr><tr><td>aliquam mentem aeternam figura membrisque corporis</td><td></td></tr><tr><td>vacuam cadere non potest? nihil aliud dicis nisi &quot;Num-</td><td>96.1</td></tr><tr><td>quam vidi solem aut mundum beatum&quot;. Quid mundum</td><td></td></tr><tr><td>praeter hunc umquamne vidisti? negabis. cur igitur</td><td></td></tr><tr><td>non sescenta milia esse mundorum sed innumerabilia</td><td></td></tr><tr><td>ausus es dicere? &quot;Ratio docuit.&quot; Ergo hoc te ratio non</td><td>5</td></tr><tr><td>docebit, cum praestantissima natura quaeratur eaque</td><td></td></tr><tr><td>beata et aeterna, quae sola divina naturast, ut inmor-</td><td></td></tr><tr><td>talitate vincamur ab ea natura sic animi praestantia</td><td></td></tr><tr><td>vinci, atque ut animi item corporis? cur igitur, cum</td><td></td></tr><tr><td>ceteris rebus inferiores simus, forma pares sumus; ad</td><td>10</td></tr><tr><td>similitudinem enim deorum propius accedebat humana</td><td></td></tr><tr><td>virtus quam figura. An quicquam tam puerile dici</td><td>97.1</td></tr><tr><td>potest (ut eundem locum diutius urgeam) quam si ea</td><td></td></tr><tr><td>genera beluarum, quae in rubro mari Indiave gignantur,</td><td></td></tr><tr><td>nulla esse dicamus? atqui ne curiosissimi quidem</td><td></td></tr><tr><td>homines exquirendo audire tam multa possunt quam</td><td>5</td></tr><tr><td>sunt multa quae terra mari paludibus fluminibus</td><td></td></tr><tr><td>existunt; quae negemus esse, quia numquam vidimus? </td><td></td></tr>
        </table>