<table>
          <script>targetHit=0;</script>
          <tr><td>  Ego pro te nunc hos consulo post tempus et in aliena re,</td><td>54.1</td></tr><tr><td>quoniam tu in tua re, cum tempus erat, consulere oblitus</td><td></td></tr><tr><td>es; quaero abs te, C. Aquili, L. Lucili, P. Quinctili,</td><td></td></tr><tr><td>M. Marcelle: vadimonium mihi non obiit quidam socius</td><td></td></tr><tr><td>et adfinis meus quicum mihi necessitudo vetus, controversia </td><td>5</td></tr><tr><td>de re pecuniaria recens intercedit; postulone a praetore ut</td><td></td></tr><tr><td>eius bona mihi possidere liceat, an, cum Romae domus eius,</td><td></td></tr><tr><td>uxor, liberi sint, domum potius denuntiem? Quid est</td><td></td></tr><tr><td>quod hac tandem de re vobis possit videri? Profecto, si</td><td></td></tr><tr><td>recte vestram bonitatem atque prudentiam cognovi, non</td><td>10</td></tr><tr><td>multum me fallit, si consulamini, quid sitis responsuri:</td><td></td></tr><tr><td>primum exspectare, deinde, si latitare ac diutius ludificare</td><td></td></tr><tr><td>videatur, amicos convenire, quaerere quis procurator sit,</td><td></td></tr><tr><td>domum denuntiare. Dici vix potest quam multa sint quae</td><td></td></tr><tr><td>respondeatis ante fieri oportere quam ad hanc rationem</td><td>15</td></tr><tr><td>extremam necessario devenire. Quid ad haec Naevius?</td><td>55.1</td></tr><tr><td>Ridet scilicet nostram amentiam, qui in vita sua rationem</td><td></td></tr><tr><td>summi offici desideremus et instituta virorum bonorum</td><td></td></tr><tr><td>requiramus. 'Quid mihi,' inquit, 'cum ista summa sancti-</td><td></td></tr><tr><td>monia ac diligentia? viderint,' inquit, 'ista officia viri boni,</td><td>5</td></tr><tr><td>de me autem ita considerent: non quid habeam sed quibus</td><td></td></tr><tr><td>rebus invenerim quaerant, et quem ad modum natus et quo</td><td></td></tr><tr><td>pacto educatus sim. Memini; vetus est, &quot;de scurra multo</td><td></td></tr><tr><td>facilius divitem quam patrem familias fieri posse.&quot;' Haec</td><td>56.1</td></tr><tr><td>ille, si verbis non audet, re quidem vera palam loquitur.</td><td></td></tr><tr><td>Etenim si volt virorum bonorum instituto vivere, multa</td><td></td></tr><tr><td>oportet discat ac dediscat, quorum illi aetati utrumque</td><td></td></tr><tr><td>difficile est. </td><td>5</td></tr><tr><td>  'Non dubitavi,' inquit, 'cum vadimonium desertum</td><td></td></tr><tr><td>esset, bona proscribere.' Improbe; verum, quoniam tu id</td><td></td></tr><tr><td>tibi adrogas et concedi postulas, concedamus. Quid si</td><td></td></tr><tr><td>numquam deseruit, si ista causa abs te tota per summam</td><td></td></tr><tr><td>fraudem et malitiam ficta est, si vadimonium omnino tibi </td><td>10</td></tr><tr><td>cum P. Quinctio nullum fuit? quo te nomine appellemus?</td><td></td></tr><tr><td>Improbum? At etiam si desertum vadimonium esset,</td><td></td></tr><tr><td>tamen in ista postulatione et proscriptione bonorum impro-</td><td></td></tr><tr><td>bissimus reperiebare. Malitiosum? Non negas. Fraudu-</td><td></td></tr><tr><td>lentum? Iam id quidem adrogas tibi et praeclarum putas.</td><td>15</td></tr><tr><td>Audacem, cupidum, perfidiosum? Volgaria et obsoleta</td><td></td></tr><tr><td>sunt; res autem nova atque inaudita. Quid ergo est?</td><td>57.1</td></tr><tr><td>Vereor me hercule ne aut gravioribus utar verbis quam</td><td></td></tr><tr><td>natura fert, aut levioribus quam causa postulat. Ais esse</td><td></td></tr><tr><td>vadimonium desertum. Quaesivit a te, statim ut Romam</td><td></td></tr><tr><td>rediit, Quinctius quo die vadimonium istuc factum esse</td><td>5</td></tr><tr><td>diceres. Respondisti statim: Nonis Febr. Discedens in</td><td></td></tr><tr><td>memoriam redit Quinctius quo die Roma in Galliam pro-</td><td></td></tr><tr><td>fectus sit; ad ephemeridem revertitur; invenitur dies pro-</td><td></td></tr><tr><td>fectionis pridie Kal. Febr. Nonis Febr. si Romae fuit, causae</td><td></td></tr><tr><td>nihil dicimus quin tibi vadimonium promiserit. Quid? hoc</td><td>58.1</td></tr><tr><td>inveniri qui potest? Profectus est una L. Albius, homo</td><td></td></tr><tr><td>cum primis honestus; dicet testimonium. Prosecuti sunt</td><td></td></tr><tr><td>familiares et Albium et Quinctium; dicent hi quoque testi-</td><td></td></tr><tr><td>monium. Litterae P. Quincti, testes tot, quibus omnibus</td><td>5</td></tr><tr><td>causa iustissima est cur scire potuerint, nulla cur mentian-</td><td></td></tr><tr><td>tur, cum astipulatore tuo comparabuntur. </td><td></td></tr>
        </table>