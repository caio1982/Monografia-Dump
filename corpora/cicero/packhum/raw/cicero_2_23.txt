<table>
          <script>targetHit=0;</script>
          <tr><td>  Etiamne in tam perspicuis rebus argumentatio quaerenda</td><td>98.1</td></tr><tr><td>aut coniectura capienda est? Nonne vobis haec quae</td><td></td></tr><tr><td>audistis cernere oculis videmini, iudices? non illum</td><td></td></tr><tr><td>miserum, ignarum casus sui, redeuntem a cena videtis,</td><td></td></tr><tr><td>non positas insidias, non impetum repentinum? non ver-</td><td>5</td></tr><tr><td>satur ante oculos vobis in caede Glaucia? non adest iste</td><td></td></tr><tr><td>T. Roscius? non suis manibus in curru conlocat Autome-</td><td></td></tr><tr><td>dontem illum, sui sceleris acerbissimi nefariaeque victoriae</td><td></td></tr><tr><td>nuntium? non orat ut eam noctem pervigilet, ut honoris</td><td></td></tr><tr><td>sui causa laboret, ut Capitoni quam primum nuntiet? Quid</td><td>99.1</td></tr><tr><td>erat quod Capitonem primum scire vellet? Nescio, nisi</td><td></td></tr><tr><td>hoc video, Capitonem in his bonis esse socium; de tribus</td><td></td></tr><tr><td>et decem fundis tris nobilissimos fundos eum video possi-</td><td></td></tr><tr><td>dere. Audio praeterea non hanc suspicionem nunc primum</td><td>100.1</td></tr><tr><td>in Capitonem conferri; multas esse infamis eius palmas,</td><td></td></tr><tr><td>hanc primam esse tamen lemniscatam quae Roma ei de-</td><td></td></tr><tr><td>feratur; nullum modum esse hominis occidendi quo ille</td><td></td></tr><tr><td>non aliquot occiderit, multos ferro, multos veneno. Habeo</td><td>5</td></tr><tr><td>etiam dicere quem contra morem maiorum minorem annis</td><td></td></tr><tr><td><span class="caps">lx</span> de ponte in Tiberim deiecerit. Quae, si prodierit atque</td><td></td></tr><tr><td>adeo cum prodierit—scio enim proditurum esse—audiet.</td><td></td></tr><tr><td>Veniat modo, explicet suum volumen illud quod ei planum</td><td>101.1</td></tr><tr><td>facere possum Erucium conscripsisse; quod aiunt illum</td><td></td></tr><tr><td>Sex. Roscio intentasse et minitatum esse se omnia illa pro </td><td></td></tr><tr><td>testimonio esse dicturum. O praeclarum testem, iudices! o</td><td></td></tr><tr><td>gravitatem dignam exspectatione! o vitam honestam atque</td><td>5</td></tr><tr><td>eius modi ut libentibus animis ad eius testimonium vestrum</td><td></td></tr><tr><td>ius iurandum accommodetis! Profecto non tam perspicue</td><td></td></tr><tr><td>nos istorum maleficia videremus, nisi ipsos caecos redderet</td><td></td></tr><tr><td>cupiditas et avaritia et audacia. </td><td></td></tr>
        </table>