<table>
          <script>targetHit=0;</script>
          <tr><td>  Hunc igitur Cethegum consecutus est aetate Cato, qui</td><td>61.1</td></tr><tr><td>annis <span class="caps">ix</span> post eum fuit consul. eum nos ut perveterem</td><td></td></tr><tr><td>habemus, qui L. Marcio M'. Manilio consulibus mortuus</td><td></td></tr><tr><td>est, annis <span class="caps">lxxxvi</span> ipsis ante me consulem. nec vero</td><td></td></tr><tr><td>habeo quemquam antiquiorem, cuius quidem scripta</td><td>5</td></tr><tr><td>proferenda putem, nisi quem Appi Caeci oratio haec ipsa</td><td></td></tr><tr><td>de Pyrrho et nonnullae mortuorum laudationes forte</td><td></td></tr><tr><td>delectant. et hercules eae quidem exstant: ipsae enim</td><td>62.1</td></tr><tr><td>familiae sua quasi ornamenta ac monumenta servabant</td><td></td></tr><tr><td>et ad usum, si quis eiusdem generis occidisset, et ad memo-</td><td></td></tr><tr><td>riam laudum domesticarum et ad illustrandam nobilita-</td><td></td></tr><tr><td>tem suam. quamquam his laudationibus historia rerum </td><td>5</td></tr><tr><td>nostrarum est facta mendosior. multa enim scripta sunt</td><td></td></tr><tr><td>in eis quae facta non sunt: falsi triumphi, plures consula-</td><td></td></tr><tr><td>tus, genera etiam falsa et ad plebem transitiones, cum</td><td></td></tr><tr><td>homines humiliores in alienum eiusdem nominis infunde-</td><td></td></tr><tr><td>rentur genus; ut si ego me a M'. Tullio esse dicerem, qui</td><td>10</td></tr><tr><td>patricius cum Ser. Sulpicio consul anno <span class="caps">x</span> post exactos</td><td></td></tr><tr><td>reges fuit. Catonis autem orationes non minus multae</td><td>63.1</td></tr><tr><td>fere sunt quam Attici Lysiae, cuius arbitror plurumas</td><td></td></tr><tr><td>esse—est enim Atticus, quoniam certe Athenis est et</td><td></td></tr><tr><td>natus et mortuus et functus omni civium munere, quam-</td><td></td></tr><tr><td>quam Timaeus eum quasi Licinia et Mucia lege repetit Syra-</td><td>5</td></tr><tr><td>cusas—, et quodam modo est nonnulla in iis etiam inter</td><td></td></tr><tr><td>ipsos similitudo: acuti sunt, elegantes faceti breves; sed</td><td></td></tr><tr><td>ille Graecus ab omni laude felicior. habet enim certos sui</td><td>64.1</td></tr><tr><td>studiosos, qui non tam habitus corporis opimos quam gra-</td><td></td></tr><tr><td>cilitates consectentur; quos, valetudo modo bona sit, tenui-</td><td></td></tr><tr><td>tas ipsa delectat—quamquam in Lysia sunt saepe etiam</td><td></td></tr><tr><td>lacerti, sic ut [et] fieri nihil possit valentius; verum est</td><td>5</td></tr><tr><td>certe genere toto strigosior—, sed habet tamen suos lauda-</td><td></td></tr><tr><td>tores, qui hac ipsa eius subtilitate admodum gaudeant.</td><td></td></tr><tr><td>Catonem vero quis nostrorum oratorum, qui quidem</td><td>65.1</td></tr><tr><td>nunc sunt, legit? aut quis novit omnino? at quem virum,</td><td></td></tr><tr><td>di boni! mitto civem aut senatorem aut imperatorem:</td><td></td></tr><tr><td>oratorem enim hoc loco quaerimus: quis illo gravior in</td><td></td></tr><tr><td>laudando, acerbior in vituperando, in sententiis argutior,</td><td>5</td></tr><tr><td>in docendo edisserendoque subtilior? refertae sunt ora-</td><td></td></tr><tr><td>tiones amplius centum quinquaginta, quas quidem adhuc</td><td></td></tr><tr><td>invenerim et legerim, et verbis et rebus inlustribus. licet</td><td></td></tr><tr><td>ex his eligant ea quae notatione et laude digna sint:</td><td></td></tr><tr><td>omnes oratoriae virtutes in eis reperientur. iam vero Ori-</td><td>66.1</td></tr><tr><td>gines eius quem florem aut quod lumen eloquentiae non</td><td></td></tr><tr><td>habent? amatores huic desunt, sicuti multis iam ante </td><td></td></tr><tr><td>saeclis et Philisto Syracusio et ipsi Thucydidi. nam ut</td><td></td></tr><tr><td>horum concisis sententiis, interdum etiam non satis aper-</td><td>5</td></tr><tr><td>tis [autem] cum brevitate tum nimio acumine, officit</td><td></td></tr><tr><td>Theopompus elatione atque altitudine orationis suae—</td><td></td></tr><tr><td>quod idem Lysiae Demosthenes—, sic Catonis luminibus</td><td></td></tr><tr><td>obstruxit haec posteriorum quasi exaggerata altius oratio.</td><td></td></tr><tr><td>sed ea in nostris inscitia est, quod hi ipsi, qui in Graecis</td><td>67.1</td></tr><tr><td>antiquitate delectantur eaque subtilitate, quam Atticam</td><td></td></tr><tr><td>appellant, hanc in Catone ne noverunt quidem. Hyperi-</td><td></td></tr><tr><td>dae volunt esse et Lysiae. laudo: sed cur nolunt Catones?</td><td></td></tr><tr><td>Attico genere dicendi se gaudere dicunt. sapienter id</td><td>68.1</td></tr><tr><td>quidem; atque utinam imitarentur nec ossa solum, sed</td><td></td></tr><tr><td>etiam sanguinem! gratum est tamen, quod volunt. cur</td><td></td></tr><tr><td>igitur Lysias et Hyperides amatur, cum penitus ignoretur</td><td></td></tr><tr><td>Cato? antiquior est huius sermo et quaedam horridiora</td><td>5</td></tr><tr><td>verba. ita enim tum loquebantur. id muta, quod tum</td><td></td></tr><tr><td>ille non potuit, et adde numeros et, &lt;ut&gt; aptior sit oratio,</td><td></td></tr><tr><td>ipsa verba compone et quasi coagmenta, quod ne Graeci</td><td></td></tr><tr><td>quidem veteres factitaverunt: iam neminem antepones</td><td></td></tr><tr><td>Catoni. ornari orationem Graeci putant, si verborum im-</td><td>69.1</td></tr><tr><td>mutationibus utantur, quos appellant τρόπους, et senten-</td><td></td></tr><tr><td>tiarum orationisque formis, quae vocant σχήματα: non</td><td></td></tr><tr><td>veri simile est quam sit in utroque genere et creber et</td><td></td></tr><tr><td>distinctus Cato. nec vero ignoro nondum esse satis poli-</td><td>5</td></tr><tr><td>tum hunc oratorem et quaerendum esse aliquid perfectius;</td><td></td></tr><tr><td>quippe cum ita sit ad nostrorum temporum rationem</td><td></td></tr><tr><td>vetus, ut nullius scriptum exstet dignum quidem lectione,</td><td></td></tr><tr><td>quod sit antiquius. sed maiore honore in omnibus artibus</td><td></td></tr><tr><td>quam in hac una arte dicendi versatur antiquitas.  </td><td>10</td></tr>
        </table>