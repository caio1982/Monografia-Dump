<table>
          <script>targetHit=0;</script>
          <tr class="title first  date"><td>Ian<span class="snum">.(?)</span> <span class="snum">49</span> in Italia</td><td></td></tr><tr class="title last  "><td>Q. CICERO TIRONI S. D.</td><td></td></tr><tr><td>Magnae nobis est sollicitudini valetudo tua. nam tametsi qui</td><td>16.8.1.1</td></tr><tr><td>veniunt ἀκίνδυνα μὲν χρονιώτερα δὲ nuntiant, tamen in</td><td></td></tr><tr><td>magna consolatione ingens inest sollicitudo, si diutius nobis</td><td></td></tr><tr><td>&lt;a&gt;futurus es, is cuius usum et suavitatem desiderando</td><td></td></tr><tr><td>sentimus. ac tamen, quamquam videre te tota cogitatione</td><td>5</td></tr><tr><td>cupio, tamen te penitus rogo ne te tam longae navigationi et</td><td></td></tr><tr><td>viae per hiemem nisi bene firmum committas neve naviges</td><td></td></tr><tr><td>nisi explorate. vix in ipsis tectis et oppidis frigus infirma </td><td>2.1</td></tr><tr><td>valetudine vitatur, nedum in mari et via sit facile abesse ab</td><td></td></tr><tr><td>iniuria temporis.</td><td></td></tr><tr><td>    'ψῦχος δὲ λεπτῷ χρωτὶ πολεμιώτατον',</td><td></td></tr><tr><td>inquit Euripides. cui tu quantum credas nescio; ego certe</td><td>5</td></tr><tr><td>singulos eius versus singula testimonia puto. effice, si me</td><td></td></tr><tr><td>diligis, ut valeas et ut ad nos firmus ac valens quam primum</td><td></td></tr><tr><td>venias. </td><td></td></tr><tr><td>  Ama nos et vale. Quintus filius tibi salutem dicit.</td><td></td></tr>
        </table>