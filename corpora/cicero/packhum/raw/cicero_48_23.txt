<table>
          <script>targetHit=0;</script>
          <tr><td>  Omnis autem in quaerendo, quae via quadam et</td><td>2.3.11</td></tr><tr><td>ratione habetur, oratio praescribere primum debet ut</td><td></td></tr><tr><td>quibusdam in formulis <span class="caps">ea res agetur</span>, ut, inter quos</td><td></td></tr><tr><td>disseritur, conveniat quid sit id, de quo disseratur. hoc</td><td>4.1</td></tr><tr><td>positum in Phaedro a Platone probavit Epicurus sen-</td><td></td></tr><tr><td>sitque in omni disputatione id fieri oportere. sed quod</td><td></td></tr><tr><td>proximum fuit non vidit. negat enim definiri rem pla-</td><td></td></tr><tr><td>cere, sine quo fieri interdum non potest, ut inter eos,</td><td>5</td></tr><tr><td>qui ambigunt, conveniat quid sit id, de quo agatur,</td><td></td></tr><tr><td>velut in hoc ipso, de quo nunc disputamus. quaerimus</td><td></td></tr><tr><td>enim finem bonorum. possumusne hic scire qualis sit,</td><td></td></tr><tr><td>nisi contulerimus inter nos, cum finem bonorum dixe-</td><td></td></tr><tr><td>rimus, quid finis, quid etiam sit ipsum bonum? atqui</td><td>5.1</td></tr><tr><td>haec patefactio quasi rerum opertarum, cum quid quid-</td><td></td></tr><tr><td>que sit aperitur, definitio est. qua tu etiam inprudens</td><td></td></tr><tr><td>utebare non numquam. nam hunc ipsum sive finem</td><td></td></tr><tr><td>sive extremum sive ultimum definiebas id esse, quo</td><td>5</td></tr><tr><td>omnia, quae recte fierent, referrentur neque id ipsum</td><td></td></tr><tr><td>usquam referretur. praeclare hoc quidem. bonum ip-</td><td></td></tr><tr><td>sum etiam quid esset, fortasse, si opus fuisset, definis- </td><td></td></tr><tr><td>ses aut quod esset natura adpetendum aut quod prod-</td><td></td></tr><tr><td>esset aut quod iuvaret aut quod liberet modo. nunc</td><td>10</td></tr><tr><td>idem, nisi molestum est, quoniam tibi non omnino</td><td></td></tr><tr><td>displicet definire et id facis, cum vis, velim definias</td><td></td></tr><tr><td>quid sit voluptas, de quo omnis haec quaestio est. </td><td></td></tr><tr><td>  Quis, quaeso, inquit, est, qui quid sit voluptas ne-</td><td>6.1</td></tr><tr><td>sciat, aut qui, quo magis id intellegat, definitionem ali-</td><td></td></tr><tr><td>quam desideret? </td><td></td></tr><tr><td>  Me ipsum esse dicerem, inquam, nisi mihi viderer</td><td></td></tr><tr><td>habere bene cognitam voluptatem et satis firme con-</td><td>5</td></tr><tr><td>ceptam animo atque comprehensam. Nunc autem dico</td><td></td></tr><tr><td>ipsum Epicurum nescire et in eo nutare eumque, qui</td><td></td></tr><tr><td>crebro dicat diligenter oportere exprimi quae vis sub-</td><td></td></tr><tr><td>iecta sit vocibus, non intellegere interdum, quid sonet</td><td></td></tr><tr><td>haec vox voluptatis, id est quae res huic voci sub-</td><td>10</td></tr><tr><td>iciatur. </td><td></td></tr>
        </table>