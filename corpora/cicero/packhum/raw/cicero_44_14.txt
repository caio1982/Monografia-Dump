<table>
          <script>targetHit=0;</script>
          <tr><td>  <span class="caps">Atticvs</span> Paruam uero controuersiam dicis, at</td><td>1.54.6</td></tr><tr><td>non eam quae dirimat omnia! </td><td></td></tr><tr><td>  <span class="caps">Marcvs</span> Probe quidem sentires, si re ac non</td><td></td></tr><tr><td>uerbis dissiderent. </td><td></td></tr><tr><td>  <span class="caps">Atticvs</span> Ergo adsentiris Antiocho fami-</td><td>10</td></tr><tr><td>liari meo (magistro enim non audeo dicere), quocum</td><td></td></tr><tr><td>uixi et qui me ex nostris paene conuellit hortulis,</td><td></td></tr><tr><td>deduxitque in Academiam perpauculis passibus. </td><td></td></tr><tr><td>  <span class="caps">Marcvs</span> Vir iste fuit ille &lt;quidem&gt; acutus et</td><td></td></tr><tr><td>prudens, et in suo genere perfectus mihique, ut scis,</td><td>15</td></tr><tr><td>familiaris, cui tamen ego adsentiar in omnibus necne,</td><td></td></tr><tr><td>mox uidero. Hoc dico, controuersiam totam istam</td><td></td></tr><tr><td>posse sedari. </td><td></td></tr><tr><td>  <span class="caps">Atticvs</span> Qui istuc tandem uides? </td><td></td></tr><tr><td>  <span class="caps">Marcvs</span> Quia si, ut Chius Aristo dixit, </td><td>55.1</td></tr><tr><td>solum bonum esse &lt;dixisset&gt; quod honestum esset</td><td></td></tr><tr><td>malumque quod turpe, ceteras res omnis plane pares,</td><td></td></tr><tr><td>ac ne minimum quidem utrum adessent an abessent</td><td></td></tr><tr><td>interesse, ualde a Xenocrate et Aristotele et ab illa</td><td>5</td></tr><tr><td>Platonis familia discreparet, esset&lt;que&gt; inter eos de re</td><td></td></tr><tr><td>maxima et de omni uiuendi ratione dissensio. Nunc</td><td></td></tr><tr><td>uero cum decus, quod antiqui summum bonum esse</td><td></td></tr><tr><td>dixerant, hic solum bonum dicat; itemque dedecus</td><td></td></tr><tr><td>&lt;quod&gt; illi summum malum, hic solum; diuitias, ualetu-</td><td>10</td></tr><tr><td>dinem, pulchritudinem, commodas res appellet, non</td><td></td></tr><tr><td>bonas; paupertatem, debilitatem, dolorem incom-</td><td></td></tr><tr><td>modas, non malas; sentit idem quod Xenocrates, quod</td><td></td></tr><tr><td>Aristoteles, loquitur alio modo. Ex hac autem non</td><td></td></tr><tr><td>rerum sed uerborum discordia controuersia est nata</td><td>15</td></tr><tr><td>de finibus, in qua, quoniam usus capionem duodecim</td><td></td></tr><tr><td>tabulae intr&lt;a&gt; quinque pedes esse &lt;n&gt;oluerunt, depasci</td><td></td></tr><tr><td>ueterem possessionem Academiae ab hoc acuto homine</td><td></td></tr><tr><td>non sinemus, nec Mamilia lege singuli, sed e XII</td><td></td></tr><tr><td>tres arbitri fines regemus. </td><td>20</td></tr>
        </table>