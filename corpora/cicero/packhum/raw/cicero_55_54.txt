<table>
          <script>targetHit=0;</script>
          <tr><td>  In his autem utilitatum praeceptis Antipater Tyrius,</td><td>2.86.1</td></tr><tr><td>Stoicus, qui Athenis nuper est mortuus, duo praeterita</td><td></td></tr><tr><td>censet esse a Panaetio, valitudinis curationem et pe- </td><td></td></tr><tr><td>cuniae; quas res a summo philosopho praeteritas ar-</td><td></td></tr><tr><td>bitror, quod essent faciles; sunt certe utiles. Sed vale-</td><td>5</td></tr><tr><td>tudo sustentatur notitia sui corporis et observatione,</td><td></td></tr><tr><td>quae res aut prodesse soleant aut obesse, et conti-</td><td></td></tr><tr><td>nentia in victu omni atque cultu corporis tuendi causa</td><td></td></tr><tr><td>praetermittendis voluptatibus, postremo arte eorum</td><td></td></tr><tr><td>quorum ad scientiam haec pertinent. Res autem fami-</td><td>87.1</td></tr><tr><td>liaris quaeri debet iis rebus, a quibus abest turpitudo,</td><td></td></tr><tr><td>conservari autem diligentia et parsimonia, eisdem</td><td></td></tr><tr><td>etiam rebus augeri. Has res commodissime Xenophon</td><td></td></tr><tr><td>Socraticus persecutus est in eo libro, qui Oeconomicus</td><td>5</td></tr><tr><td>inscribitur, quem nos, ista fere aetate cum essemus,</td><td></td></tr><tr><td>qua es tu nunc, e Graeco in Latinum convertimus.</td><td></td></tr><tr><td>[¹⁷Sed toto hoc de genere, de quaerenda, de collocanda</td><td></td></tr><tr><td>pecunia, etiam [de utenda] commodius a quibusdam</td><td></td></tr><tr><td>optimis viris ad Ianum medium sedentibus quam ab</td><td>10</td></tr><tr><td>ullis philosophis ulla in schola disputatur. Sunt ta-</td><td></td></tr><tr><td>men ea cognoscenda, pertinent enim ad utilitatem, de</td><td></td></tr><tr><td>qua hoc libro disputatum est.]¹⁷ Sed utilitatum compa-</td><td>88.1</td></tr><tr><td>ratio, quoniam hic locus erat quartus, a Panaetio prae-</td><td></td></tr><tr><td>termissus, saepe est necessaria. Nam et corporis com-</td><td></td></tr><tr><td>moda cum externis et externa cum corporis et ipsa</td><td></td></tr><tr><td>inter se corporis et externa cum externis comparari</td><td>5</td></tr><tr><td>solent. Cum externis corporis hoc modo comparantur,</td><td></td></tr><tr><td>valere ut malis quam dives esse, cum corporis externa </td><td></td></tr><tr><td>hoc modo, dives esse potius quam maximis corporis</td><td></td></tr><tr><td>viribus; ipsa inter se corporis sic, ut bona valitudo</td><td></td></tr><tr><td>voluptati anteponatur, vires celeritati, externorum au-</td><td>10</td></tr><tr><td>tem, ut gloria divitiis, vectigalia urbana rusticis. Ex</td><td>89.1</td></tr><tr><td>quo genere comparationis illud est Catonis senis: a</td><td></td></tr><tr><td>quo cum quaereretur, quid maxime in re familiari ex-</td><td></td></tr><tr><td>pediret, respondit &quot;Bene pascere&quot;; quid secundum:</td><td></td></tr><tr><td>&quot;satis bene pascere&quot;; quid tertium: &quot;male pascere&quot;;</td><td>5</td></tr><tr><td>quid quartum &quot;arare&quot;. Et cum ille, qui quaesierat, di-</td><td></td></tr><tr><td>xisset, quid faenerari, tum Cato &quot;quid hominem, in-</td><td></td></tr><tr><td>quit, occidere?&quot; Ex quo et multis aliis intellegi debet</td><td></td></tr><tr><td>utilitatum comparationes fieri solere recteque hoc</td><td></td></tr><tr><td>adiunctum esse exquirendorum officiorum genus. Re-</td><td>90.1</td></tr><tr><td>liqua deinceps persequemur.</td><td></td></tr>
        </table>