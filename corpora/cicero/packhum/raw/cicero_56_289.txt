<table>
          <script>targetHit=0;</script>
          <tr class="title first  date"><td>inter Nov<span class="snum">.</span> <span class="snum">46</span> et Quint<span class="snum">.</span> <span class="snum">45(?)</span></td><td></td></tr><tr class="title last  "><td>CICERO CLUVIO S.</td><td></td></tr><tr><td>Cum in Galliam proficiscens pro nostra necessitudine tuaque</td><td>13.7.1.1</td></tr><tr><td>summa in me observantia ad me domum venisses, locutus</td><td></td></tr><tr><td>sum tecum de agro vectigali municipi Atellani qui esset in</td><td></td></tr><tr><td>Gallia, quantoque opere eius municipi causa laborarem tibi</td><td></td></tr><tr><td>ostendi. post tuam autem profectionem cum et maxima res</td><td>5</td></tr><tr><td>municipi honestissimi mihique coniunctissimi et summum</td><td></td></tr><tr><td>meum officium ageretur, pro tuo animo in me singulari</td><td></td></tr><tr><td>existimavi me oportere ad te accuratius scribere, etsi non</td><td></td></tr><tr><td>sum nescius et quae temporum ratio et quae tua potestas sit</td><td></td></tr><tr><td>tibique negotium datum esse a C. Caesare, non iudicium,</td><td>10</td></tr><tr><td>praeclare intellego. qua re a te tantum peto quantum et te</td><td></td></tr><tr><td>facere posse et libenter mea causa facturum esse arbitror. </td><td></td></tr><tr><td>  Et primum velim existimes, quod res est, municipi fortunas</td><td>2.1</td></tr><tr><td>omnis in isto vectigali consistere, his autem temporibus hoc</td><td></td></tr><tr><td>municipium maximis oneribus pressum summis adfectum</td><td></td></tr><tr><td>esse difficultatibus. hoc etsi commune videtur esse cum</td><td></td></tr><tr><td>multis, tamen mihi crede singularis huic municipio cala-</td><td>5</td></tr><tr><td>mitates accidisse; quas idcirco non commemoro ne de</td><td></td></tr><tr><td>miseriis meorum necessariorum conquerens homines quos</td><td></td></tr><tr><td>nolo videar offendere. itaque, nisi magnam spem haberem</td><td>3.1</td></tr><tr><td>C. Caesari nos causam municipi probaturos, non erat causa</td><td></td></tr><tr><td>cur a te hoc tempore aliquid contenderem; sed quia confido</td><td></td></tr><tr><td>mihique persuasi illum et dignitatis municipi et aequitatis et </td><td></td></tr><tr><td>etiam voluntatis erga se habiturum esse rationem, ideo a te</td><td>5</td></tr><tr><td>non dubitavi contendere ut hanc causam illi integram</td><td></td></tr><tr><td>conservares. </td><td></td></tr><tr><td>  Quod etsi nihilo minus a te peterem si nihil audivissem te</td><td>4.1</td></tr><tr><td>tale fecisse, tamen maiorem spem impetrandi nactus sum</td><td></td></tr><tr><td>postea quam mihi dictum est hoc idem a te Regiensis</td><td></td></tr><tr><td>impetravisse; qui etsi te aliqua necessitudine attingunt,</td><td></td></tr><tr><td>tamen tuus amor in me sperare me cogit te, quod tuis</td><td>5</td></tr><tr><td>necessariis tribueris, idem esse tributurum meis, praesertim</td><td></td></tr><tr><td>cum ego pro his unis petam, habeam autem qui simili causa</td><td></td></tr><tr><td>laborent compluris necessarios. hoc me non sine causa</td><td></td></tr><tr><td>facere neque aliqua levi ambitione commotum a te con-</td><td></td></tr><tr><td>tendere etsi te existimare arbitror, tamen mihi [arbitranti]</td><td>10</td></tr><tr><td>adfirmanti credas velim me huic municipio debere plurimum;</td><td></td></tr><tr><td>nullum umquam fuisse tempus neque honorum nec laborum</td><td></td></tr><tr><td>meorum in quo non huius municipi studium in me exstiterit</td><td></td></tr><tr><td>singulare. </td><td></td></tr><tr><td>  Quapropter a te etiam atque etiam pro nostra summa</td><td>5.1</td></tr><tr><td>coniunctione proque tua in me perpetua et maxima bene-</td><td></td></tr><tr><td>volentia maiorem in modum peto atque contendo ut, cum</td><td></td></tr><tr><td>fortunas agi eius municipi intellegas quod sit mihi neces-</td><td></td></tr><tr><td>situdine, officiis, benevolentia coniunctissimum, id mihi des;</td><td>5</td></tr><tr><td>quod erit huius modi ut, si a Caesare quod speramus</td><td></td></tr><tr><td>impetrarimus, tuo beneficio nos id consecutos esse iudicemus,</td><td></td></tr><tr><td>sin minus, pro eo tamen id habeamus, quoniam a te data sit</td><td></td></tr><tr><td>opera ut impetraremus. hoc cum mihi gratissimum feceris</td><td></td></tr><tr><td>tum viros optimos, homines honestissimos eosdemque</td><td>10</td></tr><tr><td>gratissimos et tua necessitudine dignissimos summo beneficio</td><td></td></tr><tr><td>in perpetuum tibi tuisque devinxeris. </td><td></td></tr>
        </table>