<table>
          <script>targetHit=0;</script>
          <tr><td>  Firmamentum autem stabilitatis constantiaeque est</td><td>65.1</td></tr><tr><td>eius, quam in amicitia quaerimus, fides; nihil est</td><td></td></tr><tr><td>enim stabile, quod infidum est. Simplicem praeterea</td><td></td></tr><tr><td>et communem et consentientem, id est qui rebus isdem</td><td></td></tr><tr><td>moveatur, eligi par est, quae omnia pertinent ad fide-</td><td>5</td></tr><tr><td>litatem; neque enim fidum potest esse multiplex in-</td><td></td></tr><tr><td>genium et tortuosum, neque vero, qui non isdem rebus</td><td></td></tr><tr><td>movetur naturaque consentit, aut fidus aut stabilis</td><td></td></tr><tr><td>potest esse. Addendum eodem est, ut ne criminibus</td><td></td></tr><tr><td>aut inferendis delectetur aut credat oblatis, quae per-</td><td>10</td></tr><tr><td>tinent omnia ad eam, quam iam dudum tracto, con-</td><td></td></tr><tr><td>stantiam. Ita fit verum illud, quod initio dixi, ami-</td><td></td></tr><tr><td>citiam nisi inter bonos esse non posse. Est enim</td><td></td></tr><tr><td>boni viri, quem eundem sapientem licet dicere, haec</td><td></td></tr><tr><td>duo tenere in amicitia: primum ne quid fictum sit</td><td>15</td></tr><tr><td>neve simulatum; aperte enim vel odisse magis ingenui</td><td></td></tr><tr><td>est quam fronte occultare sententiam; deinde non</td><td></td></tr><tr><td>solum ab aliquo allatas criminationes repellere, sed</td><td></td></tr><tr><td>ne ipsum quidem esse suspiciosum semper aliquid</td><td></td></tr><tr><td>existimantem ab amico esse violatum. Accedat huc</td><td>66.1</td></tr><tr><td>suavitas quaedam oportet sermonum atque morum,</td><td></td></tr><tr><td>haudquaquam mediocre condimentum amicitiae. Tri-</td><td></td></tr><tr><td>stitia autem et in omni re severitas habet illa qui-</td><td></td></tr><tr><td>dem gravitatem, sed amicitia remissior esse debet et</td><td>5</td></tr><tr><td>liberior et dulcior et ad omnem comitatem facilitatem-</td><td></td></tr><tr><td>que proclivior.  </td><td></td></tr><tr><td>  Existit autem hoc loco quaedam quaestio subdif-</td><td>67.1</td></tr><tr><td>ficilis, num quando amici novi, digni amicitia, veteri-</td><td></td></tr><tr><td>bus sint anteponendi, ut equis vetulis teneros ante-</td><td></td></tr><tr><td>ponere solemus. Indigna homine dubitatio! Non enim</td><td></td></tr><tr><td>debent esse amicitiarum sicut aliarum rerum satieta-</td><td>5</td></tr><tr><td>tes; veterrima quaeque, ut ea vina, quae vetustatem</td><td></td></tr><tr><td>ferunt, esse debet suavissima; verumque illud est,</td><td></td></tr><tr><td>quod dicitur, multos modios salis simul edendos esse,</td><td></td></tr><tr><td>ut amicitiae munus expletum sit. Novitates autem si</td><td>68.1</td></tr><tr><td>spem adferunt, ut tamquam in herbis non fallacibus</td><td></td></tr><tr><td>fructus appareat, non sunt illae quidem repudiandae,</td><td></td></tr><tr><td>vetustas tamen suo loco conservanda; maxima est</td><td></td></tr><tr><td>enim vis vetustatis et consuetudinis. Quin ipso equo,</td><td>5</td></tr><tr><td>cuius modo feci mentionem, si nulla res impediat,</td><td></td></tr><tr><td>nemo est, quin eo, quo consuevit, libentius utatur</td><td></td></tr><tr><td>quam intractato et novo. Nec vero in hoc, quod est</td><td></td></tr><tr><td>animal, sed in iis etiam, quae sunt inanima, consue-</td><td></td></tr><tr><td>tudo valet, quom locis ipsis delectemur, montuosis</td><td>10</td></tr><tr><td>etiam et silvestribus, in quibus diutius commorati</td><td></td></tr><tr><td>sumus. </td><td></td></tr>
        </table>