<table>
          <script>targetHit=0;</script>
          <tr><td>  Etenim nova quoque alia res, iudices, exstitit in hoc</td><td>2.3.178.6</td></tr><tr><td>crimine, quae tollat omnem dubitationem superioris illius</td><td></td></tr><tr><td>decumani criminis. Nam ut illud missum faciam, per-</td><td></td></tr><tr><td>multos aratores in alteras decumas et in haec <span class="caps">dccc</span> milia</td><td></td></tr><tr><td>modium, quod emptum populo Romano darent, non ha-</td><td>10</td></tr><tr><td>buisse, et a tuo procuratore, hoc est ab Apronio, emisse, ex</td><td></td></tr><tr><td>quo intellegi potest nihil te aratoribus reliqui fecisse,—ut</td><td></td></tr><tr><td>hoc praeteream, quod multorum est testimoniis expositum,</td><td></td></tr><tr><td>potest illo quicquam esse certius, in tua potestate atque in</td><td></td></tr><tr><td>tuis horreis omne frumentum Siciliae per triennium atque</td><td>15</td></tr><tr><td>omnis fructus agri decumani fuisse? Cum enim a civitati-</td><td>179.1</td></tr><tr><td>bus pro frumento pecuniam exigebas, unde erat frumentum</td><td></td></tr><tr><td>quod Romam mitteres, si tu id non omne clausum et com-</td><td></td></tr><tr><td>pressum possidebas? Ita in eo frumento primus tibi ille</td><td></td></tr><tr><td>quaestus erat ipsum frumentum, quod erat ereptum ab ara-</td><td>5</td></tr><tr><td>toribus, alter, quod frumentum improbissime per triennium</td><td></td></tr><tr><td>partum non semel sed bis, neque uno sed duobus pretiis</td><td></td></tr><tr><td>unum et idem frumentum vendidisti, semel civitatibus HS </td><td></td></tr><tr><td><span class="caps">xv</span> in medimnum, iterum populo Romano, a quo HS <span class="caps">xxi</span> in</td><td></td></tr><tr><td>medimna pro eodem illo frumento abstulisti. </td><td>10</td></tr><tr><td>  At enim frumentum Centuripinorum et Agrigentinorum</td><td>180.1</td></tr><tr><td>et non nullorum fortasse praeterea probasti et his populis</td><td></td></tr><tr><td>pecuniam dissolvisti. Sint sane aliquae civitates in eo nu-</td><td></td></tr><tr><td>mero, quarum frumentum improbare nolueris; quid tandem?</td><td></td></tr><tr><td>his civitatibus omnisne pecunia quae pro frumento debita</td><td>5</td></tr><tr><td>est dissoluta est? Vnum mihi reperi non populum, sed ara-</td><td></td></tr><tr><td>torem: vide, quaere, circumspice, si quis forte est ex ea</td><td></td></tr><tr><td>provincia, in qua tu triennium praefuisti, qui te nolit perisse:</td><td></td></tr><tr><td>unum, inquam, da mihi ex illis aratoribus qui tibi ad statuam</td><td></td></tr><tr><td>pecuniam contulerunt, qui sibi dicat omne esse pro frumento</td><td>10</td></tr><tr><td>quod oportuerit solutum. Confirmo, iudices, neminem esse</td><td></td></tr><tr><td>dicturum. </td><td></td></tr>
        </table>