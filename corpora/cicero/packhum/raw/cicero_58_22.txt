<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Nov<span class="snum">.</span> <span class="snum">54</span></td><td></td></tr><tr class="title last  "><td>&lt;MARCUS QUINTO FRATRI SALUTEM&gt;</td><td></td></tr><tr><td>Occupationum mearum tibi signum sit librari manus. diem</td><td>3.3.1.1</td></tr><tr><td>scito esse nullum quo die non dicam pro reo. ita, quicquid</td><td></td></tr><tr><td>conficio aut cogito, in ambulationis tempus fere confero. </td><td></td></tr><tr><td>  Negotia se nostra sic habent, domestica vero ut volumus.</td><td></td></tr><tr><td>valent pueri, studiose discunt, diligenter docentur, et nos et</td><td>5</td></tr><tr><td>inter se amant. expolitiones utriusque nostrum sunt in</td><td></td></tr><tr><td>manibus, sed tua ad perfectum iam res rustica Arcani et</td><td></td></tr><tr><td>Laterii. praeterea de aqua, de via nihil praetermisi quadam</td><td></td></tr><tr><td>epistula quin enucleate ad te perscriberem. sed me illa cura </td><td></td></tr><tr><td>sollicitat angitque vehementer quod dierum iam amplius</td><td>10</td></tr><tr><td>quadraginta intervallo nihil a te, nihil a Caesare, nihil ex</td><td></td></tr><tr><td>istis locis non modo litterarum sed ne rumoris quidem</td><td></td></tr><tr><td>adfluxit. me autem iam et mare istuc et terra sollicitat neque</td><td></td></tr><tr><td>desino, ut fit in amore, ea quae minime volo cogitare. qua</td><td></td></tr><tr><td>re non equidem iam te rogo ut ad me de te, de rebus istis</td><td>15</td></tr><tr><td>scribas (numquam enim, cum potes, praetermittis), sed hoc</td><td></td></tr><tr><td>te scire volo, nihil fere umquam me sic exspectasse ut, cum</td><td></td></tr><tr><td>haec scribebam, tuas litteras. </td><td></td></tr><tr><td>  Nunc cognosce ea quae sunt in re publica. comitiorum</td><td>2.1</td></tr><tr><td>cottidie singuli dies tolluntur obnuntiationibus magna</td><td></td></tr><tr><td>voluntate bonorum omnium; tanta invidia sunt consules</td><td></td></tr><tr><td>propter suspicionem pactorum a candidatis praemiorum.</td><td></td></tr><tr><td>candidati consulares quattuor omnes rei. causae sunt diffi-</td><td>5</td></tr><tr><td>ciles, sed enitemur ut Messalla noster salvus sit, quod est</td><td></td></tr><tr><td>etiam cum reliquorum salute coniunctum. Gabinium de</td><td></td></tr><tr><td>ambitu reum fecit P. Sulla subscribente privigno Memmio,</td><td></td></tr><tr><td>fratre Caecilio, Sulla filio. contra dixit L. Torquatus</td><td></td></tr><tr><td>omnibusque libentibus non obtinuit. quaeris quid fiat de</td><td>3.1</td></tr><tr><td>Gabinio: sciemus de maiestate triduo; quo quidem in</td><td></td></tr><tr><td>iudicio odio premitur omnium generum, maxime testibus</td><td></td></tr><tr><td>laeditur, accusatoribus frigidissimis utitur. consilium varium,</td><td></td></tr><tr><td>quaesitor gravis et firmus Alfius, Pompeius vehemens in</td><td>5</td></tr><tr><td>iudicibus rogandis. quid futurum sit nescio, locum tamen illi</td><td></td></tr><tr><td>in civitate non video. animum praebeo ad illius perniciem</td><td></td></tr><tr><td>moderatum, ad rerum eventum lenissimum. </td><td></td></tr><tr><td>  Habes fere de omnibus rebus. unum illud addam: Cicero</td><td>4.1</td></tr><tr><td>tuus nosterque summo studio est Paeoni sui rhetoris, hominis,</td><td></td></tr><tr><td>opinor, valde exercitati et boni. sed nostrum instituendi</td><td></td></tr><tr><td>genus esse paulo eruditius et θετικώτερον non ignoras. qua</td><td></td></tr><tr><td>re neque ego impediri Ciceronis iter atque illam disciplinam</td><td>5</td></tr><tr><td>volo et ipse puer magis illo declamatorio genere duci et </td><td></td></tr><tr><td>delectari videtur. in quo quoniam ipsi quoque fuimus,</td><td></td></tr><tr><td>patiamur illum ire nostris itineribus, eodem enim perven-</td><td></td></tr><tr><td>turum esse confidimus; sed tamen, si nobiscum eum rus</td><td></td></tr><tr><td>aliquo eduxerimus, in hanc nostram rationem consuetudi-</td><td>10</td></tr><tr><td>nemque inducemus. magna enim nobis a te proposita merces</td><td></td></tr><tr><td>est, quam certe nostra culpa numquam minus adsequemur. </td><td></td></tr><tr><td>  Quibus in locis et qua spe hiematurus sis ad me quam</td><td></td></tr><tr><td>diligentissime scribas velim.</td><td></td></tr>
        </table>