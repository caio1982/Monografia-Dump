<table>
          <script>targetHit=0;</script>
          <tr class="title first  date"><td>v Non<span class="snum">.</span> Quint<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Gaudeo id te mihi suadere quod ego mea sponte pridie feceram.</td><td>15.27.1.1</td></tr><tr><td>nam cum ad te <span class="caps">vi</span> Non. darem, eidem tabellario dedi etiam ad</td><td></td></tr><tr><td>Sestium scriptas πάνυ φιλοστόργως. ille autem, quod Puteolos</td><td></td></tr><tr><td>persequitur, humane, quod queritur, iniuste. non enim ego tam</td><td></td></tr><tr><td>illum exspectare dum de Cosano rediret debui quam ille aut </td><td>5</td></tr><tr><td>non ire ante quam me vidisset aut citius reverti. sciebat enim</td><td></td></tr><tr><td>me celeriter velle proficisci seseque ad me in Tusculanum</td><td></td></tr><tr><td>scripserat esse venturum. </td><td></td></tr><tr><td>  Te, ut a me discesseris, lacrimasse moleste ferebam. quod si</td><td>2.1</td></tr><tr><td>me praesente fecisses, consilium totius itineris fortasse mutassem.</td><td></td></tr><tr><td>sed illud praeclare, quod te consolata est spes brevi tempore</td><td></td></tr><tr><td>congrediendi; quae quidem exspectatio me maxime sustentat.</td><td></td></tr><tr><td>meae tibi litterae non deerunt. de Bruto scribam ad te omnia.</td><td>5</td></tr><tr><td>librum tibi celeriter mittam de gloria. excudam aliquid</td><td></td></tr><tr><td>Ἡρακλείδειον quod lateat in thesauris tuis. </td><td></td></tr><tr><td>  De Planco memini. Attica iure queritur. quod me de</td><td>3.1</td></tr><tr><td>Bacchide &lt;et de&gt; statuarum coronis certiorem [me] fecisti,</td><td></td></tr><tr><td>valde gratum; nec quicquam posthac non modo tantum sed ne</td><td></td></tr><tr><td>tantulum quidem praeterieris. sed de Herode et †Metio†</td><td></td></tr><tr><td>meminero et de omnibus quae te velle suspicabor modo. o</td><td>5</td></tr><tr><td>turpem sororis tuae filium! cum haec scriberem adventabat</td><td></td></tr><tr><td>αὐτῇ βουλύσει cenantibus nobis.</td><td></td></tr>
        </table>