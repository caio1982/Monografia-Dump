<table>
          <script>targetHit=0;</script>
          <tr><td>  Omnis natura vult esse conservatrix sui, ut et salva</td><td>4.16.1</td></tr><tr><td>sit et in genere conservetur suo. ad hanc rem aiunt</td><td></td></tr><tr><td>artis quoque requisitas, quae naturam adiuvarent in</td><td></td></tr><tr><td>quibus ea numeretur in primis, quae est vivendi ars,</td><td></td></tr><tr><td>ut tueatur, quod a natura datum sit, quod desit, ad-</td><td>5</td></tr><tr><td>quirat. idemque diviserunt naturam hominis in animum</td><td></td></tr><tr><td>et corpus. cumque eorum utrumque per se expetendum</td><td></td></tr><tr><td>esse dixissent, virtutes quoque utriusque eorum per se</td><td></td></tr><tr><td>expetendas esse dicebant, &lt;et&gt; cum animum infinita</td><td></td></tr><tr><td>quadam laude anteponerent corpori, virtutes quoque</td><td>10</td></tr><tr><td>animi bonis corporis anteponebant. Sed cum sapientiam </td><td>17.1</td></tr><tr><td>totius hominis custodem et procuratricem esse vellent,</td><td></td></tr><tr><td>quae esset naturae comes et adiutrix, hoc sapientiae</td><td></td></tr><tr><td>munus esse dicebant, ut, &lt;cum&gt; eum tueretur, qui con-</td><td></td></tr><tr><td>staret ex animo et corpore, in utroque iuvaret eum ac</td><td>5</td></tr><tr><td>contineret. atque ita re simpliciter primo collocata re-</td><td></td></tr><tr><td>liqua subtilius persequentes corporis bona facilem quan-</td><td></td></tr><tr><td>dam rationem habere censebant; de animi bonis accu-</td><td></td></tr><tr><td>ratius exquirebant in primisque reperiebant inesse in</td><td></td></tr><tr><td>iis iustitiae semina primique ex omnibus philosophis</td><td>10</td></tr><tr><td>natura tributum esse docuerunt, ut ii, qui procreati es-</td><td></td></tr><tr><td>sent, a procreatoribus amarentur, et, id quod temporum</td><td></td></tr><tr><td>ordine antiquius est, ut coniugia virorum et uxorum</td><td></td></tr><tr><td>natura coniuncta esse dicerent, qua ex stirpe orirentur</td><td></td></tr><tr><td>amicitiae cognationum. Atque ab his initiis profecti</td><td>15</td></tr><tr><td>omnium virtutum et originem et progressionem per-</td><td></td></tr><tr><td>secuti sunt. ex quo magnitudo quoque animi existebat,</td><td></td></tr><tr><td>qua facile posset repugnari obsistique fortunae, quod</td><td></td></tr><tr><td>maximae res essent in potestate sapientis. varietates</td><td></td></tr><tr><td>autem iniuriasque fortunae facile veterum philosopho-</td><td>20</td></tr><tr><td>rum praeceptis instituta vita superabat. Principiis autem</td><td>18.1</td></tr><tr><td>a natura datis amplitudines quaedam bonorum excita-</td><td></td></tr><tr><td>bantur partim profectae a contemplatione rerum occul-</td><td></td></tr><tr><td>tiorum, quod erat insitus menti cognitionis amor, e quo</td><td></td></tr><tr><td>etiam rationis explicandae disserendique cupiditas con-</td><td>5</td></tr><tr><td>sequebatur; quodque hoc solum animal natum est pu-</td><td></td></tr><tr><td>doris ac verecundiae particeps appetensque coniunctio-</td><td></td></tr><tr><td>num hominum ad societatem animadvertensque in om-</td><td></td></tr><tr><td>nibus rebus, quas ageret aut diceret, ut ne quid ab eo</td><td></td></tr><tr><td>fieret nisi honeste ac decore, his initiis, ut ante dixi, </td><td>10</td></tr><tr><td>&lt;et&gt; seminibus a natura datis temperantia, modestia,</td><td></td></tr><tr><td>iustitia et omnis honestas perfecte absoluta est. </td><td></td></tr>
        </table>