<table>
          <script>targetHit=0;</script>
          <tr><td>  Qua de re, iudices, magnopere vobis providendum est:</td><td>2.2.28.1</td></tr><tr><td>pertinet hoc ad summam rem publicam et ad existimationem</td><td></td></tr><tr><td>ordinis nostri salutemque sociorum. Si enim innocentes</td><td></td></tr><tr><td>existimari volumus, non solum nos, sed etiam nostros</td><td></td></tr><tr><td>comites praestare debemus. Primum omnium opera danda</td><td>5</td></tr><tr><td>est ut eos nobiscum educamus qui nostrae famae capitique</td><td></td></tr><tr><td>consulant; deinde, si in hominibus eligendis nos spes</td><td></td></tr><tr><td>amicitiae fefellerit, ut vindicemus, missos faciamus, semper </td><td></td></tr><tr><td>ita vivamus ut rationem reddendam nobis arbitremur.</td><td></td></tr><tr><td>Africani est hoc, hominis liberalissimi—verum tamen ea</td><td>10</td></tr><tr><td>liberalitas est probanda quae sine periculo existimationis</td><td></td></tr><tr><td>est, ut in illo fuit: cum ab eo quidam vetus adsectator</td><td>29.1</td></tr><tr><td>et ex numero amicorum non impetraret uti se praefectum</td><td></td></tr><tr><td>in Africam duceret, et id ferret moleste, 'Noli,' inquit,</td><td></td></tr><tr><td>'mirari si tu hoc a me non impetras. Ego iam pridem</td><td></td></tr><tr><td>ab eo cui meam existimationem caram fore arbitror peto</td><td>5</td></tr><tr><td>ut mecum praefectus proficiscatur, et adhuc impetrare non</td><td></td></tr><tr><td>possum.' Etenim re vera multo magis est petendum ab</td><td></td></tr><tr><td>hominibus, si salvi et honesti esse volumus, ut eant nobiscum</td><td></td></tr><tr><td>in provinciam, quam in benefici loco deferendum. Sed tu</td><td></td></tr><tr><td>cum et tuos amicos in provinciam quasi in praedam invita-</td><td>10</td></tr><tr><td>bas et cum iis ac per eos praedabare et eos in contione</td><td></td></tr><tr><td>anulis aureis donabas, non statuebas tibi non solum de tuis,</td><td></td></tr><tr><td>sed etiam de illorum factis rationem esse reddendam? </td><td></td></tr><tr><td>  Cum hos sibi quaestus constituisset magnos atque uberes</td><td>30.1</td></tr><tr><td>ex his causis quas ipse instituerat cum consilio, hoc est cum</td><td></td></tr><tr><td>sua cohorte, cognoscere, tum illud infinitum genus invenerat</td><td></td></tr><tr><td>ad innumerabilem pecuniam corripiendam. Dubium nemini</td><td></td></tr><tr><td>est quin omnes omnium pecuniae positae sint in eorum</td><td>5</td></tr><tr><td>potestate qui iudicia dant, et eorum qui iudicant, quin</td><td></td></tr><tr><td>nemo vestrum possit aedis suas, nemo fundum, nemo bona</td><td></td></tr><tr><td>patria obtinere, si, cum haec a quopiam vestrum petita</td><td></td></tr><tr><td>sint, praetor improbus, cui nemo intercedere possit, det</td><td></td></tr><tr><td>quem velit iudicem, iudex nequam et levis quod praetor</td><td>10</td></tr><tr><td>iusserit iudicet. Si vero illud quoque accedit, ut praetor</td><td>31.1</td></tr><tr><td>in ea verba iudicium det ut vel L. Octavius Balbus iudex, </td><td></td></tr><tr><td>homo et iuris et offici peritissimus, non possit aliter iudi-</td><td></td></tr><tr><td>care,—si iudicium sit eius modi</td><td></td></tr><tr><td>    <span class="caps">L. Octavivs ivdex esto. Si paret fvndvm Capena-</span></td><td>5</td></tr><tr><td>    <span class="caps">tem, qvo de agitvr, ex ivre Qviritivm P. Servili</span></td><td></td></tr><tr><td>    <span class="caps">esse, neqve is fvndvs Q. Catvlo restitvetvr</span>,</td><td></td></tr><tr><td>non necesse erit L. Octavio iudici cogere P. Servilium</td><td></td></tr><tr><td>Q. Catulo fundum restituere, aut condemnare eum quem</td><td></td></tr><tr><td>non oporteat? Eius modi totum ius praetorium, omnis res</td><td>10</td></tr><tr><td>iudiciaria fuit in Sicilia per triennium Verre praetore.</td><td></td></tr><tr><td>Decreta eius modi, <span class="caps">Si non accipit qvod te debere</span></td><td></td></tr><tr><td><span class="caps">dicis, accvses; si petit, dvcas</span>: C. Fuficium duci iussit</td><td></td></tr><tr><td>petitorem, L. Suettium, L. Racilium. Iudicia eius modi:</td><td></td></tr><tr><td>qui cives Romani erant &lt;iudicabant&gt; si Siculi essent, cum</td><td>15</td></tr><tr><td>Siculos eorum legibus dari oporteret, qui Siculi, si cives</td><td></td></tr><tr><td>Romani essent. Verum ut totum genus amplectamini</td><td>32.1</td></tr><tr><td>iudiciorum, prius iura Siculorum, deinde istius instituta</td><td></td></tr><tr><td>cognoscite. </td><td></td></tr>
        </table>