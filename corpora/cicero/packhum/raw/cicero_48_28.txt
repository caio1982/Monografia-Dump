<table>
          <script>targetHit=0;</script>
          <tr><td>  Non prorsus, inquit, omnisque, qui sine dolore sint,</td><td>2.17.1</td></tr><tr><td>in voluptate, et ea quidem summa, esse dico. </td><td></td></tr><tr><td>  Ergo in eadem voluptate eum, qui alteri misceat</td><td></td></tr><tr><td>mulsum ipse non sitiens, et eum, qui illud sitiens</td><td></td></tr><tr><td>bibat?  </td><td>5</td></tr><tr><td>  Tum ille: Finem, inquit, interrogandi, si videtur, quod</td><td></td></tr><tr><td>quidem ego a principio ita me malle dixeram hoc ip-</td><td></td></tr><tr><td>sum providens, dialecticas captiones. </td><td></td></tr><tr><td>  Rhetorice igitur, inquam, nos mavis quam dialectice</td><td></td></tr><tr><td>disputare? </td><td>10</td></tr><tr><td>  Quasi vero, inquit, perpetua oratio rhetorum solum,</td><td></td></tr><tr><td>non etiam philosophorum sit. </td><td></td></tr><tr><td>  Zenonis est, inquam, hoc Stoici. omnem vim loquendi,</td><td></td></tr><tr><td>ut iam ante Aristoteles, in duas tributam esse partes,</td><td></td></tr><tr><td>rhetoricam palmae, dialecticam pugni similem esse di-</td><td>15</td></tr><tr><td>cebat, quod latius loquerentur rhetores, dialectici autem</td><td></td></tr><tr><td>compressius. obsequar igitur voluntati tuae dicamque,</td><td></td></tr><tr><td>si potero, rhetorice, sed hac rhetorica philosophorum,</td><td></td></tr><tr><td>non nostra illa forensi, quam necesse est, cum popu-</td><td></td></tr><tr><td>lariter loquatur, esse interdum paulo hebetiorem. sed</td><td>18.1</td></tr><tr><td>dum dialecticam, Torquate, contemnit Epicurus, quae</td><td></td></tr><tr><td>una continet omnem et perspiciendi quid in quaque</td><td></td></tr><tr><td>re sit scientiam et iudicandi quale quidque sit et ratione</td><td></td></tr><tr><td>ac via disputandi, ruit in dicendo, ut mihi quidem vi-</td><td>5</td></tr><tr><td>detur, nec ea, quae docere vult, ulla arte distinguit, ut</td><td></td></tr><tr><td>haec ipsa, quae modo loquebamur. summum a vobis</td><td></td></tr><tr><td>bonum voluptas dicitur. aperiendum est igitur, quid</td><td></td></tr><tr><td>sit voluptas; aliter enim explicari, quod quaeritur, non</td><td></td></tr><tr><td>potest. quam si explicavisset, non tam haesitaret. aut</td><td>10</td></tr><tr><td>enim eam voluptatem tueretur, quam Aristippus, id est,</td><td></td></tr><tr><td>qua sensus dulciter ac iucunde movetur, quam etiam</td><td></td></tr><tr><td>pecudes, si loqui possent, appellarent voluptatem, aut,</td><td></td></tr><tr><td>si magis placeret suo more loqui, quam ut</td><td></td></tr><tr><td>    Omnés Danai atque Mycénenses.</td><td>15</td></tr><tr><td>    Attica pubes</td><td></td></tr><tr><td>reliquique Graeci, qui hoc anapaesto citantur, hoc non</td><td></td></tr><tr><td>dolere solum voluptatis nomine appellaret, illud Ari-</td><td></td></tr><tr><td>stippeum contemneret, aut, si utrumque probaret, ut </td><td></td></tr><tr><td>probat, coniungeret doloris vacuitatem cum voluptate et</td><td>20</td></tr><tr><td>duobus ultimis uteretur. multi enim et magni philo-</td><td>19.1</td></tr><tr><td>sophi haec ultima bonorum iuncta fecerunt, ut Aristo-</td><td></td></tr><tr><td>teles virtutis usum cum vitae perfectae prosperitate con-</td><td></td></tr><tr><td>iunxit, Callipho adiunxit ad honestatem voluptatem,</td><td></td></tr><tr><td>Diodorus ad eandem honestatem addidit vacuitatem</td><td>5</td></tr><tr><td>doloris. idem fecisset Epicurus, si sententiam hanc,</td><td></td></tr><tr><td>quae nunc Hieronymi est, coniunxisset cum Aristippi</td><td></td></tr><tr><td>vetere sententia. illi enim inter se dissentiunt. propterea</td><td></td></tr><tr><td>singulis finibus utuntur et, cum uterque Graece egregie</td><td></td></tr><tr><td>loquatur, nec Aristippus, qui voluptatem summum bo-</td><td>10</td></tr><tr><td>num dicit, in voluptate ponit non dolere, neque Hiero-</td><td></td></tr><tr><td>nymus, qui summum bonum statuit non dolere, volup-</td><td></td></tr><tr><td>tatis nomine umquam utitur pro illa indolentia, quippe</td><td></td></tr><tr><td>qui ne in expetendis quidem rebus numeret voluptatem.</td><td></td></tr><tr><td>duae sunt enim res quoque, ne tu verba solum putes.</td><td>20.1</td></tr><tr><td>unum est sine dolore esse, alterum cum voluptate. vos</td><td></td></tr><tr><td>ex his tam dissimilibus rebus non modo nomen unum</td><td></td></tr><tr><td>—nam id facilius paterer—, sed etiam rem unam ex</td><td></td></tr><tr><td>duabus facere conamini, quod fieri nullo modo potest.</td><td>5</td></tr><tr><td>hic, qui utrumque probat, ambobus debuit uti, sicut</td><td></td></tr><tr><td>facit re, neque tamen dividit verbis. cum enim eam</td><td></td></tr><tr><td>ipsam voluptatem, quam eodem nomine omnes appel-</td><td></td></tr><tr><td>lamus, laudat locis plurimis, audet dicere ne suspicari</td><td></td></tr><tr><td>quidem se ullum bonum seiunctum ab illo Aristippeo</td><td>10</td></tr><tr><td>genere voluptatis, atque ibi hoc dicit, ubi omnis eius</td><td></td></tr><tr><td>est oratio de summo bono. in alio vero libro, in quo</td><td></td></tr><tr><td>breviter comprehensis gravissimis sententiis quasi ora-</td><td></td></tr><tr><td>cula edidisse sapientiae dicitur, scribit his verbis, quae</td><td></td></tr><tr><td>nota tibi profecto, Torquate, sunt—quis enim vestrum</td><td>15</td></tr><tr><td>non edidicit Epicuri κυρίας δόξας, id est quasi maxime</td><td></td></tr><tr><td>ratas, quia gravissimae sint ad beate vivendum breviter</td><td></td></tr><tr><td>enuntiatae sententiae?—animadverte igitur rectene</td><td></td></tr><tr><td>hanc sententiam interpreter: 'Si ea, quae sunt luxurio- </td><td>21.1</td></tr><tr><td>sis efficientia voluptatum, liberarent eos deorum et</td><td></td></tr><tr><td>mortis et doloris metu docerentque qui essent fines</td><td></td></tr><tr><td>cupiditatum, nihil haberemus &lt;quod reprehenderemus&gt;,</td><td></td></tr><tr><td>cum undique complerentur voluptatibus nec haberent</td><td>5</td></tr><tr><td>ulla ex parte aliquid aut dolens aut aegrum, id est</td><td></td></tr><tr><td>autem malum.' </td><td></td></tr>
        </table>