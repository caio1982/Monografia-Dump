<table>
          <script>targetHit=0;</script>
          <tr><td>  Exposui fere, ut potui, quae maxime ad ornatum orationis</td><td>3.199.1</td></tr><tr><td>pertinere arbitrabar. Dixi enim de singulorum laude ver-</td><td></td></tr><tr><td>borum, dixi de coniunctione eorum, dixi de numero atque</td><td></td></tr><tr><td>forma; sed si habitum etiam orationis et quasi colorem</td><td></td></tr><tr><td>aliquem requiritis, est et plena quaedam, sed tamen teres,</td><td>5</td></tr><tr><td>et tenuis, non sine nervis ac viribus, et ea, quae particeps</td><td></td></tr><tr><td>utriusque generis quadam mediocritate laudatur. His tribus</td><td></td></tr><tr><td>figuris insidere quidam venustatis non fuco inlitus, sed</td><td></td></tr><tr><td>sanguine diffusus debet color. Tum denique hic nobis</td><td>200.1</td></tr><tr><td>orator ita conformandus est et verbis et sententiis, ut, quem</td><td></td></tr><tr><td>ad modum qui utuntur armis aut palaestra, non solum sibi</td><td></td></tr><tr><td>vitandi aut feriendi rationem esse habendam putet, sed</td><td></td></tr><tr><td>etiam, ut cum venustate moveatur, ut ei qui in armorum</td><td>5</td></tr><tr><td>tractatione versantur, [sic verbis quidem ad aptam composi-</td><td></td></tr><tr><td>tionem et decentiam, sententiis vero ad gravitatem orationis</td><td></td></tr><tr><td>utatur]. Formantur autem et verba et sententiae paene</td><td></td></tr><tr><td>innumerabiliter, quod satis scio notum esse vobis; sed</td><td></td></tr><tr><td>inter conformationem verborum et sententiarum hoc in-</td><td>10</td></tr><tr><td>terest, quod verborum tollitur, si verba mutaris, sententia-</td><td></td></tr><tr><td>rum permanet, quibuscumque verbis uti velis. Quod quidem</td><td>201.1</td></tr><tr><td>vos etsi facitis, tamen admonendos puto, ne quid esse aliud </td><td></td></tr><tr><td>oratoris putetis, quod quidem sit egregium atque mirabile,</td><td></td></tr><tr><td>nisi in singulis verbis illa tria tenere, ut translatis utamur</td><td></td></tr><tr><td>frequenter, interdum factis, raro autem etiam pervetustis.</td><td>5</td></tr><tr><td>In perpetua autem oratione, cum et coniunctionis levitatem</td><td></td></tr><tr><td>et numerorum, quam dixi, rationem tenuerimus, tum est</td><td></td></tr><tr><td>quasi luminibus distinguenda et frequentanda omnis oratio</td><td></td></tr><tr><td>sententiarum atque verborum. Nam et commoratio una</td><td>202.1</td></tr><tr><td>in re permultum movet et inlustris explanatio rerumque,</td><td></td></tr><tr><td>quasi gerantur, sub aspectum paene subiectio; quae et in</td><td></td></tr><tr><td>exponenda re plurimum valent et ad inlustrandum id, quod</td><td></td></tr><tr><td>exponitur, et ad amplificandum; ut eis, qui audient, illud,</td><td>5</td></tr><tr><td>quod augebimus, quantum efficere oratio poterit, tantum</td><td></td></tr><tr><td>esse videatur; et huic contraria saepe percursio est et plus</td><td></td></tr><tr><td>ad intellegendum, quam dixeris, significatio et distincte</td><td></td></tr><tr><td>concisa brevitas et extenuatio et huic adiuncta inlusio a</td><td></td></tr><tr><td>praeceptis Caesaris non abhorrens; et ab re digressio, in</td><td>203.1</td></tr><tr><td>qua cum fuerit delectatio, tum reditus ad rem aptus et con-</td><td></td></tr><tr><td>cinnus esse debebit; propositioque quid sis dicturus et ab</td><td></td></tr><tr><td>eo, quod est dictum, seiunctio et reditus ad propositum et</td><td></td></tr><tr><td>iteratio et rationis apta conclusio; tum augendi minuendive</td><td>5</td></tr><tr><td>causa veritatis supralatio atque traiectio; et rogatio atque</td><td></td></tr><tr><td>huic finitima quasi percontatio expositioque sententiae suae;</td><td></td></tr><tr><td>tum illa, quae maxime quasi inrepit in hominum mentis,</td><td></td></tr><tr><td>alia dicentis ac significantis dissimulatio; quae est periu-</td><td></td></tr><tr><td>cunda, cum orationis non contentione, sed sermone tracta-</td><td>10</td></tr><tr><td>tur; deinde dubitatio, tum distributio, tum correctio vel</td><td></td></tr><tr><td>ante vel postquam dixeris vel cum aliquid a te ipso reicias;</td><td></td></tr><tr><td>praemunitio etiam est ad id, quod adgrediare, et traiectio </td><td>204.1</td></tr><tr><td>in alium; communicatio, quae est quasi cum eis ipsis, apud</td><td></td></tr><tr><td>quos dicas, deliberatio; morum ac vitae imitatio vel in</td><td></td></tr><tr><td>personis vel sine illis, magnum quoddam ornamentum ora-</td><td></td></tr><tr><td>tionis et aptum ad animos conciliandos vel maxime, saepe</td><td>5</td></tr><tr><td>autem etiam ad commovendos; personarum ficta inductio</td><td>205.1</td></tr><tr><td>vel gravissimum lumen augendi; descriptio, erroris inductio,</td><td></td></tr><tr><td>ad hilaritatem impulsio, anteoccupatio; tum duo illa, quae</td><td></td></tr><tr><td>maxime movent, similitudo et exemplum; digestio, inter-</td><td></td></tr><tr><td>pellatio, contentio, reticentia, commendatio; vox quaedam</td><td>5</td></tr><tr><td>libera atque etiam effrenatio augendi causa; iracundia,</td><td></td></tr><tr><td>obiurgatio, promissio, deprecatio, obsecratio, declinatio</td><td></td></tr><tr><td>brevis a proposito, non ut superior illa digressio, purgatio,</td><td></td></tr><tr><td>conciliatio, laesio, optatio atque exsecratio. His fere lu-</td><td></td></tr><tr><td>minibus inlustrant orationem sententiae. Orationis autem</td><td>206.1</td></tr><tr><td>ipsius tamquam armorum est vel ad usum comminatio et</td><td></td></tr><tr><td>quasi petitio vel ad venustatem ipsa&lt;m&gt; tractatio. Nam et</td><td></td></tr><tr><td>geminatio verborum habet interdum vim, leporem alias,</td><td></td></tr><tr><td>et paulum immutatum verbum atque deflexum et eiusdem</td><td>5</td></tr><tr><td>verbi crebra tum a primo repetitio, tum in extremum con-</td><td></td></tr><tr><td>versio et in eadem verba impetus et concursio et adiunctio</td><td></td></tr><tr><td>et progressio et eiusdem verbi crebrius positi quaedam di-</td><td></td></tr><tr><td>stinctio et revocatio verbi et illa, quae similiter desinunt aut</td><td></td></tr><tr><td>quae cadunt similiter aut quae paribus paria referuntur aut</td><td>10</td></tr><tr><td>quae sunt inter se similia. Est etiam gradatio quaedam et</td><td>207.1</td></tr><tr><td>conversio et verborum concinna transgressio et contrarium</td><td></td></tr><tr><td>et dissolutum et declinatio et reprehensio et exclamatio et</td><td></td></tr><tr><td>imminutio et quod in multis casibus ponitur et quod de</td><td></td></tr><tr><td>singulis rebus propositis ductum refertur ad singula et ad</td><td>5</td></tr><tr><td>propositum subiecta ratio et item in distributis supposita </td><td></td></tr><tr><td>ratio et permissio et rursum alia dubitatio et improvisum</td><td></td></tr><tr><td>quiddam et dinumeratio et alia correctio et dissipatio et</td><td></td></tr><tr><td>continuatum et interruptum et imago et sibi ipsi responsio</td><td></td></tr><tr><td>et immutatio et diiunctio et ordo et relatio et digressio et</td><td>10</td></tr><tr><td>circumscriptio. Haec enim sunt fere atque horum similia</td><td>208.1</td></tr><tr><td>vel plura etiam esse possunt, quae sententiis orationem</td><td></td></tr><tr><td>verborumque conformationibus inluminent.' 'Quae quidem</td><td></td></tr><tr><td>te, Crasse, video,' inquit Cotta 'quod nota esse nobis putes,</td><td></td></tr><tr><td>sine definitionibus et sine exemplis effudisse.' 'Ego vero'</td><td>5</td></tr><tr><td>inquit Crassus 'ne illa quidem, quae supra dixi, nova vobis</td><td></td></tr><tr><td>esse arbitrabar, sed voluntati vestrum omnium parui. His</td><td>209.1</td></tr><tr><td>autem de rebus sol me ille admonuit, ut brevior essem, qui</td><td></td></tr><tr><td>ipse iam praecipitans me quoque haec praecipitem paene</td><td></td></tr><tr><td>evolvere coegit. Sed tamen huius generis demonstratio est</td><td></td></tr><tr><td>et doctrina ipsa vulgaris; usus autem gravissimus et in hoc</td><td>5</td></tr><tr><td>toto dicendi studio difficillimus. Quam ob rem quoniam</td><td>210.1</td></tr><tr><td>de ornatu omni orationis sunt omnes, si non patefacti, at</td><td></td></tr><tr><td>certe commonstrati loci, nunc quid aptum sit, hoc est, quid</td><td></td></tr><tr><td>maxime deceat in oratione, videamus. Quamquam id qui-</td><td></td></tr><tr><td>dem perspicuum est, non omni causae nec auditori neque</td><td>5</td></tr><tr><td>personae neque tempori congruere orationis unum genus;</td><td></td></tr><tr><td>nam et causae capitis alium quendam verborum sonum</td><td>211.1</td></tr><tr><td>requirunt, alium rerum privatarum atque parvarum; et aliud</td><td></td></tr><tr><td>dicendi genus deliberationes, aliud laudationes, aliud iudi-</td><td></td></tr><tr><td>cia, aliud sermones, aliud consolatio, aliud obiurgatio, aliud</td><td></td></tr><tr><td>disputatio, aliud historia desiderat. Refert etiam qui audi-</td><td>5</td></tr><tr><td>ant, senatus an populus an iudices: frequentes an pauci an</td><td></td></tr><tr><td>singuli, et quales: ipsique oratores qua sint aetate, honore,</td><td></td></tr><tr><td>auctoritate, debet videri; tempus, pacis an belli, festina-</td><td></td></tr><tr><td>tionis an oti. Itaque hoc loco nihil sane est quod praecipi </td><td>212.1</td></tr><tr><td>posse videatur, nisi ut figuram orationis plenioris et tenui-</td><td></td></tr><tr><td>oris et item illius mediocris ad id, quod agemus, accommo-</td><td></td></tr><tr><td>datam deligamus. Ornamentis eisdem uti fere licebit alias</td><td></td></tr><tr><td>contentius, alias summissius; omnique in re posse quod</td><td>5</td></tr><tr><td>deceat facere artis et naturae est, scire quid quandoque</td><td></td></tr><tr><td>deceat prudentiae. </td><td></td></tr>
        </table>