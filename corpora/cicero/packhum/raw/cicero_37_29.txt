<table>
          <script>targetHit=0;</script>
          <tr><td>  'Depromam equidem,' inquit 'et quo facilius id a te</td><td>2.128.1</td></tr><tr><td>exigam, quod peto, nihil tibi a me postulanti recusabo. Meae </td><td></td></tr><tr><td>totius rationis in dicendo et istius ipsius facultatis, quam</td><td></td></tr><tr><td>modo Crassus in caelum verbis extulit, tres sunt res, ut ante</td><td></td></tr><tr><td>dixi: una conciliandorum hominum, altera docendorum,</td><td>5</td></tr><tr><td>tertia concitandorum. Harum trium partium prima leni-</td><td>129.1</td></tr><tr><td>tatem orationis, secunda acumen, tertia vim desiderat; nam</td><td></td></tr><tr><td>hoc necesse est, ut is, qui nobis causam adiudicaturus sit,</td><td></td></tr><tr><td>aut inclinatione voluntatis propendeat in nos aut defensionis</td><td></td></tr><tr><td>argumentis adducatur aut animi permotione cogatur. Sed</td><td>5</td></tr><tr><td>quoniam illa pars, in qua rerum ipsarum explicatio ac</td><td></td></tr><tr><td>defensio posita est, videtur omnem huius generis quasi</td><td></td></tr><tr><td>doctrinam continere, de ea primum loquemur et pauca</td><td></td></tr><tr><td>dicemus: pauca enim sunt, quae usu iam tractata et animo</td><td></td></tr><tr><td>quasi notata habere videamur. Ac tibi sapienter monenti,</td><td>130.1</td></tr><tr><td>Crasse, libenter adsentiemur, ut singularum causarum defen-</td><td></td></tr><tr><td>siones quas solent magistri pueris tradere, relinquamus,</td><td></td></tr><tr><td>aperiamus autem capita ea, unde omnis ad omnem et</td><td></td></tr><tr><td>causam et orationem disputatio ducitur. Neque enim quo-</td><td>5</td></tr><tr><td>tiens verbum aliquod est scribendum nobis, totiens eius</td><td></td></tr><tr><td>verbi litterae sunt cogitatione conquirendae; nec quotiens</td><td></td></tr><tr><td>causa dicenda est, totiens ad eius causae seposita argumenta</td><td></td></tr><tr><td>revolvi nos oportet, sed habere certos locos, qui, ut litterae</td><td></td></tr><tr><td>ad verbum scribendum, sic illi ad causam explicandam</td><td>10</td></tr><tr><td>statim occurrant. Sed hi loci ei demum oratori prodesse</td><td>131.1</td></tr><tr><td>possunt, qui est versatus in rerum vel usu, quem aetas</td><td></td></tr><tr><td>denique adferet, vel auditione et cogitatione, quae studio et</td><td></td></tr><tr><td>diligentia praecucurrit aetatem. Nam si tu mihi quamvis</td><td></td></tr><tr><td>eruditum hominem adduxeris, quamvis acrem et acutum in</td><td>5</td></tr><tr><td>cogitando, quamvis ad pronuntiandum expeditum, si erit</td><td></td></tr><tr><td>idem in consuetudine civitatis, in exemplis, in institutis, in</td><td></td></tr><tr><td>moribus ac voluntatibus civium suorum hospes, non multum </td><td></td></tr><tr><td>ei loci proderunt illi, ex quibus argumenta promuntur: sub-</td><td></td></tr><tr><td>acto mihi ingenio opus est, ut agro non semel arato, sed</td><td>10</td></tr><tr><td>[novato et] iterato, quo meliores fetus possit et grandiores</td><td></td></tr><tr><td>edere; subactio autem est usus, auditio, lectio, litterae.</td><td></td></tr><tr><td>Ac primum naturam causae videat, quae numquam latet,</td><td>132.1</td></tr><tr><td>factumne sit quaeratur, an quale sit, an quod nomen habeat;</td><td></td></tr><tr><td>quo perspecto statim occurrit naturali quadam prudentia,</td><td></td></tr><tr><td>non his subductionibus, quas isti docent, quid faciat</td><td></td></tr><tr><td>causam, id est, quo sublato controversia stare non possit;</td><td>5</td></tr><tr><td>deinde quid veniat in iudicium: quod isti sic iubent quae-</td><td></td></tr><tr><td>rere: interfecit Opimius Gracchum. Quid facit causam?</td><td></td></tr><tr><td>Quod rei publicae causa, cum ex senatus consulto ad arma</td><td></td></tr><tr><td>vocasset. Hoc tolle, causa non erit. At id ipsum negat</td><td></td></tr><tr><td>contra leges licuisse Decius. Veniet igitur in iudicium</td><td>10</td></tr><tr><td>licueritne ex senatus consulto servandae rei publicae causa.</td><td></td></tr><tr><td>Perspicua sunt haec quidem et in vulgari prudentia sita;</td><td></td></tr><tr><td>sed illa quaerenda, quae et ab accusatore et a defensore</td><td></td></tr><tr><td>argumenta ad id, quod in iudicium venit, spectantia debent</td><td></td></tr><tr><td>adferri. Atque hic illud videndum est, in quo summus est</td><td>133.1</td></tr><tr><td>error istorum magistrorum, ad quos liberos nostros mittimus,</td><td></td></tr><tr><td>non quo hoc quidem ad dicendum magno opere pertineat,</td><td></td></tr><tr><td>sed tamen ut videatis, quale sit genus hoc eorum, qui sibi</td><td></td></tr><tr><td>eruditi videntur. Hebes atque impolitum: constituunt enim</td><td>5</td></tr><tr><td>in partiendis orationum modis duo genera causarum: unum</td><td></td></tr><tr><td>appellant, in quo sine personis atque temporibus de universo</td><td></td></tr><tr><td>genere quaeratur; alterum, quod personis certis et tem-</td><td></td></tr><tr><td>poribus definiatur; ignari omnis controversias ad universi</td><td></td></tr><tr><td>generis vim et naturam referri; nam in ea ipsa causa, de qua</td><td>134.1</td></tr><tr><td>ante dixi, nihil pertinet ad oratoris locos Opimi persona, </td><td></td></tr><tr><td>nihil Deci; de ipso [enim] universo genere infinita</td><td></td></tr><tr><td>quaestio est, num poena videatur esse adficiendus, qui</td><td></td></tr><tr><td>civem ex senatus consulto patriae conservandae causa</td><td>5</td></tr><tr><td>interemerit, cum id per leges non liceret; nulla denique</td><td></td></tr><tr><td>est causa, in qua id, quod in iudicium venit, reorum per-</td><td></td></tr><tr><td>sonis ac non generum ipsorum universa dubitatione quae-</td><td></td></tr><tr><td>ratur. Quin etiam in eis ipsis, ubi de facto ambigitur,</td><td>135.1</td></tr><tr><td>ceperitne pecunias contra leges [P.] Decius, argumenta et</td><td></td></tr><tr><td>criminum et defensionis revocentur oportet ad genus et [ad]</td><td></td></tr><tr><td>naturam universam: quod sumptuosus, de luxurie, quod</td><td></td></tr><tr><td>alieni appetens, de avaritia, quod seditiosus, de turbulentis</td><td>5</td></tr><tr><td>et malis civibus, quod a multis arguitur, de genere testium;</td><td></td></tr><tr><td>contraque, quae pro reo dicentur, omnia necessario a tem-</td><td></td></tr><tr><td>pore atque homine ad communis rerum et generum summas</td><td></td></tr><tr><td>revolventur. Atque haec forsitan homini non omnia, quae</td><td>136.1</td></tr><tr><td>sunt in natura rerum, celeriter animo comprehendenti per-</td><td></td></tr><tr><td>multa videantur, quae veniant in iudicium tum, cum de</td><td></td></tr><tr><td>facto quaeratur; sed tamen criminum multitudo est et</td><td></td></tr><tr><td>defensionum, non locorum infinita. Quae vero, cum de</td><td>137.1</td></tr><tr><td>facto non ambigitur, quaeruntur, qualia sint, ea si ex reis</td><td></td></tr><tr><td>numeres, et innumerabilia sunt et obscura; si ex rebus,</td><td></td></tr><tr><td>valde et modica et inlustria; nam si Mancini causam in</td><td></td></tr><tr><td>uno Mancino ponimus, quotienscumque is, quem pater</td><td>5</td></tr><tr><td>patratus dediderit, receptus non erit, totiens causa nova</td><td></td></tr><tr><td>nascetur; sin illa controversia causam facit, videaturne ei,</td><td></td></tr><tr><td>quem pater patratus dediderit, si is non sit receptus, post-</td><td></td></tr><tr><td>liminium esse, nihil ad artem dicendi nec ad argumenta</td><td></td></tr><tr><td>defensionis Mancini nomen pertinet; ac, si quid adfert</td><td>138.1</td></tr><tr><td>praeterea hominis aut dignitas aut indignitas, extra quae- </td><td></td></tr><tr><td>stionem est et ea tamen ipsa oratio ad universi generis</td><td></td></tr><tr><td>disputationem referatur necesse est. Haec ego non eo</td><td></td></tr><tr><td>consilio disputo, ut homines eruditos redarguam; quam-</td><td>5</td></tr><tr><td>quam reprehendendi sunt qui in genere definiendo istas</td><td></td></tr><tr><td>causas describunt in personis et in temporibus positas esse;</td><td></td></tr><tr><td>nam etsi incurrunt tempora et personae, tamen intelle-</td><td>139.1</td></tr><tr><td>gendum est, non ex eis, sed ex genere quaestionis pendere</td><td></td></tr><tr><td>causas. Sed hoc nihil ad me; nullum enim nobis cer-</td><td></td></tr><tr><td>tamen cum istis esse debet; tantum satis est intellegi ne</td><td></td></tr><tr><td>hoc quidem eos consecutos, quod in tanto otio etiam sine</td><td>5</td></tr><tr><td>hac forensi exercitatione efficere potuerunt, ut genera rerum</td><td></td></tr><tr><td>discernerent eaque paulo subtilius explicarent. Verum hoc,</td><td>140.1</td></tr><tr><td>ut dixi, nihil ad me; illud ad me ac multo etiam magis ad</td><td></td></tr><tr><td>vos, Cotta noster et Sulpici: quo modo nunc se istorum</td><td></td></tr><tr><td>artes habent, pertimescenda est multitudo causarum; est</td><td></td></tr><tr><td>enim infinita, si in personis ponitur; quot homines, tot</td><td>5</td></tr><tr><td>causae; sin ad generum universas quaestiones referuntur,</td><td></td></tr><tr><td>ita modicae et paucae sunt, ut eas omnis diligentes et</td><td></td></tr><tr><td>memores et sobrii oratores percursas animo et prope dicam</td><td></td></tr><tr><td>decantatas habere debeant; nisi forte existimatis a M'. Curio</td><td></td></tr><tr><td>causam didicisse L. Crassum et ea re multa attulisse, quam</td><td>10</td></tr><tr><td>ob rem postumo non nato Curium tamen heredem Coponi</td><td></td></tr><tr><td>esse oporteret: nihil ad copiam argumentorum neque ad</td><td>141.1</td></tr><tr><td>causae vim ac naturam nomen Coponi aut Curi pertinuit;</td><td></td></tr><tr><td>in genere erat universo rei negotique, non in tempore ac</td><td></td></tr><tr><td>nominibus, omnis quaestio: cum scriptum ita sit <span class="caps">si mihi</span></td><td></td></tr><tr><td><span class="caps">filivs genitvr, isqve privs moritvr</span>, et cetera, <span class="caps">tvm</span></td><td>5</td></tr><tr><td><span class="caps">mihi ille sit heres</span>, si natus filius non sit, videaturne is,</td><td></td></tr><tr><td>qui filio mortuo institutus heres sit, heres esse: perpetui</td><td></td></tr><tr><td>iuris et universi generis quaestio non hominum nomina, sed</td><td></td></tr><tr><td>rationem dicendi et argumentorum fontis desiderat. In </td><td>142.1</td></tr><tr><td>quo etiam isti nos iuris consulti impediunt a discendoque</td><td></td></tr><tr><td>deterrent; video enim in Catonis et in Bruti libris nomi-</td><td></td></tr><tr><td>natim fere referri, quid alicui de iure viro aut mulieri respon-</td><td></td></tr><tr><td>derit; credo, ut putaremus in hominibus, non in re con-</td><td>5</td></tr><tr><td>sultationis aut dubitationis causam aliquam fuisse; ut, quod</td><td></td></tr><tr><td>homines innumerabiles essent, debilitati [a iure cogno-</td><td></td></tr><tr><td>scendo] voluntatem discendi simul cum spe perdiscendi</td><td></td></tr><tr><td>abiceremus. Sed haec Crassus aliquando nobis expediet</td><td></td></tr><tr><td>et exponet discripta generatim; est enim, ne forte nescias,</td><td>10</td></tr><tr><td>heri nobis ille hoc, Catule, pollicitus [se] ius civile, quod</td><td></td></tr><tr><td>nunc diffusum et dissipatum esset, in certa genera coactu-</td><td></td></tr><tr><td>rum et ad artem facilem redacturum.' 'Et quidem' inquit</td><td>143.1</td></tr><tr><td>Catulus 'haudquaquam id est difficile Crasso, qui et, quod</td><td></td></tr><tr><td>disci potuit de iure, didicit et, quod eis, qui eum docuerunt,</td><td></td></tr><tr><td>defuit, ipse adferet, ut, quae sint in iure, vel apte discribere</td><td></td></tr><tr><td>vel ornate inlustrare possit.' 'Ergo' inquit 'ista' Antonius</td><td>5</td></tr><tr><td>'tum a Crasso discemus, cum se de turba et a subselliis in</td><td></td></tr><tr><td>otium, ut cogitat, soliumque contulerit.' 'Iam id quidem</td><td>144.1</td></tr><tr><td>saepe' inquit Catulus 'ex eo audivi, cum diceret sibi iam</td><td></td></tr><tr><td>certum esse a iudiciis causisque discedere; sed, ut ipsi</td><td></td></tr><tr><td>soleo dicere, non licebit; neque enim auxilium suum saepe</td><td></td></tr><tr><td>a viris bonis frustra implorari patietur neque id aequo</td><td>5</td></tr><tr><td>animo feret civitas, quae si voce L. Crassi carebit, orna-</td><td></td></tr><tr><td>mento quodam se spoliatam putabit.' 'Nam hercle,' inquit</td><td></td></tr><tr><td>Antonius 'si haec vere a Catulo dicta sunt, tibi mecum in</td><td></td></tr><tr><td>eodem est pistrino, Crasse, vivendum; et istam oscitantem</td><td></td></tr><tr><td>et dormitantem sapientiam Scaevolarum et ceterorum </td><td>10</td></tr><tr><td>beatorum otio concedamus.' Adrisit hic Crassus leniter</td><td>145.1</td></tr><tr><td>et 'pertexe modo,' inquit 'Antoni, quod exorsus es; me</td><td></td></tr><tr><td>tamen ista oscitans sapientia, simul atque ad eam con-</td><td></td></tr><tr><td>fugero, in libertatem vindicabit.' </td><td></td></tr>
        </table>