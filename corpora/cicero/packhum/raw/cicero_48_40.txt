<table>
          <script>targetHit=0;</script>
          <tr><td>  Sed finge non solum callidum eum, qui aliquid im-</td><td>2.57.7</td></tr><tr><td>probe faciat, verum etiam praepotentem, ut M. Crassus</td><td></td></tr><tr><td>fuit, qui tamen solebat uti suo bono, ut hodie est no-</td><td></td></tr><tr><td>ster Pompeius, cui recte facienti gratia est habenda;</td><td>10</td></tr><tr><td>esse enim quam vellet iniquus iustus poterat inpune.</td><td></td></tr><tr><td>quam multa vero iniuste fieri possunt, quae nemo pos-</td><td></td></tr><tr><td>sit reprehendere! si te amicus tuus moriens rogaverit,</td><td>58.1</td></tr><tr><td>ut hereditatem reddas suae filiae, nec usquam id scrip-</td><td></td></tr><tr><td>serit, ut scripsit Fadius, nec cuiquam dixerit, quid fa-</td><td></td></tr><tr><td>cies? tu quidem reddes; ipse Epicurus fortasse redde-</td><td></td></tr><tr><td>ret, ut Sextus Peducaeus, Sex. F., is qui hunc nostrum</td><td>5</td></tr><tr><td>reliquit effigiem et humanitatis et probitatis suae filium,</td><td></td></tr><tr><td>cum doctus, tum omnium vir optimus et iustissimus,</td><td></td></tr><tr><td>cum sciret nemo eum rogatum a Caio Plotio, equite</td><td></td></tr><tr><td>Romano splendido, Nursino, ultro ad mulierem venit</td><td></td></tr><tr><td>eique nihil opinanti viri mandatum exposuit heredita-</td><td>10</td></tr><tr><td>temque reddidit. sed ego ex te quaero, quoniam idem</td><td></td></tr><tr><td>tu certe fecisses, nonne intellegas eo maiorem vim esse</td><td></td></tr><tr><td>naturae, quod ipsi vos, qui omnia ad vestrum commo-</td><td></td></tr><tr><td>dum et, ut ipsi dicitis, ad voluptatem referatis, tamen</td><td></td></tr><tr><td>ea faciatis, e quibus appareat non voluptatem vos, sed</td><td>15</td></tr><tr><td>officium sequi, plusque rectam naturam quam rationem</td><td></td></tr><tr><td>pravam valere. si scieris, inquit Carneades, aspidem</td><td>59.1</td></tr><tr><td>occulte latere uspiam, et velle aliquem inprudentem</td><td></td></tr><tr><td>super eam assidere, cuius mors tibi emolumentum fu-</td><td></td></tr><tr><td>tura sit, improbe feceris, nisi monueris ne assidat, sed</td><td></td></tr><tr><td>inpunite tamen; scisse enim te quis coarguere possit?</td><td>5</td></tr><tr><td>Sed nimis multa. perspicuum est enim, nisi aequitas,</td><td></td></tr><tr><td>fides, iustitia proficiscantur a natura, et si omnia haec</td><td></td></tr><tr><td>ad utilitatem referantur, virum bonum non posse re- </td><td></td></tr><tr><td>periri; deque his rebus satis multa in nostris de re</td><td></td></tr><tr><td>publica libris sunt dicta a Laelio. </td><td>10</td></tr>
        </table>