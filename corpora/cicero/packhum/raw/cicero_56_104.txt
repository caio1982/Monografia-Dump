<table>
          <script>targetHit=0;</script>
          <tr class="title first  date"><td>c<span class="snum">.</span> Sept<span class="snum">.</span> <span class="snum">55</span></td><td></td></tr><tr class="title last  "><td>M. CICERO S. D. M. MARIO</td><td></td></tr><tr><td>Si te dolor aliqui corporis aut infirmitas valetudinis tuae</td><td>7.1.1.1</td></tr><tr><td>tenuit quo minus ad ludos venires, fortunae magis tribuo</td><td></td></tr><tr><td>quam sapientiae tuae; sin haec quae ceteri mirantur</td><td></td></tr><tr><td>contemnenda duxisti et, cum per valetudinem posses, venire</td><td></td></tr><tr><td>tamen noluisti, utrumque laetor, et sine dolore corporis te</td><td>5</td></tr><tr><td>fuisse et animo valuisse, cum ea quae sine causa mirantur</td><td></td></tr><tr><td>alii neglexeris, modo ut tibi constiterit fructus oti tui; quo</td><td></td></tr><tr><td>quidem tibi perfrui mirifice licuit cum esses in ista amoeni-</td><td></td></tr><tr><td>tate paene solus relictus. neque tamen dubito quin tu in illo</td><td></td></tr><tr><td>cubiculo tuo, ex quo tibi Stabianum perforando patefecisti</td><td>10</td></tr><tr><td>sinum, per eos dies matutina tempora lectiunculis consump-</td><td></td></tr><tr><td>seris, cum illi interea qui te istic reliquerunt spectarent</td><td></td></tr><tr><td>communis mimos semisomni. reliquas vero partis diei tu</td><td></td></tr><tr><td>consumebas iis delectationibus quas tibi ipse ad arbitrium</td><td></td></tr><tr><td>tuum compararas; nobis autem erant ea perpetienda quae</td><td>15</td></tr><tr><td>Sp. Maecius probavisset.  </td><td></td></tr><tr><td>  Omnino, si quaeris, ludi apparatissimi, sed non tui</td><td>2.1</td></tr><tr><td>stomachi; coniecturam enim facio de meo. nam primum</td><td></td></tr><tr><td>honoris causa in scaenam redierant ii quos ego honoris causa</td><td></td></tr><tr><td>de scaena decessisse arbitrabar. deliciae vero tuae, noster</td><td></td></tr><tr><td>Aesopus, eius modi fuit ut ei desinere per omnis homines</td><td>5</td></tr><tr><td>liceret. is iurare cum coepisset, vox eum defecit in illo loco,</td><td></td></tr><tr><td>'si sciens fallo'. quid tibi ego alia narrem? nosti enim reliquos</td><td></td></tr><tr><td>ludos; qui ne id quidem leporis habuerunt quod solent</td><td></td></tr><tr><td>mediocres ludi. apparatus enim spectatio tollebat omnem</td><td></td></tr><tr><td>hilaritatem; quo quidem apparatu non dubito quin animo</td><td>10</td></tr><tr><td>aequissimo carueris. quid enim delectationis habent sescenti</td><td></td></tr><tr><td>muli in 'Clytaemestra' aut in 'Equo Troiano' creterrarum</td><td></td></tr><tr><td>tria milia aut armatura varia peditatus et equitatus in</td><td></td></tr><tr><td>aliqua pugna? quae popularem admirationem habuerunt,</td><td></td></tr><tr><td>delectationem tibi nullam attulissent. quod si tu per eos dies</td><td>3.1</td></tr><tr><td>operam dedisti Protogeni tuo, dum modo is tibi quidvis</td><td></td></tr><tr><td>potius quam orationes meas legerit, ne tu haud paulo plus</td><td></td></tr><tr><td>quam quisquam nostrum delectationis habuisti. non enim te</td><td></td></tr><tr><td>puto Graecos aut Oscos ludos desiderasse, praesertim cum</td><td>5</td></tr><tr><td>Oscos vel in senatu vestro spectare possis, Graecos ita non</td><td></td></tr><tr><td>ames ut ne ad villam quidem tuam via Graeca ire soleas. nam</td><td></td></tr><tr><td>quid ego te athletas putem desiderare, qui gladiatores con-</td><td></td></tr><tr><td>tempseris? in quibus ipse Pompeius confitetur se et operam</td><td></td></tr><tr><td>et oleum perdidisse. reliquae sunt venationes binae per dies</td><td>10</td></tr><tr><td>quinque, magnificae, nemo negat; sed quae potest homini</td><td></td></tr><tr><td>esse polito delectatio cum aut homo imbecillus a valentissima</td><td></td></tr><tr><td>bestia laniatur aut praeclara bestia venabulo transverberatur?</td><td></td></tr><tr><td>quae tamen, si videnda sunt, saepe vidisti, neque nos qui</td><td></td></tr><tr><td>haec specta&lt;vi&gt;mus quicquam novi vidimus. extremus</td><td>15</td></tr><tr><td>elephantorum dies fuit. in quo admiratio magna vulgi atque</td><td></td></tr><tr><td>turbae, delectatio nulla exstitit; quin etiam misericordia </td><td></td></tr><tr><td>quaedam consecuta est atque opinio eius modi, esse quandam</td><td></td></tr><tr><td>illi beluae cum genere humano societatem. </td><td></td></tr><tr><td>  His ego tamen diebus, ludis scaenicis, ne forte videar tibi</td><td>4.1</td></tr><tr><td>non modo beatus sed liber omnino fuisse, dirupi me paene</td><td></td></tr><tr><td>in iudicio Galli Canini, familiaris tui. quod si tam facilem</td><td></td></tr><tr><td>populum haberem quam Aesopus habuit, libenter mehercule</td><td></td></tr><tr><td>artem desinerem tecumque et cum similibus nostri viverem.</td><td>5</td></tr><tr><td>nam me cum antea taedebat, cum et aetas et a&lt;m&gt;bitio me</td><td></td></tr><tr><td>hortabatur et licebat denique quem nolebam non defendere,</td><td></td></tr><tr><td>tum vero hoc tempore vita nulla est. neque enim fructum</td><td></td></tr><tr><td>ullum laboris exspecto et cogor non numquam homines non</td><td></td></tr><tr><td>optime de me meritos rogatu eorum qui bene meriti sunt</td><td>10</td></tr><tr><td>defendere. </td><td></td></tr><tr><td>  Itaque quaero causas omnis aliquando vivendi arbitratu</td><td>5.1</td></tr><tr><td>meo teque et istam rationem oti tui et laudo vehementer et</td><td></td></tr><tr><td>probo, quodque nos minus intervisis, hoc fero animo aequiore</td><td></td></tr><tr><td>quod, si Romae esses, tamen neque nos lepore tuo neque te,</td><td></td></tr><tr><td>si qui est in me, meo frui liceret propter molestissimas</td><td>5</td></tr><tr><td>occupationes meas. quibus si me relaxaro (nam ut plane</td><td></td></tr><tr><td>exsolvam non postulo), te ipsum, qui multos annos nihil</td><td></td></tr><tr><td>aliud commentaris, docebo profecto quid sit humaniter</td><td></td></tr><tr><td>vivere. tu modo istam imbecillitatem valetudinis tuae</td><td></td></tr><tr><td>sustenta et tuere, ut facis, ut nostras villas obire et mecum</td><td>10</td></tr><tr><td>simul lecticula concursare possis. </td><td></td></tr><tr><td>  Haec ad te pluribus verbis scripsi quam soleo non oti</td><td>6.1</td></tr><tr><td>abundantia sed amoris erga te, quod me quadam epistula</td><td></td></tr><tr><td>subinvitaras, si memoria tenes, ut ad te aliquid eius modi</td><td></td></tr><tr><td>scriberem quo minus te praetermisisse ludos paeniteret. quod</td><td></td></tr><tr><td>si adsecutus sum, gaudeo; sin minus, hoc me tamen consolor,</td><td>5</td></tr><tr><td>quod posthac ad ludos venies nosque vises neque [in] epistulis</td><td></td></tr><tr><td>relinques meis spem aliquam delectationis tuae. </td><td></td></tr>
        </table>