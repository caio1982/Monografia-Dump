<table>
          <script>targetHit=0;</script>
          <tr><td>  Hic iam, iudices, vestri consili res est, vestrae sapientiae;</td><td>11.8</td></tr><tr><td>quid deceat vos, non quantum liceat vobis, spectare debetis.</td><td></td></tr><tr><td>Si enim quid liceat quaeritis, potestis tollere e civitate</td><td>10</td></tr><tr><td>quem voltis; tabella est quae dat potestatem; occultat</td><td></td></tr><tr><td>eadem libidinem, cuius conscientiam nihil est quod quis-</td><td></td></tr><tr><td>quam timeat, si non pertimescat suam. Vbi est igitur sapien-</td><td>12.1</td></tr><tr><td>tia iudicis? In hoc, ut non solum quid possit, sed etiam quid</td><td></td></tr><tr><td>debeat, ponderet nec quantum sibi permissum meminerit </td><td></td></tr><tr><td>solum, sed etiam quatenus commissum sit. Datur tibi</td><td></td></tr><tr><td>tabella iudici. Qua lege? Iulia de pecuniis repetundis.</td><td>5</td></tr><tr><td>Quo de reo? De equite Romano. At iste ordo lege ea</td><td></td></tr><tr><td>non tenetur. 'Illo,' inquit, 'capite: &lt;quo ea pecunia per-</td><td></td></tr><tr><td>venerit.' Nihil audisti&gt; in Postumum, cum in Gabinium</td><td></td></tr><tr><td>iudex esses, nihil Gabinio damnato, cum in eum litis aesti-</td><td></td></tr><tr><td>mares. 'At nunc audio.' Reus igitur Postumus est ea</td><td>10</td></tr><tr><td>lege qua non modo ipse sed totus etiam ordo solutus ac</td><td></td></tr><tr><td>liber est. </td><td></td></tr><tr><td>  Hic ego nunc non vos prius implorabo, equites Romani,</td><td>13.1</td></tr><tr><td>quorum ius iudicio temptatur, quam vos, senatores, quorum</td><td></td></tr><tr><td>agitur fides in hunc ordinem; quae quidem cum saepe</td><td></td></tr><tr><td>ante, tum in hac ipsa causa nuper est cognita. Nam cum</td><td></td></tr><tr><td>optimo et praestantissimo consule, Cn. Pompeio, de hac</td><td>5</td></tr><tr><td>ipsa quaestione referente existerent non nullae, sed per-</td><td></td></tr><tr><td>paucae tamen acerbae sententiae, quae quidem censerent</td><td></td></tr><tr><td>ut tribuni, ut praefecti, ut scribae, ut comites omnes magi-</td><td></td></tr><tr><td>stratuum lege hac tenerentur, vos, vos inquam, ipsi et</td><td></td></tr><tr><td>senatus frequens restitit, et, quamquam tum propter mul-</td><td>10</td></tr><tr><td>torum delicta etiam ad innocentium periculum tempus</td><td></td></tr><tr><td>illud exarserat, tamen, cum odium nostri restingueretis,</td><td></td></tr><tr><td>huic ordini ignem novum subici non sivistis. Hoc animo</td><td>14.1</td></tr><tr><td>igitur senatus. Quid? vos, equites Romani, quid tandem</td><td></td></tr><tr><td>estis acturi? Glaucia solebat, homo impurus, sed tamen</td><td></td></tr><tr><td>acutus, populum monere ut, cum lex aliqua recitaretur,</td><td></td></tr><tr><td>primum versum attenderet. Si esset '<span class="caps">Dictator, consvl</span></td><td>5</td></tr><tr><td>PRAETOR, MAGISTER EQVITVM,' ne laboraret; sciret nihil</td><td></td></tr><tr><td>ad se pertinere; sin esset '<span class="caps">Qvicvmqve post hanc legem</span>,' </td><td></td></tr><tr><td>videret ne qua nova quaestione adligaretur. Nunc vos,</td><td>15.1</td></tr><tr><td>equites Romani, videte. Scitis me ortum e vobis omnia</td><td></td></tr><tr><td>semper sensisse pro vobis. Nihil horum sine magna cura</td><td></td></tr><tr><td>et summa caritate vestri ordinis loquor. Alius alios homines</td><td></td></tr><tr><td>et ordines, ego vos semper complexus sum. Moneo et</td><td>5</td></tr><tr><td>praedico, integra re causaque denuntio, omnis homines</td><td></td></tr><tr><td>deosque testor: dum potestis, dum licet, providete ne</td><td></td></tr><tr><td>duriorem vobis condicionem statuatis ordinique vestro</td><td></td></tr><tr><td>quam ferre possitis. Serpet hoc malum, mihi credite,</td><td></td></tr><tr><td>longius quam putatis. Potentissimo et nobilissimo tribuno</td><td>16.1</td></tr><tr><td>pl., M. Druso, novam in equestrem ordinem quaestionem</td><td></td></tr><tr><td>ferenti: '<span class="caps">Si qvis ob rem ivdicandam pecvniam cepisset</span>'</td><td></td></tr><tr><td>aperte equites Romani restiterunt. Quid? hoc licere</td><td></td></tr><tr><td>volebant? Minime; neque solum hoc genus pecuniae</td><td>5</td></tr><tr><td>capiendae turpe sed etiam nefarium esse arbitrabantur.</td><td></td></tr><tr><td>Ac tamen ita disputabant, eos teneri legibus &lt;eis&gt; oportere</td><td></td></tr><tr><td>qui suo iudicio essent illam condicionem vitae secuti. De-</td><td></td></tr><tr><td>lectat amplissimus civitatis gradus, sella curulis, fasces,</td><td></td></tr><tr><td>imperia, provinciae, sacerdotia, triumphi, denique imago</td><td>10</td></tr><tr><td>ipsa ad posteritatis memoriam prodita; esto simul etiam</td><td>17.1</td></tr><tr><td>sollicitudo aliqua et legum et iudiciorum maior quidam</td><td></td></tr><tr><td>metus. 'Nos ista numquam contempsimus'—ita enim</td><td></td></tr><tr><td>disputabant—'sed hanc vitam quietam atque otiosam secuti</td><td></td></tr><tr><td>sumus; quae quoniam honore caret, careat etiam mo-</td><td>5</td></tr><tr><td>lestia.' 'Tam es tu iudex &lt;eques&gt; quam ego senator.' 'Ita</td><td></td></tr><tr><td>est, sed tu istud petisti, ego hoc cogor. Qua re aut iudici</td><td></td></tr><tr><td>mihi non esse liceat, aut lege senatoria non teneri.' Hoc</td><td>18.1</td></tr><tr><td>vos, equites Romani, ius a patribus acceptum amittetis?</td><td></td></tr><tr><td>Moneo ne faciatis. Rapientur homines in haec iudicia ex </td><td></td></tr><tr><td>omni non modo invidia sed sermone malivolorum, nisi</td><td></td></tr><tr><td>cavetis. Si iam vobis nuntiaretur in senatu sententias dici</td><td>5</td></tr><tr><td>ut his legibus teneremini, concurrendum ad curiam puta-</td><td></td></tr><tr><td>retis; si lex ferretur, convolaretis ad rostra. Vos senatus</td><td></td></tr><tr><td>liberos hac lege esse voluit, populus numquam adligavit,</td><td></td></tr><tr><td>soluti huc convenistis; ne constricti discedatis cavete.</td><td></td></tr><tr><td>Nam, si Postumo fraudi fuerit, qui nec tribunus nec prae-</td><td>19.1</td></tr><tr><td>fectus nec ex Italia comes nec familiaris Gabini fuit,</td><td></td></tr><tr><td>quonam se modo defendent posthac qui vestri ordinis</td><td></td></tr><tr><td>cum magistratibus nostris fuerint his causis implicati? </td><td></td></tr>
        </table>