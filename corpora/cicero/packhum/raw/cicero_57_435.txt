<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Sext<span class="snum">.</span> <span class="snum">44</span> Vibone</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Ego adhuc (perveni enim Vibonem ad Siccam) magis com-</td><td>16.6.1.1</td></tr><tr><td>mode quam strenue navigavi; remis enim magnam partem,</td><td></td></tr><tr><td>prodromi nulli. illud satis opportune, duo sinus fuerunt quos</td><td></td></tr><tr><td>tramitti oporteret, Paestanus et Vibonensis, utrumque pedibus</td><td></td></tr><tr><td>aequis tramisimus. veni igitur ad Siccam octavo die e Pom-</td><td>5</td></tr><tr><td>peiano, cum unum diem Veliae constitissem; ubi quidem fui</td><td></td></tr><tr><td>sane libenter apud Talnam nostrum nec potui accipi, illo</td><td></td></tr><tr><td>absente praesertim, liberalius. <span class="caps">viiii</span> Kal. igitur ad Siccam. ibi</td><td></td></tr><tr><td>tamquam domi meae scilicet. itaque obduxi posterum diem.</td><td></td></tr><tr><td>sed putabam, cum Regium venissem, fore ut illic 'δολιχὸν πλόον</td><td>10</td></tr><tr><td>ὁρμαίνοντες' cogitaremus corbitane Patras an actuariolis ad</td><td></td></tr><tr><td>Leucopetram Tarentinorum atque inde Corcyram; et, si</td><td></td></tr><tr><td>oneraria, statimne freto an Syracusis. hac super re scribam ad te</td><td></td></tr><tr><td>Regio. </td><td></td></tr><tr><td>  &lt;Sed&gt; mehercule, mi Attice, saepe mecum, 'ἡ δεῦρ’ ὁδός σοι</td><td>2.1</td></tr><tr><td>τί δύναται;' cur ego tecum non sum? cur ocellos Italiae,</td><td></td></tr><tr><td>villulas meas, non video? sed id &lt;satis&gt; superque, tecum me non</td><td></td></tr><tr><td>esse. quid fugientem? periculumne? at id nunc quidem, nisi</td><td></td></tr><tr><td>fallor, nullum est; ad ipsum enim revocat me auctoritas tua. </td><td>5</td></tr><tr><td>scribis enim in caelum ferri profectionem meam, sed ita si ante</td><td></td></tr><tr><td>Kal. Ian. redeam; quod quidem certe enitar. malo enim vel</td><td></td></tr><tr><td>cum timore domi esse quam sine timore Athenis tuis. sed</td><td></td></tr><tr><td>tamen perspice quo ista vergant mihique aut scribe aut, quod</td><td></td></tr><tr><td>multo malim, adfer ipse. haec hactenus. </td><td>10</td></tr><tr><td>  Illud velim in bonam partem accipias me agere tecum quod</td><td>3.1</td></tr><tr><td>tibi maiori curae sciam esse quam ipsi mihi. nomina mea, per</td><td></td></tr><tr><td>deos, expedi, exsolve. bella reliqua reliqui; sed opus est diligentia</td><td></td></tr><tr><td>coheredibus pro Cluviano Kal. Sext. persolutum ut sit. cum</td><td></td></tr><tr><td>Publilio quo modo agendum sit videbis. non debet urgere,</td><td>5</td></tr><tr><td>quoniam iure non utimur. sed tamen ei quoque satis fieri plane</td><td></td></tr><tr><td>volo. Terentiae vero quid ego dicam? etiam ante diem, si potes.</td><td></td></tr><tr><td>quin si, ut spero, celeriter in Epirum, hoc quod satis dato debeo</td><td></td></tr><tr><td>peto a te ut ante provideas planeque expedias et solutum</td><td></td></tr><tr><td>relinquas. sed de his satis, metuoque ne tu nimium putes. </td><td>10</td></tr><tr><td>  Nunc neglegentiam meam cognosce. de gloria librum ad te</td><td>4.1</td></tr><tr><td>misi, et in eo prohoemium id quod est in Academico tertio. id</td><td></td></tr><tr><td>evenit ob eam rem quod habeo volumen prohoemiorum. ex</td><td></td></tr><tr><td>eo eligere soleo cum aliquod σύγγραμμα institui. itaque iam in</td><td></td></tr><tr><td>Tusculano, qui non meminissem me abusum isto prohoemio,</td><td>5</td></tr><tr><td>conieci id in eum librum quem tibi misi. cum autem in navi</td><td></td></tr><tr><td>legerem Academicos, agnovi erratum meum. itaque statim</td><td></td></tr><tr><td>novum prohoemium exaravi et tibi misi. tu illud desecabis, hoc</td><td></td></tr><tr><td>adglutinabis. Piliae salutem dices et Atticae, deliciis atque</td><td></td></tr><tr><td>amoribus meis. </td><td>10</td></tr>
        </table>