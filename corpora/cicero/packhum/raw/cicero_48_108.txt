<table>
          <script>targetHit=0;</script>
          <tr><td>  Tum Piso: Quoniam igitur aliquid omnes, quid</td><td>5.5.1</td></tr><tr><td>Lucius noster? inquit. an eum locum libenter invisit,</td><td></td></tr><tr><td>ubi Demosthenes et Aeschines inter se decertare soliti</td><td></td></tr><tr><td>sunt? suo enim quisque studio maxime ducitur. </td><td></td></tr><tr><td>  Et ille, cum erubuisset: Noli, inquit, ex me quaerere,</td><td>5</td></tr><tr><td>qui in Phalericum etiam descenderim, quo in loco ad</td><td></td></tr><tr><td>fluctum aiunt declamare solitum Demosthenem, ut </td><td></td></tr><tr><td>fremitum assuesceret voce vincere. modo etiam pau-</td><td></td></tr><tr><td>lum ad dexteram de via declinavi, ut ad Pericli se-</td><td></td></tr><tr><td>pulcrum accederem. quamquam id quidem infinitum</td><td>10</td></tr><tr><td>est in hac urbe; quacumque enim ingredimur, in ali-</td><td></td></tr><tr><td>qua historia vestigium ponimus. </td><td></td></tr><tr><td>  Tum Piso: Atqui, Cicero, inquit, ista studia, si ad</td><td>6.1</td></tr><tr><td>imitandos summos viros spectant, ingeniosorum sunt;</td><td></td></tr><tr><td>sin tantum modo ad indicia veteris memoriae cogno-</td><td></td></tr><tr><td>scenda, curiosorum. te autem hortamur omnes, curren-</td><td></td></tr><tr><td>tem quidem, ut spero, ut eos, quos novisse vis, imitari</td><td>5</td></tr><tr><td>etiam velis. </td><td></td></tr><tr><td>  Hic ego: Etsi facit hic quidem, inquam, Piso, ut</td><td></td></tr><tr><td>vides, ea, quae praecipis, tamen mihi grata hortatio</td><td></td></tr><tr><td>tua est. </td><td></td></tr><tr><td>  Tum ille amicissime, ut solebat: Nos vero, inquit,</td><td>10</td></tr><tr><td>omnes omnia ad huius adolescentiam conferamus, in</td><td></td></tr><tr><td>primisque ut aliquid suorum studiorum philosophiae</td><td></td></tr><tr><td>quoque impertiat, vel ut te imitetur, quem amat, vel</td><td></td></tr><tr><td>ut illud ipsum, quod studet, facere possit ornatius.</td><td></td></tr><tr><td>sed utrum hortandus es nobis, Luci, inquit, an etiam</td><td>15</td></tr><tr><td>tua sponte propensus es? mihi quidem Antiochum,</td><td></td></tr><tr><td>quem audis, satis belle videris attendere. </td><td></td></tr><tr><td>  Tum ille timide vel potius verecunde: Facio, inquit,</td><td></td></tr><tr><td>equidem, sed audistine modo de Carneade? rapior</td><td></td></tr><tr><td>illuc, revocat autem Antiochus, nec est praeterea, quem</td><td>20</td></tr><tr><td>audiamus. </td><td></td></tr>
        </table>