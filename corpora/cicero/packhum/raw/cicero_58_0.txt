<table>
          <script>targetHit=0;</script>
          <tr class="title first  "><td>EPISTULAE AD QUINTUM FRATREM</td><td></td></tr><tr class="title  date"><td>ex<span class="snum">.</span> <span class="snum">60</span> aut in<span class="snum">.</span> <span class="snum">59</span> Romae<span class="snum">(?)</span></td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Etsi non dubitabam quin hanc epistulam multi nuntii, fama</td><td>1.1.1.1</td></tr><tr><td>denique esset ipsa sua celeritate superatura tuque ante ab</td><td></td></tr><tr><td>aliis auditurus esses annum tertium accessisse desiderio</td><td></td></tr><tr><td>nostro et labori tuo, tamen existimavi a me quoque tibi huius</td><td></td></tr><tr><td>molestiae nuntium perferri oportere. nam superioribus</td><td>5</td></tr><tr><td>litteris non unis sed pluribus, cum iam ab aliis desperata res</td><td></td></tr><tr><td>esset, tamen tibi ego spem maturae decessionis adferebam,</td><td></td></tr><tr><td>non solum ut quam diutissime te iucunda opinione oblec-</td><td></td></tr><tr><td>tarem sed etiam quia tanta adhibebatur et a nobis et a</td><td></td></tr><tr><td>praetoribus contentio ut rem posse confici non diffiderem. </td><td>10</td></tr><tr><td>  Nunc, quoniam ita accidit ut neque praetores suis opibus</td><td>2.1</td></tr><tr><td>neque nos nostro studio quicquam proficere possemus, est</td><td></td></tr><tr><td>omnino difficile non graviter id ferre, sed tamen nostros</td><td></td></tr><tr><td>animos maximis in rebus et gerendis et sustinendis exercitatos</td><td></td></tr><tr><td>frangi et debilitari molestia non oportet. &lt;et&gt; quoniam ea</td><td>5</td></tr><tr><td>molestissime ferre homines debent quae ipsorum culpa con-</td><td></td></tr><tr><td>tracta sunt, est quiddam in hac re mihi molestius ferendum</td><td></td></tr><tr><td>quam tibi. factum est enim mea culpa, contra quam tu</td><td></td></tr><tr><td>mecum et proficiscens et per litteras egeras, ut priore anno</td><td></td></tr><tr><td>non succederetur. quod ego, dum sociorum saluti consulo,</td><td>10</td></tr><tr><td>dum impudentiae non nullorum negotiatorum resisto, dum</td><td></td></tr><tr><td>nostram gloriam tua virtute augeri expeto, feci non sapienter, </td><td></td></tr><tr><td>praesertim cum id commiserim ut ille alter annus etiam</td><td></td></tr><tr><td>tertium posset adducere. </td><td></td></tr><tr><td>  Quod quoniam peccatum meum esse confiteor, est</td><td>3.1</td></tr><tr><td>sapientiae atque humanitatis tuae curare et perficere ut hoc</td><td></td></tr><tr><td>minus sapienter a me provisum diligentia tua corrigatur. ac</td><td></td></tr><tr><td>si te ipse vehementius ad omnis partis bene audiendi excitaris,</td><td></td></tr><tr><td>non ut cum aliis sed ut tecum iam ipse certes, si omnem</td><td>5</td></tr><tr><td>tuam mentem, curam, cogitationem ad excellentis in omnibus</td><td></td></tr><tr><td>rebus laudis cupiditatem incitaris, mihi crede, unus annus</td><td></td></tr><tr><td>additus labori tuo multorum annorum laetitiam nobis.</td><td></td></tr><tr><td>gloriam vero etiam posteris nostris adferet. </td><td></td></tr><tr><td>  Quapropter hoc te primum rogo, ne contrahas ac demittas</td><td>4.1</td></tr><tr><td>animum neve te obrui tamquam fluctu sic magnitudine</td><td></td></tr><tr><td>negoti sinas contraque erigas ac resistas sive etiam ultro</td><td></td></tr><tr><td>occurras negotiis; neque enim eius modi partem rei publicae</td><td></td></tr><tr><td>geris in qua fortuna dominetur, sed in qua plurimum ratio</td><td>5</td></tr><tr><td>possit et diligentia. quod si tibi bellum aliquod magnum et</td><td></td></tr><tr><td>periculosum administranti prorogatum imperium viderem,</td><td></td></tr><tr><td>tremerem animo quod eodem tempore esse intellegerem</td><td></td></tr><tr><td>etiam fortunae potestatem in nos prorogatam. nunc vero ea</td><td>5.1</td></tr><tr><td>pars tibi rei publicae commissa est in qua aut nullam aut</td><td></td></tr><tr><td>perexiguam partem fortuna tenet et quae mihi tota in tua</td><td></td></tr><tr><td>virtute ac moderatione animi posita esse videatur. nullas, ut</td><td></td></tr><tr><td>opinor, insidias hostium, nullam proeli dimicationem, nullam</td><td>5</td></tr><tr><td>defectionem sociorum, nullam inopiam stipendi aut rei</td><td></td></tr><tr><td>frumentariae, nullam seditionem exercitus pertimescimus;</td><td></td></tr><tr><td>quae persaepe sapientissimis viris acciderunt, ut, quem ad</td><td></td></tr><tr><td>modum gubernatores optimi vim tempestatis, sic illi impetum</td><td></td></tr><tr><td>fortunae superare non possent. tibi data est summa pax,</td><td>10</td></tr><tr><td>summa tranquillitas, ita tamen ut ea dormientem guberna-</td><td></td></tr><tr><td>torem vel obruere, vigilantem etiam delectare possit.  </td><td></td></tr><tr><td>  Constat enim ea provincia primum ex eo genere sociorum</td><td>6.1</td></tr><tr><td>quod est ex hominum omni genere humanissimum, deinde</td><td></td></tr><tr><td>ex eo genere civium qui aut quod publicani sunt nos summa</td><td></td></tr><tr><td>necessitudine attingunt aut quod ita negotiantur ut locupletes</td><td></td></tr><tr><td>sint nostri consulatus beneficio se incolumis fortunas habere</td><td>5</td></tr><tr><td>arbitrantur. at enim inter hos ipsos exsistunt graves contro-</td><td>7.1</td></tr><tr><td>versiae, multae nascuntur iniuriae, magnae contentiones</td><td></td></tr><tr><td>consequuntur. quasi vero ego id putem, non te aliquantum</td><td></td></tr><tr><td>negoti sustinere! intellego permagnum esse negotium et</td><td></td></tr><tr><td>maximi consili, sed memento consili me hoc esse negotium</td><td>5</td></tr><tr><td>magis aliquanto quam fortunae putare. quid est enim negoti</td><td></td></tr><tr><td>continere eos quibus praesis, si te ipse contineas? id autem</td><td></td></tr><tr><td>sit magnum et difficile ceteris, sicut est difficillimum: tibi et</td><td></td></tr><tr><td>fuit hoc semper facillimum et vero esse debuit, cuius natura</td><td></td></tr><tr><td>talis est ut etiam sine doctrina videatur moderata esse</td><td>10</td></tr><tr><td>potuisse, ea autem adhibita doctrina est quae vel vitiosissi-</td><td></td></tr><tr><td>mam naturam excolere possit. tu cum pecuniae, cum</td><td></td></tr><tr><td>voluptati, cum omnium rerum cupiditati resistes, ut facis,</td><td></td></tr><tr><td>erit, credo, periculum ne improbum negotiatorem, paulo</td><td></td></tr><tr><td>cupidiorem publicanum comprimere non possis! nam Graeci</td><td>15</td></tr><tr><td>quidem sic te ita viventem intuebuntur ut quendam ex</td><td></td></tr><tr><td>annalium memoria aut etiam de caelo divinum hominem</td><td></td></tr><tr><td>esse in provinciam delapsum putent. </td><td></td></tr><tr><td>  Atque haec nunc non ut facias sed ut te facere et fecisse</td><td>8.1</td></tr><tr><td>gaudeas scribo. praeclarum est enim summo cum imperio</td><td></td></tr><tr><td>fuisse in Asia biennium sic ut nullum te signum, nulla</td><td></td></tr><tr><td>pictura, nullum vas, nulla vestis, nullum mancipium, nulla</td><td></td></tr><tr><td>forma cuiusquam, nulla condicio pecuniae, quibus rebus</td><td>5</td></tr><tr><td>abundat ista provincia, ab summa integritate continentiaque</td><td></td></tr><tr><td>deduxerit. quid autem reperiri tam eximium aut tam</td><td>9.1</td></tr><tr><td>expetendum potest quam istam virtutem, moderationem</td><td></td></tr><tr><td>animi, temperantiam non latere in tenebris neque esse </td><td></td></tr><tr><td>abditam, sed in luce Asiae, in oculis clarissimae provinciae</td><td></td></tr><tr><td>atque in auribus omnium gentium ac nationum esse positam?</td><td>5</td></tr><tr><td>non itineribus tuis perterreri homines, non sumptu exhauriri,</td><td></td></tr><tr><td>non adventu commoveri? esse, quocumque veneris, et</td><td></td></tr><tr><td>publice et privatim maximam laetitiam, cum urbs custodem,</td><td></td></tr><tr><td>non tyrannum, domus hospitem, non expilatorem recepisse</td><td></td></tr><tr><td>videatur? </td><td>10</td></tr><tr><td>  His autem in rebus iam te usus ipse profecto erudivit</td><td>10.1</td></tr><tr><td>nequaquam satis esse ipsum has te habere virtutes, sed esse</td><td></td></tr><tr><td>circumspiciendum diligenter ut in hac custodia provinciae</td><td></td></tr><tr><td>non te unum sed omnis ministros imperi tui sociis et civibus</td><td></td></tr><tr><td>et rei publicae praestare videare. quamquam legatos habes</td><td>5</td></tr><tr><td>eos qui ipsi per se habituri sint rationem dignitatis tuae. de</td><td></td></tr><tr><td>quibus honore et dignitate et aetate praestat Tubero, quem</td><td></td></tr><tr><td>ego arbitror, praesertim cum scribat historiam, multos ex</td><td></td></tr><tr><td>suis annalibus posse deligere quos velit et possit imitari.</td><td></td></tr><tr><td>Al&lt;l&gt;ienus autem noster est cum animo et benevolentia tum</td><td>10</td></tr><tr><td>vero etiam imitatione vivendi. nam quid ego de Gratidio</td><td></td></tr><tr><td>dicam? quem certo scio ita laborare de existimatione sua ut</td><td></td></tr><tr><td>propter amorem in nos fraternum etiam de nostra laboret.</td><td></td></tr><tr><td>quaestorem habes non tuo iudicio delectum sed eum quem</td><td>11.1</td></tr><tr><td>sors dedit. hunc oportet et sua sponte esse moderatum et tuis</td><td></td></tr><tr><td>institutis ac praeceptis obtemperare. quorum si quis forte</td><td></td></tr><tr><td>esset sordidior, ferres eatenus quoad per se neglegeret eas</td><td></td></tr><tr><td>leges quibus esset adstrictus, non ut ea potestate quam tu ad</td><td>5</td></tr><tr><td>dignitatem permisisses ad quaestum uteretur. neque enim</td><td></td></tr><tr><td>mihi sane placet, praesertim cum hi mores tantum iam ad</td><td></td></tr><tr><td>nimiam lenitatem et ad ambitionem incubuerint, scrutari te</td><td></td></tr><tr><td>omnis sordis, excutere unum quemque eorum, sed, quanta</td><td></td></tr><tr><td>sit in quoque fides, tantum cuique committere. </td><td>10</td></tr><tr><td>  Atque [inter nos] eos quos tibi comites et adiutores </td><td></td></tr><tr><td>negotiorum publicorum dedit ipsa res publica dumtaxat finibus</td><td></td></tr><tr><td>iis praestabis quos ante praescripsi. quos vero aut ex domes-</td><td>12.1</td></tr><tr><td>ticis convictionibus aut in necessariis apparitionibus tecum</td><td></td></tr><tr><td>esse voluisti, qui quasi ex cohorte praetoris appellari solent,</td><td></td></tr><tr><td>horum non modo facta sed etiam dicta omnia praestanda</td><td></td></tr><tr><td>nobis sunt. sed habes eos tecum quos possis recte facientis</td><td>5</td></tr><tr><td>facile diligere, minus consulentis existimationi tuae facillime</td><td></td></tr><tr><td>coercere. a quibus, rudis cum esses, videtur potuisse tua</td><td></td></tr><tr><td>liberalitas decipi (nam ut quisque est vir optimus, ita</td><td></td></tr><tr><td>difficillime esse alios improbos suspicatur); nunc vero tertius</td><td></td></tr><tr><td>hic annus habeat integritatem eandem quam superiores,</td><td>10</td></tr><tr><td>cautiorem autem ac diligentiorem. sint aures tuae quae id</td><td>13.1</td></tr><tr><td>quod audiunt existimentur audire, non in quas ficte et</td><td></td></tr><tr><td>simulate quaestus causa insusurretur. sit anulus tuus non ut</td><td></td></tr><tr><td>vas aliquod sed tamquam ipse tu, non minister alienae</td><td></td></tr><tr><td>voluntatis sed testis tuae. accensus sit eo numero quo eum</td><td>5</td></tr><tr><td>maiores nostri esse voluerunt, qui hoc non in benefici loco</td><td></td></tr><tr><td>sed in laboris ac muneris non temere nisi libertis suis defere-</td><td></td></tr><tr><td>bant, quibus illi quidem non multo secus ac servis impera-</td><td></td></tr><tr><td>bant. sit lictor non suae sed tuae lenitatis apparitor,</td><td></td></tr><tr><td>maioraque praeferant fasces illi ac secures dignitatis insignia</td><td>10</td></tr><tr><td>quam potestatis. toti denique sit provinciae cognitum tibi</td><td></td></tr><tr><td>omnium quibus praesis salutem, liberos, famam, fortunas</td><td></td></tr><tr><td>esse carissimas. denique haec opinio sit, non modo iis qui</td><td></td></tr><tr><td>aliquid acceperint sed iis etiam qui dederint te inimicum, si</td><td></td></tr><tr><td>id cognoveris, futurum; neque vero quisquam dabit cum</td><td>15</td></tr><tr><td>erit hoc perspectum, nihil per eos qui simulant se apud te</td><td></td></tr><tr><td>multum posse abs te solere impetrari. nec tamen haec oratio</td><td>14.1</td></tr><tr><td>mea est eius modi ut te in tuos aut durum esse nimium aut</td><td></td></tr><tr><td>suspiciosum velim. nam si quis est eorum qui tibi bienni </td><td></td></tr><tr><td>spatio numquam in suspicionem avaritiae venerit, ut ego</td><td></td></tr><tr><td>Caesium et Chaerippum et Labeonem et audio et quia</td><td>5</td></tr><tr><td>cognovi existimo, nihil est quod non et iis et si quis est alius</td><td></td></tr><tr><td>eiusdem modi et committi et credi rectissime putem. sed si</td><td></td></tr><tr><td>quis est in quo iam offenderis, de quo aliquid senseris, huic</td><td></td></tr><tr><td>nihil credideris, nullam partem existimationis tuae com-</td><td></td></tr><tr><td>miseris. </td><td>10</td></tr><tr><td>  In provincia vero ipsa si quem es nactus qui in tuam</td><td>15.1</td></tr><tr><td>familiaritatem penitus intrarit, qui nobis ante fuerit ignotus,</td><td></td></tr><tr><td>huic quantum credendum sit vide; non quin possint multi</td><td></td></tr><tr><td>esse provinciales viri boni, sed hoc sperare licet, iudicare</td><td></td></tr><tr><td>periculosum est. multis enim simulationum involucris tegitur</td><td>5</td></tr><tr><td>et quasi velis quibusdam obtenditur unius cuiusque natura;</td><td></td></tr><tr><td>frons, oculi, vultus persaepe mentiuntur, oratio vero saepis-</td><td></td></tr><tr><td>sime. quam ob rem qui potes reperire ex eo genere hominum</td><td></td></tr><tr><td>qui pecuniae cupiditate adducti careant iis rebus omnibus a</td><td></td></tr><tr><td>quibus nos divulsi esse non possumus, te autem, alienum</td><td>10</td></tr><tr><td>hominem, ament ex animo ac non sui commodi causa</td><td></td></tr><tr><td>simulent? mihi quidem permagnum videtur, praesertim si</td><td></td></tr><tr><td>idem homines privatum non fere quemquam, praetores</td><td></td></tr><tr><td>semper omnis amant. quo ex genere si quem forte tui</td><td></td></tr><tr><td>cognosti amantiorem (fieri enim potuit) quam temporis,</td><td>15</td></tr><tr><td>hunc vero ad tuum numerum libenter adscribito; sin autem</td><td></td></tr><tr><td>id non perspicies, nullum genus erit in familiaritate</td><td></td></tr><tr><td>cavendum magis, propterea quod et omnis vias pecuniae</td><td></td></tr><tr><td>norunt et omnia pecuniae causa faciunt et, quicum victuri</td><td></td></tr><tr><td>non sunt, eius existimationi consulere non curant. </td><td>20</td></tr><tr><td>  Atque etiam e Graecis ipsis diligenter cavendae sunt</td><td>16.1</td></tr><tr><td>quaedam familiaritates praeter hominum perpaucorum si</td><td></td></tr><tr><td>qui sunt vetere Graecia digni; nunc vero fallaces sunt per-</td><td></td></tr><tr><td>multi et leves et diuturna servitute ad nimiam adsentationem </td><td></td></tr><tr><td>eruditi. quos ego universos adhiberi liberaliter, optimum</td><td>5</td></tr><tr><td>quemque hospitio amicitiaque coniungi dico oportere:</td><td></td></tr><tr><td>nimiae familiaritates eorum neque &lt;honestae neque&gt; iam</td><td></td></tr><tr><td>fideles sunt. non enim audent adversari nostris voluntatibus</td><td></td></tr><tr><td>et [non] invident non nostris solum verum etiam suis. </td><td></td></tr><tr><td>  Iam qui in eius modi rebus in quibus vereor etiam ne</td><td>17.1</td></tr><tr><td>durior sim cautus esse velim ac diligens, quo me animo in</td><td></td></tr><tr><td>servis esse censes? quos quidem cum omnibus in locis tum</td><td></td></tr><tr><td>praecipue in provinciis regere debemus. quo de genere multa</td><td></td></tr><tr><td>praecipi possunt, sed hoc et brevissimum est et facillime</td><td>5</td></tr><tr><td>teneri potest, ut ita se gerant in istis Asiaticis itineribus ut si</td><td></td></tr><tr><td>iter Appia via faceres, neve interesse quicquam putent utrum</td><td></td></tr><tr><td>Trallis an Formias venerint. ac si quis est ex servis egregie</td><td></td></tr><tr><td>fidelis, sit in domesticis rebus et privatis: quae res ad officium</td><td></td></tr><tr><td>imperi tui atque ad aliquam partem rei publicae pertinebunt,</td><td>10</td></tr><tr><td>de iis rebus ne quid attingat. multa enim quae recte committi</td><td></td></tr><tr><td>servis fidelibus possunt tamen sermonis et vituperationis</td><td></td></tr><tr><td>vitandae causa committenda non sunt. </td><td></td></tr><tr><td>  Sed nescio quo pacto ad praecipiendi rationem delapsa est</td><td>18.1</td></tr><tr><td>oratio mea, cum id mihi propositum initio non fuisset; quid</td><td></td></tr><tr><td>enim ei praecipiam quem ego in hoc praesertim genere</td><td></td></tr><tr><td>intellegam prudentia non esse inferiorem quam me, usu vero</td><td></td></tr><tr><td>etiam superiorem? sed tamen si ad ea quae faceres auctoritas</td><td>5</td></tr><tr><td>accederet mea, tibi ipsi illa putavi fore iucundiora. qua re</td><td></td></tr><tr><td>sint haec fundamenta dignitatis tuae: tua primum integritas</td><td></td></tr><tr><td>et continentia, deinde omnium qui tecum sunt pudor,</td><td></td></tr><tr><td>delectus in familiaritatibus et provincialium hominum et</td><td></td></tr><tr><td>Graecorum percautus et diligens, familiae gravis et constans</td><td>10</td></tr><tr><td>disciplina. quae cum honesta sint in his privatis nostris</td><td>19.1</td></tr><tr><td>cottidianisque rationibus, in tanto imperio, tam depravatis</td><td></td></tr><tr><td>moribus, tam corruptrice provincia divina videantur necesse</td><td></td></tr><tr><td>est.  </td><td></td></tr><tr><td>  Haec institutio atque haec disciplina potest sustinere in</td><td>5</td></tr><tr><td>rebus statuendis et decernendis eam severitatem qua tu in iis</td><td></td></tr><tr><td>rebus usus es ex quibus non nullas simultates cum magna</td><td></td></tr><tr><td>mea laetitia susceptas habemus; nisi forte me Paconi nescio</td><td></td></tr><tr><td>cuius, hominis ne Graeci quidem ac Mysi aut Phrygis potius,</td><td></td></tr><tr><td>querelis moveri putas aut Tusceni, hominis furiosi ac sordidi,</td><td>10</td></tr><tr><td>vocibus, cuius tu ex impurissimis faucibus inhonestissimam</td><td></td></tr><tr><td>cupiditatem eripuisti summa cum aequitate. haec et cetera</td><td>20.1</td></tr><tr><td>plena severitatis quae statuisti in ista provincia non facile</td><td></td></tr><tr><td>sine summa integritate sustineremus. qua re sit summa in</td><td></td></tr><tr><td>iure dicendo severitas, dum modo ea ne varietur gratia sed</td><td></td></tr><tr><td>conservetur aequabilis. sed tamen parvi refert abs te ipso ius</td><td>5</td></tr><tr><td>dici aequaliter et diligenter nisi idem ab iis fiet quibus tu</td><td></td></tr><tr><td>eius muneris aliquam partem concesseris. ac mihi quidem</td><td></td></tr><tr><td>videtur non sane magna varietas esse negotiorum in admini-</td><td></td></tr><tr><td>stranda Asia, sed ea tota iuris dictione maxime sustineri. in</td><td></td></tr><tr><td>qua scientiae, praesertim provincialis, ratio ipsa expedita</td><td>10</td></tr><tr><td>est: constantia est adhibenda et gravitas, quae resistat non</td><td></td></tr><tr><td>solum gratiae verum etiam suspicioni. </td><td></td></tr><tr><td>  Adiungenda etiam est facilitas in audiendo, lenitas in</td><td>21.1</td></tr><tr><td>decernendo, in satis faciendo ac disputando diligentia. his</td><td></td></tr><tr><td>rebus nuper C. Octavius iucundissimus fuit, apud quem</td><td></td></tr><tr><td>pr&lt;ox&gt;imus lictor quievit, tacuit accensus, quotiens quisque</td><td></td></tr><tr><td>voluit dixit et quam voluit diu; quibus ille rebus fortasse</td><td>5</td></tr><tr><td>nimis lenis videretur, nisi haec lenitas illam severitatem</td><td></td></tr><tr><td>tueretur. cogebantur Sullani homines quae per vim et metum</td><td></td></tr><tr><td>abstulerant reddere; qui in magistratibus iniuriose decre-</td><td></td></tr><tr><td>verant, eodem ipsis privatis erat iure parendum. haec illius</td><td></td></tr><tr><td>severitas acerba videretur, nisi multis condimentis humani-</td><td>10</td></tr><tr><td>tatis mitigaretur.  </td><td></td></tr><tr><td>  Quod si haec lenitas grata Romae est, ubi tanta adrogantia</td><td>22.1</td></tr><tr><td>est, tam immoderata libertas, tam infinita hominum licentia,</td><td></td></tr><tr><td>denique tot magistratus, tot auxilia, tanta vis &lt;populi&gt;,</td><td></td></tr><tr><td>tanta senatus auctoritas, quam iucunda tandem praetoris</td><td></td></tr><tr><td>comitas in Asia potest esse! in qua tanta multitudo civium,</td><td>5</td></tr><tr><td>tanta sociorum, tot urbes, tot civitates unius hominis nutum</td><td></td></tr><tr><td>intuentur, ubi nullum auxilium est, nulla conquestio, nullus</td><td></td></tr><tr><td>senatus, nulla contio. qua re permagni hominis est et cum</td><td></td></tr><tr><td>ipsa natura moderati tum vero etiam doctrina atque opti-</td><td></td></tr><tr><td>marum artium studiis eruditi sic se adhibere in tanta potestate</td><td>10</td></tr><tr><td>ut nulla alia potestas ab iis quibus is praesit desideretur,</td><td></td></tr><tr><td>&lt;ut est&gt; Cyrus ille a Xenophonte non ad historiae fidem</td><td>23.1</td></tr><tr><td>scriptus sed ad effigiem iusti imperi, cuius summa gravitas ab</td><td></td></tr><tr><td>illo philosopho cum singulari comitate coniungitur. quos</td><td></td></tr><tr><td>quidem libros non sine causa noster ille Africanus de manibus</td><td></td></tr><tr><td>ponere non solebat. nullum est enim praetermissum in iis</td><td>5</td></tr><tr><td>officium diligentis et moderati imperi; eaque si sic coluit ille</td><td></td></tr><tr><td>qui privatus futurus numquam fuit, quonam modo retinenda</td><td></td></tr><tr><td>sunt iis quibus imperium ita datum est ut redderent et ab iis</td><td></td></tr><tr><td>legibus datum est ad quas revertendum est? </td><td></td></tr><tr><td>  Ac mihi quidem videntur huc omnia esse referenda iis qui</td><td>24.1</td></tr><tr><td>praesunt aliis, ut ii qui erunt in eorum imperio sint quam</td><td></td></tr><tr><td>beatissimi. quod tibi et esse antiquissimum et ab initio fuisse,</td><td></td></tr><tr><td>ut primum Asiam attigisti, constanti fama atque omnium</td><td></td></tr><tr><td>sermone celebratum est. est autem non modo eius qui sociis</td><td>5</td></tr><tr><td>et civibus sed etiam eius qui servis, qui mutis pecudibus</td><td></td></tr><tr><td>praesit eorum quibus praesit commodis utilitatique servire.</td><td></td></tr><tr><td>cuius quidem generis constare inter omnis video abs te</td><td>25.1</td></tr><tr><td>summam adhiberi diligentiam: nullum aes alienum novum</td><td></td></tr><tr><td>contrahi civitatibus, vetere autem magno et gravi multas abs</td><td></td></tr><tr><td>te esse liberatas; urbis compluris dirutas ac paene desertas, in </td><td></td></tr><tr><td>quibus unam Ioniae nobilissimam, alteram Cariae, Samum</td><td>5</td></tr><tr><td>et Halicarnassum, per te esse recreatas; nullas esse in oppidis</td><td></td></tr><tr><td>seditiones, nullas discordias; provideri abs te ut civitates</td><td></td></tr><tr><td>optimatium consiliis administrentur; sublata Mysiae latro-</td><td></td></tr><tr><td>cinia, caedis multis locis repressas, pacem tota provincia</td><td></td></tr><tr><td>constitutam, neque solum illa itinerum atque agrorum sed</td><td>10</td></tr><tr><td>multo etiam plura et maiora oppidorum et fanorum latro-</td><td></td></tr><tr><td>cinia esse depulsa; remotam a fama et a fortunis et ab otio</td><td></td></tr><tr><td>locupletum illam acerbissimam ministram praetorum avari-</td><td></td></tr><tr><td>tiae, calumniam; sumptus et tributa civitatum ab omnibus</td><td></td></tr><tr><td>qui earum civitatum fines incolant tolerari aequaliter;</td><td>15</td></tr><tr><td>facillimos esse aditus ad te, patere auris tuas querelis omnium,</td><td></td></tr><tr><td>nullius inopiam ac solitudinem non modo illo populari</td><td></td></tr><tr><td>accessu ac tribunali sed ne domo quidem et cubiculo esse</td><td></td></tr><tr><td>exclusam tuo; toto denique imperio nihil acerbum esse, nihil</td><td></td></tr><tr><td>crudele, atque omnia plena clementiae, mansuetudinis,</td><td>20</td></tr><tr><td>humanitatis. </td><td></td></tr><tr><td>  Quantum vero illud est beneficium tuum quod iniquo et</td><td>26.1</td></tr><tr><td>gravi vectigali aedilicio cum magnis nostris simultatibus</td><td></td></tr><tr><td>Asiam liberasti! etenim si unus homo nobilis queritur palam</td><td></td></tr><tr><td>te, quod edixeris ne ad ludos pecuniae decernerentur, HS <span class="caps"><span class="ovl">cc</span></span><span class="ovl"></span></td><td></td></tr><tr><td>sibi eripuisse, quanta tandem pecunia penderetur si omnium</td><td>5</td></tr><tr><td>nomine quicumque Romae ludos facerent (quod erat iam</td><td></td></tr><tr><td>institutum) erogaretur? quamquam has querelas hominum</td><td></td></tr><tr><td>nostrorum illo consilio oppressimus (quod in Asia nescio</td><td></td></tr><tr><td>quonam modo, Romae quidem non mediocri cum admira-</td><td></td></tr><tr><td>tione laudatur), quod, cum ad templum monumentumque</td><td>10</td></tr><tr><td>nostrum civitates pecunias decrevissent, cumque id et pro</td><td></td></tr><tr><td>meis magnis meritis et pro tuis maximis beneficiis summa</td><td></td></tr><tr><td>sua voluntate fecissent, nominatimque lex exciperet ut ad </td><td></td></tr><tr><td>templum et monumentum capere liceret, cumque id quod</td><td></td></tr><tr><td>dabatur non esset interiturum sed in ornamentis templi</td><td>15</td></tr><tr><td>futurum, ut non mihi potius quam populo Romano ac dis</td><td></td></tr><tr><td>immortalibus datum videretur, tamen id in quo erat dignitas,</td><td></td></tr><tr><td>erat lex, erat eorum qui faciebant voluntas accipiendum non</td><td></td></tr><tr><td>putavi cum aliis de causis tum etiam ut animo aequiore</td><td></td></tr><tr><td>ferrent ii quibus nec deberetur nec liceret. </td><td>20</td></tr><tr><td>  Quapropter incumbe toto animo et studio omni in eam</td><td>27.1</td></tr><tr><td>rationem qua adhuc usus es, ut eos quos tuae fidei potesta-</td><td></td></tr><tr><td>tique senatus populusque Romanus commisit et credidit</td><td></td></tr><tr><td>diligas et omni ratione tueare et esse quam beatissimos velis.</td><td></td></tr><tr><td>quod si te sors Afris aut Hispanis aut Gallis praefecisset,</td><td>5</td></tr><tr><td>immanibus ac barbaris nationibus, tamen esset humanitatis</td><td></td></tr><tr><td>tuae consulere eorum commodis et utilitati salutique servire;</td><td></td></tr><tr><td>cum vero ei generi hominum praesimus non modo in quo</td><td></td></tr><tr><td>ipsa sit sed etiam a quo ad alios pervenisse putetur humanitas,</td><td></td></tr><tr><td>certe iis eam potissimum tribuere debemus a quibus accepi-</td><td>10</td></tr><tr><td>mus. non enim me hoc iam dicere pudebit, praesertim in ea</td><td>28.1</td></tr><tr><td>vita atque iis rebus gestis in quibus non potest residere</td><td></td></tr><tr><td>inertiae aut levitatis ulla suspicio, nos ea quae consecuti</td><td></td></tr><tr><td>simus iis studiis et artibus esse adeptos quae sint nobis</td><td></td></tr><tr><td>Graeciae monumentis disciplinisque tradita. qua re praeter</td><td>5</td></tr><tr><td>communem fidem quae omnibus debetur, praeterea nos isti</td><td></td></tr><tr><td>hominum generi praecipue debere videmur ut, quorum</td><td></td></tr><tr><td>praeceptis sumus eruditi, apud eos ipsos quod ab iis didiceri-</td><td></td></tr><tr><td>mus velimus expromere. </td><td></td></tr><tr><td>  Atque ille quidem princeps ingeni et doctrinae Plato tum</td><td>29.1</td></tr><tr><td>denique fore beatas res publicas putavit si aut docti ac</td><td></td></tr><tr><td>sapientes homines eas regere coepissent aut ii qui regerent</td><td></td></tr><tr><td>omne suum studium in doctrina et sapientia collocarent.</td><td></td></tr><tr><td>hanc coniunctionem videlicet potestatis et sapientiae saluti </td><td>5</td></tr><tr><td>censuit civitatibus esse posse. quod fortasse aliquando</td><td></td></tr><tr><td>universae rei publicae nostrae, nunc quidem profecto isti</td><td></td></tr><tr><td>provinciae contigit, ut is in ea summam potestatem haberet</td><td></td></tr><tr><td>cui in doctrina, cui in virtute atque humanitate percipienda</td><td></td></tr><tr><td>plurimum &lt;positum&gt; a pueritia studi fuisset et temporis. qua</td><td>30.1</td></tr><tr><td>re cura ut hic annus qui ad laborem tuum accessit idem ad</td><td></td></tr><tr><td>salutem Asiae prorogatus esse videatur. quoniam in te</td><td></td></tr><tr><td>retinendo fuit Asia felicior quam nos in deducendo, perfice</td><td></td></tr><tr><td>ut laetitia provinciae desiderium nostrum leniatur. etenim si</td><td>5</td></tr><tr><td>in promerendo ut tibi tanti honores haberentur quanti haud</td><td></td></tr><tr><td>scio an nemini fuisti omnium diligentissimus, multo maiorem</td><td></td></tr><tr><td>in his honoribus tuendis adhibere diligentiam debes. equidem</td><td>31.1</td></tr><tr><td>de isto genere honorum quid sentirem scripsi ad te ante.</td><td></td></tr><tr><td>semper eos putavi, si vulgares essent, vilis, si temporis causa</td><td></td></tr><tr><td>constituerentur, levis; si vero, id quod ita factum est, meritis</td><td></td></tr><tr><td>tuis tribuerentur, existimabam multam tibi in his honoribus</td><td>5</td></tr><tr><td>tuendis operam esse ponendam. qua re quoniam in istis</td><td></td></tr><tr><td>urbibus cum summo imperio et potestate versaris in quibus</td><td></td></tr><tr><td>tuas virtutes consecratas et in deorum numero collocatas</td><td></td></tr><tr><td>vides, in omnibus rebus quas statues, quas decernes, quas</td><td></td></tr><tr><td>ages, quid tantis hominum opinionibus, tantis de te iudiciis,</td><td>10</td></tr><tr><td>tantis honoribus debeas cogitabis. id autem erit eius modi ut</td><td></td></tr><tr><td>consulas omnibus, ut medeare incommodis hominum,</td><td></td></tr><tr><td>provideas saluti, ut te parentem Asiae et dici et haberi velis. </td><td></td></tr><tr><td>  Atque huic tuae voluntati ac diligentiae difficultatem</td><td>32.1</td></tr><tr><td>magnam adferunt publicani. quibus si adversamur, ordinem</td><td></td></tr><tr><td>de nobis optime meritum et per nos cum re publica coniun-</td><td></td></tr><tr><td>ctum et a nobis et a re publica diiungemus; sin autem omnibus</td><td></td></tr><tr><td>in rebus obsequemur, funditus eos perire patiemur quorum</td><td>5</td></tr><tr><td>non modo saluti sed etiam commodis consulere debemus.</td><td></td></tr><tr><td>haec est una, si vere cogitare volumus, in toto imperio tuo </td><td></td></tr><tr><td>difficultas. nam esse abstinentem, continere omnis cupiditates,</td><td></td></tr><tr><td>suos coercere, iuris aequabilem tenere rationem, &lt;diligentem&gt;</td><td></td></tr><tr><td>te in rebus cognoscendis, facilem in hominibus audiendis</td><td>10</td></tr><tr><td>admittendisque praebere praeclarum magis est quam diffi-</td><td></td></tr><tr><td>cile. non est enim positum in labore aliquo sed in quadam</td><td></td></tr><tr><td>inductione animi et voluntate. illa causa publicanorum</td><td>33.1</td></tr><tr><td>quantam acerbitatem adferat sociis intelleximus ex civibus</td><td></td></tr><tr><td>qui nuper in portoriis Italiae tollendis non tam de portorio</td><td></td></tr><tr><td>quam de non nullis iniuriis portitorum querebantur. qua re</td><td></td></tr><tr><td>non ignoro quid sociis accidat in ultimis terris, cum audierim</td><td>5</td></tr><tr><td>in Italia querelas civium. hic te ita versari ut et publicanis</td><td></td></tr><tr><td>satis facias, praesertim publicis male redemptis, et socios</td><td></td></tr><tr><td>perire non sinas divinae cuiusdam virtutis esse videtur, id</td><td></td></tr><tr><td>est tuae. </td><td></td></tr><tr><td>  Ac primum Graecis id quod acerbissimum est, quod sunt</td><td>10</td></tr><tr><td>vectigales, non ita acerbum videri debet, propterea quod sine</td><td></td></tr><tr><td>imperio populi Romani suis institutis per se ipsi ita fuerunt.</td><td></td></tr><tr><td>nomen autem publicani aspernari non possunt, qui pendere</td><td></td></tr><tr><td>ipsi vectigal sine publicano non potuerint quod iis aequaliter</td><td></td></tr><tr><td>Sulla discripserat. non esse autem leniores in exigendis</td><td>15</td></tr><tr><td>vectigalibus Graecos quam nostros publicanos hinc intellegi</td><td></td></tr><tr><td>potest quod Caunii nuper omnibusque ex insulis quae erant</td><td></td></tr><tr><td>a Sulla Rhodiis attributae confugerunt ad senatum, nobis ut</td><td></td></tr><tr><td>potius vectigal quam Rhodiis penderent. qua re nomen</td><td></td></tr><tr><td>publicani neque ii debent horrere qui semper vectigales</td><td>20</td></tr><tr><td>fuerunt, neque ii aspernari qui per se pendere vectigal non</td><td></td></tr><tr><td>potuerunt, neque ii recusare qui postulaverunt. simul et illud</td><td>34.1</td></tr><tr><td>Asia cogitet, nullam ab se neque belli externi neque domesti-</td><td></td></tr><tr><td>carum discordiarum calamitatem afuturam fuisse, si hoc</td><td></td></tr><tr><td>imperio non teneretur; id autem imperium cum retineri sine</td><td></td></tr><tr><td>vectigalibus nullo modo possit, aequo animo parte aliqua </td><td>5</td></tr><tr><td>suorum fructuum pacem sibi sempiternam redimat atque</td><td></td></tr><tr><td>otium. quod si genus ipsum et nomen publicani non iniquo</td><td>35.1</td></tr><tr><td>animo sustinebunt, poterunt iis consilio et prudentia tua</td><td></td></tr><tr><td>reliqua videri mitiora. possunt in pactionibus faciendis non</td><td></td></tr><tr><td>legem spectare censoriam sed potius commoditatem confici-</td><td></td></tr><tr><td>endi negoti et liberationem molestiae. potes etiam tu id</td><td>5</td></tr><tr><td>facere, quod et fecisti egregie et facis, ut commemores quanta</td><td></td></tr><tr><td>sit in publicanis dignitas, quantum nos illi ordini debeamus,</td><td></td></tr><tr><td>ut remoto imperio ac vi potestatis et fascium publicanos cum</td><td></td></tr><tr><td>Graecis gratia atque auctoritate coniungas [sed] et ab iis de</td><td></td></tr><tr><td>quibus optime tu meritus es et qui tibi omnia debent hoc</td><td>10</td></tr><tr><td>petas, ut facilitate sua nos eam necessitudinem quae est nobis</td><td></td></tr><tr><td>cum publicanis obtinere et conservare patiantur. </td><td></td></tr><tr><td>  Sed quid ego te haec hortor quae tu non modo facere potes</td><td>36.1</td></tr><tr><td>tua sponte sine cuiusquam praeceptis sed etiam magna iam</td><td></td></tr><tr><td>ex parte perfecisti? non enim desistunt nobis agere cottidie</td><td></td></tr><tr><td>gratias honestissimae et maximae societates, quod quidem</td><td></td></tr><tr><td>mihi idcirco iucundius est quod idem faciunt Graeci. difficile</td><td>5</td></tr><tr><td>est autem ea quae commodis utilitate&lt;que&gt; et prope natura</td><td></td></tr><tr><td>diversa sunt voluntate coniungere. at ea quidem quae supra</td><td></td></tr><tr><td>scripta sunt non ut te instituerem scripsi (neque enim</td><td></td></tr><tr><td>prudentia tua cuiusquam praecepta desiderat), sed me in</td><td></td></tr><tr><td>scribendo commemoratio tuae virtutis delectavit. quamquam</td><td>10</td></tr><tr><td>in his litteris longior fui quam aut vellem aut quam me</td><td></td></tr><tr><td>putavi fore. </td><td></td></tr><tr><td>  Unum est quod tibi ego praecipere non desinam neque te</td><td>37.1</td></tr><tr><td>patiar, quantum erit in me, cum exceptione laudari. omnes</td><td></td></tr><tr><td>enim qui istinc veniunt ita de tua virtute, integritate, humani-</td><td></td></tr><tr><td>tate commemorant ut in tuis summis laudibus excipiant</td><td></td></tr><tr><td>unam iracundiam. quod vitium cum in hac privata cottidi-</td><td>5</td></tr><tr><td>anaque vita levis esse animi atque infirmi videtur, tum vero</td><td></td></tr><tr><td>nihil est tam deforme quam ad summum imperium etiam </td><td></td></tr><tr><td>acerbitatem naturae adiungere. qua re illud non suscipiam</td><td></td></tr><tr><td>ut quae de iracundia dici solent a doctissimis hominibus</td><td></td></tr><tr><td>ea nunc tibi exponam, cum et nimis longus esse nolim et ex</td><td>10</td></tr><tr><td>multorum scriptis ea facile possis cognoscere: illud, quod est</td><td></td></tr><tr><td>epistulae proprium, ut is ad quem scribitur de iis rebus quas</td><td></td></tr><tr><td>ignorat certior fiat, praetermittendum esse non puto. </td><td></td></tr><tr><td>  Sic ad nos omnes fere deferunt: nihil, cum absit iracundia,</td><td>38.1</td></tr><tr><td>dicere solent te fieri posse iucundius; sed cum te alicuius</td><td></td></tr><tr><td>improbitas perversitasque commoverit, sic te animo incitari</td><td></td></tr><tr><td>ut ab omnibus tua desideretur humanitas. qua re quoniam in</td><td></td></tr><tr><td>eam rationem vitae nos non tam cupiditas quaedam gloriae</td><td>5</td></tr><tr><td>quam res ipsa ac fortuna deduxit ut sempiternus sermo</td><td></td></tr><tr><td>hominum de nobis futurus sit, caveamus, quantum efficere</td><td></td></tr><tr><td>et consequi possumus, ut ne quod in nobis insigne vitium</td><td></td></tr><tr><td>fuisse dicatur. neque ego nunc hoc contendo, quod fortasse</td><td></td></tr><tr><td>cum in omni natura tum iam in nostra aetate difficile est,</td><td>10</td></tr><tr><td>mutare animum et, si quid est penitus insitum moribus, id</td><td></td></tr><tr><td>subito evellere, sed te illud admoneo ut, si hoc plane vitare</td><td></td></tr><tr><td>non potes, quod ante occupatur animus ab iracundia quam</td><td></td></tr><tr><td>providere ratio potuit ne occuparetur, ut te ante compares</td><td></td></tr><tr><td>cottidieque meditere resistendum esse iracundiae, cumque</td><td>15</td></tr><tr><td>ea maxime animum moveat tum tibi esse diligentissime</td><td></td></tr><tr><td>linguam continendam; quae quidem mihi virtus interdum</td><td></td></tr><tr><td>non minor videtur quam omnino non irasci. nam illud est</td><td></td></tr><tr><td>non solum gravitatis sed non numquam etiam lentitudinis;</td><td></td></tr><tr><td>moderari vero et animo et orationi cum sis iratus, aut etiam</td><td>20</td></tr><tr><td>tacere et tenere in sua potestate motum animi et dolorem,</td><td></td></tr><tr><td>etsi non est perfectae sapientiae, tamen est non mediocris</td><td></td></tr><tr><td>ingeni. </td><td></td></tr><tr><td>  Atque in hoc genere multo te esse iam commodiorem</td><td>39.1</td></tr><tr><td>mitioremque nuntiant. nullae tuae vehementiores animi</td><td></td></tr><tr><td>concitationes, nulla maledicta ad nos, nullae contumeliae </td><td></td></tr><tr><td>perferuntur. quae cum abhorrent a litteris, ab humanitate,</td><td></td></tr><tr><td>tum vero contraria sunt imperio ac dignitati. nam si implaca-</td><td>5</td></tr><tr><td>biles iracundiae sunt, summa est acerbitas; sin autem exora-</td><td></td></tr><tr><td>biles, summa levitas, quae tamen ut in malis acerbitati</td><td></td></tr><tr><td>anteponenda est. sed quoniam primus annus habuit de hac</td><td>40.1</td></tr><tr><td>reprehensione plurimum sermonis, credo propterea quod tibi</td><td></td></tr><tr><td>hominum iniuriae, quod avaritia, quod insolentia praeter</td><td></td></tr><tr><td>opinionem accidebat et intolerabilis videbatur, secundus</td><td></td></tr><tr><td>autem multo levior&lt;em&gt;, quod et consuetudo et ratio et, ut</td><td>5</td></tr><tr><td>ego arbitror, meae quoque litterae te patientiorem leniorem-</td><td></td></tr><tr><td>que fecerunt, tertius annus ita debet esse emendatus ut ne</td><td></td></tr><tr><td>minimam quidem rem quisquam possit ullam reprehendere. </td><td></td></tr><tr><td>  Ac iam hoc loco non hortatione neque praeceptis sed</td><td>41.1</td></tr><tr><td>precibus tecum fraternis ago, totum ut animum, curam</td><td></td></tr><tr><td>cogitationemque tuam ponas in omnium laude undique</td><td></td></tr><tr><td>colligenda. quod si [in] mediocris tantum sermonis ac</td><td></td></tr><tr><td>praedicationis nostrae res essent, nihil abs te eximium, nihil</td><td>5</td></tr><tr><td>praeter aliorum consuetudinem postularetur. nunc vero</td><td></td></tr><tr><td>propter earum rerum in quibus versati sumus splendorem et</td><td></td></tr><tr><td>magnitudinem, nisi summam laudem ex ista provincia</td><td></td></tr><tr><td>adsequimur, vix videmur summam vituperationem posse</td><td></td></tr><tr><td>vitare. ea nostra ratio est ut omnes boni cum faveant tum</td><td>10</td></tr><tr><td>etiam omnem a nobis diligentiam virtutemque et postulent</td><td></td></tr><tr><td>et exspectent, omnes autem improbi, quod cum iis bellum</td><td></td></tr><tr><td>sempiternum suscepimus, vel minima re ad reprehendendum</td><td></td></tr><tr><td>contenti esse videantur. qua re quoniam eius modi theatrum</td><td>42.1</td></tr><tr><td>totius Asiae virtutibus tuis est datum, celebritate refertissi-</td><td></td></tr><tr><td>mum, magnitudine amplissimum, iudicio eruditissimum,</td><td></td></tr><tr><td>natura autem ita resonans ut usque Romam significationes </td><td></td></tr><tr><td>vocesque referantur, contende, quaeso, atque elabora non</td><td>5</td></tr><tr><td>modo ut his rebus dignus fuisse sed etiam ut illa omnia tuis</td><td></td></tr><tr><td>artibus superasse videare; et quoniam mihi casus urbanam</td><td>43.1</td></tr><tr><td>in magistratibus administrationem rei publicae, tibi provin-</td><td></td></tr><tr><td>cialem dedit, [et] si mea pars nemini cedit, fac ut tua ceteros</td><td></td></tr><tr><td>vincat. simul et illud cogita, nos non de reliqua et sperata</td><td></td></tr><tr><td>gloria iam laborare sed de parta dimicare, quae quidem non</td><td>5</td></tr><tr><td>tam expetenda nobis fuit quam tuenda est. </td><td></td></tr><tr><td>  Ac si mihi quicquam esset abs te separatum, nihil amplius</td><td></td></tr><tr><td>desiderarem hoc statu qui mihi iam partus est. nunc vero sic</td><td></td></tr><tr><td>res sese habet ut, nisi omnia tua facta atque dicta nostris</td><td></td></tr><tr><td>rebus istinc respondeant, ego me tantis meis laboribus</td><td>10</td></tr><tr><td>tantisque periculis, quorum tu omnium particeps fuisti, nihil</td><td></td></tr><tr><td>consecutum putem. quod si ut amplissimum nomen conse-</td><td></td></tr><tr><td>queremur unus praeter ceteros adiuvisti, certe idem ut id</td><td></td></tr><tr><td>retineamus praeter ceteros elaborabis. non est tibi his solis</td><td></td></tr><tr><td>utendum existimationibus ac iudiciis qui nunc sunt hominum</td><td>15</td></tr><tr><td>sed iis etiam qui futuri sunt; quamquam illorum erit verius</td><td></td></tr><tr><td>iudicium, obtrectatione et malevolentia liberatum. denique</td><td>44.1</td></tr><tr><td>etiam illud debes cogitare, non te tibi soli gloriam quaerere;</td><td></td></tr><tr><td>quod si esset, tamen non neglegeres, praesertim cum</td><td></td></tr><tr><td>amplissimis monumentis consecrare voluisses memoriam</td><td></td></tr><tr><td>nominis tui. sed ea tibi est communicanda mecum, prodenda</td><td>5</td></tr><tr><td>liberis nostris. in qua cavendum est ne, si neglegentior fueris,</td><td></td></tr><tr><td>&lt;non&gt; tibi parum consuluisse sed etiam tuis invidisse videaris. </td><td></td></tr><tr><td>  Atque haec non eo dicuntur ut te oratio mea dormientem</td><td>45.1</td></tr><tr><td>excitasse sed potius ut currentem incitasse videatur. facies</td><td></td></tr><tr><td>enim perpetuo quae fecisti, ut omnes aequitatem tuam,</td><td></td></tr><tr><td>temperantiam, severitatem integritatemque laudarent. sed</td><td></td></tr><tr><td>me quaedam tenet propter singularem amorem infinita in te</td><td>5</td></tr><tr><td>aviditas gloriae. quamquam illud existimo, cum iam tibi </td><td></td></tr><tr><td>Asia sicuti uni cuique sua domus nota esse debeat, cum ad</td><td></td></tr><tr><td>tuam summam prudentiam tantus usus accesserit, nihil esse</td><td></td></tr><tr><td>quod ad laudem attineat quod non tu optime perspicias et</td><td></td></tr><tr><td>tibi non sine cuiusquam hortatione in mentem veniat</td><td>10</td></tr><tr><td>cottidie. sed ego quia, cum tua lego, te audire, et quia, cum</td><td></td></tr><tr><td>ad te scribo, tecum loqui videor, idcirco et tua longissima</td><td></td></tr><tr><td>quaque epistula maxime delector et ipse in scribendo sum</td><td></td></tr><tr><td>saepe longior. </td><td></td></tr><tr><td>  Illud te ad extremum et oro et hortor ut, tamquam poetae</td><td>46.1</td></tr><tr><td>boni et actores industrii solent, sic tu in extrema parte et</td><td></td></tr><tr><td>conclusione muneris ac negoti tui diligentissimus sis, ut hic</td><td></td></tr><tr><td>tertius annus imperi tui †tamquam tertius† perfectissimus</td><td></td></tr><tr><td>atque ornatissimus fuisse videatur. id facillime facies si me,</td><td>5</td></tr><tr><td>cui semper uni magis quam universis placere voluisti, tecum</td><td></td></tr><tr><td>semper esse putabis et omnibus iis rebus quas dices et facies</td><td></td></tr><tr><td>interesse. </td><td></td></tr><tr><td>  Reliquum est ut te orem ut valetudini tuae, si me et tuos</td><td></td></tr><tr><td>omnis valere vis, diligentissime servias.</td><td>10</td></tr>
        </table>