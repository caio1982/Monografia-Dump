<table>
          <script>targetHit=0;</script>
          <tr class="title first  date"><td>xviii Kal<span class="snum">.</span> Quint<span class="snum">.</span> <span class="snum">44</span> <span class="snum">(</span>§<span class="snum">1)</span> Asturae</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Duas accepi postridie Idus, alteram eo die datam, alteram</td><td>15.17.1.1</td></tr><tr><td>Idibus. prius igitur superiori. de Bruto, cum scies. de consulum</td><td></td></tr><tr><td>ficto timore cognoveram; Sicca enim φιλοστόργως ille quidem</td><td></td></tr><tr><td>sed tumultuosius ad me etiam illam suspicionem pertulit. quid</td><td></td></tr><tr><td>tu autem 'τὰ μὲν διδόμενα—'? nullum enim verbum a</td><td>5</td></tr><tr><td>†Siregio†. non placet. de Plaetorio, vicino tuo, permoleste tuli</td><td></td></tr><tr><td>quemquam prius audisse quam me. de Syro prudenter. L.</td><td></td></tr><tr><td>Antonium per Marcum fratrem, ut arbitror, facillime deterrebis.</td><td></td></tr><tr><td>Antroni †vel vi†; sed nondum acceperas litteras, ne cuiquam</td><td></td></tr><tr><td>nisi L. Fadio aedili. aliter enim nec caute nec iure fieri potest.</td><td>10</td></tr><tr><td>quod scribis tibi deesse HS <span class="caps"><span class="ovl">c</span></span><span class="ovl"></span> quae Ciceroni curata sint, velim</td><td></td></tr><tr><td>ab Erote quaeras ubi sit merces insularum. Arabioni de Sittio</td><td></td></tr><tr><td>nihil irascor. ego de itinere nisi explicato Λ nihil cogito; quod</td><td></td></tr><tr><td>idem tibi videri puto. habes ad superiorem. </td><td>2.1</td></tr><tr><td>  Nunc audi ad alteram. tu vero facies ut omnia quod Serviliae</td><td></td></tr><tr><td>non dees, id est Bruto. de regina gaudeo te non laborare,</td><td></td></tr><tr><td>testem etiam tibi probari. Erotis rationes et ex Tirone cognovi</td><td></td></tr><tr><td>et vocavi ipsum. gratissimum quod polliceris Ciceroni nihil</td><td>5</td></tr><tr><td>defuturum; de quo mirabilia Messalla, qui Lanuvio rediens ab</td><td></td></tr><tr><td>illis venit ad me, et mehercule ipsius litterae sic et φιλοστόργως</td><td></td></tr><tr><td>et εὐπινῶς scriptae ut eas vel in acroasi audeam legere. quo </td><td></td></tr><tr><td>magis illi indulgendum puto. de Buciliano Sestium puto non</td><td></td></tr><tr><td>moleste ferre. ego, si Tiro ad me, cogito in Tusculanum. tu</td><td>10</td></tr><tr><td>vero, quicquid erit quod me scire par sit, statim.</td><td></td></tr>
        </table>