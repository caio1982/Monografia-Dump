<table>
          <script>targetHit=0;</script>
          <tr><td>  Iam vero censores quem ad modum isto praetore in</td><td>2.2.131.1</td></tr><tr><td>Sicilia creati sint, operae pretium est cognoscere. Ille</td><td></td></tr><tr><td>enim est magistratus apud Siculos qui diligentissime</td><td></td></tr><tr><td>mandatur a populo propter hanc causam, quod omnes</td><td></td></tr><tr><td>Siculi ex censu quotannis tributa conferunt, in censu</td><td>5</td></tr><tr><td>habendo potestas omnis aestimationis habendae summaeque</td><td></td></tr><tr><td>faciendae censori permittitur. Itaque et populus cui maxi-</td><td></td></tr><tr><td>mam fidem suarum rerum habeat maxima cura deligit, et</td><td></td></tr><tr><td>propter magnitudinem potestatis hic magistratus a populo</td><td></td></tr><tr><td>summa ambitione contenditur. In ea re iste nihil obscure</td><td>132.1</td></tr><tr><td>facere voluit, non in sortitione fallere neque dies de fastis</td><td></td></tr><tr><td>eximere. Nihil sane vafre nec malitiose facere conatus est;</td><td></td></tr><tr><td>sed ut studia cupiditatesque honorum atque ambitiones</td><td></td></tr><tr><td>ex omnibus civitatibus tolleret, quae res evertendae rei</td><td>5</td></tr><tr><td>publicae solent esse, ostendit sese in omnibus civitatibus</td><td></td></tr><tr><td>censores esse facturum. Tanto mercatu praetoris indicto </td><td>133.1</td></tr><tr><td>concurritur undique ad istum Syracusas; flagrabat domus</td><td></td></tr><tr><td>tota praetoria studio hominum et cupiditate; nec mirum</td><td></td></tr><tr><td>omnibus comitiis tot civitatum unam in domum revocatis,</td><td></td></tr><tr><td>tantaque ambitione provinciae totius in uno cubiculo</td><td>5</td></tr><tr><td>inclusa. Exquisitis palam pretiis et licitationibus factis,</td><td></td></tr><tr><td>discribebat censores binos in singulas civitates Timarchides.</td><td></td></tr><tr><td>Is suo labore suisque accessionibus huius negoti atque</td><td></td></tr><tr><td>operis molestia consequebatur ut ad istum sine ulla sollici-</td><td></td></tr><tr><td>tudine summa pecuniae referretur. Iam hic Timarchides</td><td>10</td></tr><tr><td>quantam pecuniam fecerit plane adhuc cognoscere non</td><td></td></tr><tr><td>potuistis; verum tamen priore actione quam varie, quam</td><td></td></tr><tr><td>improbe praedatus esset, multorum testimoniis cognovistis. </td><td></td></tr><tr><td>  Sed ne miremini qua ratione hic tantum apud istum</td><td>134.1</td></tr><tr><td>libertus potuerit, exponam vobis breviter quid hominis</td><td></td></tr><tr><td>sit, ut et istius nequitiam qui illum secum habuerit, eo</td><td></td></tr><tr><td>praesertim numero ac loco, et calamitatem provinciae</td><td></td></tr><tr><td>cognoscatis. In mulierum corruptelis et in omni eius modi</td><td>5</td></tr><tr><td>luxuria atque nequitia mirandum in modum reperiebam</td><td></td></tr><tr><td>hunc Timarchidem ad istius flagitiosas libidines singula-</td><td></td></tr><tr><td>remque nequitiam natum atque aptum fuisse; investigare,</td><td></td></tr><tr><td>adire, appellare, corrumpere, quidvis facere in eius modi</td><td></td></tr><tr><td>rebus quamvis callide, quamvis audacter, quamvis impu-</td><td>10</td></tr><tr><td>denter; eundem mira quaedam excogitare genera furandi;</td><td></td></tr><tr><td>nam ipsum Verrem tantum avaritia semper hiante atque</td><td></td></tr><tr><td>imminente fuisse, ingenio et cogitatione nulla, ut quicquid</td><td></td></tr><tr><td>sua sponte faciebat, item ut vos Romae cognovistis, eripere</td><td></td></tr><tr><td>potius quam fallere videretur. Haec vero huius erat ars et</td><td>135.1</td></tr><tr><td>malitia miranda, quod accuratissime tota provincia quid</td><td></td></tr><tr><td>cuique accidisset, quid cuique opus esset, indagare et </td><td></td></tr><tr><td>odorari solebat; omnium adversarios, omnium inimicos</td><td></td></tr><tr><td>diligenter cognoscere, conloqui, attemptare; ex utraque</td><td>5</td></tr><tr><td>parte causas voluntates perspicere, facultates et copias;</td><td></td></tr><tr><td>quibus opus esset metum offerre, quibus expediret spem</td><td></td></tr><tr><td>ostendere; accusatorum et quadruplatorum quicquid erat,</td><td></td></tr><tr><td>habebat in potestate; quod cuique negoti conflare volebat,</td><td></td></tr><tr><td>nullo labore faciebat; istius omnia decreta imperia litteras</td><td>10</td></tr><tr><td>peritissime et callidissime venditabat. Ac non solum erat</td><td>136.1</td></tr><tr><td>administer istius cupiditatum, verum etiam ipse sui memi-</td><td></td></tr><tr><td>nerat, neque solum nummos, si qui isti exciderant, tollere</td><td></td></tr><tr><td>solebat, ex quibus pecuniam maximam fecit, sed etiam</td><td></td></tr><tr><td>voluptatum flagitiorumque istius ipse reliquias colligebat.</td><td>5</td></tr><tr><td>Itaque in Sicilia non Athenionem, qui nullum oppidum</td><td></td></tr><tr><td>cepit, sed Timarchidem fugitivum omnibus oppidis per</td><td></td></tr><tr><td>triennium scitote regnasse; in Timarchidi potestate socio-</td><td></td></tr><tr><td>rum populi Romani antiquissimorum atque amicissimorum</td><td></td></tr><tr><td>liberos, matres familias, bona fortunasque omnis fuisse.</td><td>10</td></tr><tr><td>Is igitur, ut dico, Timarchides in omnis civitates accepto</td><td></td></tr><tr><td>pretio censores dimisit: comitia isto praetore censorum ne</td><td></td></tr><tr><td>simulandi quidem causa fuerunt. </td><td></td></tr>
        </table>