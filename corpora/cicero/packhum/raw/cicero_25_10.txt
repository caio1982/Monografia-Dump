<table>
          <script>targetHit=0;</script>
          <tr><td>  Ego vero, si mihi non licet per aliquos ita gloriari, me</td><td>44.1</td></tr><tr><td>dolorem atque inimicitias meas rei publicae concessisse, si</td><td></td></tr><tr><td>hoc magni cuiusdam hominis et persapientis videtur, utar</td><td></td></tr><tr><td>hoc, quod non tam ad laudem adipiscendam quam ad vitan-</td><td></td></tr><tr><td>dam vituperationem valet, hominem me esse gratum, et non</td><td>5</td></tr><tr><td>modo tantis beneficiis, sed etiam mediocri hominum beni-</td><td></td></tr><tr><td>volentia commoveri. A viris fortissimis et de me optime</td><td></td></tr><tr><td>meritis quibusdam peto ut, si ego illos meorum laborum</td><td></td></tr><tr><td>atque incommodorum participes esse nolui, ne illi me</td><td></td></tr><tr><td>suarum inimicitiarum socium velint esse, praesertim cum</td><td>10</td></tr><tr><td>mihi idem illi concesserint ut etiam acta illa Caesaris, quae</td><td></td></tr><tr><td>neque oppugnavi antea neque defendi, meo iam iure possim</td><td></td></tr><tr><td>defendere. Nam summi civitatis viri, quorum ego consilio </td><td>45.1</td></tr><tr><td>rem publicam conservavi, et quorum auctoritate illam con-</td><td></td></tr><tr><td>iunctionem Caesaris defugi, Iulias leges et ceteras illo con-</td><td></td></tr><tr><td>sule rogatas iure latas negant: idem illam proscriptionem</td><td></td></tr><tr><td>capitis mei contra salutem rei publicae, sed salvis auspiciis</td><td>5</td></tr><tr><td>rogatam esse dicebant. Itaque vir summa auctoritate, summa</td><td></td></tr><tr><td>eloquentia, dixit graviter casum illum meum funus esse rei</td><td></td></tr><tr><td>publicae, sed funus iustum et indictum. Mihi ipsi omnino</td><td></td></tr><tr><td>perhonorificum &lt;est&gt; discessum meum funus dici rei publicae:</td><td></td></tr><tr><td>reliqua non reprendo, sed mihi ad id quod sentio adsumo.</td><td>10</td></tr><tr><td>Nam si illud iure rogatum dicere ausi sunt quod nullo ex-</td><td></td></tr><tr><td>emplo fieri potuit, nulla lege licuit, quia nemo de caelo ser-</td><td></td></tr><tr><td>varat, oblitine erant tum cum ille qui id egerat plebeius est</td><td></td></tr><tr><td>lege curiata factus dici de caelo esse servatum? Qui si ple-</td><td></td></tr><tr><td>beius omnino esse non potuit, qui tribunus plebis potuit</td><td>15</td></tr><tr><td>esse? et cuius tribunatus si ratus est, nihil est quod inritum ex</td><td></td></tr><tr><td>actis Caesaris possit esse, eius non solum tribunatus &lt;ratus&gt; sed</td><td></td></tr><tr><td>etiam perniciosissimae res, auspiciorum religione conservata,</td><td></td></tr><tr><td>iure latae videbuntur? Qua re aut vobis statuendum est</td><td>46.1</td></tr><tr><td>legem Aeliam manere, legem Fufiam non esse abrogatam,</td><td></td></tr><tr><td>non omnibus fastis legem ferri licere; cum lex feratur, de</td><td></td></tr><tr><td>caelo servari, obnuntiari, intercedi licere; censorium iudi-</td><td></td></tr><tr><td>cium ac notionem et illud morum severissimum magisterium</td><td>5</td></tr><tr><td>non esse nefariis legibus de civitate sublatum; si patricius</td><td></td></tr><tr><td>tribunus plebis fuerit, contra leges sacratas, si plebeius, con-</td><td></td></tr><tr><td>tra auspicia fuisse; aut mihi concedant homines oportet in</td><td></td></tr><tr><td>rebus bonis non exquirere ea iura quae ipsi in perditis non</td><td></td></tr><tr><td>exquirant, praesertim cum ab illis aliquotiens condicio C.</td><td>10</td></tr><tr><td>Caesari lata sit ut easdem res alio modo ferret, qua con-</td><td></td></tr><tr><td>dicione auspicia requirebant, leges comprobabant, in Clodio</td><td></td></tr><tr><td>auspiciorum ratio sit eadem, leges omnes sint eversae ac</td><td></td></tr><tr><td>perditae civitatis.  </td><td></td></tr>
        </table>