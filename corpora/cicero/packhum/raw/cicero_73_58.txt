<table>
          <script>targetHit=0;</script>
          <tr><td>  Firmam ergo maxime poterimus in dicendo vocem</td><td>3.21.1</td></tr><tr><td>conservare, si quam maxime sedata et depressa voce</td><td></td></tr><tr><td>principia dicemus. Nam laeditur arteria, si, antequam</td><td></td></tr><tr><td>voce lene&lt;i&gt; permulsa est, acri clamore completur. </td><td></td></tr><tr><td>  Et intervallis longioribus uti convenit: recreatur</td><td>5</td></tr><tr><td>enim spiritu vox et arteriae reticendo adquiescunt. </td><td></td></tr><tr><td>  Et in continuo clamore remittere et ad sermonem</td><td></td></tr><tr><td>transire oportet: commutationes enim faciunt, ut nullo</td><td></td></tr><tr><td>genere vocis effuso in omni voce integri simus. </td><td></td></tr><tr><td>  Et acutas vocis exclamationes vitare debemus:</td><td>10</td></tr><tr><td>ictus enim fit et vulnus arteriae acuta atque attenuata</td><td></td></tr><tr><td>nimis adclamatione, et qui splendor est vocis, con-</td><td></td></tr><tr><td>sumitur uno clamore universus. </td><td></td></tr><tr><td>  Et uno spiritu continenter multa dicere in extrema</td><td></td></tr><tr><td>convenit oratione: fauces enim calefiunt et arteriae </td><td>15</td></tr><tr><td>conplentur et vox, quae tractata varie est, reducitur</td><td></td></tr><tr><td>in quendam sonum aequabilem atque constantem. </td><td></td></tr><tr><td>  Qua&lt;m&gt; saepe rerum naturae gratia quaedam iure</td><td></td></tr><tr><td>debetur! velut accidit in hac re. Nam quae dicimus</td><td></td></tr><tr><td>ad vocem servandam prodesse, eadem a&lt;d&gt;tinent ad</td><td>20</td></tr><tr><td>suavitudinem pronuntiationis, ut, quod nostrae voci</td><td></td></tr><tr><td>prosit, idem voluntati auditoris probetur. </td><td></td></tr><tr><td>  Utile est ad firmitudinem sedata vox in principio.</td><td>22.1</td></tr><tr><td>Quid insuavius quam clamor in exordio causae? </td><td></td></tr><tr><td>  Intervalla vocem confirmant; eadem sententias con-</td><td></td></tr><tr><td>cinniores divisione reddunt et auditori spatium cogi-</td><td></td></tr><tr><td>tandi relinquunt. </td><td>5</td></tr><tr><td>  Conservat vocem continui clamoris remissio: et</td><td></td></tr><tr><td>auditorem quidem varietas maxime delectat, cum ser-</td><td></td></tr><tr><td>mone animum retinet aut exsuscitat clamore. </td><td></td></tr><tr><td>  Acuta exclamatio vocem volnerat; eadem laedit</td><td></td></tr><tr><td>auditorem: habet enim quiddam inliberale et ad mu-</td><td>10</td></tr><tr><td>liebrem potius vociferationem quam ad virilem digni-</td><td></td></tr><tr><td>tatem in dicendo adcommodatum. </td><td></td></tr>
        </table>