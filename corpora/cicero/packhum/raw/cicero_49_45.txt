<table>
          <script>targetHit=0;</script>
          <tr><td>  De exercitatione et consuetudine et commentatione </td><td>2.42.1</td></tr><tr><td>dixi. age sis, nunc de ratione videamus, nisi quid</td><td></td></tr><tr><td>vis ad haec. </td><td></td></tr><tr><td>  Egone ut te interpellem? ne hoc quidem vellem:</td><td></td></tr><tr><td>ita me ad credendum tua ducit oratio. </td><td>5</td></tr><tr><td>  Sitne igitur malum dolere necne, Stoici viderint,</td><td></td></tr><tr><td>qui contortulis quibusdam et minutis conclusiunculis</td><td></td></tr><tr><td>nec ad sensus permanantibus effici volunt non esse</td><td></td></tr><tr><td>malum dolorem. ego illud, quicquid sit, tantum</td><td></td></tr><tr><td>esse, quantum videatur, non puto, falsaque eius</td><td>10</td></tr><tr><td>visione et specie moveri homines dico vehemen-</td><td></td></tr><tr><td>tius, doloremque [eius] omnem esse tolerabilem. </td><td></td></tr><tr><td>  Unde igitur ordiar? an eadem breviter attingam, quae</td><td></td></tr><tr><td>modo dixi, quo facilius oratio progredi possit lon-</td><td></td></tr><tr><td>gius? inter omnis igitur hoc constat, nec doctos ho-</td><td>43.1</td></tr><tr><td>mines solum sed etiam indoctos, virorum esse for-</td><td></td></tr><tr><td>tium et magnanimorum et patientium et humana vin-</td><td></td></tr><tr><td>centium toleranter dolorem pati; nec vero quisquam</td><td></td></tr><tr><td>fuit, qui eum, qui ita pateretur, non laudandum pu-</td><td>5</td></tr><tr><td>taret. quod ergo et postulatur a fortibus et laudatur,</td><td></td></tr><tr><td>cum fit, id aut extimescere veniens aut non ferre prae-</td><td></td></tr><tr><td>sens nonne turpe est? atqui vide ne, cum omnes rectae</td><td></td></tr><tr><td>animi adfectiones virtutes appellentur, non sit hoc</td><td></td></tr><tr><td>proprium nomen omnium, sed ab ea quae una ceteris</td><td>10</td></tr><tr><td>excellebat omnes nominatae sint. appellata est enim</td><td></td></tr><tr><td>ex viro virtus; viri autem propria maxime est </td><td></td></tr><tr><td>fortitudo, cuius munera duo sunt maxima: mor-</td><td></td></tr><tr><td>tis dolorisque contemptio. utendum est igitur his,</td><td></td></tr><tr><td>si virtutis compotes vel potius si viri volumus esse,</td><td>15</td></tr><tr><td>quoniam a viris virtus nomen est mutuata. </td><td></td></tr><tr><td>  Quaeres fortasse, quo modo, et recte: talem enim me-</td><td></td></tr><tr><td>dicinam philosophia profitetur. venit Epicurus, homo</td><td>44.1</td></tr><tr><td>minime malus vel potius vir optimus; tantum monet,</td><td></td></tr><tr><td>quantum intellegit. 'neglege' inquit 'dolorem.' quis</td><td></td></tr><tr><td>hoc dicit? idem, qui dolorem summum malum? vix</td><td></td></tr><tr><td>satis constanter. audiamus. 'si summus dolor est' in-</td><td>5</td></tr><tr><td>quit, 'brevem necesse est esse.' 'iteradum eadem ista</td><td></td></tr><tr><td>mihi!' non enim satis intellego, quid summum dicas</td><td></td></tr><tr><td>esse, quid breve. 'summum, quo nihil sit superius,</td><td></td></tr><tr><td>breve, quo nihil brevius. contemno magnitudinem do-</td><td></td></tr><tr><td>loris, a qua me brevitas temporis vindicabit ante</td><td>10</td></tr><tr><td>paene quam venerit.' sed si est tantus dolor, quantus</td><td></td></tr><tr><td>Philoctetae? 'bene plane magnus mihi quidem vide-</td><td></td></tr><tr><td>tur, sed tamen non summus; nihil enim dolet nisi</td><td></td></tr><tr><td>pes: possunt oculi, potest caput latera pulmones,</td><td></td></tr><tr><td>possunt omnia; longe igitur abest a summo dolore.</td><td>15</td></tr><tr><td>ergo' inquit 'dolor diuturnus habet laetitiae plus quam</td><td></td></tr><tr><td>molestiae.' nunc ego non possum tantum hominem</td><td>45.1</td></tr><tr><td>nihil sapere dicere, sed nos ab eo derideri puto. ego</td><td></td></tr><tr><td>summum dolorem—summum autem dico, etiamsi</td><td></td></tr><tr><td>decem atomis est maior alius—non continuo esse</td><td></td></tr><tr><td>dico brevem multosque possum bonos viros nomi-</td><td>5</td></tr><tr><td>nare, qui complures annos doloribus podagrae cru- </td><td></td></tr><tr><td>cientur maximis. sed homo catus numquam termi-</td><td></td></tr><tr><td>nat nec magnitudinis nec diuturnitatis modum, ut</td><td></td></tr><tr><td>sciam, quid summum dicat in dolore, quid breve in</td><td></td></tr><tr><td>tempore. omittamus hunc igitur nihil prorsus di-</td><td>10</td></tr><tr><td>centem cogamusque confiteri non esse ab eo doloris</td><td></td></tr><tr><td>remedia quaerenda, qui dolorem malorum omnium</td><td></td></tr><tr><td>maxumum dixerit, quamvis idem forticulum se in tor-</td><td></td></tr><tr><td>minibus et in stranguria sua praebeat. Aliunde igitur</td><td></td></tr><tr><td>est quaerenda medicina, et maxime quidem, si, quid</td><td>15</td></tr><tr><td>maxime consentaneum sit, quaerimus, ab is quibus,</td><td></td></tr><tr><td>quod honestum sit, summum bonum, quod turpe, sum-</td><td></td></tr><tr><td>mum videtur malum. his tu praesentibus gemere et</td><td></td></tr><tr><td>iactare te non audebis profecto; loquetur enim eorum</td><td>46.1</td></tr><tr><td>voce Virtus ipsa tecum: 'tune, cum pueros Lacedae-</td><td></td></tr><tr><td>mone, adulescentis Olympiae, barbaros in harena vi-</td><td></td></tr><tr><td>deris excipientis gravissimas plagas et ferentis silen-</td><td></td></tr><tr><td>tio, si te forte dolor aliquis pervellerit, exclamabis</td><td>5</td></tr><tr><td>ut mulier, non constanter et sedate feres?' 'fieri non</td><td></td></tr><tr><td>potest; natura non patitur.' audio. pueri ferunt glo-</td><td></td></tr><tr><td>ria ducti, ferunt pudore alii, multi metu, et tamen vere-</td><td></td></tr><tr><td>mur, ut hoc, quod a tam multis et quod tot locis per-</td><td></td></tr><tr><td>feratur, natura patiatur? illa vero non modo patitur,</td><td>10</td></tr><tr><td>verum etiam postulat: nihil enim habet praestantius,</td><td></td></tr><tr><td>nihil quod magis expetat quam honestatem, quam </td><td></td></tr><tr><td>laudem, quam dignitatem, quam decus. hisce ego plu-</td><td></td></tr><tr><td>ribus nominibus unam rem declarari volo, sed utor,</td><td></td></tr><tr><td>ut quam maxime significem, pluribus. volo autem</td><td>15</td></tr><tr><td>dicere illud homini longe optumum esse, quod ip-</td><td></td></tr><tr><td>sum sit optandum per se, a virtute profectum vel in</td><td></td></tr><tr><td>ipsa virtute situm, sua sponte laudabile, quod idem</td><td></td></tr><tr><td>citius dixerim solum quam non summum bonum. at-</td><td></td></tr><tr><td>que ut haec de honesto, sic de turpi contraria: nihil</td><td>20</td></tr><tr><td>tam taetrum, nihil tam aspernandum, nihil homine in-</td><td></td></tr><tr><td>dignius. </td><td></td></tr>
        </table>