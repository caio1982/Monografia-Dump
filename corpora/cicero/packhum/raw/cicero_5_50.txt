<table>
          <script>targetHit=0;</script>
          <tr><td>  At enim istum Siculi soli persequuntur: cives Romani</td><td>2.2.15.8</td></tr><tr><td>qui negotiantur in Sicilia defendunt, diligunt, salvum esse</td><td></td></tr><tr><td>cupiunt. Primum, si ita esset, tamen vos in hac quaestione</td><td>10</td></tr><tr><td>de pecuniis repetundis, quae sociorum causa constituta</td><td></td></tr><tr><td>est lege iudicioque sociali, sociorum querimonias audire</td><td></td></tr><tr><td>oporteret. Sed intellegere potuistis priore actione civis</td><td>16.1</td></tr><tr><td>Romanos honestissimos ex Sicilia plurimis maximisque de</td><td></td></tr><tr><td>rebus, et quas ipsi accepissent iniurias et quas scirent</td><td></td></tr><tr><td>esse aliis factas, pro testimonio dicere. Ego hoc quod</td><td></td></tr><tr><td>intellego, iudices, sic confirmo. Videor mihi gratum fecisse</td><td>5</td></tr><tr><td>Siculis quod eorum iniurias meo labore, inimicitiis, periculo</td><td></td></tr><tr><td>sim persecutus: non minus hoc gratum me nostris civibus</td><td></td></tr><tr><td>intellego fecisse, qui hoc existimant, iuris libertatis rerum</td><td></td></tr><tr><td>fortunarumque suarum salutem in istius damnatione con-</td><td></td></tr><tr><td>sistere. Quapropter de istius praetura Siciliensi non recuso</td><td>17.1</td></tr><tr><td>quin ita me audiatis ut, si cuiquam generi hominum sive</td><td></td></tr><tr><td>Siculorum sive nostrorum civium, si cuiquam ordini sive</td><td></td></tr><tr><td>aratorum sive pecuariorum sive mercatorum probatus sit, si</td><td></td></tr><tr><td>non horum omnium communis hostis praedoque fuerit,</td><td>5</td></tr><tr><td>si cuiquam denique in re umquam ulla temperarit, ut vos</td><td></td></tr><tr><td>quoque ei temperetis.  </td><td></td></tr><tr><td>  Qui simul atque ei sorte provincia Sicilia obvenit, statim</td><td></td></tr><tr><td>Romae, ab urbe antequam proficisceretur, quaerere ipse</td><td></td></tr><tr><td>secum et agitare cum suis coepit quibusnam rebus in ea</td><td>10</td></tr><tr><td>provincia maximam uno anno pecuniam facere posset.</td><td></td></tr><tr><td>Nolebat in agendo discere,—tametsi non provinciae rudis</td><td></td></tr><tr><td>erat et tiro: [sed Siciliae] paratus ad praedam meditatusque</td><td></td></tr><tr><td>venire cupiebat. O praeclare coniectum a vulgo in illam</td><td>18.1</td></tr><tr><td>provinciam omen communis famae atque sermonis, cum</td><td></td></tr><tr><td>ex nomine istius quid iste in provincia facturus esset</td><td></td></tr><tr><td>perridicule homines augurabantur! Etenim quis dubitare</td><td></td></tr><tr><td>posset, cum istius in quaestura fugam et furtum recogno-</td><td>5</td></tr><tr><td>sceret, cum in legatione oppidorum fanorumque spoliationes</td><td></td></tr><tr><td>cogitaret, cum videret in foro latrocinia praeturae, qualis</td><td></td></tr><tr><td>iste in quarto actu improbitatis futurus esset? Atque ut</td><td></td></tr><tr><td>intellegatis eum Romae quaesisse non modo genera furandi,</td><td></td></tr><tr><td>sed etiam nomina certissima, accipite argumentum quo</td><td>10</td></tr><tr><td>facilius de singulari eius impudentia existimare possitis. </td><td></td></tr>
        </table>