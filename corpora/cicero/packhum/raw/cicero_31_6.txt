<table>
          <script>targetHit=0;</script>
          <tr><td>  Video adhuc constare, iudices, omnia: Miloni etiam utile</td><td>52.1</td></tr><tr><td>fuisse Clodium vivere, illi ad ea quae concupierat optatissi-</td><td></td></tr><tr><td>mum interitum Milonis; odium fuisse illius in hunc acer-</td><td></td></tr><tr><td>bissimum, nullum huius in illum; consuetudinem illius</td><td></td></tr><tr><td>perpetuam in vi inferenda, huius tantum in repellenda;</td><td>5</td></tr><tr><td>mortem ab illo Miloni denuntiatam et praedicatam palam,</td><td></td></tr><tr><td>nihil umquam auditum ex Milone; profectionis huius diem</td><td></td></tr><tr><td>illi notum, reditum illius huic ignotum fuisse; huius iter</td><td></td></tr><tr><td>necessarium, illius etiam potius alienum; hunc prae se </td><td></td></tr><tr><td>tulisse se illo die exiturum, illum eo die se dissimulasse redi-</td><td>10</td></tr><tr><td>turum; hunc nullius rei mutasse consilium, illum causam</td><td></td></tr><tr><td>mutandi consili finxisse; huic, si insidiaretur, noctem prope</td><td></td></tr><tr><td>urbem exspectandam, illi, etiam si hunc non timeret, tamen</td><td></td></tr><tr><td>accessum ad urbem nocturnum fuisse metuendum. </td><td></td></tr><tr><td>  Videamus nunc id quod caput est, locus ad insidias ille</td><td>53.1</td></tr><tr><td>ipse ubi congressi sunt utri tandem fuerit aptior. Id vero,</td><td></td></tr><tr><td>iudices, etiam dubitandum et diutius cogitandum est? Ante</td><td></td></tr><tr><td>fundum Clodi quo in fundo propter insanas illas substru-</td><td></td></tr><tr><td>ctiones facile hominum mille versabatur valentium, edito</td><td>5</td></tr><tr><td>adversarii atque excelso loco superiorem se fore putabat</td><td></td></tr><tr><td>Milo, et ob eam rem eum locum ad pugnam potissimum</td><td></td></tr><tr><td>elegerat, an in eo loco est potius exspectatus ab eo qui</td><td></td></tr><tr><td>ipsius loci spe facere impetum cogitarat? Res loquitur ipsa,</td><td></td></tr><tr><td>iudices, quae semper valet plurimum. Si haec non gesta</td><td>54.1</td></tr><tr><td>audiretis, sed picta videretis, tamen appareret uter esset</td><td></td></tr><tr><td>insidiator, uter nihil mali cogitaret, cum alter veheretur in</td><td></td></tr><tr><td>raeda paenulatus, una sederet uxor. Quid horum non impe-</td><td></td></tr><tr><td>ditissimum? vestitus an vehiculum an comes? quid minus</td><td>5</td></tr><tr><td>promptum ad pugnam, cum paenula inretitus, raeda im-</td><td></td></tr><tr><td>peditus, uxore paene constrictus esset?—Videte nunc illum,</td><td></td></tr><tr><td>primum egredientem e villa, subito: cur? vesperi: quid</td><td></td></tr><tr><td>necesse est? tarde: qui convenit, praesertim id temporis?</td><td></td></tr><tr><td>'Devertit in villam Pompei.' Pompeium ut videret? scie-</td><td>10</td></tr><tr><td>bat in Alsiensi esse; villam ut perspiceret? miliens in ea</td><td></td></tr><tr><td>fuerat. Quid ergo erat? mora et tergiversatio: dum hic</td><td></td></tr><tr><td>veniret, locum relinquere noluit. Age nunc iter expediti</td><td>55.1</td></tr><tr><td>latronis cum Milonis impedimentis comparate. Semper ille</td><td></td></tr><tr><td>antea cum uxore, tum sine ea; numquam nisi in raeda, tum </td><td></td></tr><tr><td>in equo; comites Graeculi, quocumque ibat, etiam cum in</td><td></td></tr><tr><td>castra Etrusca properabat, tum nugarum in comitatu nihil.</td><td>5</td></tr><tr><td>Milo qui numquam, tum casu pueros symphoniacos uxoris</td><td></td></tr><tr><td>ducebat et ancillarum greges; ille qui semper secum scorta,</td><td></td></tr><tr><td>semper exoletos, semper lupas duceret, tum neminem, nisi</td><td></td></tr><tr><td>ut virum a viro lectum esse diceres. Cur igitur victus est?</td><td></td></tr><tr><td>Quia non semper viator a latrone, non numquam etiam latro</td><td>10</td></tr><tr><td>a viatore occiditur; quia, quamquam paratus in imparatos</td><td></td></tr><tr><td>Clodius, ipse Clodius tamen mulier inciderat in viros. Nec</td><td>56.1</td></tr><tr><td>vero sic erat umquam non paratus Milo contra illum ut non</td><td></td></tr><tr><td>satis fere esset paratus. Semper ipse et quantum interesset</td><td></td></tr><tr><td>P. Clodii se interire et quanto illi odio esset et quantum ille</td><td></td></tr><tr><td>auderet cogitabat. Quam ob rem vitam suam quam</td><td>5</td></tr><tr><td>maximis praemiis propositam et paene addictam sciebat num-</td><td></td></tr><tr><td>quam in periculum sine praesidio et sine custodia proiciebat.</td><td></td></tr><tr><td>Adde casus, adde incertos exitus pugnarum Martemque</td><td></td></tr><tr><td>communem, qui saepe spoliantem iam et exsultantem evertit</td><td></td></tr><tr><td>et perculit ab abiecto; adde inscitiam pransi, poti, oscitantis</td><td>10</td></tr><tr><td>ducis qui, cum a tergo hostem interclusum reliquisset, nihil</td><td></td></tr><tr><td>de eius extremis comitibus cogitavit, in quos incensos ira</td><td></td></tr><tr><td>vitamque domini desperantis cum incidisset, haesit in eis</td><td></td></tr><tr><td>poenis quas ab eo servi fideles pro domini vita expetiverunt.</td><td></td></tr><tr><td>Cur igitur eos manu misit? Metuebat scilicet ne indica-</td><td>57.1</td></tr><tr><td>retur, ne dolorem perferre non possent, ne tormentis coge-</td><td></td></tr><tr><td>rentur occisum esse a servis Milonis in Appia via P. Clodium</td><td></td></tr><tr><td>confiteri. Quid opus est terrore? quid quaeris? Occi-</td><td></td></tr><tr><td>deritne? occidit. Iure an iniuria? Nihil ad tortorem: facti</td><td>5</td></tr><tr><td>enim in eculeo quaestio est, iuris in iudicio. Quod igitur in</td><td></td></tr><tr><td>causa quaerendum est, id agamus hic; quod tormentis</td><td></td></tr><tr><td>inveniri vis, id fatemur. Manu vero cur miserit, si id potius </td><td></td></tr><tr><td>quaeris quam cur parum amplis adfecerit praemiis, nescis</td><td></td></tr><tr><td>inimici factum reprehendere. Dixit enim hic idem qui</td><td>58.1</td></tr><tr><td>semper omnia constanter et fortiter, M. Cato, et dixit in</td><td></td></tr><tr><td>turbulenta contione, quae tamen huius auctoritate placata</td><td></td></tr><tr><td>est, non libertate solum sed etiam omnibus praemiis dignis-</td><td></td></tr><tr><td>simos fuisse qui domini caput defendissent. Quod enim</td><td>5</td></tr><tr><td>praemium satis magnum est tam benevolis, tam bonis, tam</td><td></td></tr><tr><td>fidelibus servis, propter quos vivit? Etsi id quidem non</td><td></td></tr><tr><td>tanti est quam quod propter eosdem non sanguine et volneri-</td><td></td></tr><tr><td>bus suis crudelissimi inimici mentem oculosque satiavit.</td><td></td></tr><tr><td>Quos nisi manu misisset, tormentis etiam dedendi fuerunt</td><td>10</td></tr><tr><td>conservatores domini, ultores sceleris, defensores necis.</td><td></td></tr><tr><td>Hic vero nihil habet in his malis quod minus moleste ferat</td><td></td></tr><tr><td>quam, etiam si quid ipsi accidat, esse tamen illis meritum</td><td></td></tr><tr><td>praemium persolutum. Sed quaestiones urgent Milonem,</td><td>59.1</td></tr><tr><td>quae sunt habitae nunc in atrio Libertatis. Quibusnam de</td><td></td></tr><tr><td>servis? 'Rogas? de P. Clodi.' Quis eos postulavit?</td><td></td></tr><tr><td>'Appius.' Quis produxit? 'Appius.' Vnde? 'ab Appio.'</td><td></td></tr><tr><td>Di boni! quid potest agi severius? Proxime deos Clodius</td><td>5</td></tr><tr><td>accessit, propius quam tum cum ad ipsos penetrarat, cuius</td><td></td></tr><tr><td>de morte tamquam de caerimoniis violatis quaeritur. Sed</td><td></td></tr><tr><td>tamen maiores nostri in dominum quaeri noluerunt, non</td><td></td></tr><tr><td>quia non posset verum inveniri, sed quia videbatur indignum</td><td></td></tr><tr><td>et dominis morte ipsa tristius: in reum de servo accu-</td><td>10</td></tr><tr><td>satoris cum quaeritur, verum inveniri potest? Age vero,</td><td>60.1</td></tr><tr><td>quae erat aut qualis quaestio? 'Heus tu, Rufio,' verbi</td><td></td></tr><tr><td>causa, 'cave sis mentiare: Clodius insidias fecit Miloni?'</td><td></td></tr><tr><td>'Fecit;' certa crux. 'Nullas fecit:' sperata libertas. Quid </td><td></td></tr><tr><td>hac quaestione certius? Subito adrepti in quaestionem</td><td>5</td></tr><tr><td>tamen separantur ceteri et in arcas coniciuntur ne quis</td><td></td></tr><tr><td>cum eis conloqui possit: hi centum dies penes accusatorem</td><td></td></tr><tr><td>cum fuissent ab eo ipso accusatore producti sunt. Quid</td><td></td></tr><tr><td>hac quaestione dici potest integrius, quid incorruptius? </td><td></td></tr>
        </table>