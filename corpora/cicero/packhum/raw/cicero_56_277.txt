<table>
          <script>targetHit=0;</script>
          <tr class="title first  date"><td><span class="snum">44</span> vel <span class="snum">43</span></td><td></td></tr><tr class="title last  "><td>&lt;CICERO CORNIFICIO S.&gt;</td><td></td></tr><tr><td>Q. Turius, qui in Africa negotiatus est, vir bonus et honestus,</td><td>12.26.1.1</td></tr><tr><td>heredes fecit similis sui: Cn. Saturninum, Sex. Aufidium,</td><td></td></tr><tr><td>C. Anneum, Q. Considium Gallum, L. Servilium Postumum,</td><td></td></tr><tr><td>C. Rubellinum. ex eorum oratione intellexi gratiarum</td><td></td></tr><tr><td>actione eos magis egere quam commendatione. tanta enim</td><td>5</td></tr><tr><td>liberalitate se tua usos praedicabant ut iis plus a te tributum</td><td></td></tr><tr><td>intellegerem quam ego te auderem rogare. audebo tamen;</td><td>2.1</td></tr><tr><td>scio enim quantum ponderis mea commendatio sit habitura.</td><td></td></tr><tr><td>qua re a te peto ut ad eam liberalitatem qua sine meis</td><td></td></tr><tr><td>litteris usus es quam maximus his litteris cumulus accedat. </td><td></td></tr><tr><td>  Caput autem est meae commendationis ne patiare Erotem</td><td>5</td></tr><tr><td>Turium, Q. Turi libertum, ut adhuc fecit, hereditatem </td><td></td></tr><tr><td>Turianam avertere ceterisque omnibus rebus habeas eos a me</td><td></td></tr><tr><td>commendatissimos. magnam ex eorum splendore et obser-</td><td></td></tr><tr><td>vantia capies voluptatem. quod ut velis te vehementer etiam</td><td></td></tr><tr><td>atque etiam rogo.</td><td>10</td></tr>
        </table>