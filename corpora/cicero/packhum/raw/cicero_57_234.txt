<table>
          <script>targetHit=0;</script>
          <tr class="title first  date"><td>iv Kal<span class="snum">.</span> Dec<span class="snum">.</span> <span class="snum">48</span> <span class="snum">(</span>§<span class="snum">7)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Sollicitum esse te cum de tuis communibusque fortunis tum</td><td>11.6.1.1</td></tr><tr><td>maxime de me ac de dolore meo sentio; qui quidem meus dolor</td><td></td></tr><tr><td>non modo non minuitur cum socium sibi adiungit dolorem</td><td></td></tr><tr><td>tuum sed etiam augetur. omnino pro tua prudentia sentis qua</td><td></td></tr><tr><td>consolatione levari maxime possim. probas enim meum con-</td><td>5</td></tr><tr><td>silium negasque mihi quicquam tali tempore potius faciendum</td><td></td></tr><tr><td>fuisse. addis etiam (quod etsi mihi levius est quam tuum</td><td></td></tr><tr><td>iudicium, tamen non est leve) ceteris quoque, id est qui pondus</td><td></td></tr><tr><td>habeant, factum nostrum probari. id si ita putarem, levius</td><td></td></tr><tr><td>dolerem. 'crede' inquis 'mihi'. credo equidem, sed scio quam</td><td>2.1</td></tr><tr><td>cupias minui dolorem meum. me discessisse ab armis num-</td><td></td></tr><tr><td>quam paenituit; tanta erat in illis crudelitas, tanta cum barbaris</td><td></td></tr><tr><td>gentibus coniunctio, ut non nominatim sed generatim pro-</td><td></td></tr><tr><td>scriptio esset informata, ut iam omnium iudicio constitutum</td><td>5</td></tr><tr><td>esset omnium vestrum bona praedam esse illius victoriae.</td><td></td></tr><tr><td>'vestrum' plane dico; numquam enim de te ipso nisi crudelis-</td><td></td></tr><tr><td>sime cogitatum est. qua re voluntatis me meae numquam</td><td></td></tr><tr><td>paenitebit, consili paenitet. in oppido aliquo mallem resedisse </td><td></td></tr><tr><td>quoad accerserer. minus sermonis subissem, minus accepissem</td><td>10</td></tr><tr><td>doloris, ipsum hoc me non angeret: Brundisi iacere in omnis</td><td></td></tr><tr><td>partis est molestum; propius accedere, ut suades, quo modo</td><td></td></tr><tr><td>sine lictoribus quos populus dedit possum? qui mihi incolumi</td><td></td></tr><tr><td>adimi non possunt. quos ego †non paulisper† cum bacillis in</td><td></td></tr><tr><td>turbam conieci ad oppidum accedens, ne quis impetus militum</td><td>15</td></tr><tr><td>fieret. reliquo tempore me domo tenui. </td><td></td></tr><tr><td>  Ad &lt;Balbum haec scripsi et ad&gt; Oppium; et quoniam iis place-</td><td>3.1</td></tr><tr><td>ret me propius accedere, ut hac de re considerarent. credo fore</td><td></td></tr><tr><td>auctores. sic enim recipiunt, Caesari non modo de conservanda</td><td></td></tr><tr><td>sed etiam de augenda mea dignitate curae fore, meque hor-</td><td></td></tr><tr><td>tantur ut magno animo sim, ut omnia summa sperem. ea</td><td>5</td></tr><tr><td>spondent, confirmant. quae quidem mihi exploratiora essent</td><td></td></tr><tr><td>si remansissem. sed ingero praeterita. vide, quaeso, igitur ea</td><td></td></tr><tr><td>quae restant et explora cum istis et, si putabis opus esse et si istis</td><td></td></tr><tr><td>placebit, quo magis factum nostrum Caesar probet quasi de</td><td></td></tr><tr><td>suorum sententia factum, adhibeantur Trebonius, Pansa, si qui</td><td>10</td></tr><tr><td>alii, scribantque ad Caesarem me quicquid fecerim de sua</td><td></td></tr><tr><td>sententia fecisse. </td><td></td></tr><tr><td>  Tulliae meae morbus et imbecillitas corporis me exanimat.</td><td>4.1</td></tr><tr><td>quam tibi intellego magnae curae esse, quod est mihi gratissi-</td><td></td></tr><tr><td>mum. </td><td></td></tr><tr><td>  De Pompei exitu mihi dubium numquam fuit. tanta enim</td><td>5.1</td></tr><tr><td>desperatio rerum eius omnium regum et populorum animos</td><td></td></tr><tr><td>occuparat ut quocumque venisset hoc putarem futurum. non</td><td></td></tr><tr><td>possum eius casum non dolere; hominem enim integrum et</td><td></td></tr><tr><td>castum et gravem cognovi. de Fannio consoler te? perniciosa </td><td>6.1</td></tr><tr><td>loquebatur de mansione tua. L. vero Lentulus Hortensi domum</td><td></td></tr><tr><td>sibi et Caesaris hortos et Baias desponderat. omnino haec</td><td></td></tr><tr><td>eodem modo ex hac parte fiunt, nisi quod illud erat infinitum.</td><td></td></tr><tr><td>omnes enim qui in Italia manserant hostium numero habe-</td><td>5</td></tr><tr><td>bantur. sed velim haec aliquando solutiore animo. </td><td></td></tr><tr><td>  Quintum fratrem audio profectum in Asiam ut deprecaretur.</td><td>7.1</td></tr><tr><td>de filio nihil audivi; sed quaere ex Diochare, Caesaris liberto,</td><td></td></tr><tr><td>quem ego non vidi, qui istas Alexandria litteras attulit. is</td><td></td></tr><tr><td>dicitur vidisse Quintum [an] euntem an iam in Asia. tuas</td><td></td></tr><tr><td>litteras prout res postulat exspecto, quas velim cures quam</td><td>5</td></tr><tr><td>primum ad me perferendas. <span class="caps">iiii</span> Kal. Dec.</td><td></td></tr>
        </table>