<table>
          <script>targetHit=0;</script>
          <tr><td>  Et tu quidem Vellei non vestro more sed dialecti-</td><td>1.89.1</td></tr><tr><td>corum, quae funditus gens vestra non novit, &lt;an- </td><td></td></tr><tr><td>gustia&gt; argumenti sententiam conclusisti. Beatos esse</td><td></td></tr><tr><td>deos sumpsisti: concedimus. beatum autem esse</td><td></td></tr><tr><td>sine virtute neminem posse: id quoque damus, et</td><td>5</td></tr><tr><td>libenter quidem. virtutem autem sine ratione con-</td><td></td></tr><tr><td>stare non posse: conveniat id quoque necesse est.</td><td></td></tr><tr><td>Adiungis nec rationem esse nisi in hominis figura.</td><td></td></tr><tr><td>quem tibi hoc daturum putas? si enim ita esset, quid</td><td></td></tr><tr><td>opus erat te gradatim istuc pervenire? sumpsisses tuo</td><td>10</td></tr><tr><td>iure. quod autem est istuc gradatim? nam a beatis ad</td><td></td></tr><tr><td>virtutem, a virtute ad rationem video te venisse gradi-</td><td></td></tr><tr><td>bus; a ratione ad humanam figuram quo modo acce-</td><td></td></tr><tr><td>dis? praecipitare istuc quidem est, non descendere. </td><td></td></tr><tr><td>  Nec vero intellego cur maluerit Epicurus deos homi-</td><td>90.1</td></tr><tr><td>num similes dicere quam homines deorum. quaeres</td><td></td></tr><tr><td>quid intersit; si enim hoc illi simile sit, esse illud huic.</td><td></td></tr><tr><td>video, sed hoc dico, non ab hominibus formae figuram</td><td></td></tr><tr><td>venisse ad deos; di enim semper fuerunt, nati num-</td><td>5</td></tr><tr><td>quam sunt, si quidem aeterni sunt futuri; at homines</td><td></td></tr><tr><td>nati; ante igitur humana forma quam homines, eaque</td><td></td></tr><tr><td>erant forma dii inmortales: non ergo illorum humana</td><td></td></tr><tr><td>forma sed nostra divina dicenda est. </td><td></td></tr><tr><td>  Verum hoc quidem ut voletis; illud quaero, quae fu-</td><td>10</td></tr><tr><td>erit tanta fortuna (nihil enim ratione in rerum natura</td><td></td></tr><tr><td>factum esse vultis)—sed tamen quis iste tantus casus,</td><td>91.1</td></tr><tr><td>unde tam felix concursus atomorum, ut repente ho-</td><td></td></tr><tr><td>mines deorum forma nascerentur? Seminane deorum</td><td></td></tr><tr><td>decidisse de caelo putamus in terras et sic homines</td><td></td></tr><tr><td>patrum similes extitisse? vellem diceretis; deorum</td><td>5</td></tr><tr><td>cognationem agnoscerem non invitus. nihil tale dici-</td><td></td></tr><tr><td>tis, sed casu esse factum ut essemus similes deorum.</td><td></td></tr><tr><td>Et nunc argumenta quaerenda sunt quibus hoc refella- </td><td></td></tr><tr><td>tur. utinam tam facile vera invenire possim quam falsa</td><td></td></tr><tr><td>convincere. </td><td>10</td></tr>
        </table>