<table>
          <script>targetHit=0;</script>
          <tr><td>  Hinc ille est anulus aureus quo tu istum in contione</td><td>2.3.185.1</td></tr><tr><td>donasti; quae tua donatio singulari impudentia nova Siculis</td><td></td></tr><tr><td>omnibus, mihi vero etiam incredibilis videbatur. Saepe</td><td></td></tr><tr><td>enim nostri imperatores superatis hostibus, optime re pu-</td><td></td></tr><tr><td>blica gesta, scribas suos anulis aureis in contione donarunt:</td><td>5</td></tr><tr><td>tu vero quibus rebus gestis, quo hoste superato contionem</td><td></td></tr><tr><td>donandi causa advocare ausus es? Neque enim solum</td><td></td></tr><tr><td>scribam tuum anulo, sed etiam virum fortissimum ac tui</td><td></td></tr><tr><td>dissimillimum, Q. Rubrium, excellentem virtute auctoritate</td><td></td></tr><tr><td>copiis, corona et phaleris et torque donasti, M. Cossutium, </td><td>10</td></tr><tr><td>sanctissimum virum atque honestissimum, M. Castricium,</td><td></td></tr><tr><td>summo splendore ingenio gratia praeditum. Quid haec</td><td>186.1</td></tr><tr><td>sibi horum trium civium Romanorum dona voluerunt?</td><td></td></tr><tr><td>Siculos praeterea potentissimos nobilissimosque donasti, qui</td><td></td></tr><tr><td>non, quem ad modum sperasti, tardiores fuerunt, sed orna-</td><td></td></tr><tr><td>tiores tuo iudicio ad testimonia dicenda venerunt. Quibus</td><td>5</td></tr><tr><td>ex hostium spoliis, de qua victoria, qua ex praeda aut</td><td></td></tr><tr><td>manubiis haec abs te donatio constituta est? an quod te</td><td></td></tr><tr><td>praetore paucorum adventu myoparonum classis pulcher-</td><td></td></tr><tr><td>rima, Siciliae praesidium propugnaculumque provinciae,</td><td></td></tr><tr><td>piratarum manibus incensa est? an quod ager Syracusanus</td><td>10</td></tr><tr><td>praedonum incendiis te praetore vastatus est? an quod</td><td></td></tr><tr><td>forum Syracusanum nauarchorum sanguine redundavit? an</td><td></td></tr><tr><td>quod in portu Syracusano piraticus myoparo navigavit?</td><td></td></tr><tr><td>Nihil possum reperire quam ob rem te in istam amentiam</td><td></td></tr><tr><td>incidisse arbitrer, nisi forte id egisti ut hominibus ne obli-</td><td>15</td></tr><tr><td>visci quidem rerum tuarum [male gestarum] liceret. </td><td></td></tr><tr><td>  Anulo est aureo scriba donatus, et ad eam donationem</td><td>187.1</td></tr><tr><td>contio est advocata. Quod erat os tuum, cum videbas in</td><td></td></tr><tr><td>contione eos homines quorum ex bonis istum anulo aureo</td><td></td></tr><tr><td>donabas, qui ipsi anulos aureos posuerant liberisque suis</td><td></td></tr><tr><td>detraxerant, ut esset unde scriba tuus hoc tuum munus ac</td><td>5</td></tr><tr><td>beneficium tueretur? quae porro praefatio tuae donationis</td><td></td></tr><tr><td>fuit? Illa scilicet vetus atque imperatoria, <span class="caps">Qvandoqve tv</span></td><td></td></tr><tr><td><span class="caps">qvidem in proelio, in bello, in re militari</span>—cuius ne</td><td></td></tr><tr><td>mentio quidem te praetore ulla facta est: an illa, <span class="caps">Qvando-</span></td><td></td></tr><tr><td><span class="caps">qve tv nvlla vmqvam mihi in cvpiditate ac tvrpitv-</span></td><td>10</td></tr><tr><td><span class="caps">dine defvisti omnibvsqve in isdem flagitiis mecvm et</span></td><td></td></tr><tr><td><span class="caps">in legatione et in praetvra et hic in Sicilia versatvs</span> </td><td></td></tr><tr><td><span class="caps">es, ob eas res te, qvoniam re locvpletavi, hoc anvlo</span></td><td></td></tr><tr><td><span class="caps">avreo dono?</span> Vera haec fuisset oratio; neque enim iste</td><td></td></tr><tr><td>anulus aureus abs te datus istum virum fortem, sed homi-</td><td>15</td></tr><tr><td>nem locupletem esse declarat. Ita eundem anulum ab alio</td><td></td></tr><tr><td>datum testem virtutis duceremus, abs te donatum comitem</td><td></td></tr><tr><td>pecuniae iudicamus. </td><td></td></tr>
        </table>