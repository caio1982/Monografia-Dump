<table>
          <script>targetHit=0;</script>
          <tr><td>  Idem, cum illa coniuratio ex latebris atque ex tenebris</td><td>9.1</td></tr><tr><td>erupisset palamque armata volitaret, venit cum exercitu</td><td></td></tr><tr><td>Capuam, quam urbem propter plurimas belli opportunitates</td><td></td></tr><tr><td>ab illa impia et scelerata manu temptari suspicabamur;</td><td></td></tr><tr><td>C. Mevulanum, tribunum militum Antoni, Capua praeci-</td><td>5</td></tr><tr><td>pitem eiecit, hominem perditum et non obscure Pisauri et</td><td></td></tr><tr><td>in aliis agri Gallici partibus in illa coniuratione versatum;</td><td></td></tr><tr><td>idemque C. Marcellum, cum is non Capuam solum venisset,</td><td></td></tr><tr><td>verum etiam se quasi armorum studio in maximam familiam </td><td></td></tr><tr><td>coniecisset, exterminandum ex illa urbe curavit. Qua de</td><td>10</td></tr><tr><td>causa et tum conventus ille Capuae, qui propter salutem</td><td></td></tr><tr><td>illius urbis consulatu conservatam meo me unum patronum</td><td></td></tr><tr><td>adoptavit, huic apud me P. Sestio maximas gratias egit, et</td><td></td></tr><tr><td>hoc tempore eidem homines nomine commutato coloni de-</td><td></td></tr><tr><td>curionesque, fortissimi atque optimi viri, beneficium P. Sesti</td><td>15</td></tr><tr><td>testimonio declarant, periculum decreto suo deprecantur.</td><td></td></tr><tr><td>Recita, quaeso, L. Sesti, quid decrerint Capuae decuriones,</td><td>10.1</td></tr><tr><td>ut iam puerilis tua vox possit aliquid significare inimicis</td><td></td></tr><tr><td>vestris, quidnam, cum se conroborarit, effectura esse videatur.</td><td></td></tr><tr><td><span class="caps">Decvrionvm decreta.</span> Non recito decretum officio aliquo</td><td></td></tr><tr><td>expressum vicinitatis aut clientelae aut hospiti publici aut</td><td>5</td></tr><tr><td>ambitionis aut commendationis gratia, sed recito memoriam</td><td></td></tr><tr><td>perfuncti periculi, praedicationem amplissimi benefici, vocem</td><td></td></tr><tr><td>offici praesentis, testimonium praeteriti temporis. Atque illis</td><td>11.1</td></tr><tr><td>temporibus eisdem, cum iam Capuam metu Sestius liberasset,</td><td></td></tr><tr><td>urbem senatus atque omnes boni deprehensis atque oppressis</td><td></td></tr><tr><td>domesticis hostibus me duce ex periculis maximis extraxis-</td><td></td></tr><tr><td>sent, ego litteris P. Sestium Capua arcessivi cum illo exercitu</td><td>5</td></tr><tr><td>quem tum secum habebat; quibus hic litteris lectis ad urbem</td><td></td></tr><tr><td>confestim incredibili celeritate advolavit. Atque ut illius</td><td></td></tr><tr><td>temporis atrocitatem recordari possitis, audite litteras et</td><td></td></tr><tr><td>vestram memoriam ad timoris praeteriti cogitationem exci-</td><td></td></tr><tr><td>tate. <span class="caps">Litterae Ciceronis consvlis.</span> </td><td>10</td></tr>
        </table>