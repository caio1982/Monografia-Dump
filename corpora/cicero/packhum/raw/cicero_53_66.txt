<table>
          <script>targetHit=0;</script>
          <tr><td>  At enim observatio diuturna (haec enim pars una</td><td>2.146.1</td></tr><tr><td>restat) notandis rebus fecit artem. Ain tandem? som-</td><td></td></tr><tr><td>nia observari possunt? quonam modo? sunt enim</td><td></td></tr><tr><td>innumerabiles varietates. Nihil tam praepostere, tam</td><td></td></tr><tr><td>incondite, tam monstruose cogitari potest, quod non</td><td>5</td></tr><tr><td>possimus somniare; quo modo igitur haec infinita et</td><td></td></tr><tr><td>semper nova aut memoria conplecti aut observando</td><td></td></tr><tr><td>notare possumus? Astrologi motus errantium stella-</td><td></td></tr><tr><td>rum notaverunt; inventus est enim ordo in iis stellis,</td><td></td></tr><tr><td>qui non putabatur. Cedo tandem, qui sit ordo aut</td><td>10</td></tr><tr><td>quae concursatio somniorum; quo modo autem di-</td><td></td></tr><tr><td>stingui possunt vera somnia a falsis? cum eadem et</td><td></td></tr><tr><td>aliis aliter evadant et isdem non semper eodem modo;</td><td></td></tr><tr><td>ut mihi mirum videatur, cum mendaci homini ne ve-</td><td></td></tr><tr><td>rum quidem dicenti credere soleamus, quo modo isti,</td><td>15</td></tr><tr><td>si somnium verum evasit aliquod, non ex multis po-</td><td></td></tr><tr><td>tius uni fidem derogent quam ex uno innumerabilia</td><td></td></tr><tr><td>confirment. </td><td></td></tr><tr><td>  Si igitur neque deus est effector somniorum ne-</td><td>147.1</td></tr><tr><td>que naturae societas ulla cum somniis neque obser-</td><td></td></tr><tr><td>vatione inveniri potuit scientia, effectum est, ut nihil</td><td></td></tr><tr><td>prorsus somniis tribuendum sit, praesertim cum illi</td><td></td></tr><tr><td>ipsi, qui ea vident, nihil divinent, ii, qui interpretan-</td><td>5</td></tr><tr><td>tur, coniecturam adhibeant, non naturam, casus autem</td><td></td></tr><tr><td>innumerabilibus paene saeculis in omnibus plura mi-</td><td></td></tr><tr><td>rabilia quam in somniorum visis effecerit, neque con-</td><td></td></tr><tr><td>iectura, quae in varias partis duci possit, non num-</td><td></td></tr><tr><td>quam etiam in contrarias, quicquam sit incertius.</td><td>10</td></tr><tr><td>Explodatur &lt;igitur&gt; haec quoque somniorum divinatio</td><td>148.1</td></tr><tr><td>pariter cum ceteris. Nam, ut vere loquamur, super-</td><td></td></tr><tr><td>stitio fusa per gentis oppressit omnium fere animos </td><td></td></tr><tr><td>atque hominum inbecillitatem occupavit. Quod et in</td><td></td></tr><tr><td>iis libris dictum est, qui sunt de natura deorum, et</td><td>5</td></tr><tr><td>hac disputatione id maxume egimus. Multum enim et</td><td></td></tr><tr><td>nobismet ipsis et nostris profuturi videbamur, si eam</td><td></td></tr><tr><td>funditus sustulissemus. Nec vero (id enim diligenter</td><td></td></tr><tr><td>intellegi volo) superstitione tollenda religio tollitur.</td><td></td></tr><tr><td>Nam et maiorum instituta tueri sacris caerimoniisque</td><td>10</td></tr><tr><td>retinendis sapientis est, et esse praestantem aliquam</td><td></td></tr><tr><td>aeternamque naturam, et eam suspiciendam admiran-</td><td></td></tr><tr><td>damque hominum generi pulchritudo mundi ordoque re-</td><td></td></tr><tr><td>rum caelestium cogit confiteri. Quam ob rem, ut religio</td><td>149.1</td></tr><tr><td>propaganda etiam est, quae est iuncta cum cognitione</td><td></td></tr><tr><td>naturae, sic superstitionis stirpes omnes eligendae. In-</td><td></td></tr><tr><td>stat enim et urget et, quo te cumque verteris, persequi-</td><td></td></tr><tr><td>tur, sive tu vatem sive tu omen audieris, sive immolaris</td><td>5</td></tr><tr><td>sive avem aspexeris, si Chaldaeum, si haruspicem videris,</td><td></td></tr><tr><td>si fulserit, si tonuerit, si tactum aliquid erit de caelo,</td><td></td></tr><tr><td>si ostenti simile natum factumve quippiam; quorum</td><td></td></tr><tr><td>necesse est plerumque aliquid eveniat, ut numquam</td><td></td></tr><tr><td>liceat quieta mente consistere. Perfugium videtur</td><td>150.1</td></tr><tr><td>omnium laborum et sollicitudinum esse somnus. At</td><td></td></tr><tr><td>ex eo ipso plurumae curae metusque nascuntur; qui</td><td></td></tr><tr><td>quidem ipsi per se minus valerent et magis contem-</td><td></td></tr><tr><td>nerentur, nisi somniorum patrocinium philosophi sus-</td><td>5</td></tr><tr><td>cepissent, nec ii quidem contemptissimi, sed in pri-</td><td></td></tr><tr><td>mis acuti et consequentia et repugnantia videntes,</td><td></td></tr><tr><td>qui prope iam absoluti et perfecti putantur. Quorum</td><td></td></tr><tr><td>licentiae nisi Carneades restitisset, haud scio an soli</td><td></td></tr><tr><td>iam philosophi iudicarentur. Cum quibus omnis fere</td><td>10</td></tr><tr><td>nobis disceptatio contentioque est, non quod eos ma-</td><td></td></tr><tr><td>xume contemnamus, sed quod videntur acutissime sen-</td><td></td></tr><tr><td>tentias suas prudentissimeque defendere. Cum autem</td><td></td></tr><tr><td>proprium sit Academiae iudicium suum nullum inter-</td><td></td></tr><tr><td>ponere, ea probare, quae simillima veri videantur,</td><td>15</td></tr><tr><td>conferre causas et, quid in quamque sententiam dici</td><td></td></tr><tr><td>possit, expromere, nulla adhibita sua auctoritate iudi-</td><td></td></tr><tr><td>cium audientium relinquere integrum ac liberum, te- </td><td></td></tr><tr><td>nebimus hanc consuetudinem a Socrate traditam ea-</td><td></td></tr><tr><td>que inter nos, si tibi, Quinte frater, placebit, quam</td><td>20</td></tr><tr><td>saepissime utemur. Mihi vero, inquit ille, nihil pot-</td><td></td></tr><tr><td>est esse iucundius. Quae cum essent dicta, surreximus.</td><td></td></tr>
        </table>