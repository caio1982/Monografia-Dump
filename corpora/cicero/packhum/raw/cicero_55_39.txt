<table>
          <script>targetHit=0;</script>
          <tr><td>  Quinque igitur rationibus propositis officii perse-</td><td>2.9.1</td></tr><tr><td>quendi, quarum duae ad decus honestatemque perti-</td><td></td></tr><tr><td>nerent, duae ad commoda vitae, copias, opes, facul-</td><td></td></tr><tr><td>tates, quinta ad eligendi iudicium, si quando ea, quae</td><td></td></tr><tr><td>dixi, pugnare inter se viderentur, honestatis pars con-</td><td>5</td></tr><tr><td>fecta est, quam quidem tibi cupio esse notissimam.</td><td></td></tr><tr><td>Hoc autem de quo nunc agimus, id ipsum est, quod</td><td></td></tr><tr><td>utile appellatur. In quo verbo lapsa consuetudo de-</td><td></td></tr><tr><td>flexit de via sensimque eo deducta est, ut honestatem</td><td></td></tr><tr><td>ab utilitate secernens constitueret esse honestum ali-</td><td>10</td></tr><tr><td>quid, quod utile non esset, et utile, quod non ho-</td><td></td></tr><tr><td>nestum, qua nulla pernicies maior hominum vi- </td><td></td></tr><tr><td>tae potuit afferri. Summa quidem auctoritate phi-</td><td>10.1</td></tr><tr><td>losophi severe sane atque honeste haec tria genera</td><td></td></tr><tr><td>confusa cogitatione distinguunt: quicquid enim iustum</td><td></td></tr><tr><td>sit, id etiam utile esse censent, itemque quod ho-</td><td></td></tr><tr><td>nestum, idem iustum, ex quo efficitur, ut, quicquid</td><td>5</td></tr><tr><td>honestum sit, idem sit utile. Quod qui parum perspi-</td><td></td></tr><tr><td>ciunt, ii saepe versutos homines et callidos admiran-</td><td></td></tr><tr><td>tes, malitiam sapientiam iudicant. Quorum error eri-</td><td></td></tr><tr><td>piendus est opinioque omnis ad eam spem tradu-</td><td></td></tr><tr><td>cenda, ut honestis consiliis iustisque factis, non fraude</td><td>10</td></tr><tr><td>et malitia se intellegant ea, quae velint, consequi</td><td></td></tr><tr><td>posse. Quae ergo ad vitam hominum tuendam perti-</td><td>11.1</td></tr><tr><td>nent, partim sunt inanima, ut aurum, argentum, ut</td><td></td></tr><tr><td>ea, quae gignuntur e terra, ut alia generis eiusdem,</td><td></td></tr><tr><td>partim animalia, quae habent suos impetus et rerum</td><td></td></tr><tr><td>appetitus. Eorum autem rationis expertia sunt, alia</td><td>5</td></tr><tr><td>ratione utentia. Expertes rationis equi, boves, reli-</td><td></td></tr><tr><td>quae pecudes, apes, quarum opere efficitur aliquid ad</td><td></td></tr><tr><td>usum hominum atque vitam. Ratione autem utentium</td><td></td></tr><tr><td>duo genera ponunt, deorum unum, alterum hominum.</td><td></td></tr><tr><td>Deos placatos pietas efficiet et sanctitas; proxime au-</td><td>10</td></tr><tr><td>tem et secundum deos homines hominibus maxime</td><td></td></tr><tr><td>utiles esse possunt. Earumque item rerum, quae no-</td><td>12.1</td></tr><tr><td>ceant et obsint, eadem divisio est. Sed quia deos no-</td><td></td></tr><tr><td>cere non putant, iis exceptis homines hominibus obesse</td><td></td></tr><tr><td>plurimum arbitrantur. Ea enim ipsa, quae inanima </td><td></td></tr><tr><td>diximus, pleraque sunt hominum operis effecta, quae</td><td>5</td></tr><tr><td>nec haberemus, nisi manus et ars accessisset, nec iis</td><td></td></tr><tr><td>sine hominum administratione uteremur. Neque enim</td><td></td></tr><tr><td>valitudinis curatio neque navigatio, neque agricultura</td><td></td></tr><tr><td>neque frugum fructuumque reliquorum perceptio et</td><td></td></tr><tr><td>conservatio sine hominum opera ulla esse potuisset.</td><td>10</td></tr><tr><td>Iam vero et earum rerum quibus abundaremus, ex-</td><td>13.1</td></tr><tr><td>portatio, et earum quibus egeremus invectio certe</td><td></td></tr><tr><td>nulla esset, nisi iis muneribus homines fungerentur.</td><td></td></tr><tr><td>Eademque ratione nec lapides ex terra exciderentur</td><td></td></tr><tr><td>ad usum nostrum necessarii, nec ferrum, aes, aurum,</td><td>5</td></tr><tr><td>argentum effoderetur penitus abditum sine hominum</td><td></td></tr><tr><td>labore et manu. Tecta vero, quibus et frigorum vis</td><td></td></tr><tr><td>pelleretur et calorum molestiae sedarentur, unde aut</td><td></td></tr><tr><td>initio generi humano dari potuissent aut postea sub-</td><td></td></tr><tr><td>venire, si aut vi tempestatis aut terrae motu aut ve-</td><td>10</td></tr><tr><td>tustate cecidissent, nisi communis vita ab hominibus</td><td></td></tr><tr><td>harum rerum auxilia petere didicisset? Adde ductus</td><td>14.1</td></tr><tr><td>aquarum, derivationes fluminum, agrorum inrigatio-</td><td></td></tr><tr><td>nes, moles oppositas fluctibus, portus manu factos,</td><td></td></tr><tr><td>quae unde sine hominum opere habere possemus? Ex</td><td></td></tr><tr><td>quibus multisque aliis perspicuum est, qui fructus</td><td>5</td></tr><tr><td>quaeque utilitates ex rebus iis, quae sint inanima, per-</td><td></td></tr><tr><td>cipiantur, eas nos nullo modo sine hominum manu</td><td></td></tr><tr><td>atque opera capere potuisse. Qui denique ex bestiis</td><td></td></tr><tr><td>fructus aut quae commoditas, nisi homines adiuva-</td><td></td></tr><tr><td>rent, percipi posset? Nam et qui principes inveniendi</td><td>10</td></tr><tr><td>fuerunt, quem ex quaque belua usum habere posse-</td><td></td></tr><tr><td>mus, homines certe fuerunt, nec hoc tempore sine ho- </td><td></td></tr><tr><td>minum opera aut pascere eas aut domare aut tueri</td><td></td></tr><tr><td>aut tempestivos fructus ex iis capere possemus; ab</td><td></td></tr><tr><td>eisdemque et eae, quae nocent, interficiuntur et, quae</td><td>15</td></tr><tr><td>usui possunt esse, capiuntur. Quid enumerem artium</td><td>15.1</td></tr><tr><td>multitudinem, sine quibus vita omnino nulla esse po-</td><td></td></tr><tr><td>tuisset? Qui enim aegris subveniret&lt;ur&gt;, quae esset</td><td></td></tr><tr><td>oblectatio valentium, qui victus aut cultus, nisi tam</td><td></td></tr><tr><td>multae nobis artes ministrarent quibus rebus exculta</td><td>5</td></tr><tr><td>hominum vita tantum distat a victu et cultu bestiarum.</td><td></td></tr><tr><td>Urbes vero sine hominum coetu non potuissent nec</td><td></td></tr><tr><td>aedificari nec frequentari, ex quo leges moresque con-</td><td></td></tr><tr><td>stituti, tum iuris aequa discriptio certaque vivendi</td><td></td></tr><tr><td>disciplina; quas res et mansuetudo animorum conse-</td><td>10</td></tr><tr><td>cuta et verecundia est effectumque, ut esset vita mu-</td><td></td></tr><tr><td>nitior atque ut dando et accipiendo mutandisque fa-</td><td></td></tr><tr><td>cultatibus et commodis nulla re egeremus. </td><td></td></tr>
        </table>