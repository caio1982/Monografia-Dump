<table>
          <script>targetHit=0;</script>
          <tr class="title first  date"><td>viii Id<span class="snum">.</span> Mai<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Non. Mai., cum essem in Pompeiano, accepi binas a te litteras,</td><td>14.19.1.1</td></tr><tr><td>alteras sexto die, alteras quarto. ad superiores igitur prius. quam</td><td></td></tr><tr><td>mihi iucundum opportune tibi Barnaeum litteras reddidisse!</td><td></td></tr><tr><td>tu vero cum Cassio, ut cetera. quam commode autem quod id</td><td></td></tr><tr><td>ipsum quod me mones quadriduo ante ad eum scripseram</td><td>5</td></tr><tr><td>exemplumque mearum litterarum ad te miseram! sed cum ex</td><td></td></tr><tr><td>Dolabellae ἀριστείᾳ (sic enim tu ad me scripseras) magna</td><td></td></tr><tr><td>†desperatione adfectus† essem, ecce tibi et Bruti et tuae litterae!</td><td></td></tr><tr><td>ille exsilium meditari. nos autem alium portum propiorem</td><td></td></tr><tr><td>huic aetati videbamus; in quem mallem equidem pervehi</td><td>10</td></tr><tr><td>florente Bruto nostro constitutaque re publica. sed nunc</td><td></td></tr><tr><td>quidem, ut scribis, non utrumvis. adsentiris enim nostram</td><td></td></tr><tr><td>aetatem a castris, praesertim civilibus, abhorrere. </td><td></td></tr><tr><td>  M. Antonius ad me tantum de Cloelio rescripsit, meam</td><td>2.1</td></tr><tr><td>lenitatem et clementiam et sibi esse gratam et mihi voluptati</td><td></td></tr><tr><td>magnae fore. sed Pansa furere videtur de Cloelio itemque</td><td></td></tr><tr><td>Deiotaro et loquitur severe, si velis credere. illud tamen non</td><td></td></tr><tr><td>belle, ut mihi quidem videtur, quod factum Dolabellae vehe-</td><td>5</td></tr><tr><td>menter improbat.  </td><td></td></tr><tr><td>  De coronatis, cum sororis tuae filius a patre accusatus esset,</td><td>3.1</td></tr><tr><td>rescripsit se coronam habuisse honoris Caesaris causa, posuisse</td><td></td></tr><tr><td>luctus gratia; postremo se libenter vituperationem subire quod</td><td></td></tr><tr><td>amaret etiam mortuum Caesarem. </td><td></td></tr><tr><td>  Ad Dolabellam, quem ad modum tibi dicis placere, scripsi</td><td>4.1</td></tr><tr><td>diligenter. ego etiam ad Siccam. tibi hoc oneris non impono.</td><td></td></tr><tr><td>nolo te illum iratum habere. Servi orationem cognosco; in qua</td><td></td></tr><tr><td>plus timoris video quam consili. sed quoniam perterriti omnes</td><td></td></tr><tr><td>sumus, adsentior Servio. Publilius tecum tricatus est. huc enim</td><td>5</td></tr><tr><td>Caerellia missa ab istis est legata ad me; cui facile persuasi mihi</td><td></td></tr><tr><td>id quod rogaret ne licere quidem, non modo non libere.</td><td></td></tr><tr><td>Antonium si videro, accurate agam de Buthroto. </td><td></td></tr><tr><td>  Venio ad recentiores litteras; quamquam de Servio iam</td><td>5.1</td></tr><tr><td>rescripsi. 'me facere magnam πρᾶξιν Dolabellae.' mihi me-</td><td></td></tr><tr><td>hercule ita videtur, non potuisse maiorem tali re talique tem-</td><td></td></tr><tr><td>pore. sed tamen quicquid ei tribuo, tribuo ex tuis litteris. tibi</td><td></td></tr><tr><td>vero adsentior maiorem πρᾶξιν eius fore si mihi quod debuit</td><td>5</td></tr><tr><td>dissolverit. Brutus velim sit Asturae. </td><td></td></tr><tr><td>  Quod autem laudas me quod nihil ante de profectione</td><td>6.1</td></tr><tr><td>constituam quam ista quo evasura sint videro, muto sententiam.</td><td></td></tr><tr><td>neque quicquam tamen ante quam te videro. Atticam meam</td><td></td></tr><tr><td>gratias mihi agere de matre gaudeo; cui quidem ego totam</td><td></td></tr><tr><td>villam cellamque tradidi eamque cogitabam <span class="caps">v</span> Id. videre. tu</td><td>5</td></tr><tr><td>Atticae salutem dices. nos Piliam diligenter tuebimur. </td><td></td></tr>
        </table>