<table>
          <script>targetHit=0;</script>
          <tr><td>  Sed haec hactenus. nunc videamus, quaeso, de summo</td><td>4.14.1</td></tr><tr><td>bono, quod continet philosophiam, quid tandem attu-</td><td></td></tr><tr><td>lerit, quam ob rem ab inventoribus tamquam a paren-</td><td></td></tr><tr><td>tibus dissentiret. hoc igitur loco, quamquam a te, Cato,</td><td></td></tr><tr><td>diligenter est explicatum, finis hic bonorum [qui con-</td><td>5</td></tr><tr><td>tinet philosophiam] et quis a Stoicis et quem ad mo-</td><td></td></tr><tr><td>dum diceretur, tamen ego quoque exponam, ut per-</td><td></td></tr><tr><td>spiciamus, si potuerimus, quidnam a Zenone novi sit</td><td></td></tr><tr><td>allatum. cum enim superiores, e quibus planissime Po-</td><td></td></tr><tr><td>lemo, secundum naturam vivere summum bonum esse</td><td>10</td></tr><tr><td>dixissent, his verbis tria significari Stoici dicunt, unum </td><td></td></tr><tr><td>eius modi, vivere adhibentem scientiam earum rerum,</td><td></td></tr><tr><td>quae natura evenirent. hunc ipsum Zenonis aiunt esse</td><td></td></tr><tr><td>finem declarantem illud, quod a te dictum est, con-</td><td></td></tr><tr><td>venienter naturae vivere. alterum significari idem, ut</td><td>15.1</td></tr><tr><td>si diceretur, officia media omnia aut pleraque servantem</td><td></td></tr><tr><td>vivere. hoc sic expositum dissimile est superiori. illud</td><td></td></tr><tr><td>enim rectum est—quod κατόρθωμα dicebas—contin-</td><td></td></tr><tr><td>gitque sapienti soli, hoc autem inchoati cuiusdam officii</td><td>5</td></tr><tr><td>est, non perfecti, quod cadere in non nullos insipientes</td><td></td></tr><tr><td>potest. tertium autem omnibus aut maximis rebus iis,</td><td></td></tr><tr><td>quae secundum naturam sint, fruentem vivere. hoc non</td><td></td></tr><tr><td>est positum in nostra actione. completur enim et ex</td><td></td></tr><tr><td>eo genere vitae, quod virtute fruitur, et ex iis rebus,</td><td>10</td></tr><tr><td>quae sunt secundum naturam neque sunt in nostra</td><td></td></tr><tr><td>potestate. sed hoc summum bonum, quod tertia signi-</td><td></td></tr><tr><td>ficatione intellegitur, eaque vita, quae ex summo bono</td><td></td></tr><tr><td>degitur, quia coniuncta ei virtus est, in sapientem solum</td><td></td></tr><tr><td>cadit, isque finis bonorum, ut ab ipsis Stoicis scriptum</td><td>15</td></tr><tr><td>videmus, a Xenocrate atque ab Aristotele constitutus</td><td></td></tr><tr><td>est. itaque ab iis constitutio illa prima naturae, a qua</td><td></td></tr><tr><td>tu quoque ordiebare, his prope verbis exponitur: </td><td></td></tr>
        </table>