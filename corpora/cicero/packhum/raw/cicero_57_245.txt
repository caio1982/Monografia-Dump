<table>
          <script>targetHit=0;</script>
          <tr class="title first  date"><td>prid<span class="snum">.</span> Id<span class="snum">.</span> aut Id<span class="snum">.</span> Iun<span class="snum">.</span> <span class="snum">47</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Properantibus tabellariis alienis hanc epistulam dedi. eo brevior</td><td>11.17.1.1</td></tr><tr><td>est, et quod eram missurus nostros. Tullia mea venit ad me prid.</td><td></td></tr><tr><td>Id. Iun. deque tua erga se observantia benevolentiaque mihi</td><td></td></tr><tr><td>plurima exposuit litterasque reddidit trinas. ego autem ex </td><td></td></tr><tr><td>ipsius virtute, humanitate, pietate non modo eam voluptatem</td><td>5</td></tr><tr><td>non cepi quam capere ex singulari filia debui sed etiam incredi-</td><td></td></tr><tr><td>bili sum dolore adfectus tale ingenium in tam misera fortuna</td><td></td></tr><tr><td>versari idque accidere nullo ipsius delicto, summa culpa mea.</td><td></td></tr><tr><td>itaque a te neque consolationem iam, qua cupere te uti video,</td><td></td></tr><tr><td>nec consilium, quod capi nullum potest, exspecto teque omnia</td><td>10</td></tr><tr><td>cum superioribus saepe litteris tum proximis temptasse intellego.</td><td></td></tr>
        </table>