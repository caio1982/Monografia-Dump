<table>
          <script>targetHit=0;</script>
          <tr><td>  His de tot tantisque iniuriis in socios, in reges, in civitates</td><td>64.1</td></tr><tr><td>liberas consulum querela esse debuit: in eius magistratus</td><td></td></tr><tr><td>tutela reges atque exterae nationes semper fuerunt. Ecquae</td><td></td></tr><tr><td>vox umquam est audita consulum? Quamquam quis audi-</td><td></td></tr><tr><td>ret, si maxime queri vellent? De Cyprio rege quererentur</td><td>5</td></tr><tr><td>qui me civem, nullo meo crimine, patriae nomine laboran-</td><td></td></tr><tr><td>tem, non modo stantem non defenderunt sed ne iacentem</td><td></td></tr><tr><td>quidem protexerunt? Cesseram, si alienam a me plebem</td><td></td></tr><tr><td>fuisse vultis, quae non fuit, invidiae; si commoveri omnia</td><td></td></tr><tr><td>videbantur, tempori; si vis suberat, armis; si societas magi-</td><td>10</td></tr><tr><td>stratuum, pactioni; si periculum civium, rei publicae. Cur,</td><td>65.1</td></tr><tr><td>cum de capite civis—non disputo cuius modi civis—et de</td><td></td></tr><tr><td>bonis proscriptio ferretur, cum et sacratis legibus et duodecim</td><td></td></tr><tr><td>tabulis sanctum esset ut ne cui privilegium inrogari liceret</td><td></td></tr><tr><td>neve de capite nisi comitiis centuriatis rogari, nulla vox est</td><td>5</td></tr><tr><td>audita consulum, constitutumque est illo anno, quantum in </td><td></td></tr><tr><td>illis duabus huius imperi pestibus fuit, iure posse per operas</td><td></td></tr><tr><td>concitatas quemvis civem nominatim tribuni plebis concilio</td><td></td></tr><tr><td>ex civitate exturbari? Quae vero promulgata illo anno</td><td>66.1</td></tr><tr><td>fuerint, quae promissa multis, quae conscripta, quae sperata,</td><td></td></tr><tr><td>quae cogitata, quid dicam? Qui locus orbi terrae iam non</td><td></td></tr><tr><td>erat alicui destinatus? Cuius negoti publici cogitari, optari,</td><td></td></tr><tr><td>fingi curatio potuit quae non esset attributa atque discripta?</td><td>5</td></tr><tr><td>Quod genus imperi aut quae provincia, quae ratio aut flan-</td><td></td></tr><tr><td>dae aut conflandae pecuniae non reperiebatur? Quae regio</td><td></td></tr><tr><td>orave terrarum erat latior in qua non regnum aliquod</td><td></td></tr><tr><td>statueretur? Quis autem rex erat qui illo anno non aut</td><td></td></tr><tr><td>emendum sibi quod non habebat, aut redimendum quod</td><td>10</td></tr><tr><td>habebat arbitraretur? Quis provinciam, quis pecuniam,</td><td></td></tr><tr><td>quis legationem a senatu petebat? Damnatis de vi restitutio,</td><td></td></tr><tr><td>consulatus petitio ipsi illi populari sacerdoti comparabatur.</td><td></td></tr><tr><td>Haec gemebant boni, sperabant improbi, agebat tribunus</td><td></td></tr><tr><td>plebis, consules adiuvabant. </td><td>15</td></tr>
        </table>