<table>
          <script>targetHit=0;</script>
          <tr><td>  Sed adfers in tauri opimi extis immolante Caesare</td><td>2.36.13</td></tr><tr><td>cor non fuisse; id quia non potuerit accidere, ut</td><td></td></tr><tr><td>sine corde victuma illa viveret, iudicandum esse tum</td><td>15</td></tr><tr><td>interisse cor, cum immolaretur. Qui fit, ut alterum</td><td>37.1</td></tr><tr><td>intellegas, sine corde non potuisse bovem vivere, alte-</td><td></td></tr><tr><td>rum non videas, cor subito non potuisse nescio quo</td><td></td></tr><tr><td>avolare? Ego enim possum vel nescire, quae vis sit</td><td></td></tr><tr><td>cordis ad vivendum, vel suspicari contractum aliquo</td><td>5</td></tr><tr><td>morbo bovis exile et exiguum et vietum cor et dissi-</td><td></td></tr><tr><td>mile cordis fuisse; tu vero quid habes, quare putes,</td><td></td></tr><tr><td>si paulo ante cor fuerit in tauro opimo, subito id in</td><td></td></tr><tr><td>ipsa immolatione interisse? an quod aspexit vestitu</td><td></td></tr><tr><td>purpureo excordem Caesarem, ipse corde privatus est?</td><td>10</td></tr><tr><td>Urbem philosophiae, mihi crede, proditis, dum castella</td><td></td></tr><tr><td>defenditis; nam, dum haruspicinam veram esse vultis,</td><td></td></tr><tr><td>physiologiam totam pervertitis. Caput est in iecore,</td><td></td></tr><tr><td>cor in extis; iam abscedet, simul ac molam et vinum</td><td></td></tr><tr><td>insperseris; deus id eripiet, vis aliqua conficiet aut</td><td>15</td></tr><tr><td>exedet. Non ergo omnium ortus atque obitus natura</td><td></td></tr><tr><td>conficiet, et erit aliquid, quod aut ex nihilo oriatur</td><td></td></tr><tr><td>aut in nihilum subito occidat. Quis hoc physicus</td><td></td></tr><tr><td>dixit umquam? haruspices dicunt; his igitur quam</td><td></td></tr><tr><td>physicis credendum potius existumas? Quid? cum plu-</td><td>38.1</td></tr><tr><td>ribus deis immolatur, qui tandem evenit, ut litetur</td><td></td></tr><tr><td>aliis, aliis non litetur? quae autem inconstantia deorum</td><td></td></tr><tr><td>est, ut primis minentur extis, bene promittant secun-</td><td></td></tr><tr><td>dis? aut tanta inter eos dissensio, saepe etiam inter</td><td>5</td></tr><tr><td>proxumos, ut Apollinis exta bona sint, Dianae non</td><td></td></tr><tr><td>bona? Quid est tam perspicuum quam, cum fortuito </td><td></td></tr><tr><td>hostiae adducantur, talia cuique exta esse, qualis cui-</td><td></td></tr><tr><td>que obtigerit hostia? At enim id ipsum habet aliquid</td><td></td></tr><tr><td>divini, quae cuique hostia obtingat, tamquam in sor-</td><td>10</td></tr><tr><td>tibus, quae cui ducatur. Mox de sortibus; quamquam</td><td></td></tr><tr><td>tu quidem non hostiarum causam confirmas sortium</td><td></td></tr><tr><td>similitudine, sed infirmas sortis conlatione hostiarum.</td><td></td></tr><tr><td>An, cum in Aequimaelium misimus, qui adferat agnum,</td><td>39.1</td></tr><tr><td>quem immolemus, is mihi agnus adfertur, qui habet</td><td></td></tr><tr><td>exta rebus accommodata, et ad eum agnum non casu,</td><td></td></tr><tr><td>sed duce deo servus deducitur? Nam si casum in eo</td><td></td></tr><tr><td>quoque dicis esse quasi sortem quandam cum deorum</td><td>5</td></tr><tr><td>voluntate coniunctam, doleo tantam Stoicos nostros</td><td></td></tr><tr><td>Epicureis inridendi sui facultatem dedisse; non enim</td><td></td></tr><tr><td>ignoras, quam ista derideant. Et quidem illi facilius</td><td>40.1</td></tr><tr><td>facere possunt; deos enim ipsos iocandi causa induxit</td><td></td></tr><tr><td>Epicurus perlucidos et perflabilis et habitantis tam-</td><td></td></tr><tr><td>quam inter duos lucos sic inter duos mundos propter</td><td></td></tr><tr><td>metum ruinarum, eosque habere putat eadem membra,</td><td>5</td></tr><tr><td>quae nos, nec usum ullum habere membrorum. Ergo</td><td></td></tr><tr><td>hic circumitione quadam deos tollens recte non dubi-</td><td></td></tr><tr><td>tat divinationem tollere; sed non, ut hic sibi constat,</td><td></td></tr><tr><td>item Stoici. Illius enim deus nihil habens nec sui</td><td></td></tr><tr><td>nec alieni negotii non potest hominibus divinationem</td><td>10</td></tr><tr><td>inpertire; vester autem deus potest non inpertire, ut</td><td></td></tr><tr><td>nihilo minus mundum regat et hominibus consulat.</td><td></td></tr><tr><td>Cur igitur vos induitis in eas captiones, quas num-</td><td>41.1</td></tr><tr><td>quam explicetis? Ita enim, cum magis properant, con-</td><td></td></tr><tr><td>cludere solent: 'Si di sunt, est divinatio; sunt</td><td></td></tr><tr><td>autem di; est ergo divinatio.' Multo est proba-</td><td></td></tr><tr><td>bilius: 'non est autem divinatio; non sunt ergo di.'</td><td>5</td></tr><tr><td>Vide, quam temere committant, ut, si nulla sit divi-</td><td></td></tr><tr><td>natio, nulli sint di. Divinatio enim perspicue tollitur,</td><td></td></tr><tr><td>deos esse retinendum est. </td><td></td></tr>
        </table>