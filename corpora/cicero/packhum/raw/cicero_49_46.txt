<table>
          <script>targetHit=0;</script>
          <tr><td>  Quod si tibi persuasum est—principio enim di-</td><td>2.47.1</td></tr><tr><td>xisti plus in dedecore mali tibi videri quam in do-</td><td></td></tr><tr><td>lore—, reliquum est, ut tute tibi imperes. quamquam</td><td></td></tr><tr><td>hoc nescio quo modo dicatur. quasi duo simus, ut alter</td><td></td></tr><tr><td>imperet, alter pareat! non inscite tamen dicitur. est</td><td>5</td></tr><tr><td>enim animus in partis tributus duas, quarum altera</td><td></td></tr><tr><td>rationis est particeps, altera expers. cum igitur prae-</td><td></td></tr><tr><td>cipitur, ut nobismet ipsis imperemus, hoc praecipi-</td><td></td></tr><tr><td>tur, ut ratio coërceat temeritatem. est in animis om-</td><td></td></tr><tr><td>nium fere natura molle quiddam, demissum, humile,</td><td>10</td></tr><tr><td>enervatum quodam modo et languidum. si nihil es-</td><td></td></tr><tr><td>set aliud, nihil esset homine deformius. sed praesto</td><td></td></tr><tr><td>est domina omnium et regina ratio, quae conixa per</td><td></td></tr><tr><td>se et progressa longius fit perfecta virtus. haec ut</td><td></td></tr><tr><td>imperet illi parti animi, quae oboedire debet, id vi-</td><td>15</td></tr><tr><td>dendum est viro. 'quonam modo?' inquies. vel ut do- </td><td>48.1</td></tr><tr><td>minus servo vel ut imperator militi vel ut parens filio.</td><td></td></tr><tr><td>si turpissime se illa pars animi geret, quam dixi esse</td><td></td></tr><tr><td>mollem, si se lamentis muliebriter lacrimisque dedet,</td><td></td></tr><tr><td>vinciatur et constringatur amicorum propinquorum-</td><td>5</td></tr><tr><td>que custodiis; saepe enim videmus fractos pudore,</td><td></td></tr><tr><td>qui ratione nulla vincerentur. ergo hos quidem ut fa-</td><td></td></tr><tr><td>mulos vinclis prope ac custodia, qui autem erunt fir-</td><td></td></tr><tr><td>miores nec tamen robustissimi, hos admonitu opor-</td><td></td></tr><tr><td>tebit ut bonos milites revocatos dignitatem tueri. non</td><td>10</td></tr><tr><td>nimis in Niptris ille sapientissimus Graeciae saucius</td><td></td></tr><tr><td>lamentatur vel modice potius: 'pedetemptim,' inquit, 'ite</td><td></td></tr><tr><td>    et sedató nisu</td><td></td></tr><tr><td>    Ne súccussu arripiát maior</td><td></td></tr><tr><td>    Dolor'</td><td>15</td></tr><tr><td>(Pacuvius hoc melius quam Sophocles; apud illum</td><td>49.1</td></tr><tr><td>enim perquam flebiliter Ulixes lamentatur in vol-</td><td></td></tr><tr><td>nere); tamen huic leviter gementi illi ipsi, qui ferunt</td><td></td></tr><tr><td>saucium, personae gravitatem intuentes non dubitant</td><td></td></tr><tr><td>dicere:</td><td>5</td></tr><tr><td>    'Tu quóque, Ulixes, quamquám graviter</td><td></td></tr><tr><td>    Cernímus ictum, nimis paéne animo es</td><td></td></tr><tr><td>    Mollí, qui consuetús in armis</td><td></td></tr><tr><td>    Aevom ágere . . . . . . . '</td><td></td></tr><tr><td>intellegit poëta prudens ferendi doloris consuetudinem</td><td>10</td></tr><tr><td>esse non contemnendam magistram. atque ille non</td><td>50.1</td></tr><tr><td>inmoderate magno in dolore: </td><td></td></tr><tr><td>    'Retinéte, tenete! opprímit ulcus;</td><td></td></tr><tr><td>    Nudáte! heu miserum me: éxcrucior.'</td><td></td></tr><tr><td>incipit labi, deinde ilico desinit:</td><td>5</td></tr><tr><td>    'Operíte, abscedite iám iam!</td><td></td></tr><tr><td>    Mittíte! nam attrectatu ét quassu</td><td></td></tr><tr><td>    Saevum ámplificatis dolórem.'</td><td></td></tr><tr><td>videsne, ut obmutuerit non sedatus corporis, sed</td><td></td></tr><tr><td>castigatus animi dolor? itaque in extremis Niptris</td><td>10</td></tr><tr><td>alios quoque obiurgat, idque moriens:</td><td></td></tr><tr><td>    'Cónqueri fortúnam adversam, nón lamentarí decet;</td><td></td></tr><tr><td>    Id viri est offícium, fletus múliebri ingenio ádditus.' </td><td></td></tr>
        </table>