<table>
          <script>targetHit=0;</script>
          <tr class="title first  date"><td>prid Kal vel Kal Mai <span class="snum">59</span> <span class="snum">(</span>§<span class="snum">1)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Cenato mihi et iam dormitanti prid. Kal. Mai. epistula est illa</td><td>2.16.1.1</td></tr><tr><td>reddita in qua de agro Campano scribis. quid quaeris? primo</td><td></td></tr><tr><td>ita me pupugit ut somnum mihi ademerit, sed id cogitatione</td><td></td></tr><tr><td>magis quam molestia. cogitanti autem haec fere succurrebant.</td><td></td></tr><tr><td>primum ex eo quod superioribus litteris scripseras, ex familiari</td><td>5</td></tr><tr><td>te illius audisse prolatum iri aliquid quod nemo improbaret,</td><td></td></tr><tr><td>maius aliquid timueram. hoc mihi eius modi non videbatur.</td><td></td></tr><tr><td>deinde, ut me egomet consoler, omnis exspectatio largitionis</td><td></td></tr><tr><td>agrariae in agrum Campanum videtur esse derivata, qui ager,</td><td></td></tr><tr><td>ut dena iugera sint, non amplius hominum quinque milia potest</td><td>10</td></tr><tr><td>sustinere; reliqua omnis multitudo ab illis abalienetur necesse</td><td></td></tr><tr><td>est. praeterea, si ulla res est quae bonorum animos, quos iam</td><td></td></tr><tr><td>video esse commotos, vehementius possit incendere, haec certe</td><td></td></tr><tr><td>est, et eo magis quod portoriis Italiae sublatis, agro Campano</td><td></td></tr><tr><td>diviso, quod vectigal superest domesticum praeter vicesimam?</td><td>15</td></tr><tr><td>quae mihi videtur una contiuncula clamore pedisequorum</td><td></td></tr><tr><td>nostrorum esse peritura. </td><td></td></tr><tr><td>  Gnaeus quidem noster iam plane quid cogitet nescio:</td><td>2.1</td></tr><tr><td>    'φυσᾷ γὰρ οὐ σμικροῖσιν αὐλίσκοις ἔτι,</td><td></td></tr><tr><td>    ἀλλ’ ἀγρίαις φύσαισι φορβειᾶς ἄτερ', </td><td></td></tr><tr><td>qui quidem etiam istuc adduci potuerit. nam adhuc haec</td><td></td></tr><tr><td>ἐσοφίζετο, se leges Caesaris probare, actiones ipsum praestare</td><td>5</td></tr><tr><td>debere; agrariam legem sibi placuisse, potuerit intercedi necne</td><td></td></tr><tr><td>nihil ad se pertinere; de rege Alexandrino placuisse sibi aliquan-</td><td></td></tr><tr><td>do confici, Bibulus de caelo tum servasset necne sibi quaeren-</td><td></td></tr><tr><td>dum non fuisse; de publicanis, voluisse illi ordini commodare,</td><td></td></tr><tr><td>quicquid futurum fuerit si Bibulus tum in forum descendisset</td><td>10</td></tr><tr><td>se divinare non potuisse. nunc vero, Sampsicerame, quid</td><td></td></tr><tr><td>dices? vectigal te nobis in monte Antilibano constituisse, agri</td><td></td></tr><tr><td>Campani abstulisse? quid? hoc quem ad modum obtinebis?</td><td></td></tr><tr><td>'oppressos vos' inquit 'tenebo exercitu Caesaris.' non</td><td></td></tr><tr><td>mehercule me tu quidem tam isto exercitu quam ingratis</td><td>15</td></tr><tr><td>animis eorum hominum qui appellantur boni, qui mihi non</td><td></td></tr><tr><td>modo praemiorum sed ne sermonum quidem umquam</td><td></td></tr><tr><td>fructum ullum aut gratiam rettulerunt. quod si in eam me</td><td>3.1</td></tr><tr><td>partem incitarem, profecto iam aliquam reperirem resistendi</td><td></td></tr><tr><td>viam. nunc prorsus hoc statui ut, quoniam tanta controversia</td><td></td></tr><tr><td>est Dicaearcho, familiari tuo, cum Theophrasto, amico meo, ut</td><td></td></tr><tr><td>ille tuus τὸν πρακτικὸν βίον longe omnibus anteponat, hic autem</td><td>5</td></tr><tr><td>τὸν θεωρητικόν, utrique a me mos gestus esse videatur. puto</td><td></td></tr><tr><td>enim me Dicaearcho adfatim satis fecisse; respicio nunc ad</td><td></td></tr><tr><td>hanc familiam quae mihi non modo ut requiescam permittit</td><td></td></tr><tr><td>sed reprehendit quia non semper quierim. qua re incumbamus,</td><td></td></tr><tr><td>o noster Tite, ad illa praeclara studia, et eo unde discedere non</td><td>10</td></tr><tr><td>oportuit aliquando revertamur. </td><td></td></tr><tr><td>  Quod de Quinti fratris epistula scribis, ad me quoque fuit </td><td>4.1</td></tr><tr><td>'πρόσθε λέων, ὄπιθεν δὲ'—quid dicam nescio. nam ita deplorat</td><td></td></tr><tr><td>primis versibus mansionem suam ut quemvis movere possit; ita</td><td></td></tr><tr><td>rursus remittit ut me roget ut annalis suos emendem et edam.</td><td></td></tr><tr><td>illud tamen quod scribis animadvertas velim, de portorio</td><td>5</td></tr><tr><td>circumvectionis; ait se de consili sententia rem ad senatum</td><td></td></tr><tr><td>reiecisse. nondum videlicet meas litteras legerat, quibus ad eum</td><td></td></tr><tr><td>re consulta et explorata perscripseram non deberi. velim, si</td><td></td></tr><tr><td>qui Graeci iam Romam ex Asia de ea causa venerunt, videas et,</td><td></td></tr><tr><td>si tibi videbitur, iis demonstres quid ego de ea re sentiam. si</td><td>10</td></tr><tr><td>possunt decidere, ne causa optima in senatu pereat, ego satis</td><td></td></tr><tr><td>faciam publicanis; εἰ δὲ μή (vere tecum loquar), in hac re malo</td><td></td></tr><tr><td>universae Asiae et negotiatoribus; nam eorum quoque vehe-</td><td></td></tr><tr><td>menter interest. hoc ego sentio valde nobis opus esse. sed tu</td><td></td></tr><tr><td>id videbis. </td><td>15</td></tr><tr><td>  Quaestores, autem, quaeso, num etiam de cistophoro dubi-</td><td></td></tr><tr><td>tant? nam si aliud nihil erit, cum erimus omnia experti, ego ne</td><td></td></tr><tr><td>illud quidem contemnam quod extremum est. </td><td></td></tr><tr><td>  Te in Arpinati videbimus et hospitio agresti accipiemus,</td><td></td></tr><tr><td>quoniam maritimum hoc contempsisti.</td><td>20</td></tr>
        </table>