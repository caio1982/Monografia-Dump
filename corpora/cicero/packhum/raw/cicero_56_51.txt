<table>
          <script>targetHit=0;</script>
          <tr class="title first  date"><td>Sept<span class="snum">.</span> <span class="snum">46(?)</span></td><td></td></tr><tr class="title last  "><td>M. CICERO S. D. M. MARCELLO</td><td></td></tr><tr><td>Etsi perpaucis ante diebus dederam Q. Mucio litteras ad te</td><td>4.9.1.1</td></tr><tr><td>pluribus verbis scriptas quibus declaraveram quo te animo</td><td></td></tr><tr><td>censerem esse oportere et quid tibi faciendum arbitrarer,</td><td></td></tr><tr><td>tamen, cum Theophilus, libertus tuus, proficisceretur, cuius</td><td></td></tr><tr><td>ego fidem erga te benevolentiamque perspexeram, sine meis</td><td>5</td></tr><tr><td>litteris eum ad te venire nolui. </td><td></td></tr><tr><td>  Isdem igitur de rebus etiam atque etiam hortor quibus</td><td></td></tr><tr><td>superioribus litteris hortatus sum, ut in ea re publica</td><td></td></tr><tr><td>quaecumque est quam primum velis esse. multa videbis</td><td></td></tr><tr><td>fortasse quae nolis, non plura tamen quam audis cottidie.</td><td>10</td></tr><tr><td>non est porro tuum uno sensu solum oculorum moveri, cum</td><td></td></tr><tr><td>idem illud auribus percipias, quod etiam maius videri solet,</td><td></td></tr><tr><td>minus laborare. </td><td></td></tr><tr><td>  At tibi ipsi dicendum erit aliquid quod non sentias aut</td><td>2.1</td></tr><tr><td>faciendum quod non probes. primum tempori cedere, id est</td><td></td></tr><tr><td>necessitati parere, semper sapientis est habitum. deinde non</td><td></td></tr><tr><td>habet, ut nunc quidem est, id viti res. dicere fortasse quae</td><td></td></tr><tr><td>sentias non licet, tacere plane licet. omnia enim delata ad</td><td>5</td></tr><tr><td>unum sunt. is utitur consilio ne suorum quidem, sed suo.</td><td></td></tr><tr><td>quod non multo secus fieret si is rem publicam teneret quem</td><td></td></tr><tr><td>secuti sumus. an qui in bello, cum omnium nostrum con-</td><td></td></tr><tr><td>iunctum esset periculum, suo et certorum hominum minime</td><td></td></tr><tr><td>prudentium consilio uteretur eum magis communem cen- </td><td>10</td></tr><tr><td>semus in victoria futurum fuisse quam incertis in rebus fuisset?</td><td></td></tr><tr><td>et qui nec te consule tuum sapientissimum consilium secutus</td><td></td></tr><tr><td>esset nec fratre tuo consulatum ex auctoritate tua gerente</td><td></td></tr><tr><td>vobis auctoribus uti voluerit nunc omnia tenentem nostras</td><td></td></tr><tr><td>sententias desideraturum censes fuisse? </td><td>15</td></tr><tr><td>  Omnia sunt misera in bellis civilibus, quae maiores nostri</td><td>3.1</td></tr><tr><td>ne semel quidem, nostra aetas saepe iam sensit, sed miserius</td><td></td></tr><tr><td>nihil quam ipsa victoria; quae etiam si ad meliores venit,</td><td></td></tr><tr><td>tamen eos ipsos ferociores impotentioresque reddit, ut, etiam</td><td></td></tr><tr><td>si natura tales non sint, necessitate esse cogantur. multa enim</td><td>5</td></tr><tr><td>victori eorum arbitrio per quos vicit etiam invito facienda</td><td></td></tr><tr><td>sunt. an tu non videbas mecum simul quam illa crudelis</td><td></td></tr><tr><td>esset futura victoria? igitur tunc quoque careres patria ne</td><td></td></tr><tr><td>quae nolles videres? 'non' inquies; 'ego enim ipse tenerem</td><td></td></tr><tr><td>opes et dignitatem meam.' at erat tuae virtutis in minimis</td><td>10</td></tr><tr><td>tuas res ponere, de re publica vehementius laborare. </td><td></td></tr><tr><td>  Deinde qui finis istius consili est? nam adhuc et factum</td><td></td></tr><tr><td>tuum probatur et ut in tali re etiam fortuna laudatur:</td><td></td></tr><tr><td>factum, quod et initium belli necessario secutus sis et</td><td></td></tr><tr><td>extrema sapienter persequi nolueris; fortuna, quod honesto</td><td>15</td></tr><tr><td>otio tenueris et statum et famam dignitatis tuae. nunc vero</td><td></td></tr><tr><td>nec locus tibi ullus dulcior esse debet patria nec eam diligere</td><td></td></tr><tr><td>minus debes quod deformior est, sed misereri potius nec eam</td><td></td></tr><tr><td>multis claris viris orbatam privare etiam aspectu tuo. </td><td></td></tr><tr><td>  Denique, si fuit magni animi non esse supplicem victori,</td><td>4.1</td></tr><tr><td>vide ne superbi sit aspernari eiusdem liberalitatem, et, &lt;si&gt;</td><td></td></tr><tr><td>sapientis est carere patria, duri non desiderare, et, si re</td><td></td></tr><tr><td>publica non possis frui, stulti sit nolle privata. </td><td></td></tr><tr><td>  Caput illud est, ut, si ista vita tibi commodior esse videatur,</td><td>5</td></tr><tr><td>cogitandum tamen sit ne tutior non sit. magna gladiorum est</td><td></td></tr><tr><td>licentia, sed in externis locis minor etiam ad facinus</td><td></td></tr><tr><td>verecundia.  </td><td></td></tr><tr><td>  Mihi salus tua tantae curae est ut Marcello, fratri tuo, aut</td><td></td></tr><tr><td>par aut certe proximus sim. tuum est consulere temporibus</td><td>10</td></tr><tr><td>et incolumitati et vitae et fortunis tuis.</td><td></td></tr>
        </table>