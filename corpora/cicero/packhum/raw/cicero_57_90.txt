<table>
          <script>targetHit=0;</script>
          <tr class="title first  date"><td>Kal<span class="snum">.</span> Oct<span class="snum">.</span> <span class="snum">54</span> <span class="snum">(</span>§<span class="snum">4)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Puto te existimare me non oblitum consuetudinis et instituti</td><td>4.17.1.1</td></tr><tr><td>mei rarius ad te scribere quam solebam; sed cum loca et itinera</td><td></td></tr><tr><td>tua nihil habere certi video, neque in Epirum neque Athenas</td><td></td></tr><tr><td>neque in Asiam neque cuiquam nisi ad te ipsum proficiscenti</td><td></td></tr><tr><td>dedi litteras. neque enim &lt;eae&gt; sunt epistulae nostrae quae si</td><td>5</td></tr><tr><td>perlatae non sint nihil ea res nos offensura sit; quae tantum</td><td></td></tr><tr><td>habent mysteriorum ut eas ne librariis quidem fere committa-</td><td></td></tr><tr><td>mus ne quid quo excidat. </td><td></td></tr><tr><td>  Consules flagrant infamia quod C. Memmius candidatus</td><td>2.1</td></tr><tr><td>pactionem in senatu recitavit quam ipse &lt;et&gt; suus competitor</td><td></td></tr><tr><td>Domitius cum consulibus fecisset, uti ambo HS &lt;³⁰<span class="caps">xxxx</span>&gt;³⁰ consuli-</td><td></td></tr><tr><td>bus darent, si essent ipsi consules facti, nisi tris augures dedissent</td><td></td></tr><tr><td>qui se adfuisse dicerent cum lex curiata ferretur quae lata non</td><td>5</td></tr><tr><td>esset, et duo consularis qui se dicerent in ornandis provinciis</td><td></td></tr><tr><td>consularibus scribendo adfuisse cum omnino ne senatus quidem </td><td></td></tr><tr><td>fuisset. haec pactio non verbis sed nominibus et perscriptioni-</td><td></td></tr><tr><td>bus multorum &lt;per&gt; tabulas cum esse facta diceretur prolata a</td><td></td></tr><tr><td>Memmio est nominibus inductis auctore Pompeio. hic Appius</td><td>10</td></tr><tr><td>erat idem; nihil sane iacturae. corruerat alter et plane, inquam,</td><td></td></tr><tr><td>iacebat. Memmius autem dirempta coitione invito Calvino</td><td>3.1</td></tr><tr><td>plane refrixerat et eo magis nunc quod iam intellegebamus</td><td></td></tr><tr><td>enuntiationem illam Memmi valde Caesari displicere. Mes-</td><td></td></tr><tr><td>salla noster et eius Domitius competitor liberalis in populo</td><td></td></tr><tr><td>valde fuit. nihil gratius. certi erant consules. at senatus</td><td>5</td></tr><tr><td>decernit ut tacitum iudicium ante comitia fieret ab iis consiliis</td><td></td></tr><tr><td>†quae erant omnibus sortita† in singulos candidatus. magnus</td><td></td></tr><tr><td>timor candidatorum. sed quidam iudices, in his Opimius,</td><td></td></tr><tr><td>Veiento, Rantius, tribunos pl. appellarunt ne iniussu populi</td><td></td></tr><tr><td>iudicarent. res ce&lt;ci&gt;dit. comitia dilata ex senatus consulto</td><td>10</td></tr><tr><td>dum lex de tacito iudicio ferretur. venit legi dies. Terentius</td><td></td></tr><tr><td>intercessit. consules, qui illud levi bracchio egissent, rem ad</td><td></td></tr><tr><td>senatum detulerunt. hic Abdera, non tacente me. dices 'tamen</td><td></td></tr><tr><td>tu non quiescis?' ignosce, vix possum. verum tamen quid tam</td><td></td></tr><tr><td>ridiculum? senatus decreverat ne prius comitia haberentur</td><td>15</td></tr><tr><td>quam lex lata esset; &lt;si&gt; quis intercessisset, res integra referretur.</td><td></td></tr><tr><td>coepta ferri leviter, intercessum non invitis, res ad senatum.</td><td></td></tr><tr><td>'de ea re ita censuerunt, comitia primo quoque tempore</td><td></td></tr><tr><td>haberi. c.'  </td><td></td></tr><tr><td>  Scaurus, qui erat paucis diebus illis absolutus, cum ego partem</td><td>4.1</td></tr><tr><td>eius ornatissime defendissem, obnuntiationibus per Scaevolam</td><td></td></tr><tr><td>interpositis singulis diebus usque ad pr. Kal. Oct., quo ego haec</td><td></td></tr><tr><td>die scripsi, sublatis, populo tributim domi suae satis fecerat.</td><td></td></tr><tr><td>sed tamen, etsi uberior liberalitas huius, gratior esse videbatur</td><td>5</td></tr><tr><td>eorum qui occuparant. cuperem vultum videre tuum cum</td><td></td></tr><tr><td>haec legeres; nam profecto spem habes nullam haec negotia</td><td></td></tr><tr><td>multarum nundinarum fore. sed senatus hodie erat futurus, id</td><td></td></tr><tr><td>est Kal. Oct.; iam enim luciscit. ibi loque[re]tur praeter</td><td></td></tr><tr><td>Ateium et Favonium libere nemo; nam Cato aegrotat. de me</td><td>10</td></tr><tr><td>nihil timueris; sed tamen promitto nihil. </td><td></td></tr><tr><td>  Quid quaeris aliud? iudicia, credo. Drusus, Scaurus non</td><td>5.1</td></tr><tr><td>fecisse videntur. tres candidati rei fore putabantur, Domitius a</td><td></td></tr><tr><td>Memmio, Messalla a Q. Pompeio Rufo, Scaurus a Triario aut</td><td></td></tr><tr><td>a L. Caesare. 'quid poteris' inquies 'pro iis dicere?' ne</td><td></td></tr><tr><td>vivam &lt;si&gt; scio; in illis quidem tribus libris quos tu dilaudas</td><td>5</td></tr><tr><td>nihil reperio.</td><td></td></tr>
        </table>