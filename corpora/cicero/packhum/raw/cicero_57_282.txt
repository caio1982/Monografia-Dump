<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Putaram te aliquid novi, quod eius modi fuerat initium littera-</td><td>12.23.1.1</td></tr><tr><td>rum, quamvis non curarem quid in Hispania fieret, tamen te</td><td></td></tr><tr><td>scripturum; sed videlicet meis litteris respondisti, ut de foro et</td><td></td></tr><tr><td>de curia. sed domus est, ut ais, forum. quid ipsa domo mihi</td><td></td></tr><tr><td>opus est carenti foro? occidimus, occidimus, Attice, iam</td><td>5</td></tr><tr><td>pridem nos quidem, sed nunc fatemur, postea quam unum quo</td><td></td></tr><tr><td>tenebamur amisimus. itaque solitudines sequor, et tamen, si</td><td></td></tr><tr><td>qua me res isto adduxerit, enitar, si quo modo potero (potero</td><td></td></tr><tr><td>autem), ut praeter te nemo dolorem meum sentiat, si ullo modo</td><td></td></tr><tr><td>poterit, ne tu quidem. atque etiam illa causa est non veniendi:</td><td>10</td></tr><tr><td>meministi quid ex te Aledius quaesierit. qui etiam nunc</td><td></td></tr><tr><td>molesti sunt, quid existimas, si venero?  </td><td></td></tr><tr><td>  De Terentia ita cura ut scribis, meque hac ad maximas</td><td>2.1</td></tr><tr><td>aegritudines accessione non minima libera. et ut scias me ita</td><td></td></tr><tr><td>dolere ut non iaceam: quibus consulibus Carneades et ea</td><td></td></tr><tr><td>legatio Romam venerit scriptum est in tuo annali. haec nunc</td><td></td></tr><tr><td>quaero, quae causa fuerit—de Oropo, opinor, sed certum</td><td>5</td></tr><tr><td>nescio; et, si ita est, quae controversiae. praeterea, qui eo</td><td></td></tr><tr><td>tempore nobilis Epicureus fuerit Athenisque praefuerit hortis,</td><td></td></tr><tr><td>qui etiam Athenis πολιτικοὶ fuerint illustres. quae te etiam ex</td><td></td></tr><tr><td>Apollodori puto posse invenire. </td><td></td></tr><tr><td>  De Attica molestum, sed quoniam leviter, recte esse confido.</td><td>3.1</td></tr><tr><td>de Gamala dubium non mihi erat. unde enim tam felix Ligus</td><td></td></tr><tr><td>pater? * * * nam quid de me dicam, cui ut omnia contingant</td><td></td></tr><tr><td>quae volo, levari non possum? </td><td></td></tr><tr><td>  De Drusi hortis, quanti licuisse tu scribis, id ego quoque</td><td>5</td></tr><tr><td>audieram et, ut opinor, heri ad te scripseram; sed quanti quanti</td><td></td></tr><tr><td>bene emitur quod necesse est. mihi, quoquo modo tu existimas</td><td></td></tr><tr><td>(scio enim ego ipse quid de me existimem), levatio quaedam</td><td></td></tr><tr><td>est, si minus doloris at offici debiti. ad Siccam scripsi, quod</td><td></td></tr><tr><td>utitur L. Cotta. si nihil conficietur de Transtiberinis, habet in</td><td>10</td></tr><tr><td>Ostiensi Cotta celeberrimo loco sed pusillum loci, ad hanc rem</td><td></td></tr><tr><td>tamen plus etiam quam satis. id velim cogites. nec tamen ista</td><td></td></tr><tr><td>pretia hortorum pertimueris. nec mihi argento iam nec veste</td><td></td></tr><tr><td>opus est nec quibus &lt;quon&gt;dam amoenis locis; hoc opus est.</td><td></td></tr><tr><td>video etiam a quibus adiuvari possim. sed loquere cum Silio;</td><td>15</td></tr><tr><td>nihil enim est melius. mandavi etiam Siccae. rescripsit consti-</td><td></td></tr><tr><td>tutum se cum eo habere. scribet igitur ad me quid egerit, et tu</td><td></td></tr><tr><td>videbis. </td><td></td></tr>
        </table>