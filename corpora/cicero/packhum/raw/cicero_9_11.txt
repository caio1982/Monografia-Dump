<table>
          <script>targetHit=0;</script>
          <tr><td>  At enim vir clarissimus, amantissimus rei publicae, vestris</td><td>51.1</td></tr><tr><td>beneficiis amplissimis adfectus, Q. Catulus, itemque summis</td><td></td></tr><tr><td>ornamentis honoris, fortunae, virtutis, ingeni praeditus,</td><td></td></tr><tr><td>Q. Hortensius, ab hac ratione dissentiunt. Quorum ego</td><td></td></tr><tr><td>auctoritatem apud vos multis locis plurimum valuisse et</td><td>5</td></tr><tr><td>valere oportere confiteor; sed in hac causa, tametsi co-</td><td></td></tr><tr><td>gnostis auctoritates contrarias virorum fortissimorum et cla-</td><td></td></tr><tr><td>rissimorum, tamen omissis auctoritatibus ipsa re ac ratione</td><td></td></tr><tr><td>exquirere possumus veritatem, atque hoc facilius quod ea</td><td></td></tr><tr><td>omnia quae a me adhuc dicta sunt idem isti vera esse</td><td>10</td></tr><tr><td>concedunt, et necessarium bellum esse et magnum et in uno</td><td></td></tr><tr><td>Cn. Pompeio summa esse omnia. Quid igitur ait Horten-</td><td>52.1</td></tr><tr><td>sius? Si uni omnia tribuenda sint, dignissimum esse</td><td></td></tr><tr><td>Pompeium, sed ad unum tamen omnia deferri non oportere.</td><td></td></tr><tr><td>Obsolevit iam ista oratio re multo magis quam verbis</td><td></td></tr><tr><td>refutata. Nam tu idem, Q. Hortensi, multa pro tua summa</td><td>5</td></tr><tr><td>copia ac singulari facultate dicendi et in senatu contra</td><td></td></tr><tr><td>virum fortem, A. Gabinium, graviter ornateque dixisti, cum</td><td></td></tr><tr><td>is de uno imperatore contra praedones constituendo legem</td><td></td></tr><tr><td>promulgasset, et ex hoc ipso loco permulta item contra eam</td><td></td></tr><tr><td>legem verba fecisti. Quid? tum, per deos immortalis! si</td><td>53.1</td></tr><tr><td>plus apud populum Romanum auctoritas tua quam ipsius</td><td></td></tr><tr><td>populi Romani salus et vera causa valuisset, hodie hanc</td><td></td></tr><tr><td>gloriam atque hoc orbis terrae imperium teneremus? An</td><td></td></tr><tr><td>tibi tum imperium hoc esse videbatur cum populi Romani</td><td>5</td></tr><tr><td>legati quaestores praetoresque capiebantur, cum ex omnibus</td><td></td></tr><tr><td>provinciis commeatu et privato et publico prohibebamur,</td><td></td></tr><tr><td>cum ita clausa nobis erant maria omnia ut neque privatam</td><td></td></tr><tr><td>rem transmarinam neque publicam iam obire possemus?  </td><td></td></tr>
        </table>