<table>
          <script>targetHit=0;</script>
          <tr><td>  Haec vidit in sententia dicenda Kalendis Ianuariis vir</td><td>68.1</td></tr><tr><td>prudentissimus et cum rei publicae, cum mihi, tum etiam</td><td></td></tr><tr><td>veritati amicissimus, L. Cotta, qui legem de meo reditu</td><td></td></tr><tr><td>ferendam non censuit; qui me consuluisse rei publicae,</td><td></td></tr><tr><td>cessisse tempestati, amiciorem vobis ceterisque civibus quam</td><td>5</td></tr><tr><td>mihi exstitisse, vi, armis, dissensione hominum et caede</td><td></td></tr><tr><td>instituta novoque dominatu pulsum esse dixit; nihil de meo</td><td></td></tr><tr><td>capite potuisse ferri, nihil esse iure scriptum aut posse valere,</td><td></td></tr><tr><td>omnia contra leges moremque maiorum temere, turbulente,</td><td></td></tr><tr><td>per vim, per furorem esse gesta. Quod si illa lex esset, nec </td><td>10</td></tr><tr><td>referre ad senatum consulibus nec sententiam dicere sibi</td><td></td></tr><tr><td>licere; quorum utrumque cum fieret, non oportere ut de</td><td></td></tr><tr><td>me lex ferretur decerni, ne illa quae nulla esset esse lex</td><td></td></tr><tr><td>iudicaretur. Sententia verior, gravior, melior, utilior rei</td><td></td></tr><tr><td>publicae nulla esse potuit; hominis enim scelere et furore</td><td>15</td></tr><tr><td>notato similis a re publica labes in posterum demovebatur.</td><td></td></tr><tr><td>Neque hoc Cn. Pompeius, qui ornatissimam de me sen-</td><td>69.1</td></tr><tr><td>tentiam dixit, vosque, pontifices, qui me vestris sententiis</td><td></td></tr><tr><td>auctoritatibusque defendistis, non vidistis, &lt;legem&gt; illam esse</td><td></td></tr><tr><td>nullam, atque esse potius flammam temporis, interdictum</td><td></td></tr><tr><td>sceleris, vocem furoris; sed prospexistis ne quae popularis</td><td>5</td></tr><tr><td>in nos aliquando invidia redundaret, si sine populi iudicio</td><td></td></tr><tr><td>restituti videremur. Eodemque consilio M. Bibuli, fortis-</td><td></td></tr><tr><td>simi viri, senatus sententiam secutus est, ut vos de mea domo</td><td></td></tr><tr><td>statueretis, non quo dubitaret quin ab isto nihil legibus, nihil</td><td></td></tr><tr><td>religionibus, nihil iure esset actum, sed ne quis oreretur</td><td>10</td></tr><tr><td>aliquando in tanta ubertate improborum qui in meis aedibus</td><td></td></tr><tr><td>aliquam religionem residere diceret. Nam legem quidem</td><td></td></tr><tr><td>istam nullam esse, quotienscumque de me senatus senten-</td><td></td></tr><tr><td>tiam dixit, totiens iudicavit. Quoniam quidem scripto illo</td><td></td></tr><tr><td>istius sententiam dicere vetabatur, atque hanc rem par illud</td><td>70.1</td></tr><tr><td>simile, Piso et Gabinius, vidit, homines legum iudiciorum-</td><td></td></tr><tr><td>que metuentes, cum frequentissimus senatus eos ut de</td><td></td></tr><tr><td>me referrent cotidie flagitaret, non se rem improbare dice-</td><td></td></tr><tr><td>bant, sed lege istius impediri. Erat hoc verum; nam</td><td>5</td></tr><tr><td>impediebantur, verum ea lege quam idem iste de Mace-</td><td></td></tr><tr><td>donia Syriaque tulerat. Hanc tu, P. Lentule, neque privatus</td><td></td></tr><tr><td>neque consul legem esse umquam putasti. Nam tribunis</td><td></td></tr><tr><td>plebis referentibus sententiam de me designatus consul </td><td></td></tr><tr><td>saepe dixisti; ex Kalendis Ianuariis, quoad perfecta res est,</td><td>10</td></tr><tr><td>de me rettulisti, legem promulgasti, tulisti; quorum tibi, si</td><td></td></tr><tr><td>esset illa lex, nihil liceret. At etiam Q. Metellus, conlega</td><td></td></tr><tr><td>tuus, clarissimus vir, quam legem esse homines alienissimi</td><td></td></tr><tr><td>a P. Clodio iudicarent, Piso et Gabinius, eam nullam esse</td><td></td></tr><tr><td>frater P. Clodi, cum de me ad senatum tecum una rettulit,</td><td>15</td></tr><tr><td>iudicavit. Sed vero isti qui Clodi leges timuerunt, quem ad</td><td>71.1</td></tr><tr><td>modum ceteras observarunt? Senatus quidem, cuius est</td><td></td></tr><tr><td>gravissimum iudicium de iure legum, quotienscumque de</td><td></td></tr><tr><td>me consultus est, totiens eam nullam esse iudicavit. Quod</td><td></td></tr><tr><td>idem tu, Lentule, vidisti in ea lege quam de me tulisti.</td><td>5</td></tr><tr><td>Nam non est ita latum ut mihi Romam venire liceret, sed</td><td></td></tr><tr><td>ut venirem; non enim voluisti id quod licebat ferre ut</td><td></td></tr><tr><td>liceret, sed me ita esse in re publica magis ut arcessitus</td><td></td></tr><tr><td>imperio populi Romani viderer quam ad administrandam</td><td></td></tr><tr><td>civitatem restitutus. </td><td>10</td></tr>
        </table>