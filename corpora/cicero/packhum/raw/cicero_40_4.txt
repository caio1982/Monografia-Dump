<table>
          <script>targetHit=0;</script>
          <tr><td>  Tria sunt omnino genera dicendi quibus in singulis</td><td>20.1</td></tr><tr><td>quidam floruerunt, peraeque autem, id quod volumus,</td><td></td></tr><tr><td>perpauci in omnibus. nam et grandiloqui, ut ita di-</td><td></td></tr><tr><td>cam, fuerunt cum ampla et sententiarum gravitate et</td><td></td></tr><tr><td>maiestate verborum, vehementes varii copiosi graves,</td><td>5</td></tr><tr><td>ad permovendos et convertendos animos instructi</td><td></td></tr><tr><td>et parati—quod ipsum alii aspera tristi horrida</td><td></td></tr><tr><td>oratione neque perfecta atque conclusa, alii levi et</td><td></td></tr><tr><td>structa et terminata—et contra tenues acuti, omnia</td><td></td></tr><tr><td>docentes et dilucidiora, non ampliora facientes, subtili </td><td>10</td></tr><tr><td>quadam et pressa oratione &lt;et&gt; limata; in eodemque</td><td></td></tr><tr><td>genere alii callidi sed impoliti et consulto rudium</td><td></td></tr><tr><td>similes et imperitorum, alii in eadem ieiunitate con-</td><td></td></tr><tr><td>cinniores, idem faceti, florentes etiam et leviter ornati.</td><td></td></tr><tr><td>est autem quidam interiectus inter hos medius et</td><td>21.1</td></tr><tr><td>quasi temperatus nec acumine posteriorum nec fulmine</td><td></td></tr><tr><td>utens superiorum, vicinus amborum, in neutro excellens,</td><td></td></tr><tr><td>utriusque particeps vel utriusque, si verum quaerimus,</td><td></td></tr><tr><td>potius expers, isque uno tenore, ut aiunt, in dicendo</td><td>5</td></tr><tr><td>fluit nihil afferens praeter facultatem et aequalitatem</td><td></td></tr><tr><td>aut addit aliquos ut in corona toros omnemque ora-</td><td></td></tr><tr><td>tionem ornamentis modicis verborum sententiarumque</td><td></td></tr><tr><td>distinguit. horum singulorum generum quicumque vim</td><td>22.1</td></tr><tr><td>in singulis consecuti sunt, magnum in oratoribus nomen</td><td></td></tr><tr><td>habuerunt. sed quaerendum est satisne id quod volumus</td><td></td></tr><tr><td>effecerint. videmus enim fuisse quosdam qui idem</td><td></td></tr><tr><td>ornate ac graviter, idem versute et subtiliter dicerent.</td><td>5</td></tr><tr><td>atque utinam in Latinis talis oratoris simulacrum repe-</td><td></td></tr><tr><td>rire possemus. esset egregium non quaerere externa,</td><td></td></tr><tr><td>domesticis esse contentos. sed ego idem, qui in illo</td><td>23.1</td></tr><tr><td>sermone nostro qui est expositus in Bruto multum</td><td></td></tr><tr><td>tribuerim Latinis, vel ut hortarer alios vel quod ama-</td><td></td></tr><tr><td>rem meos, recordor longe omnibus unum anteferre</td><td></td></tr><tr><td>Demosthenem, quem velim accommodare ad eam quam</td><td>5</td></tr><tr><td>sentiam eloquentiam, non ad eam quam in aliquo ipse</td><td></td></tr><tr><td>cognoverim. hoc nec gravior exstitit quisquam nec cal-</td><td></td></tr><tr><td>lidior nec temperatior. itaque nobis monendi sunt ii </td><td></td></tr><tr><td>quorum sermo imperitus increbruit, qui aut dici se</td><td></td></tr><tr><td>desiderant Atticos aut ipsi Attice volunt dicere, ut</td><td>10</td></tr><tr><td>mirentur hunc maxume quo ne Athenas quidem ipsas</td><td></td></tr><tr><td>magis credo fuisse Atticas. quid enim sit Atticum di-</td><td></td></tr><tr><td>scant &lt;ab illo&gt; eloquentiamque ipsius viribus, non im-</td><td></td></tr><tr><td>becillitate sua metiantur. nunc enim tantum quisque</td><td>24.1</td></tr><tr><td>laudat quantum se posse sperat imitari. sed tamen eos</td><td></td></tr><tr><td>studio optumo, iudicio minus firmo praeditos docere</td><td></td></tr><tr><td>quae sit propria laus Atticorum non alienum puto. </td><td></td></tr>
        </table>