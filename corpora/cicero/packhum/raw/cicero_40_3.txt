<table>
          <script>targetHit=0;</script>
          <tr><td>  Ac video hanc primam ingressionem meam non ex</td><td>11.1</td></tr><tr><td>oratoriis disputationibus ductam, sed e media philo-</td><td></td></tr><tr><td>sophia repetitam et eam quidem cum antiquam tum</td><td></td></tr><tr><td>subobscuram aut reprehensionis aliquid aut certe</td><td></td></tr><tr><td>admirationis habituram. nam aut mirabuntur quid</td><td>5</td></tr><tr><td>haec pertineant ad ea quae quaerimus—quibus satis</td><td></td></tr><tr><td>faciet res ipsa cognita, ut non sine causa alte repetita</td><td></td></tr><tr><td>videatur—aut reprehendent quod inusitatas vias</td><td></td></tr><tr><td>indagemus, tritas relinquamus. ego autem et me saepe</td><td>12.1</td></tr><tr><td>nova videri dicere intellego, cum pervetera dicam sed</td><td></td></tr><tr><td>inaudita plerisque, et fateor me oratorem, si modo</td><td></td></tr><tr><td>sim aut etiam quicumque sim, non ex rhetorum of-</td><td></td></tr><tr><td>ficinis, sed ex Academiae spatiis exstitisse. illa enim</td><td>5</td></tr><tr><td>sunt curricula multiplicium variorumque sermonum</td><td></td></tr><tr><td>in quibus Platonis primum sunt impressa vestigia.</td><td></td></tr><tr><td>sed et huius et aliorum philosophorum disputationibus</td><td></td></tr><tr><td>et exagitatus maxume orator est et adiutus—omnis</td><td></td></tr><tr><td>enim ubertas et quasi silva dicendi ducta ab illis est—</td><td>10</td></tr><tr><td>nec satis tamen instructus ad forensis causas quas,</td><td></td></tr><tr><td>ut illi ipsi dicere solebant, agrestioribus Musis reli-</td><td></td></tr><tr><td>querunt. sic eloquentia haec forensis spreta a philo-</td><td>13.1</td></tr><tr><td>sophis et repudiata multis quidem illa adiumentis</td><td></td></tr><tr><td>magnisque caruit, sed tamen ornata verbis atque sen-</td><td></td></tr><tr><td>tentiis iactationem habuit in populo nec paucorum</td><td></td></tr><tr><td>iudicium reprehensionemque pertimuit: ita et doctis </td><td>5</td></tr><tr><td>eloquentia popularis et disertis elegans doctrina de-</td><td></td></tr><tr><td>fuit. Positum sit igitur in primis quod post magis</td><td>14.1</td></tr><tr><td>intellegetur, sine philosophia non posse effici quem</td><td></td></tr><tr><td>quaerimus eloquentem, non ut in ea tamen omnia sint</td><td></td></tr><tr><td>sed ut sic adiuvet ut palaestra histrionem; parva enim</td><td></td></tr><tr><td>magnis saepe rectissime conferuntur. nam nec latius</td><td>5</td></tr><tr><td>atque copiosius de magnis variisque rebus sine philo-</td><td></td></tr><tr><td>sophia potest quisquam dicere—si quidem etiam in</td><td>15.1</td></tr><tr><td>Phaedro Platonis hoc Periclen praestitisse ceteris dicit</td><td></td></tr><tr><td>oratoribus Socrates, quod is Anaxagorae physici fuerit</td><td></td></tr><tr><td>auditor. a quo censet eum cum alia praeclara quaedam</td><td></td></tr><tr><td>et magnifica didicisse tum uberem et fecundum fuisse</td><td>5</td></tr><tr><td>gnarumque, quod est eloquentiae maxumum, quibus</td><td></td></tr><tr><td>orationis modis quaeque animorum partes pellerentur.</td><td></td></tr><tr><td>quod idem de Demosthene existimari potest cuius ex</td><td></td></tr><tr><td>epistulis intellegi licet quam frequens fuerit Platonis</td><td></td></tr><tr><td>auditor—nec vero sine philosophorum disciplina</td><td>16.1</td></tr><tr><td>genus et speciem cuiusque rei cernere neque eam de-</td><td></td></tr><tr><td>finiundo explicare nec tribuere in partis possumus nec</td><td></td></tr><tr><td>iudicare quae vera quae falsa sint neque cernere conse-</td><td></td></tr><tr><td>quentia, repugnantia videre, ambigua distinguere. quid</td><td>5</td></tr><tr><td>dicam de natura rerum, cuius cognitio magnam ora-</td><td></td></tr><tr><td>tionis suppeditat copiam? &lt;iam&gt; de vita de officiis de</td><td></td></tr><tr><td>virtute de moribus sine multa earum ipsarum rerum di-</td><td></td></tr><tr><td>sciplina aut dici aut intellegi posse &lt;putas&gt;? Ad has tot</td><td>17.1</td></tr><tr><td>tantasque res adhibenda sunt ornamenta innumerabilia.</td><td></td></tr><tr><td>quae sola tum quidem tradebantur ab iis qui dicendi</td><td></td></tr><tr><td>numerabantur magistri; quo fit ut veram illam et</td><td></td></tr><tr><td>absolutam eloquentiam nemo consequatur, quod alia</td><td>5</td></tr><tr><td>intellegendi alia dicendi disciplina est et ab aliis</td><td></td></tr><tr><td>rerum ab aliis verborum doctrina quaeritur. itaque </td><td>18.1</td></tr><tr><td>M. Antonius cui vel primas eloquentiae patrum nostro-</td><td></td></tr><tr><td>rum tribuebat aetas, vir natura peracutus et prudens,</td><td></td></tr><tr><td>in eo libro quem unum reliquit disertos ait se vi-</td><td></td></tr><tr><td>disse multos, eloquentem omnino neminem. insidebat</td><td>5</td></tr><tr><td>videlicet in eius mente species eloquentiae quam</td><td></td></tr><tr><td>cernebat animo, re ipsa non videbat. vir autem</td><td></td></tr><tr><td>acerrimo ingenio—sic enim fuit—multa et in se</td><td></td></tr><tr><td>et in aliis desiderans neminem plane qui recte ap-</td><td></td></tr><tr><td>pellari eloquens posset videbat. quodsi ille nec se</td><td>19.1</td></tr><tr><td>nec L. Crassum eloquentem putavit, habuit profecto</td><td></td></tr><tr><td>comprehensam animo quandam formam eloquentiae,</td><td></td></tr><tr><td>cui quoniam nihil deerat, eos quibus aliquid aut plura</td><td></td></tr><tr><td>deerant in eam formam non poterat includere. in-</td><td>5</td></tr><tr><td>vestigemus hunc igitur, Brute, si possumus, quem</td><td></td></tr><tr><td>nunquam vidit Antonius aut qui omnino nullus un-</td><td></td></tr><tr><td>quam fuit. quem si imitari atque exprimere non pos-</td><td></td></tr><tr><td>sumus, quod idem ille vix deo concessum esse dicebat,</td><td></td></tr><tr><td>at qualis esse debeat poterimus fortasse dicere. </td><td>10</td></tr>
        </table>