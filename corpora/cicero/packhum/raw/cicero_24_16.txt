<table>
          <script>targetHit=0;</script>
          <tr><td>  Sed quoniam emersisse iam e vadis et scopulos praeter- </td><td>51.1</td></tr><tr><td>vecta videtur esse oratio mea, perfacilis mihi reliquus cursus</td><td></td></tr><tr><td>ostenditur. Duo sunt enim crimina una in muliere sum-</td><td></td></tr><tr><td>morum facinorum, auri quod sumptum a Clodia dicitur, et</td><td></td></tr><tr><td>veneni quod eiusdem Clodiae necandae causa parasse Cae-</td><td>5</td></tr><tr><td>lium criminantur. Aurum sumpsit, ut dicitis, quod L.</td><td></td></tr><tr><td>Luccei servis daret, per quos Alexandrinus Dio qui tum</td><td></td></tr><tr><td>apud Lucceium habitabat necaretur. Magnum crimen vel</td><td></td></tr><tr><td>in legatis insidiandis vel in servis ad hospitem domini</td><td></td></tr><tr><td>necandum sollicitandis, plenum sceleris consilium, plenum</td><td>10</td></tr><tr><td>audaciae! Quo quidem in crimine primum illud requiro,</td><td>52.1</td></tr><tr><td>dixeritne Clodiae quam ob rem aurum sumeret, an non</td><td></td></tr><tr><td>dixerit. Si non dixit, cur dedit? Si dixit, eodem se con-</td><td></td></tr><tr><td>scientiae scelere devinxit. Tune aurum ex armario tuo</td><td></td></tr><tr><td>promere ausa es, tune Venerem illam tuam spoliare orna-</td><td>5</td></tr><tr><td>mentis, spoliatricem ceterorum, cum scires quantum ad</td><td></td></tr><tr><td>facinus aurum hoc quaereretur, ad necem legati, ad L. Luc-</td><td></td></tr><tr><td>cei, sanctissimi hominis atque integerrimi, labem sceleris</td><td></td></tr><tr><td>sempiternam? Huic facinori tanto tua mens liberalis con-</td><td></td></tr><tr><td>scia, tua domus popularis ministra, tua denique hospitalis</td><td>10</td></tr><tr><td>illa Venus adiutrix esse non debuit. Vidit hoc Balbus;</td><td>53.1</td></tr><tr><td>celatam esse Clodiam dixit, atque ita Caelium ad illam</td><td></td></tr><tr><td>attulisse, se ad ornatum ludorum aurum quaerere. Si tam</td><td></td></tr><tr><td>familiaris erat Clodiae quam tu esse vis cum de libidine</td><td></td></tr><tr><td>eius tam multa dicis, dixit profecto quo vellet aurum; si</td><td>5</td></tr><tr><td>tam familiaris non erat, non dedit. Ita si verum tibi</td><td></td></tr><tr><td>Caelius dixit, o immoderata mulier, sciens tu aurum ad</td><td></td></tr><tr><td>facinus dedisti; si non est ausus dicere, non dedisti. </td><td></td></tr><tr><td>  Quid ego nunc argumentis huic crimini, quae sunt innu- </td><td></td></tr><tr><td>merabilia, resistam? Possum dicere mores M. Caeli longis-</td><td>10</td></tr><tr><td>sime a tanti sceleris atrocitate esse disiunctos; minime esse</td><td></td></tr><tr><td>credendum homini tam ingenioso tamque prudenti non</td><td></td></tr><tr><td>venisse in mentem rem tanti sceleris ignotis alienisque</td><td></td></tr><tr><td>servis non esse credendam. Possum etiam alia et ceterorum</td><td></td></tr><tr><td>patronorum et mea consuetudine ab accusatore perquirere,</td><td>15</td></tr><tr><td>ubi sit congressus cum servis Luccei Caelius, qui ei fuerit</td><td></td></tr><tr><td>aditus; si per se, qua temeritate! si per alium, per quem?</td><td></td></tr><tr><td>Possum omnis latebras suspicionum peragrare dicendo;</td><td></td></tr><tr><td>non causa, non locus, non facultas, non conscius, non per-</td><td></td></tr><tr><td>ficiendi, non occultandi malefici spes, non ratio ulla, non</td><td>20</td></tr><tr><td>vestigium maximi facinoris reperietur. Sed haec quae sunt</td><td>54.1</td></tr><tr><td>oratoris propria, quae mihi non propter ingenium meum</td><td></td></tr><tr><td>sed propter hanc exercitationem usumque dicendi fructum</td><td></td></tr><tr><td>aliquem ferre potuissent, cum a me ipso elaborata proferri</td><td></td></tr><tr><td>viderentur, brevitatis causa relinquo omnia. Habeo enim,</td><td>5</td></tr><tr><td>iudices, quem vos socium vestrae religionis iurisque iurandi</td><td></td></tr><tr><td>facile esse patiamini, L. Lucceium, sanctissimum hominem</td><td></td></tr><tr><td>et gravissimum testem, qui tantum facinus in famam atque</td><td></td></tr><tr><td>in fortunas suas neque non audisset inlatum a M. Caelio</td><td></td></tr><tr><td>neque neglexisset neque tulisset. An ille vir illa humanitate</td><td>10</td></tr><tr><td>praeditus, illis studiis, illis artibus atque doctrina illius</td><td></td></tr><tr><td>ipsius periculum quem propter haec ipsa studia diligebat,</td><td></td></tr><tr><td>neglegere potuisset et, quod facinus in alienum hominem</td><td></td></tr><tr><td>intentum severe acciperet, id omisisset curare in hospitem?</td><td></td></tr><tr><td>quod per ignotos actum si comperisset doleret, id a suis</td><td>15</td></tr><tr><td>servis temptatum esse neglegeret? quod in agris locisve </td><td></td></tr><tr><td>publicis factum reprehenderet, id in urbe ac domi suae</td><td></td></tr><tr><td>coeptum esse leniter ferret? quod in alicuius agrestis peri-</td><td></td></tr><tr><td>culo non praetermitteret, id homo eruditus in insidiis doctis-</td><td></td></tr><tr><td>simi hominis dissimulandum putaret? Sed cur diutius vos,</td><td>55.1</td></tr><tr><td>iudices, teneo? Ipsius iurati religionem auctoritatemque</td><td></td></tr><tr><td>percipite atque omnia diligenter testimoni verba cognoscite.</td><td></td></tr><tr><td>Recita. <span class="caps">L. Lvccei testimonivm</span>. Quid exspectatis amplius?</td><td></td></tr><tr><td>an aliquam vocem putatis ipsam pro se causam et veritatem</td><td>5</td></tr><tr><td>posse mittere? Haec est innocentiae defensio, haec ipsius</td><td></td></tr><tr><td>causae oratio, haec una vox veritatis. In crimine ipso nulla</td><td></td></tr><tr><td>suspicio est, in re nihil est argumenti, in negotio quod actum</td><td></td></tr><tr><td>esse dicitur nullum vestigium sermonis, loci, temporis;</td><td></td></tr><tr><td>nemo testis, nemo conscius nominatur, totum crimen pro-</td><td>10</td></tr><tr><td>fertur ex inimica, ex infami, ex crudeli, ex facinerosa, ex</td><td></td></tr><tr><td>libidinosa domo. Domus autem illa quae temptata esse</td><td></td></tr><tr><td>scelere isto nefario dicitur plena est integritatis, dignitatis,</td><td></td></tr><tr><td>offici, religionis; ex qua domo recitatur vobis iure iurando</td><td></td></tr><tr><td>devincta auctoritas, ut res minime dubitanda in contentione</td><td>15</td></tr><tr><td>ponatur, utrum temeraria, procax, irata mulier finxisse</td><td></td></tr><tr><td>crimen, an gravis sapiens moderatusque vir religiose testi-</td><td></td></tr><tr><td>monium dixisse videatur. </td><td></td></tr>
        </table>