<table>
          <script>targetHit=0;</script>
          <tr class="title first last  "><td>PRO L. FLACCO ORATIO </td><td></td></tr><tr><td>  Cum in maximis periculis huius urbis atque imperi,</td><td>1.1</td></tr><tr><td>gravissimo atque acerbissimo rei publicae casu, socio atque</td><td></td></tr><tr><td>adiutore consiliorum periculorumque meorum L. Flacco,</td><td></td></tr><tr><td>caedem a vobis, coniugibus, liberis vestris, vastitatem</td><td></td></tr><tr><td>a templis, delubris, urbe, Italia depellebam, sperabam,</td><td>5</td></tr><tr><td>iudices, honoris potius L. Flacci me adiutorem futurum</td><td></td></tr><tr><td>quam miseriarum deprecatorem. Quod enim esset prae-</td><td></td></tr><tr><td>mium dignitatis quod populus Romanus, cum huius maiori-</td><td></td></tr><tr><td>bus semper detulisset, huic denegaret, cum L. Flaccus</td><td></td></tr><tr><td>veterem Valeriae gentis in liberanda patria laudem prope</td><td>10</td></tr><tr><td>quingentesimo anno rei publicae rettulisset? Sed si forte</td><td>2.1</td></tr><tr><td>aliquando aut benefici huius obtrectator aut virtutis hostis</td><td></td></tr><tr><td>aut laudis invidus exstitisset, existimabam L. Flacco multi-</td><td></td></tr><tr><td>tudinis potius imperitae, nullo tamen cum periculo, quam</td><td></td></tr><tr><td>sapientissimorum et lectissimorum virorum iudicium esse</td><td>5</td></tr><tr><td>subeundum. Etenim quibus auctoribus et defensoribus</td><td></td></tr><tr><td>omnium tum salus esset non civium solum verum etiam</td><td></td></tr><tr><td>gentium defensa ac retenta, neminem umquam putavi per</td><td></td></tr><tr><td>eos ipsos periculum huius fortunis atque insidias creaturum.</td><td></td></tr><tr><td>Quod si esset aliquando futurum ut aliquis de L. &lt;Flacci&gt;</td><td>10</td></tr><tr><td>pernicie cogitaret, numquam tamen existimavi, iudices,</td><td></td></tr><tr><td>D. Laelium, optimi viri filium, optima ipsum spe praeditum</td><td></td></tr><tr><td>summae dignitatis, eam suscepturum accusationem quae</td><td></td></tr><tr><td>sceleratorum civium potius odio et furori quam ipsius </td><td></td></tr><tr><td>virtuti atque institutae adulescentiae conveniret. Etenim</td><td>15</td></tr><tr><td>cum a clarissimis viris iustissimas inimicitias saepe cum</td><td></td></tr><tr><td>bene meritis civibus depositas esse vidissem, non sum</td><td></td></tr><tr><td>arbitratus quemquam amicum rei publicae, postea quam</td><td></td></tr><tr><td>L. Flacci amor in patriam perspectus esset, novas huic</td><td></td></tr><tr><td>inimicitias nulla accepta iniuria denuntiaturum. Sed</td><td>3.1</td></tr><tr><td>quoniam, iudices, multa nos et in nostris rebus et in re</td><td></td></tr><tr><td>publica fefellerunt, ferimus ea quae sunt ferenda; tantum</td><td></td></tr><tr><td>a vobis petimus ut omnia rei publicae subsidia, totum</td><td></td></tr><tr><td>statum civitatis, omnem memoriam temporum praeteri-</td><td>5</td></tr><tr><td>torum, salutem praesentium, spem reliquorum in vestra</td><td></td></tr><tr><td>potestate, in vestris sententiis, in hoc uno iudicio positam</td><td></td></tr><tr><td>esse et defixam putetis. Si umquam res publica consilium,</td><td></td></tr><tr><td>gravitatem, sapientiam, providentiam iudicum imploravit,</td><td></td></tr><tr><td>hoc, hoc inquam, tempore implorat. Non estis de Lydorum</td><td>10</td></tr><tr><td>aut Mysorum aut Phrygum, qui huc compulsi concitatique</td><td></td></tr><tr><td>venerunt, sed de vestra re publica iudicaturi, de civitatis</td><td></td></tr><tr><td>statu, de communi salute, de spe bonorum omnium, si qua</td><td></td></tr><tr><td>reliqua est etiam nunc quae fortium civium mentis cogita-</td><td></td></tr><tr><td>tionesque sustentet; omnia alia perfugia bonorum, praesidia</td><td>15</td></tr><tr><td>innocentium, subsidia rei publicae, consilia, auxilia, iura</td><td></td></tr><tr><td>ceciderunt. Quem enim appellem, quem obtester, quem</td><td>4.1</td></tr><tr><td>implorem? Senatumne? At is ipse auxilium petit a vobis</td><td></td></tr><tr><td>et confirmationem auctoritatis suae vestrae potestati per-</td><td></td></tr><tr><td>missam esse sentit. An equites Romanos? Indicabitis</td><td></td></tr><tr><td>principes eius ordinis quinquaginta quid cum omnibus</td><td>5</td></tr><tr><td>senseritis. An populum Romanum? At is quidem omnem</td><td></td></tr><tr><td>suam de nobis potestatem tradidit vobis. Quam ob rem</td><td></td></tr><tr><td>nisi hoc loco, nisi apud vos, nisi per vos, iudices, non </td><td></td></tr><tr><td>auctoritatem, quae amissa est, sed salutem nostram, quae</td><td></td></tr><tr><td>spe exigua extremaque pendet, tenuerimus, nihil est prae-</td><td>10</td></tr><tr><td>terea quo confugere possimus; nisi forte quae res hoc</td><td></td></tr><tr><td>iudicio temptetur, quid agatur, cui causae fundamenta</td><td></td></tr><tr><td>iaciantur, iudices, non videtis. Condemnatus est is qui</td><td>5.1</td></tr><tr><td>Catilinam signa patriae inferentem interemit; quid est</td><td></td></tr><tr><td>causae cur non is qui Catilinam ex urbe expulit pertimescat?</td><td></td></tr><tr><td>Rapitur ad poenam qui indicia communis exiti cepit; cur</td><td></td></tr><tr><td>sibi confidat is qui ea proferenda et patefacienda curavit?</td><td>5</td></tr><tr><td>Socii consiliorum, ministri comitesque vexantur; quid</td><td></td></tr><tr><td>auctores, quid duces, quid principes sibi exspectent? Atque</td><td></td></tr><tr><td>utinam inimici nostri ac bonorum omnium mecum potius</td><td></td></tr><tr><td>aestiment, utrum tum omnes boni duces nostri an comites</td><td></td></tr><tr><td>fuerint ad communem conservandam salutem * * * </td><td>10</td></tr><tr class="title first last  citat"><td><span class="citref">Sch</span><span class="snum"><span class="citref">.</span></span><span class="citref"> Bob</span><span class="snum"><span class="citref">.</span></span><span class="citref"> Cic</span><span class="snum"><span class="citref">.</span></span><span class="citref"></span></td><td></td></tr><tr><td>  Strangulatos maluit dicere. </td><td>frBob1.1</td></tr><tr><td>  Quid sibi meus necessarius Caetra voluit? </td><td>frBob2.1</td></tr><tr><td>  Quid vero Decianus? </td><td>frBob3.1</td></tr><tr><td>  Vtinam esset proprie mea! Senatus igitur magna ex</td><td>frBob4.1</td></tr><tr><td>parte * * * </td><td></td></tr><tr><td>  Di, inquam, immortales Lentulum * * * </td><td>frBob5.1</td></tr><tr class="title first last  citat"><td><span class="citref">Cod</span><span class="snum"><span class="citref">.</span></span><span class="citref"> Mediolan</span><span class="snum"><span class="citref">.</span></span><span class="citref"></span></td><td></td></tr><tr><td>  * * * externum cum domestica vita naturaque constaret.</td><td>frMed.1</td></tr><tr><td>Itaque non patiar, D. Laeli, te tibi hoc sumere atque</td><td></td></tr><tr><td>hanc ceteris in posterum, nobis in praesens tempus legem</td><td></td></tr><tr><td>condicionemque * * *  </td><td></td></tr>
        </table>