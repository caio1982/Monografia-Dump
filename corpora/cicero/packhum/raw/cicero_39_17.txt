<table>
          <script>targetHit=0;</script>
          <tr><td>  Utinam in Ti. Graccho Gaioque Carbone talis mens ad</td><td>103.1</td></tr><tr><td>rem publicam bene gerendam fuisset quale ingenium ad</td><td></td></tr><tr><td>bene dicendum fuit: profecto nemo his viris gloria praesti-</td><td></td></tr><tr><td>tisset. sed eorum alter propter turbulentissumum tribu-</td><td></td></tr><tr><td>natum, ad quem ex invidia foederis Numantini bonis</td><td>5</td></tr><tr><td>iratus accesserat, ab ipsa re publica est interfectus; alter</td><td></td></tr><tr><td>propter perpetuam in populari ratione levitatem morte</td><td></td></tr><tr><td>voluntaria se a severitate iudicum vindicavit. sed fuit</td><td></td></tr><tr><td>uterque summus orator. atque hoc memoria patrum teste</td><td>104.1</td></tr><tr><td>dicimus. nam et Carbonis et Gracchi habemus orationes</td><td></td></tr><tr><td>nondum satis splendidas verbis, sed acutas pruden-</td><td></td></tr><tr><td>tiaeque plenissumas. fuit Gracchus diligentia Corne-</td><td></td></tr><tr><td>liae matris a puero doctus et Graecis litteris eruditus.</td><td>5</td></tr><tr><td>nam semper habuit exquisitos e Graecia magistros, in</td><td></td></tr><tr><td>eis iam adulescens Diophanem Mytilenaeum Graeciae</td><td></td></tr><tr><td>temporibus illis disertissumum. sed ei breve tempus ingeni</td><td></td></tr><tr><td>augendi et declarandi fuit. Carbo, quoi vita suppeditavit,</td><td>105.1</td></tr><tr><td>est in multis iudiciis causisque cognitus. hunc qui audie-</td><td></td></tr><tr><td>rant prudentes homines, in quibus familiaris noster L.</td><td></td></tr><tr><td>Gellius qui se illi contubernalem in consulatu fuisse nar-</td><td></td></tr><tr><td>rabat, canorum oratorem et volubilem et satis acrem</td><td>5</td></tr><tr><td>atque eundem et vehementem et valde dulcem et per-</td><td></td></tr><tr><td>facetum fuisse dicebat; addebat industrium etiam et di-</td><td></td></tr><tr><td>ligentem et in exercitationibus commentationibusque </td><td></td></tr><tr><td>multum operae solitum esse ponere. hic optimus illis</td><td>106.1</td></tr><tr><td>temporibus est patronus habitus eoque forum tenente</td><td></td></tr><tr><td>plura fieri iudicia coeperunt. nam et quaestiones perpe-</td><td></td></tr><tr><td>tuae hoc adulescente constitutae sunt, quae antea nullae</td><td></td></tr><tr><td>fuerunt; L. enim Piso tribunus plebis legem primus de</td><td>5</td></tr><tr><td>pecuniis repetundis Censorino et Manilio consulibus</td><td></td></tr><tr><td>tulit—ipse etiam Piso et causas egit et multarum legum</td><td></td></tr><tr><td>aut auctor aut dissuasor fuit, isque et orationes reliquit,</td><td></td></tr><tr><td>quae iam evanuerunt, et annales sane exiliter scriptos—;</td><td></td></tr><tr><td>et iudicia populi, quibus aderat Carbo, iam magis patro-</td><td>10</td></tr><tr><td>num desiderabant tabella data; quam legem L. Cassius</td><td></td></tr><tr><td>Lepido et Mancino consulibus tulit. </td><td></td></tr>
        </table>