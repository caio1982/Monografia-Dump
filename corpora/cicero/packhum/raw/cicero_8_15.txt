<table>
          <script>targetHit=0;</script>
          <tr><td>  Velim, recuperatores, hoc totum si vobis versutius quam</td><td>85.1</td></tr><tr><td>mea consuetudo defendendi fert videbitur, sic existimetis;</td><td></td></tr><tr><td>primum alium, non me excogitasse, deinde huius rationis</td><td></td></tr><tr><td>non modo non inventorem, sed ne probatorem quidem esse</td><td></td></tr><tr><td>me, idque me non ad meam defensionem attulisse, sed illo-</td><td>5</td></tr><tr><td>rum defensioni rettulisse; me posse pro meo iure dicere</td><td></td></tr><tr><td>neque in hac re quam ego protuli quaeri oportere quibus</td><td></td></tr><tr><td>verbis praetor interdixerit, sed de quo loco sit actum cum</td><td></td></tr><tr><td>interdixit, neque in vi armatorum spectari oportere in quo</td><td></td></tr><tr><td>loco sit facta vis, verum sitne facta; te vero nullo modo</td><td>10</td></tr><tr><td>posse defendere in qua re tu velis verba spectari oportere,</td><td></td></tr><tr><td>in qua re nolis non oportere. </td><td></td></tr><tr><td>  Verum tamen ecquid mihi respondetur ad illud quod ego</td><td>86.1</td></tr><tr><td>iam antea dixi, non solum re et sententia sed verbis quoque</td><td></td></tr><tr><td>hoc interdictum ita esse compositum ut nihil commutandum</td><td></td></tr><tr><td>videretur? Attendite, quaeso, diligenter, recuperatores;</td><td></td></tr><tr><td>est enim vestri ingeni non meam, sed maiorum prudentiam </td><td>5</td></tr><tr><td>cognoscere; non enim id sum dicturus quod ego inve-</td><td></td></tr><tr><td>nerim, sed quod illos non fugerit. Cum de vi interdicitur,</td><td></td></tr><tr><td>duo genera causarum esse intellegebant ad quae interdi-</td><td></td></tr><tr><td>ctum pertineret, unum, si qui ex eo loco ubi fuisset se deie-</td><td></td></tr><tr><td>ctum diceret, alterum, si qui ab eo loco quo veniret; et</td><td>10</td></tr><tr><td>horum utrumque neque praeterea quicquam potest accidere,</td><td></td></tr><tr><td>recuperatores. Id adeo sic considerate. Si qui meam</td><td>87.1</td></tr><tr><td>familiam de meo fundo deiecerit, &lt;ex eo me loco deiecerit&gt;; si</td><td></td></tr><tr><td>qui mihi praesto fuerit cum armatis hominibus extra meum</td><td></td></tr><tr><td>fundum et me introire prohibuerit, non ex eo, sed ab eo</td><td></td></tr><tr><td>loco me deiecerit. Ad haec duo genera rerum unum</td><td>5</td></tr><tr><td>verbum quod satis declararet utrasque res invenerunt, ut,</td><td></td></tr><tr><td>sive ex fundo sive a fundo deiectus essem, uno atque</td><td></td></tr><tr><td>eodem interdicto restituerer '<span class="caps">vnde tv</span>.' Hoc verbum</td><td></td></tr><tr><td>'<span class="caps">vnde</span>' utrumque declarat, et ex quo loco et a quo loco.</td><td></td></tr><tr><td>Vnde deiectus est Cinna? Ex urbe. Vnde Telesinus?</td><td>10</td></tr><tr><td>Ab urbe. Vnde deiecti Galli? A Capitolio. Vnde qui</td><td></td></tr><tr><td>cum Graccho fuerunt? Ex Capitolio. Videtis igitur hoc</td><td>88.1</td></tr><tr><td>uno verbo '<span class="caps">vnde</span>' significari res duas, et ex quo et a quo.</td><td></td></tr><tr><td>Cum autem eo restitui iubet, ita iubet ut, si Galli a maiori-</td><td></td></tr><tr><td>bus nostris postularent ut eo restituerentur unde deiecti</td><td></td></tr><tr><td>essent, et aliqua vi hoc adsequi possent, non, opinor, eos</td><td>5</td></tr><tr><td>in cuniculum qua adgressi erant sed in Capitolium restitui</td><td></td></tr><tr><td>oporteret. Hoc enim intellegitur: <span class="caps">vnde deiecisti</span>,</td><td></td></tr><tr><td>sive ex quo loco sive a quo loco, <span class="caps">eo restitvas</span>. Hoc</td><td></td></tr><tr><td>iam simplex est, in eum locum restituas: sive ex hoc loco</td><td></td></tr><tr><td>deiecisti, restitue in hunc locum, sive ab hoc loco, restitue</td><td>10</td></tr><tr><td>in eum locum, non ex quo, sed a quo deiectus est. Vt </td><td></td></tr><tr><td>si qui ex alto cum ad patriam accessisset, tempestate subito</td><td></td></tr><tr><td>reiectus optaret ut, cum a patria deiectus esset, eo restitue-</td><td></td></tr><tr><td>retur, hoc, opinor, optaret ut a quo loco depulsus esset, in</td><td></td></tr><tr><td>eum se fortuna restitueret, non in salum, sed in ipsam</td><td>15</td></tr><tr><td>urbem quam petebat, sic quoniam verborum vim necessario</td><td></td></tr><tr><td>similitudine rerum aucupamur, qui postulat ut a quo loco</td><td></td></tr><tr><td>deiectus est, hoc est unde deiectus est, eo restituatur, hoc</td><td></td></tr><tr><td>postulat ut in eum ipsum locum restituatur. Cum verba</td><td>89.1</td></tr><tr><td>nos eo ducunt, tum res ipsa hoc sentire atque intellegere</td><td></td></tr><tr><td>cogit. Etenim, Piso,—redeo nunc ad illa principia defen-</td><td></td></tr><tr><td>sionis meae—si quis te ex aedibus tuis vi hominibus armatis</td><td></td></tr><tr><td>deiecerit, quid ages? Opinor, hoc interdicto quo nos usi</td><td>5</td></tr><tr><td>sumus persequere. Quid? si qui iam de foro redeuntem</td><td></td></tr><tr><td>armatis hominibus domum tuam te introire prohibuerit,</td><td></td></tr><tr><td>quid ages? Vtere eodem interdicto. Cum igitur praetor</td><td></td></tr><tr><td>interdixerit, unde deiectus es, ut eo restituaris, tu hoc idem</td><td></td></tr><tr><td>quod ego dico et quod perspicuum est interpretabere, cum</td><td>10</td></tr><tr><td>illud verbum '<span class="caps">vnde</span>' in utramque rem valeat, eoque tu</td><td></td></tr><tr><td>restitui sis iussus, tam te in aedis tuas restitui oportere, si e</td><td></td></tr><tr><td>vestibulo, quam si ex interiore aedium parte deiectus sis. </td><td></td></tr>
        </table>