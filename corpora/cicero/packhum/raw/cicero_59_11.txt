<table>
          <script>targetHit=0;</script>
          <tr class="title first  date"><td>Id<span class="snum">.</span> Mai<span class="snum">.</span> <span class="snum">43</span> in castris</td><td></td></tr><tr class="title last  "><td>&lt;BRUTUS CICERONI SALUTEM&gt;</td><td></td></tr><tr><td>* * * nunc, Cicero, nunc agendum est ne frustra oppressum</td><td>12.1.1</td></tr><tr><td>esse Antonium gavisi simus neu semper primi cuiusque mali</td><td></td></tr><tr><td>excidendi &lt;cura&gt; causa sit ut aliud renascatur illo peius.</td><td></td></tr><tr><td>nihil iam neque opinantibus aut patientibus nobis adversi</td><td>2.1</td></tr><tr><td>evenire potest in quo non cum omnium culpa tum praecipue</td><td></td></tr><tr><td>tua futura sit, cuius tantam auctoritatem senatus ac populus</td><td></td></tr><tr><td>Romanus non solum esse patitur sed etiam cupit quanta</td><td></td></tr><tr><td>maxima in libera civitate unius esse potest. quam tu non</td><td>5</td></tr><tr><td>solum bene sentiendo sed etiam prudenter tueri debes;</td><td></td></tr><tr><td>prudentia porro, quae tibi superest, nulla abs te desideratur</td><td></td></tr><tr><td>nisi modus in tribuendis honoribus. alia omnia sic adsunt ut</td><td></td></tr><tr><td>cum quolibet antiquorum comparari possint tuae virtutes.</td><td></td></tr><tr><td>unum hoc &lt;a&gt; grato animo liberalique profectum, cautiorem</td><td>10</td></tr><tr><td>ac moderatiorem liberalitatem desiderant. nihil enim senatus</td><td></td></tr><tr><td>cuiquam dare debet quod male cogitantibus exemplo aut</td><td></td></tr><tr><td>praesidio sit. itaque timeo de consulatu, ne Caesar tuus</td><td></td></tr><tr><td>altius se escendisse putet decretis tuis quam inde, si consul</td><td></td></tr><tr><td>factus sit, escensurum. quod si Antonius ab alio relictum</td><td>3.1</td></tr><tr><td>regni instrumentum occasionem regnandi habuit, quonam</td><td></td></tr><tr><td>animo fore putas si quis auctore non tyranno interfecto sed</td><td></td></tr><tr><td>ipso senatu putet se imperia quaelibet concupiscere posse?</td><td></td></tr><tr><td>qua re tum et felicitatem et providentiam laudabo tuam cum</td><td>5</td></tr><tr><td>exploratum habere coepero Caesarem honoribus quos</td><td></td></tr><tr><td>acceperit extraordinariis fore contentum. 'alienae igitur' </td><td></td></tr><tr><td>inquies 'culpae me reum subicies?' prorsus alienae, si</td><td></td></tr><tr><td>provideri potuit ne exsisteret. quod utinam inspectare posses</td><td></td></tr><tr><td>timorem de illo meum! </td><td>10</td></tr><tr><td>  His litteris scriptis consulem te factum audivimus. tum</td><td>4.1</td></tr><tr><td>vero incipiam proponere mihi rem publicam iustam et iam</td><td></td></tr><tr><td>suis nitentem viribus si istuc videro. </td><td></td></tr><tr><td>  Filius valet et in Macedoniam cum equitatu praemissus</td><td></td></tr><tr><td>est.</td><td>5</td></tr><tr><td> Id. Mai. ex castris.</td><td></td></tr>
        </table>