<table>
          <script>targetHit=0;</script>
          <tr><td>  Posteaquam e portu piratae non metu aliquo adfecti sed</td><td>2.5.100.8</td></tr><tr><td>satietate exierunt, tum coeperunt quaerere homines causam</td><td></td></tr><tr><td>illius tantae calamitatis. Dicere omnes et palam disputare</td><td>10</td></tr><tr><td>minime esse mirandum si remigibus militibusque dimissis,</td><td></td></tr><tr><td>reliquis egestate et fame perditis, praetore tot dies cum</td><td></td></tr><tr><td>mulierculis perpotante, tanta ignominia et calamitas esset</td><td></td></tr><tr><td>accepta. Haec autem istius vituperatio atque infamia con-</td><td>101.1</td></tr><tr><td>firmabatur eorum sermone qui a suis civitatibus illis navibus</td><td></td></tr><tr><td>praepositi fuerant. Qui ex illo numero reliqui Syracusas</td><td></td></tr><tr><td>classe amissa refugerant dicebant quot ex sua quisque nave</td><td></td></tr><tr><td>missos sciret esse. Res erat clara, neque solum argumentis</td><td>5</td></tr><tr><td>sed etiam certis testibus istius audacia tenebatur. Homo</td><td></td></tr><tr><td>certior fit agi nihil in foro et conventu toto die nisi hoc,</td><td></td></tr><tr><td>quaeri ex nauarchis quem ad modum classis sit amissa;</td><td></td></tr><tr><td>illos respondere et docere unum quemque, missione re-</td><td></td></tr><tr><td>migum, fame reliquorum, Cleomenis timore et fuga. Quod</td><td>10</td></tr><tr><td>posteaquam iste cognovit, hanc rationem habere coepit.</td><td></td></tr><tr><td>Causam sibi dicendam esse statuerat iam antequam hoc</td><td></td></tr><tr><td>usu venit, ita ut ipsum priore actione dicere audistis.</td><td></td></tr><tr><td>Videbat illis nauarchis testibus tantum hoc crimen sustinere</td><td></td></tr><tr><td>se nullo modo posse. Consilium capit primo stultum,</td><td>15</td></tr><tr><td>verum tamen clemens. Nauarchos ad se vocari iubet;</td><td>102.1</td></tr><tr><td>veniunt. Accusat eos quod eius modi de se sermones</td><td></td></tr><tr><td>habuerint; rogat ut in sua quisque dicat navi se tantum</td><td></td></tr><tr><td>habuisse nautarum quantum oportuerit, neque quemquam</td><td></td></tr><tr><td>esse dimissum. Illi enim vero se ostendunt quod vellet </td><td>5</td></tr><tr><td>esse facturos. Iste non procrastinat, advocat amicos statim;</td><td></td></tr><tr><td>quaerit ex iis singillatim quot quisque nautas habuerit. Re-</td><td></td></tr><tr><td>spondet unus quisque ut erat praeceptum. Iste in tabulas</td><td></td></tr><tr><td>refert; obsignat signis amicorum providens homo, ut contra</td><td></td></tr><tr><td>hoc crimen, si quando opus esset, hac videlicet testificatione</td><td>10</td></tr><tr><td>uteretur. Derisum esse credo hominem amentem a suis</td><td>103.1</td></tr><tr><td>consiliariis et admonitum hasce ei tabulas nihil profuturas,</td><td></td></tr><tr><td>etiam plus ex nimia praetoris diligentia suspicionis in eo</td><td></td></tr><tr><td>crimine futurum. Iam iste erat hac stultitia multis in</td><td></td></tr><tr><td>rebus usus ut publice quoque quae vellet in litteris civitatum</td><td>5</td></tr><tr><td>tolli et referri iuberet; quae omnia nunc intellegit sibi</td><td></td></tr><tr><td>nihil prodesse, posteaquam certis litteris testibus auctori-</td><td></td></tr><tr><td>tatibusque convincitur. Vbi hoc videt, illorum confessionem,</td><td></td></tr><tr><td>testificationem suam, tabellas sibi nullo adiumento futuras,</td><td></td></tr><tr><td>init consilium non improbi praetoris,—nam id quidem esset</td><td>10</td></tr><tr><td>ferendum,—sed importuni atque amentis tyranni: statuit,</td><td></td></tr><tr><td>si hoc crimen extenuari vellet,—nam omnino tolli posse non</td><td></td></tr><tr><td>arbitrabatur,—nauarchos omnis, testis sui sceleris, vita esse</td><td></td></tr><tr><td>privandos. Occurrebat illa ratio: 'Quid Cleomene fiet?</td><td>104.1</td></tr><tr><td>poterone animum advertere in eos quos dicto audientis esse</td><td></td></tr><tr><td>iussi, missum facere eum cui potestatem imperiumque per-</td><td></td></tr><tr><td>misi? poterone eos adficere supplicio qui Cleomenen secuti</td><td></td></tr><tr><td>sunt, ignoscere Cleomeni qui secum fugere et se consequi</td><td>5</td></tr><tr><td>iussit? poterone esse in eos vehemens qui navis non modo</td><td></td></tr><tr><td>inanis habuerunt sed etiam apertas, in eum dissolutus qui</td><td></td></tr><tr><td>solus habuerit constratam navem et minus exinanitam?</td><td></td></tr><tr><td>Pereat Cleomenes una!' Vbi fides, ubi exsecrationes, ubi</td><td></td></tr><tr><td>dexterae complexusque, ubi illud contubernium muliebris</td><td>10</td></tr><tr><td>militiae in illo delicatissimo litore? Fieri nullo modo </td><td></td></tr><tr><td>poterat quin Cleomeni parceretur. Vocat Cleomenen,</td><td>105.1</td></tr><tr><td>dicit ei se statuisse animadvertere in omnis nauarchos; ita</td><td></td></tr><tr><td>sui periculi rationes ferre ac postulare. 'Tibi uni parcam</td><td></td></tr><tr><td>et potius istius culpae crimen vituperationemque incon-</td><td></td></tr><tr><td>stantiae suscipiam quam aut in te sim crudelis aut tot tam</td><td>5</td></tr><tr><td>gravis testis vivos incolumisque esse patiar.' Agit gratias</td><td></td></tr><tr><td>Cleomenes, adprobat consilium, dicit ita fieri oportere,</td><td></td></tr><tr><td>admonet tamen illud, quod istum fugerat, in Phalacrum,</td><td></td></tr><tr><td>Centuripinum nauarchum, non posse animadverti, propterea</td><td></td></tr><tr><td>quod secum una fuisset in Centuripina quadriremi. Quid</td><td>10</td></tr><tr><td>ergo? iste homo ex eius modi civitate, adulescens nobilis-</td><td></td></tr><tr><td>simus, testis relinquetur? 'In praesentia,' inquit Cleo-</td><td></td></tr><tr><td>menes, 'quoniam ita necesse est; sed post aliquid videbimus</td><td></td></tr><tr><td>ne iste nobis obstare possit.' </td><td></td></tr>
        </table>