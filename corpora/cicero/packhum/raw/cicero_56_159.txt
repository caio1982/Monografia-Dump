<table>
          <script>targetHit=0;</script>
          <tr class="title first  date"><td>post<span class="snum">.</span> parte Iun<span class="snum">.</span> <span class="snum">46</span></td><td></td></tr><tr class="title last  "><td>CICERO VARRONI</td><td></td></tr><tr><td>Caninius noster me tuis verbis admonuit ut scriberem ad te si</td><td>9.6.1.1</td></tr><tr><td>quid esset quod putarem te scire oportere. est igitur adventus</td><td></td></tr><tr><td>[Caesaris scilicet] in exspectatione; neque tu id ignoras. sed</td><td></td></tr><tr><td>tamen, cum ille scripsisset, ut opinor, se in Alsiense venturum,</td><td></td></tr><tr><td>scripserunt ad eum sui ne id faceret; multos ei molestos fore</td><td>5</td></tr><tr><td>ipsumque multis; Ostiae videri commodius eum exire posse.</td><td></td></tr><tr><td>id ego non intellegebam quid interesset; sed tamen Hirtius</td><td></td></tr><tr><td>mihi dixit et se ad eum et Balbum et Oppium scripsisse ut</td><td></td></tr><tr><td>ita faceret, homines, ut cognovi, amantis tui. </td><td></td></tr><tr><td>  Hoc ego idcirco nosse te volui ut scires hospitium tibi ubi</td><td>2.1</td></tr><tr><td>parares, vel potius &lt;ut&gt; utrubique; quid enim ille facturus</td><td></td></tr><tr><td>sit incertum est. et simul ostentavi tibi me istis esse familiarem</td><td></td></tr><tr><td>et consiliis eorum interesse. quod ego cur nolim nihil video.</td><td></td></tr><tr><td>non enim est idem ferre si quid ferendum est et probare si</td><td>5</td></tr><tr><td>quid non probandum est. etsi quid non probem &lt;e&gt;quidem</td><td></td></tr><tr><td>iam nescio, praeter initia rerum; nam haec in voluntate</td><td></td></tr><tr><td>fuerunt. vidi enim (nam tu aberas) nostros amicos cupere</td><td></td></tr><tr><td>bellum, hunc autem non tam cupere quam non timere. ergo</td><td></td></tr><tr><td>haec consili fuerunt, reliqua necessaria. vincere autem aut</td><td>10</td></tr><tr><td>hos aut illos necesse erat. </td><td></td></tr><tr><td>  Scio te semper mecum in luctu fuisse cum videremus cum</td><td>3.1</td></tr><tr><td>illud ingens malum, alterius utrius exercitus et ducum</td><td></td></tr><tr><td>interitum, tum vero extremum malorum omnium esse civilis</td><td></td></tr><tr><td>belli victoriam, quam quidem ego etiam illorum timebam</td><td></td></tr><tr><td>ad quos veneramus; crudeliter enim otiosis minabantur,</td><td>5</td></tr><tr><td>eratque iis et tua invisa voluntas et mea oratio. nunc vero, </td><td></td></tr><tr><td>si essent nostri potiti, valde intemperantes fuissent; erant enim</td><td></td></tr><tr><td>nobis perirati, quasi quicquam de nostra salute decrevissemus</td><td></td></tr><tr><td>quod non idem illis censuissemus aut quasi utilius rei publicae</td><td></td></tr><tr><td>fuerit eos etiam ad bestiarum auxilium confugere quam vel</td><td>10</td></tr><tr><td>emori vel cum spe, si non optima, at aliqua tamen vivere. </td><td></td></tr><tr><td>  At in perturbata re publica vivimus. quis negat? sed hoc</td><td>4.1</td></tr><tr><td>viderint ii qui nulla sibi subsidia ad omnis vitae status</td><td></td></tr><tr><td>paraverunt. huc enim ut venirem superior longius quam</td><td></td></tr><tr><td>volui fluxit oratio. cum enim te semper magnum hominem</td><td></td></tr><tr><td>duxi, tum quod his tempestatibus es prope solus in portu,</td><td>5</td></tr><tr><td>fructusque doctrinae percipis eos qui maximi sunt, ut ea</td><td></td></tr><tr><td>consideres eaque tractes quorum et usus et delectatio est</td><td></td></tr><tr><td>omnibus istorum et actis et voluptatibus anteponenda.</td><td></td></tr><tr><td>equidem hos tuos Tusculanensis dies instar esse vitae puto</td><td></td></tr><tr><td>libenterque omnibus omnis opes concesserim ut mihi liceat</td><td>10</td></tr><tr><td>vi nulla interpellante isto modo vivere. quod nos quoque</td><td>5.1</td></tr><tr><td>imitamur, ut possumus, et in nostris studiis libentissime</td><td></td></tr><tr><td>conquiescimus. quis enim hoc non dederit nobis, ut, cum</td><td></td></tr><tr><td>opera nostra patria sive non possit uti sive nolit, ad eam</td><td></td></tr><tr><td>vitam revertamur quam multi docti homines, fortasse non</td><td>5</td></tr><tr><td>recte sed tamen multi, etiam rei publicae praeponendam</td><td></td></tr><tr><td>putaverunt? quae igitur studia magnorum hominum sen-</td><td></td></tr><tr><td>tentia vacationem habent quandam publici muneris, iis</td><td></td></tr><tr><td>concedente re publica cur non abutamur? </td><td></td></tr><tr><td>  Sed plus facio quam Caninius mandavit. ille enim si quid</td><td>6.1</td></tr><tr><td>ego scirem rogarat quod tu nescires; ego tibi ea narro quae</td><td></td></tr><tr><td>tu melius scis quam ipse qui narro. faciam ergo illud quod</td><td></td></tr><tr><td>rogatus sum, ut eorum quae temporis huius sunt, quae-</td><td></td></tr><tr><td>cumque audiero, ne quid ignores. </td><td>5</td></tr>
        </table>