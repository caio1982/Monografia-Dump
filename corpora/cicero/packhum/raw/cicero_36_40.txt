<table>
          <script>targetHit=0;</script>
          <tr><td>  Quartus modus erat reprehensionis, per quem contra</td><td>1.96.1</td></tr><tr><td>firmam argumentationem aeque firma aut firmior po-</td><td></td></tr><tr><td>nitur. hoc genus in deliberationibus maxime versa-</td><td></td></tr><tr><td>bitur, cum aliquid, quod contra dicatur, aequum esse</td><td></td></tr><tr><td>concedimus, sed id, quod nos defendimus, necessarium</td><td>5</td></tr><tr><td>esse demonstramus; aut cum id, quod illi defendant,</td><td></td></tr><tr><td>utile esse fateamur, quod nos dicamus, honestum esse</td><td></td></tr><tr><td>demonstremus. </td><td></td></tr><tr><td>  Ac de reprehensione haec [quidem] existimavimus</td><td></td></tr><tr><td>esse dicenda. [deinceps nunc de conclusione ponemus.]  </td><td>10</td></tr><tr><td>  Hermagoras digressionem deinde, tum postremam</td><td>97.1</td></tr><tr><td>conclusionem ponit. in hac autem digressione ille putat</td><td></td></tr><tr><td>oportere quandam inferri orationem a causa atque a</td><td></td></tr><tr><td>iudicatione ipsa remotam, quae aut sui laudem aut ad-</td><td></td></tr><tr><td>versarii vituperationem contineat aut in aliam causam</td><td>5</td></tr><tr><td>deducat, ex qua conficiat aliquid confirmationis aut re-</td><td></td></tr><tr><td>prehensionis, non argumentando, sed augendo per</td><td></td></tr><tr><td>quandam amplificationem. hanc si qui partem putabit</td><td></td></tr><tr><td>esse orationis, sequatur licebit. [nam et augendi et</td><td></td></tr><tr><td>laudandi et vituperandi praecepta a nobis partim data</td><td>10</td></tr><tr><td>sunt, partim suo loco dabuntur.] nobis autem non</td><td></td></tr><tr><td>placuit [hanc partem] in numerum reponi, quod de</td><td></td></tr><tr><td>causa digredi nisi per locum communem displicet: quo</td><td></td></tr><tr><td>de genere posterius est dicendum. laudes autem et</td><td></td></tr><tr><td>vituperationes non separatim placet tractari, sed in</td><td>15</td></tr><tr><td>ipsis argumentationibus esse inplicatas. </td><td></td></tr><tr><td>  Nunc de conclusione dicemus. </td><td></td></tr><tr><td>  Conclusio est exitus et determinatio totius orationis.</td><td>98.1</td></tr><tr><td>haec habet partes tres: enumerationem, indignationem,</td><td></td></tr><tr><td>conquestionem. </td><td></td></tr>
        </table>