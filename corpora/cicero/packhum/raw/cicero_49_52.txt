<table>
          <script>targetHit=0;</script>
          <tr><td>  Num reliquae quoque perturbationes animi, formi-</td><td>3.7.6</td></tr><tr><td>dines libidines iracundiae? haec enim fere sunt eius</td><td></td></tr><tr><td>modi, quae Graeci πάθη appellant; ego poteram 'mor-</td><td></td></tr><tr><td>bos', et id verbum esset e verbo, sed in consuetudi-</td><td></td></tr><tr><td>nem nostram non caderet. nam misereri, invidere, ge-</td><td>10</td></tr><tr><td>stire, laetari, haec omnia morbos Graeci appellant,</td><td></td></tr><tr><td>motus animi rationi non obtemperantis, nos autem hos</td><td></td></tr><tr><td>eosdem motus concitati animi recte, ut opinor, per-</td><td></td></tr><tr><td>turbationes dixerimus, morbos autem non satis usitate,</td><td></td></tr><tr><td>nisi quid aliud tibi videtur.  </td><td>15</td></tr><tr><td>  Mihi vero isto modo. </td><td>8.1</td></tr><tr><td>  Haecine igitur cadere in sapientem putas? </td><td></td></tr><tr><td>  Prorsus existimo. </td><td></td></tr><tr><td>  Ne ista gloriosa sapientia non magno aestimanda</td><td></td></tr><tr><td>est, siquidem non multum differt ab insania. </td><td>5</td></tr><tr><td>  Quid? tibi omnisne animi commotio videtur insania? </td><td></td></tr><tr><td>  Non mihi quidem soli, sed, id quod admirari saepe</td><td></td></tr><tr><td>soleo, maioribus quoque nostris hoc ita visum intellego</td><td></td></tr><tr><td>multis saeculis ante Socratem, a quo haec omnis, quae</td><td></td></tr><tr><td>est de vita et de moribus, philosophia manavit. </td><td>10</td></tr><tr><td>  Quonam tandem modo? </td><td></td></tr><tr><td>  Quia nomen insaniae significat mentis aegrotatio-</td><td></td></tr><tr><td>nem et morbum, id est insanitatem et aegrotum ani-</td><td></td></tr><tr><td>mum, quam appellarunt insaniam. (omnis autem per-</td><td>9.1</td></tr><tr><td>turbationes animi morbos philosophi appellant negant-</td><td></td></tr><tr><td>que stultum quemquam his morbis vacare. qui autem in</td><td></td></tr><tr><td>morbo sunt, sani non sunt; et omnium insipientium</td><td></td></tr><tr><td>animi in morbo sunt: omnes insipientes igitur insa-</td><td>5</td></tr><tr><td>niunt). sanitatem enim animorum positam in tranquil-</td><td></td></tr><tr><td>litate quadam constantiaque censebant; his rebus men-</td><td></td></tr><tr><td>tem vacuam appellarunt insaniam, propterea quod in</td><td></td></tr><tr><td>perturbato animo sicut in corpore sanitas esse non</td><td></td></tr><tr><td>posset. nec minus illud acute, quod animi adfectio-</td><td>10.1</td></tr><tr><td>nem lumine mentis carentem nominaverunt amentiam</td><td></td></tr><tr><td>eandemque dementiam. ex quo intellegendum est eos</td><td></td></tr><tr><td>qui haec rebus nomina posuerunt sensisse hoc idem, </td><td></td></tr><tr><td>quod a Socrate acceptum diligenter Stoici retinuerunt,</td><td>5</td></tr><tr><td>omnis insipientes esse non sanos. qui est enim ani-</td><td></td></tr><tr><td>mus in aliquo morbo—morbos autem hos perturbatos</td><td></td></tr><tr><td>motus, ut modo dixi, philosophi appellant—, non magis</td><td></td></tr><tr><td>est sanus quam id corpus quod in morbo est. ita fit</td><td></td></tr><tr><td>ut sapientia sanitas sit animi, insipientia autem quasi</td><td>10</td></tr><tr><td>insanitas quaedam, quae est insania eademque demen-</td><td></td></tr><tr><td>tia; multoque melius haec notata sunt verbis Latinis</td><td></td></tr><tr><td>quam Graecis. quod aliis quoque multis locis reperie-</td><td>11.1</td></tr><tr><td>tur; sed id alias, nunc, quod instat. totum igitur id</td><td></td></tr><tr><td>quod quaerimus quid et quale sit, verbi vis ipsa decla-</td><td></td></tr><tr><td>rat. eos enim sanos quoniam intellegi necesse est, quo-</td><td></td></tr><tr><td>rum mens motu quasi morbo perturbata nullo sit, qui</td><td>5</td></tr><tr><td>contra adfecti sint, hos insanos appellari necesse est.</td><td></td></tr><tr><td>itaque nihil melius, quam quod est in consuetudine ser-</td><td></td></tr><tr><td>monis Latini, cum exisse ex potestate dicimus eos,</td><td></td></tr><tr><td>qui ecfrenati feruntur aut libidine aut iracundia—</td><td></td></tr><tr><td>quamquam ipsa iracundia libidinis est pars; sic enim</td><td>10</td></tr><tr><td>definitur: iracundia ulciscendi libido—; qui igitur</td><td></td></tr><tr><td>exisse ex potestate dicuntur, idcirco dicuntur, quia non</td><td></td></tr><tr><td>sint in potestate mentis, cui regnum totius animi a</td><td></td></tr><tr><td>natura tributum est. Graeci autem μανίαν unde appel-</td><td></td></tr><tr><td>lent, non facile dixerim; eam tamen ipsam distingui-</td><td>15</td></tr><tr><td>mus nos melius quam illi. hanc enim insaniam, quae</td><td></td></tr><tr><td>iuncta stultitiae patet latius, a furore disiungimus.</td><td></td></tr><tr><td>Graeci volunt illi quidem, sed parum valent verbo: </td><td></td></tr><tr><td>quem nos furorem, μελαγχολίαν illi vocant; quasi vero</td><td></td></tr><tr><td>atra bili solum mens ac non saepe vel iracundia gra-</td><td>20</td></tr><tr><td>viore vel timore vel dolore moveatur; quo genere Atha-</td><td></td></tr><tr><td>mantem Alcmaeonem Aiacem Orestem furere dicimus.</td><td></td></tr><tr><td>qui ita sit adfectus, eum dominum esse rerum suarum</td><td></td></tr><tr><td>vetant duodecim tabulae; itaque non est scriptum 'si</td><td></td></tr><tr><td>insanus', sed 'si furiosus escit'. stultitiam enim cen-</td><td>25</td></tr><tr><td>suerunt constantia, id est sanitate, vacantem posse</td><td></td></tr><tr><td>tamen tueri mediocritatem officiorum et vitae commu-</td><td></td></tr><tr><td>nem cultum atque usitatum; furorem autem esse rati</td><td></td></tr><tr><td>sunt mentis ad omnia caecitatem. quod cum maius</td><td></td></tr><tr><td>esse videatur quam insania, tamen eius modi est, ut</td><td>30</td></tr><tr><td>furor in sapientem cadere possit, non possit insania.</td><td></td></tr><tr><td>sed haec alia quaestio est; nos ad propositum reverta-</td><td></td></tr><tr><td>mur. </td><td></td></tr>
        </table>