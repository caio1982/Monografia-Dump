<table>
          <script>targetHit=0;</script>
          <tr class="title first  date"><td><span class="snum">51</span> vel <span class="snum">50</span> in Cilicia</td><td></td></tr><tr class="title last  "><td>CICERO THERMO PRO PR. S.</td><td></td></tr><tr><td>Cluvius Puteolanus valde me observat valdeque est mihi</td><td>13.56.1.1</td></tr><tr><td>familiaris. is ita sibi persuadet, quod in tua provincia negoti</td><td></td></tr><tr><td>habeat, nisi te provinciam obtinente meis commendationibus</td><td></td></tr><tr><td>confecerit, id se in perditis et desperatis habiturum. nunc,</td><td></td></tr><tr><td>quoniam mihi ab amico officiosissimo tantum oneris imponi-</td><td>5</td></tr><tr><td>tur, ego quoque tibi imponam pro tuis in me summis officiis,</td><td></td></tr><tr><td>ita tamen ut tibi nolim molestus esse. </td><td></td></tr><tr><td>  Mylasis et Alabandis pecuniam Cluvio debent. dixerat</td><td></td></tr><tr><td>mihi Euthydemus, cum Ephesi essem, se curaturum ut ecdici</td><td></td></tr><tr><td>Mylasii Romam mitterentur. id factum non est. legatos audio</td><td>10</td></tr><tr><td>missos esse, sed malo ecdicos, ut aliquid confici possit. quare </td><td></td></tr><tr><td>peto a te ut et eos et Alabandis iubeas ecdicos Romam mittere.</td><td></td></tr><tr><td>praeterea Philocles Alabandensis hypothecas Cluvio dedit.</td><td>2.1</td></tr><tr><td>eae commissae sunt. velim cures ut aut de hypothecis</td><td></td></tr><tr><td>decedat easque procuratoribus Cluvi tradat aut pecuniam</td><td></td></tr><tr><td>solvat; praeterea Heracleotae et Bargyl&lt;i&gt;etae, qui item</td><td></td></tr><tr><td>debent, aut pecuniam solvant aut fructibus suis satis faciant.</td><td>5</td></tr><tr><td>Caunii praeterea debent, sed aiunt se depositam pecuniam</td><td>3.1</td></tr><tr><td>habuisse. id velim cognoscas et, si intellexeris eos neque ex</td><td></td></tr><tr><td>edicto neque ex decreto depositam habuisse, des operam ut</td><td></td></tr><tr><td>usurae Cluvio instituto tuo conserventur. </td><td></td></tr><tr><td>  His de rebus eo magis laboro quod agitur res Cn. Pompei</td><td>5</td></tr><tr><td>etiam, nostri necessari, et quod is magis etiam mihi laborare</td><td></td></tr><tr><td>videtur quam ipse Cluvius; cui satis factum esse a nobis valde</td><td></td></tr><tr><td>volo. his de rebus te vehementer etiam atque etiam rogo.</td><td></td></tr>
        </table>