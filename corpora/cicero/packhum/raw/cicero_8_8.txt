<table>
          <script>targetHit=0;</script>
          <tr><td>  Age vero, de vi te ipsum habebo iudicem, Aebuti. Re-</td><td>48.1</td></tr><tr><td>sponde, si tibi videtur. In fundum Caecina utrum tandem</td><td></td></tr><tr><td>noluit, an non potuit accedere? Cum te obstitisse et</td><td></td></tr><tr><td>reppulisse dicis, certe hunc voluisse concedis. Potes igitur</td><td></td></tr><tr><td>dicere non ei vim fuisse impedimento cui, cum cuperet</td><td>5</td></tr><tr><td>eoque consilio venisset, per homines coactos licitum non sit </td><td></td></tr><tr><td>accedere? Si enim id quod maxime voluit nullo modo</td><td></td></tr><tr><td>potuit, vis profecto quaedam obstiterit necesse est; aut tu</td><td></td></tr><tr><td>dic quam ob rem, cum vellet accedere, non accesserit. Iam</td><td>49.1</td></tr><tr><td>vim factam negare non potes; deiectus quem ad modum</td><td></td></tr><tr><td>sit, qui non accesserit, id quaeritur. Demoveri enim et</td><td></td></tr><tr><td>depelli de loco necesse est eum qui deiciatur. Id autem</td><td></td></tr><tr><td>accidere ei qui potest qui omnino in eo loco unde se de-</td><td>5</td></tr><tr><td>iectum esse dicit numquam fuit? Quid? si fuisset et ex eo</td><td></td></tr><tr><td>loco metu permotus fugisset, cum armatos vidisset, diceresne</td><td></td></tr><tr><td>esse deiectum? Opinor. Ain tu? qui tam diligenter et</td><td></td></tr><tr><td>tam callide verbis controversias non aequitate diiudicas, et</td><td></td></tr><tr><td>iura non utilitate communi sed litteris exprimis, poterisne</td><td>10</td></tr><tr><td>dicere deiectum esse eum qui tactus non erit? Quid? detru-</td><td></td></tr><tr><td>sum dicesne? nam eo verbo antea praetores in hoc inter-</td><td></td></tr><tr><td>dicto uti solebant. Quid ais? potestne detrudi quisquam</td><td></td></tr><tr><td>qui non attingitur? nonne, si verbum sequi volumus, hoc</td><td></td></tr><tr><td>intellegamus necesse est, eum detrudi cui manus adferantur?</td><td>15</td></tr><tr><td>Necesse est, inquam, si ad verbum rem volumus adiungere,</td><td></td></tr><tr><td>neminem statui detrusum qui non adhibita vi manu demo-</td><td></td></tr><tr><td>tus et actus praeceps intellegatur. Deiectus vero qui potest</td><td>50.1</td></tr><tr><td>esse quisquam nisi in inferiorem locum de superiore motus?</td><td></td></tr><tr><td>Potest pulsus, fugatus, eiectus denique; illud vero nullo</td><td></td></tr><tr><td>modo potest, non modo qui tactus non sit sed ne in aequo</td><td></td></tr><tr><td>quidem et plano loco. Quid ergo? hoc interdictum puta-</td><td>5</td></tr><tr><td>mus eorum esse causa compositum qui se praecipitatos ex</td><td></td></tr><tr><td>locis superioribus dicerent—eos enim vere possumus dicere</td><td></td></tr><tr><td>esse deiectos—an, cum voluntas et consilium et sententia </td><td></td></tr><tr><td>interdicti intellegatur, impudentiam summam aut stultitiam</td><td></td></tr><tr><td>singularem putabimus in verborum errore versari, rem et</td><td>10</td></tr><tr><td>causam et utilitatem communem non relinquere solum sed</td><td></td></tr><tr><td>etiam prodere? </td><td></td></tr>
        </table>