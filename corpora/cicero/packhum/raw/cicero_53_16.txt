<table>
          <script>targetHit=0;</script>
          <tr><td>  Exposui quam brevissime potui somnii et furoris</td><td>1.70.1</td></tr><tr><td>oracla, quae carere arte dixeram. Quorum amborum</td><td></td></tr><tr><td>generum una ratio est, qua Cratippus noster uti solet,</td><td></td></tr><tr><td>animos hominum quadam ex parte extrinsecus esse</td><td></td></tr><tr><td>tractos et haustos (ex quo intellegitur esse extra di-</td><td>5</td></tr><tr><td>vinum animum, humanus unde ducatur), humani autem</td><td></td></tr><tr><td>animi eam partem, quae sensum, quae motum, quae</td><td></td></tr><tr><td>adpetitum habeat, non esse ab actione corporis seiu-</td><td></td></tr><tr><td>gatam; quae autem pars animi rationis atque intelle-</td><td></td></tr><tr><td>gentiae sit particeps, eam tum maxume vigere, cum</td><td>10</td></tr><tr><td>plurimum absit a corpore. Itaque expositis exemplis</td><td>71.1</td></tr><tr><td>verarum vaticinationum et somniorum Cratippus solet</td><td></td></tr><tr><td>rationem concludere hoc modo: 'Si sine oculis non</td><td></td></tr><tr><td>potest exstare officium et munus oculorum,</td><td></td></tr><tr><td>possunt autem aliquando oculi non fungi suo</td><td>5</td></tr><tr><td>munere, qui vel semel ita est usus oculis, ut</td><td></td></tr><tr><td>vera cerneret, is habet sensum oculorum vera</td><td></td></tr><tr><td>cernentium. Item igitur, si sine divinatione</td><td></td></tr><tr><td>non potest officium et munus divinationis ex-</td><td></td></tr><tr><td>stare, potest autem quis, cum divinationem</td><td>10</td></tr><tr><td>habeat, errare aliquando nec vera cernere,</td><td></td></tr><tr><td>satis est ad confirmandam divinationem semel</td><td></td></tr><tr><td>aliquid esse ita divinatum, ut nihil fortuito</td><td></td></tr><tr><td>cecidisse videatur. Sunt autem eius generis</td><td></td></tr><tr><td>innumerabilia; esse igitur divinationem con-</td><td>15</td></tr><tr><td>fitendum est.' </td><td></td></tr><tr><td>  Quae vero aut coniectura explicantur aut eventis</td><td>72.1</td></tr><tr><td>animadversa ac notata sunt, ea genera divinandi, ut</td><td></td></tr><tr><td>supra dixi, non naturalia, sed artificiosa dicuntur; in</td><td></td></tr><tr><td>quo haruspices, augures coniectoresque numerantur.</td><td></td></tr><tr><td>Haec inprobantur a Peripateticis, a Stoicis defendun-</td><td>5</td></tr><tr><td>tur. Quorum alia sunt posita in monumentis et disci-</td><td></td></tr><tr><td>plina, quod Etruscorum declarant et haruspicini et </td><td></td></tr><tr><td>fulgurales et rituales libri, vestri etiam augurales, alia</td><td></td></tr><tr><td>autem subito ex tempore coniectura explicantur, ut</td><td></td></tr><tr><td>apud Homerum Calchas, qui ex passerum numero</td><td>10</td></tr><tr><td>belli Troiani annos auguratus est, et ut in Sullae</td><td></td></tr><tr><td>scriptum historia videmus, quod te inspectante factum</td><td></td></tr><tr><td>est, ut, cum ille in agro Nolano inmolaret ante prae-</td><td></td></tr><tr><td>torium, ab infima ara subito anguis emergeret, cum</td><td></td></tr><tr><td>quidem C. Postumius haruspex oraret illum, ut in ex-</td><td>15</td></tr><tr><td>peditionem exercitum educeret; id cum Sulla fecisset,</td><td></td></tr><tr><td>tum ante oppidum Nolam florentissuma Samnitium</td><td></td></tr><tr><td>castra cepit. Facta coniectura etiam in Dionysio est,</td><td>73.1</td></tr><tr><td>paulo ante quam regnare coepit; qui cum per agrum</td><td></td></tr><tr><td>Leontinum iter faciens equum ipse demisisset in flu-</td><td></td></tr><tr><td>men, submersus equus voraginibus non exstitit; quem</td><td></td></tr><tr><td>cum maxima contentione non potuisset extrahere, dis-</td><td>5</td></tr><tr><td>cessit, ut ait Philistus, aegre ferens. Cum autem</td><td></td></tr><tr><td>aliquantum progressus esset, subito exaudivit hinni-</td><td></td></tr><tr><td>tum respexitque et equum alacrem laetus aspexit,</td><td></td></tr><tr><td>cuius in iuba examen apium consederat. Quod osten-</td><td></td></tr><tr><td>tum habuit hanc vim, ut Dionysius paucis post die-</td><td>10</td></tr><tr><td>bus regnare coeperit. Quid? Lacedaemoniis paulo ante</td><td>74.1</td></tr><tr><td>Leuctricam calamitatem quae significatio facta est,</td><td></td></tr><tr><td>cum in Herculis fano arma sonuerunt Herculisque si-</td><td></td></tr><tr><td>mulacrum multo sudore manavit! At eodem tempore</td><td></td></tr><tr><td>Thebis, ut ait Callisthenes, in templo Herculis valvae</td><td>5</td></tr><tr><td>clausae repagulis subito se ipsae aperuerunt, armaque,</td><td></td></tr><tr><td>quae fixa in parietibus fuerant, ea sunt humi inventa.</td><td></td></tr><tr><td>Cumque eodem tempore apud Lebadiam Trophonio</td><td></td></tr><tr><td>res divina fieret, gallos gallinaceos in eo loco sic ad-</td><td></td></tr><tr><td>sidue canere coepisse, ut nihil intermitterent; tum</td><td>10</td></tr><tr><td>augures dixisse Boeotios Thebanorum esse victoriam,</td><td></td></tr><tr><td>propterea quod avis illa victa silere soleret, canere,</td><td></td></tr><tr><td>si vicisset. Eademque tempestate multis signis Lace-</td><td>75.1</td></tr><tr><td>daemoniis Leuctricae pugnae calamitas denuntiabatur.</td><td></td></tr><tr><td>Namque et in Lysandri, qui Lacedaemoniorum claris-</td><td></td></tr><tr><td>simus fuerat, statua, quae Delphis stabat, in capite</td><td></td></tr><tr><td>corona subito exstitit ex asperis herbis et agrestibus, </td><td>5</td></tr><tr><td>stellaeque aureae, quae Delphis erant a Lacedaemoniis</td><td></td></tr><tr><td>positae post navalem illam victoriam Lysandri, qua</td><td></td></tr><tr><td>Athenienses conciderunt, qua in pugna quia Castor et</td><td></td></tr><tr><td>Pollux cum Lacedaemoniorum classe visi esse diceban-</td><td></td></tr><tr><td>tur, eorum insignia deorum, stellae aureae, quas dixi,</td><td>10</td></tr><tr><td>Delphis positae paulo ante Leuctricam pugnam deci-</td><td></td></tr><tr><td>derunt neque repertae sunt. Maximum vero illud por-</td><td>76.1</td></tr><tr><td>tentum isdem Spartiatis fuit, quod, cum oraclum ab</td><td></td></tr><tr><td>Iove Dodonaeo petivissent de victoria sciscitantes le-</td><td></td></tr><tr><td>gatique &lt;vas&gt; illud, in quo inerant sortes, collocavissent,</td><td></td></tr><tr><td>simia, quam rex Molossorum in deliciis habebat, et</td><td>5</td></tr><tr><td>sortes ipsas et cetera, quae erant ad sortem parata,</td><td></td></tr><tr><td>disturbavit et aliud alio dissupavit. Tum ea, quae</td><td></td></tr><tr><td>praeposita erat oraclo, sacerdos dixisse dicitur de sa-</td><td></td></tr><tr><td>lute Lacedaemoniis esse, non de victoria cogitandum.</td><td></td></tr><tr><td>Quid? bello Punico secundo nonne C. Flaminius con-</td><td>77.1</td></tr><tr><td>sul iterum neglexit signa rerum futurarum magna</td><td></td></tr><tr><td>cum clade rei publicae? Qui exercitu lustrato cum</td><td></td></tr><tr><td>Arretium versus castra movisset et contra Hannibalem</td><td></td></tr><tr><td>legiones duceret, et ipse et equus eius ante signum</td><td>5</td></tr><tr><td>Iovis Statoris sine causa repente concidit nec eam</td><td></td></tr><tr><td>rem habuit religioni obiecto signo, ut peritis videba-</td><td></td></tr><tr><td>tur, ne committeret proelium. Idem cum tripudio</td><td></td></tr><tr><td>auspicaretur, pullarius diem proelii committendi diffe-</td><td></td></tr><tr><td>rebat. Tum Flaminius ex eo quaesivit, si ne postea</td><td>10</td></tr><tr><td>quidem pulli pascerentur, quid faciendum censeret.</td><td></td></tr><tr><td>Cum ille quiescendum respondisset, Flaminius: 'Prae-</td><td></td></tr><tr><td>clara vero auspicia, si esurientibus pullis res</td><td></td></tr><tr><td>geri poterit, saturis nihil geretur!' itaque signa</td><td></td></tr><tr><td>convelli et se sequi iussit. Quo tempore cum signifer</td><td>15</td></tr><tr><td>primi hastati signum non posset movere loco nec quic-</td><td></td></tr><tr><td>quam proficeretur, plures cum accederent, Flaminius</td><td></td></tr><tr><td>re nuntiata suo more neglexit. Itaque tribus iis horis</td><td></td></tr><tr><td>concisus exercitus atque ipse interfectus est. Magnum</td><td>78.1</td></tr><tr><td>illud etiam, quod addidit Coelius, eo tempore ipso,</td><td></td></tr><tr><td>cum hoc calamitosum proelium fieret, tantos terrae</td><td></td></tr><tr><td>motus in Liguribus, Gallia compluribusque insulis to- </td><td></td></tr><tr><td>taque in Italia factos esse, ut multa oppida conrue-</td><td>5</td></tr><tr><td>rint, multis locis labes factae sint terraeque desederint</td><td></td></tr><tr><td>fluminaque in contrarias partes fluxerint atque in</td><td></td></tr><tr><td>amnes mare influxerit. </td><td></td></tr>
        </table>