<table>
          <script>targetHit=0;</script>
          <tr><td>  Itaque non inscite Heracleotes Dionysius ad ea dis-</td><td>3.18.11</td></tr><tr><td>putat, quae apud Homerum Achilles queritur hoc, ut</td><td></td></tr><tr><td>opinor, modo:</td><td></td></tr><tr><td>    'Corque meum penitus turgescit tristibus iris,</td><td></td></tr><tr><td>    Cum decore atque omni me orbatum laude recordor.'</td><td>15</td></tr><tr><td>num manus adfecta recte est, cum in tumore est, aut</td><td>19.1</td></tr><tr><td>num aliud quodpiam membrum tumidum ac turgidum</td><td></td></tr><tr><td>non vitiose se habet? sic igitur inflatus et tumens</td><td></td></tr><tr><td>animus in vitio est. sapientis autem animus semper</td><td></td></tr><tr><td>vacat vitio, numquam turgescit, numquam tumet; at</td><td>5</td></tr><tr><td>irati animus eius modi est: numquam igitur sapiens</td><td></td></tr><tr><td>irascitur. nam si irascitur, etiam concupiscit; proprium </td><td></td></tr><tr><td>est enim irati cupere, a quo laesus videatur, ei quam</td><td></td></tr><tr><td>maxumum dolorem inurere. qui autem id concupierit,</td><td></td></tr><tr><td>eum necesse est, si id consecutus sit, magno opere</td><td>10</td></tr><tr><td>laetari. ex quo fit, ut alieno malo gaudeat; quod</td><td></td></tr><tr><td>quoniam non cadit in sapientem, ne ut irascatur qui-</td><td></td></tr><tr><td>dem cadit. sin autem caderet in sapientem aegritudo,</td><td></td></tr><tr><td>caderet etiam iracundia; qua quoniam vacat, aegri-</td><td></td></tr><tr><td>tudine etiam vacabit. Etenim si sapiens in aegritu-</td><td>20.1</td></tr><tr><td>dinem incidere posset, posset etiam in misericordiam,</td><td></td></tr><tr><td>posset in invidentiam (non dixi 'invidiam', quae tum</td><td></td></tr><tr><td>est, cum invidetur; ab invidendo autem invidentia</td><td></td></tr><tr><td>recte dici potest, ut effugiamus ambiguum nomen in-</td><td>5</td></tr><tr><td>vidiae. quod verbum ductum est a nimis intuendo for-</td><td></td></tr><tr><td>tunam alterius, ut est in Melanippo: 'quisnam florem</td><td></td></tr><tr><td>liberum invidit meum?' male Latine videtur, sed prae-</td><td></td></tr><tr><td>clare Accius; ut enim 'videre', sic 'invidere florem'</td><td></td></tr><tr><td>rectius quam 'flori'. nos consuetudine prohibemur;</td><td>10</td></tr><tr><td>poëta ius suum tenuit et dixit audacius)—cadit igitur</td><td>21.1</td></tr><tr><td>in eundem et misereri et invidere. nam qui dolet rebus</td><td></td></tr><tr><td>alicuius adversis, idem alicuius etiam secundis dolet,</td><td></td></tr><tr><td>ut Theophrastus interitum deplorans Callisthenis so-</td><td></td></tr><tr><td>dalis sui, rebus Alexandri prosperis angitur, itaque</td><td>5</td></tr><tr><td>dicit Callisthenem incidisse in hominem summa poten-</td><td></td></tr><tr><td>tia summaque fortuna, sed ignarum quem ad modum</td><td></td></tr><tr><td>rebus secundis uti conveniret. atqui, quem ad modum </td><td></td></tr><tr><td>misericordia aegritudo est ex alterius rebus adversis,</td><td></td></tr><tr><td>sic invidentia aegritudo est ex alterius rebus secundis.</td><td>10</td></tr><tr><td>in quem igitur cadit misereri, in eundem etiam in-</td><td></td></tr><tr><td>videre; non cadit autem invidere in sapientem: ergo</td><td></td></tr><tr><td>ne misereri quidem. quodsi aegre ferre sapiens sole-</td><td></td></tr><tr><td>ret, misereri etiam soleret. abest ergo a sapiente aegri-</td><td></td></tr><tr><td>tudo. </td><td>15</td></tr>
        </table>