<table>
          <script>targetHit=0;</script>
          <tr class="title first  date"><td>prid<span class="snum">.</span> Non<span class="snum">.</span> Sext<span class="snum">.</span> <span class="snum">44</span> Neapoli</td><td></td></tr><tr class="title last  "><td>BRUTUS ET CASSIUS PR. S. D. ANTONIO COS.</td><td></td></tr><tr><td>S. v. b. </td><td>11.3.1.1</td></tr><tr><td>  Litteras tuas legimus simillimas edicti tui, contumeliosas,</td><td></td></tr><tr><td>minacis, minime dignas quae a te nobis mitterentur. nos,</td><td></td></tr><tr><td>Antoni, te nulla lacessiimus iniuria neque miraturum</td><td></td></tr><tr><td>credidimus si praetores et ea dignitate homines aliquid</td><td>5</td></tr><tr><td>edicto postulassemus a consule. quod si indignaris ausos esse</td><td></td></tr><tr><td>id facere, concede nobis ut doleamus ne hoc quidem abs te</td><td></td></tr><tr><td>Bruto et Cassio tribui. </td><td></td></tr><tr><td>  Nam de dilectibus habitis et pecuniis imperatis, exercitibus</td><td>2.1</td></tr><tr><td>sollicitatis et nuntiis trans mare missis quod te questum esse</td><td></td></tr><tr><td>negas, nos quidem tibi credimus optimo animo te fecisse,</td><td></td></tr><tr><td>sed tamen neque agnoscimus quicquam eorum et te miramur, </td><td></td></tr><tr><td>cum haec reticueris, non potuisse continere iracundiam tuam</td><td>5</td></tr><tr><td>quin nobis de morte Caesaris obiceres. </td><td></td></tr><tr><td>  Illud vero quem ad modum ferendum sit tute cogita, non</td><td>3.1</td></tr><tr><td>licere praetoribus concordiae ac libertatis causa per edictum</td><td></td></tr><tr><td>de suo iure decedere quin consul arma minetur. quorum</td><td></td></tr><tr><td>fiducia nihil est quod nos terreas. neque enim decet aut</td><td></td></tr><tr><td>convenit nobis periculo ulli submittere animum nostrum</td><td>5</td></tr><tr><td>neque est Antonio postulandum ut iis imperet quorum opera</td><td></td></tr><tr><td>liber est. nos si alia hortarentur ut bellum civile suscitare</td><td></td></tr><tr><td>vellemus, litterae tuae nihil proficerent; nulla enim minantis</td><td></td></tr><tr><td>auctoritas apud liberos est. sed pulchre intellegis non posse</td><td></td></tr><tr><td>nos quoquam impelli et fortassis ea re minaciter agis ut</td><td>10</td></tr><tr><td>iudicium nostrum metus videatur. </td><td></td></tr><tr><td>  Nos in hac sententia sumus ut te cupiamus in libera re</td><td>4.1</td></tr><tr><td>publica magnum atque honestum esse, vocemus te ad nullas</td><td></td></tr><tr><td>inimicitias, sed tamen pluris nostram libertatem quam tuam</td><td></td></tr><tr><td>amicitiam aestimemus. tu etiam atque etiam vide quid</td><td></td></tr><tr><td>suscipias, quid sustinere possis; neque quam diu vixerit</td><td>5</td></tr><tr><td>Caesar sed quam non diu regnarit fac cogites. deos quaesumus</td><td></td></tr><tr><td>consilia tua rei publicae salutaria sint ac tibi; si minus, ut</td><td></td></tr><tr><td>salva atque honesta re publica tibi quam minimum noceant</td><td></td></tr><tr><td>optamus.</td><td></td></tr><tr><td> Prid. Non. Sext.</td><td>10</td></tr>
        </table>