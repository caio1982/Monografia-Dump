<table>
          <script>targetHit=0;</script>
          <tr class="title first  "><td>PARADOXON V.</td><td></td></tr><tr class="title last  "><td>Ὅτι μόνος ὁ σοφὸς ἐλεύθερος καὶ πᾶς ἄφρων δοῦλος. </td><td></td></tr><tr><td>  Laudetur vero hic imperator aut etiam appelletur</td><td>5.33.1</td></tr><tr><td>aut hoc nomine dignus putetur! Quo modo aut cui</td><td></td></tr><tr><td>tandem hic libero imperabit, qui non potest cupiditati-</td><td></td></tr><tr><td>bus suis imperare? Refrenet primum libidines, spernat</td><td></td></tr><tr><td>voluptates, iracundiam teneat, coërceat avaritiam, cete-</td><td>5</td></tr><tr><td>ras animi labes repellat, tum incipiat aliis imperare,</td><td></td></tr><tr><td>cum ipse improbissimis dominis, dedecori ac turpitu-</td><td></td></tr><tr><td>dini, parere desierit; dum quidem his oboediet, non</td><td></td></tr><tr><td>modo imperator, sed liber habendus omnino non erit.</td><td></td></tr><tr><td>Praeclare enim est hoc usurpatum a doctissimis (quo-</td><td>10</td></tr><tr><td>rum ego auctoritate non uterer, si mihi apud aliquos</td><td></td></tr><tr><td>agrestes haec habenda esset oratio; cum vero apud</td><td></td></tr><tr><td>prudentissimos loquar, quibus haec inaudita non sint,</td><td></td></tr><tr><td>cur ego simulem me, si quid in his studiis operae</td><td></td></tr><tr><td>posuerim, perdidisse?) dictum est igitur ab eruditissi-</td><td>15</td></tr><tr><td>mis viris nisi sapientem liberum esse neminem. Quid </td><td>34.1</td></tr><tr><td>est enim libertas? Potestas vivendi, ut velis. Quis</td><td></td></tr><tr><td>igitur vivit, ut volt, nisi qui recte vivit? qui gaudet</td><td></td></tr><tr><td>officio, cui vivendi via considerata atque provisa est,</td><td></td></tr><tr><td>qui ne legibus quidem propter metum paret, sed eas</td><td>5</td></tr><tr><td>sequitur et colit, quia id salutare esse maxime iudicat,</td><td></td></tr><tr><td>qui nihil dicit, nihil facit, nihil cogitat denique nisi</td><td></td></tr><tr><td>libenter ac libere, cuius omnia consilia resque omnes,</td><td></td></tr><tr><td>quas gerit, ab ipso proficiscuntur eodemque referun-</td><td></td></tr><tr><td>tur, nec est ulla res, quae plus apud eum polleat</td><td>10</td></tr><tr><td>quam ipsius voluntas atque iudicium; cui quidem</td><td></td></tr><tr><td>etiam, quae vim habere maximam dicitur, Fortuna</td><td></td></tr><tr><td>ipsa cedit, si, ut sapiens poëta dixit, 'suis ea cuique</td><td></td></tr><tr><td>fingitur moribus.' Soli igitur hoc contingit sa-</td><td></td></tr><tr><td>pienti, ut nihil faciat invitus, nihil dolens, nihil coac-</td><td>15</td></tr><tr><td>tus. Quod etsi ita esse pluribus verbis disserendum</td><td>35.1</td></tr><tr><td>est, illud tamen et breve et confitendum est, nisi qui</td><td></td></tr><tr><td>ita sit adfectus, esse liberum neminem. Igitur omnes</td><td></td></tr><tr><td>improbi servi. Nec hoc tam re est quam dictu in-</td><td></td></tr><tr><td>opinatum atque mirabile. Non enim ita dicunt eos</td><td>5</td></tr><tr><td>esse servos, ut mancipia, quae sunt dominorum facta</td><td></td></tr><tr><td>nexo aut aliquo iure civili, sed, si servitus sit, sicut est,</td><td></td></tr><tr><td>oboedientia fracti animi et abiecti et arbitrio carentis</td><td></td></tr><tr><td>suo, quis neget omnes leves, omnes cupidos, omnes deni-</td><td></td></tr><tr><td>que improbos esse servos? An ille mihi liber, cui</td><td>36.1</td></tr><tr><td>mulier imperat, cui leges imponit, praescribit, iubet,</td><td></td></tr><tr><td>vetat, quod videtur? qui nihil imperanti negare potest,</td><td></td></tr><tr><td>nihil recusare audet? Poscit, dandum est; vocat, ve-</td><td></td></tr><tr><td>niendum est; eicit, abeundum; minatur, extimescendum.</td><td>5</td></tr><tr><td>Ego vero istum non modo servum, sed nequissimum</td><td></td></tr><tr><td>servum, etiamsi in amplissima familia natus sit, appel-</td><td></td></tr><tr><td>landum puto. Atque in pari stultitia sunt, quos signa,</td><td></td></tr><tr><td>quos tabulae, quos caelatum argentum, quos Corinthia</td><td></td></tr><tr><td>opera, quos aedificia magnifica nimio opere delectant.</td><td>10</td></tr><tr><td>'At sumus', inquit, 'principes civitatis.' Vos vero ne</td><td></td></tr><tr><td>conservorum quidem vestrorum principes estis. Sed</td><td>37.1</td></tr><tr><td>ut in magna familia sunt alii lautiores, ut sibi viden-</td><td></td></tr><tr><td>tur, servi, sed tamen servi, ut atrienses, at qui tractant </td><td></td></tr><tr><td>ista, qui tergent, qui ungunt, qui verrunt, qui spargunt,</td><td></td></tr><tr><td>non honestissimum locum servitutis tenent, sic in civi-</td><td>5</td></tr><tr><td>tate, qui se istarum rerum cupiditatibus dediderunt,</td><td></td></tr><tr><td>ipsius servitutis locum paene infimum obtinent. 'Magna',</td><td></td></tr><tr><td>inquit, 'bella gessi, magnis imperiis et provinciis prae-</td><td></td></tr><tr><td>fui.' Gere igitur animum laude dignum. Aëtionis ta-</td><td></td></tr><tr><td>bula te stupidum detinet aut signum aliquod Polycleti.</td><td>10</td></tr><tr><td>Mitto, unde sustuleris, quo modo habeas; intuentem</td><td></td></tr><tr><td>te, admirantem, clamores tollentem cum video, servum</td><td></td></tr><tr><td>esse ineptiarum omnium iudico. 'Nonne igitur sunt</td><td>38.1</td></tr><tr><td>illa festiva?' Sunt (nam nos quoque oculos eruditos</td><td></td></tr><tr><td>habemus); sed, obsecro te, ita venusta habeantur ista,</td><td></td></tr><tr><td>non ut vincla virorum sint, sed ut oblectamenta puero-</td><td></td></tr><tr><td>rum. Quid enim censes? si L. Mummius aliquem isto-</td><td>5</td></tr><tr><td>rum videret matellionem Corinthium cupidissime trac-</td><td></td></tr><tr><td>tantem, cum ipse totam Corinthum contempsisset, utrum</td><td></td></tr><tr><td>illum civem excellentem an atriensem diligentem pu-</td><td></td></tr><tr><td>taret? Revivescat M'. Curius aut eorum aliquis, quo-</td><td></td></tr><tr><td>rum in villa ac domo nihil splendidum, nihil ornatum</td><td>10</td></tr><tr><td>fuit praeter ipsos, et videat aliquem summis populi</td><td></td></tr><tr><td>beneficiis usum barbatulos mullos exceptantem de pi-</td><td></td></tr><tr><td>scina et pertractantem et murenarum copia glorian-</td><td></td></tr><tr><td>tem, nonne hunc hominem ita servum iudicet, ut ne</td><td></td></tr><tr><td>in familia quidem dignum maiore aliquo negotio putet?</td><td>15</td></tr><tr><td>An eorum servitus dubia est, qui cupiditate peculii</td><td>39.1</td></tr><tr><td>nullam condicionem recusant durissimae servitutis?</td><td></td></tr><tr><td>Hereditatis spes quid iniquitatis in serviendo non</td><td></td></tr><tr><td>suscipit? quem nutum locupletis orbi senis non obser-</td><td></td></tr><tr><td>vat? loquitur ad voluntatem; quicquid denunciatum</td><td>5</td></tr><tr><td>est, facit, adsectatur, adsidet, muneratur. Quid horum</td><td></td></tr><tr><td>est liberi? quid denique servi non inertis? Quid?</td><td>40.1</td></tr><tr><td>iam illa cupiditas, quae videtur esse liberalior, hono-</td><td></td></tr><tr><td>ris, imperii, provinciarum, quam dura est domina,</td><td></td></tr><tr><td>quam imperiosa, quam vehemens! Cethego, homini</td><td></td></tr><tr><td>non probatissimo, servire coëgit eos, qui sibi esse</td><td>5</td></tr><tr><td>amplissimi videbantur, munera mittere, noctu venire</td><td></td></tr><tr><td>domum ad eum, precari, denique supplicare. Quae </td><td></td></tr><tr><td>servitus est, si haec libertas existimari potest? Quid?</td><td></td></tr><tr><td>cum cupiditatis dominatus excessit et alius est do-</td><td></td></tr><tr><td>minus exortus ex conscientia peccatorum, timor, quam</td><td>10</td></tr><tr><td>est illa misera, quam dura servitus! Adulescentibus</td><td></td></tr><tr><td>paulo loquacioribus est serviendum, omnes, qui ali-</td><td></td></tr><tr><td>quid scire videntur, tamquam domini timentur. Iudex</td><td></td></tr><tr><td>vero quantum habet dominatum! quo timore nocentes</td><td></td></tr><tr><td>adficit! An non est omnis metus servitus? Quid</td><td>41.1</td></tr><tr><td>valet igitur illa eloquentissimi viri, L. Crassi, copiosa</td><td></td></tr><tr><td>magis quam sapiens oratio: 'Eripite nos ex servi-</td><td></td></tr><tr><td>tute'? Quae est ista servitus tam claro homini tam-</td><td></td></tr><tr><td>que nobili? Omnis animi debilitati et humilis et</td><td>5</td></tr><tr><td>fracti timiditas servitus est. 'Nolite sinere nos cui-</td><td></td></tr><tr><td>quam servire.' In libertatem vindicari volt? Minime;</td><td></td></tr><tr><td>quid enim adiungit? 'Nisi vobis universis.' Domi-</td><td></td></tr><tr><td>num mutare, non liber esse volt. 'Quibus et possu-</td><td></td></tr><tr><td>mus et debemus.' Nos vero, siquidem animo excelso</td><td>10</td></tr><tr><td>et alto et virtutibus exaggerato sumus, nec debemus</td><td></td></tr><tr><td>nec possumus; tu posse te dicito, quoniam quidem</td><td></td></tr><tr><td>potes, debere ne dixeris, quoniam nihil quisquam de-</td><td></td></tr><tr><td>bet, nisi quod est turpe non reddere. Sed haec hacte-</td><td></td></tr><tr><td>nus. Ille videat, quo modo imperator esse possit,</td><td>15</td></tr><tr><td>cum eum ne liberum quidem esse ratio et veritas</td><td></td></tr><tr><td>ipsa convincat.</td><td></td></tr>
        </table>