<table>
          <script>targetHit=0;</script>
          <tr><td>  Iam, ut haec omnia reperire ac perscrutari solitus sit,</td><td>2.4.30.1</td></tr><tr><td>iudices, est operae pretium cognoscere. Cibyratae sunt</td><td></td></tr><tr><td>fratres quidam, Tlepolemus et Hiero, quorum alterum</td><td></td></tr><tr><td>fingere opinor e cera solitum esse, alterum esse pictorem.</td><td></td></tr><tr><td>Hosce opinor, Cibyrae cum in suspicionem venissent suis</td><td>5</td></tr><tr><td>civibus fanum expilasse Apollinis, veritos poenam iudici ac</td><td></td></tr><tr><td>legis domo profugisse. Quod Verrem artifici sui cupidum</td><td></td></tr><tr><td>cognoverant tum, cum iste, id quod ex testibus didicistis,</td><td></td></tr><tr><td>Cibyram cum inanibus syngraphis venerat, domo fugientes</td><td></td></tr><tr><td>ad eum se exsules, cum iste esset in Asia, contulerunt.</td><td>10</td></tr><tr><td>Habuit eos secum illo tempore et in legationis praedis</td><td></td></tr><tr><td>atque furtis multum illorum opera consilioque usus est.</td><td></td></tr><tr><td>Hi sunt illi quibus in tabulis refert sese Q. Tadius 'dedisse</td><td>31.1</td></tr><tr><td>iussu istius, Graecis pictoribus'. Eos iam bene cognitos</td><td></td></tr><tr><td>et re probatos secum in Siciliam duxit. Quo posteaquam</td><td></td></tr><tr><td>venerunt, mirandum in modum (canis venaticos diceres)</td><td></td></tr><tr><td>ita odorabantur omnia et pervestigabant ut, ubi quidque</td><td>5</td></tr><tr><td>esset, aliqua ratione invenirent. Aliud minando, aliud polli-</td><td></td></tr><tr><td>cendo, aliud per servos, aliud per liberos, per amicum aliud,</td><td></td></tr><tr><td>aliud per inimicum inveniebant; quicquid illis placuerat, </td><td></td></tr><tr><td>perdendum erat. Nihil aliud optabant quorum poscebatur</td><td></td></tr><tr><td>argentum nisi ut id Hieroni et Tlepolemo displiceret. </td><td>10</td></tr><tr><td>  Verum mehercule hoc, iudices, dicam. Memini Pam-</td><td>32.1</td></tr><tr><td>philum Lilybitanum, amicum et hospitem meum, nobilem</td><td></td></tr><tr><td>hominem, mihi narrare, cum iste ab sese hydriam Boethi</td><td></td></tr><tr><td>manu factam praeclaro opere et grandi pondere per pote-</td><td></td></tr><tr><td>statem abstulisset, se sane tristem et conturbatum domum</td><td>5</td></tr><tr><td>revertisse, quod vas eius modi, quod sibi a patre et a mai-</td><td></td></tr><tr><td>oribus esset relictum, quo solitus esset uti ad festos dies,</td><td></td></tr><tr><td>ad hospitum adventus, a se esset ablatum. 'Cum sederem,'</td><td></td></tr><tr><td>inquit, 'domi tristis, accurrit Venerius; iubet me scyphos</td><td></td></tr><tr><td>sigillatos ad praetorem statim adferre. Permotus sum,'</td><td>10</td></tr><tr><td>inquit; 'binos habebam; iubeo promi utrosque, ne quid</td><td></td></tr><tr><td>plus mali nasceretur, et mecum ad praetoris domum ferri.</td><td></td></tr><tr><td>Eo cum venio, praetor quiescebat; fratres illi Cibyratae</td><td></td></tr><tr><td>inambulabant. Qui me ubi viderunt, &quot;Vbi sunt, Pam-</td><td></td></tr><tr><td>phile,&quot; inquiunt, &quot;scyphi?&quot; Ostendo tristis; laudant.</td><td>15</td></tr><tr><td>Incipio queri me nihil habiturum quod alicuius esset preti</td><td></td></tr><tr><td>si etiam scyphi essent ablati. Tum illi, ubi me conturbatum</td><td></td></tr><tr><td>vident, &quot;Quid vis nobis dare ut isti abs te ne auferantur?&quot;</td><td></td></tr><tr><td>Ne multa, HS mille me,' inquit, 'poposcerunt; dixi me</td><td></td></tr><tr><td>daturum. Vocat interea praetor, poscit scyphos.' Tum</td><td>20</td></tr><tr><td>illos coepisse praetori dicere putasse se, id quod audissent,</td><td></td></tr><tr><td>alicuius preti scyphos esse Pamphili; luteum negotium esse,</td><td></td></tr><tr><td>non dignum quod in suo argento Verres haberet. Ait ille</td><td></td></tr><tr><td>idem sibi videri. Ita Pamphilus scyphos optimos aufert. </td><td></td></tr>
        </table>