<table>
          <script>targetHit=0;</script>
          <tr class="title first  date"><td>v Id<span class="snum">.</span> Quint<span class="snum">.</span> <span class="snum">45</span> Naronae</td><td></td></tr><tr class="title last  "><td>VATINIUS IMP. CICERONI SUO S.</td><td></td></tr><tr><td>S. v. b. e. e. v. </td><td>5.9.1.1</td></tr><tr><td>  Si tuam consuetudinem in patrociniis tuendis servas,</td><td></td></tr><tr><td>P. Vatinius cliens advenit qui pro se causam dicier vult. non,</td><td></td></tr><tr><td>puto, repudiabis in honore quem in periculo recepisti. ego</td><td></td></tr><tr><td>autem quem potius adoptem aut invocem quam illum quo</td><td>5</td></tr><tr><td>defendente vincere didici? an verear ne, qui potentissimorum</td><td></td></tr><tr><td>hominum conspirationem neglexerit pro mea salute, is pro</td><td></td></tr><tr><td>honore meo pusillorum ac malevolorum obtrectationes et</td><td></td></tr><tr><td>invidias non prosternat atque obterat? </td><td></td></tr><tr><td>  Qua re, si me, sicut soles, amas, suscipe meme totum atque </td><td>10</td></tr><tr><td>hoc, quicquid est, oneris ac muneris pro mea dignitate tibi</td><td></td></tr><tr><td>tuendum ac sustinendum puta. scis meam fortunam nescio quo</td><td></td></tr><tr><td>modo facile obtrectatores invenire, non meo quidem meher-</td><td></td></tr><tr><td>cules merito; sed quanti id refert, si tamen fato nescio quo</td><td></td></tr><tr><td>accidit? si qui forte fuerit qui nostrae dignitati obesse velit,</td><td>15</td></tr><tr><td>peto a te ut tuam consuetudinem et liberalitatem in me absente</td><td></td></tr><tr><td>defendendo mihi praestes. litteras ad senatum de rebus nostris</td><td></td></tr><tr><td>gestis, quo exemplo miseram, infra tibi perscripsi. </td><td></td></tr><tr><td>  Dicitur mihi tuus servus anagnostes fugitivus cum Vardaeis</td><td>2.1</td></tr><tr><td>esse. de quo tu mihi nihil mandasti, ego tamen terra marique</td><td></td></tr><tr><td>ut conquireretur praemandavi et profecto tibi illum reperiam,</td><td></td></tr><tr><td>nisi si in Dalmatiam aufugerit; et inde tamen aliquando</td><td></td></tr><tr><td>eruam. tu nos fac ames. </td><td>5</td></tr><tr><td>  Vale.</td><td></td></tr><tr><td> A. d. V Id. Quint. ex castris Narona.</td><td></td></tr>
        </table>