<table>
          <script>targetHit=0;</script>
          <tr><td>  Nullum igitur habes, Caesar, adhuc in Q. Ligario signum</td><td>6.1</td></tr><tr><td>alienae a te voluntatis; cuius ego causam animadverte,</td><td></td></tr><tr><td>quaeso, qua fide defendam: prodo meam. O clementiam</td><td></td></tr><tr><td>admirabilem atque omnium laude, praedicatione, litteris</td><td></td></tr><tr><td>monumentisque decorandam! M. Cicero apud te defendit</td><td>5</td></tr><tr><td>alium in ea voluntate non fuisse in qua se ipsum confitetur</td><td></td></tr><tr><td>fuisse, nec tuas tacitas cogitationes extimescit nec quid tibi</td><td></td></tr><tr><td>de alio audienti de se occurrat reformidat. Vide quam non</td><td></td></tr><tr><td>reformidem; vide quanta lux liberalitatis et sapientiae tuae</td><td></td></tr><tr><td>mihi apud te dicenti oboriatur: quantum potero voce con-</td><td>10</td></tr><tr><td>tendam ut hoc populus Romanus exaudiat. Suscepto bello,</td><td>7.1</td></tr><tr><td>Caesar, gesto etiam ex parte magna, nulla vi coactus, iudicio</td><td></td></tr><tr><td>ac voluntate ad ea arma profectus sum quae erant sumpta</td><td></td></tr><tr><td>contra te. Apud quem igitur hoc dico? Nempe apud eum</td><td></td></tr><tr><td>qui, cum hoc sciret, tamen me, ante quam vidit, rei publicae</td><td>5</td></tr><tr><td>reddidit; qui ad me ex Aegypto litteras misit ut essem</td><td></td></tr><tr><td>idem qui fuissem; qui me, cum ipse imperator in toto</td><td></td></tr><tr><td>imperio populi Romani unus esset, esse alterum passus est;</td><td></td></tr><tr><td>a quo hoc ipso C. Pansa mihi hunc nuntium perferente con-</td><td></td></tr><tr><td>cessos fascis laureatos tenui quoad tenendos putavi; qui</td><td>10</td></tr><tr><td>mihi tum denique salutem se putavit dare, si eam nullis</td><td></td></tr><tr><td>spoliatam ornamentis dedisset. Vide, quaeso, Tubero, ut,</td><td>8.1</td></tr><tr><td>qui de meo facto non dubitem, de Ligari audeam dicere.</td><td></td></tr><tr><td>Atque haec propterea de me dixi ut mihi Tubero, cum de </td><td></td></tr><tr><td>se eadem dicerem, ignosceret; cuius ego industriae gloriae-</td><td></td></tr><tr><td>que faveo vel propter propinquam cognationem, vel quod</td><td>5</td></tr><tr><td>eius ingenio studiisque delector, vel quod laudem adule-</td><td></td></tr><tr><td>scentis propinqui existimo etiam ad meum aliquem fructum</td><td></td></tr><tr><td>redundare. Sed hoc quaero: Quis putat esse crimen fuisse</td><td>9.1</td></tr><tr><td>in Africa? Nempe is qui et ipse in eadem provincia esse</td><td></td></tr><tr><td>voluit et prohibitum se a Ligario queritur, et certe contra</td><td></td></tr><tr><td>ipsum Caesarem est congressus armatus. Quid enim, Tubero,</td><td></td></tr><tr><td>tuus ille destrictus in acie Pharsalica gladius agebat? cuius</td><td>5</td></tr><tr><td>latus ille mucro petebat? qui sensus erat armorum tuorum?</td><td></td></tr><tr><td>quae tua mens, oculi, manus, ardor animi? quid cupiebas,</td><td></td></tr><tr><td>quid optabas? Nimis urgeo; commoveri videtur adule-</td><td></td></tr><tr><td>scens. Ad me revertar. Isdem in armis fui. Quid autem</td><td>10.1</td></tr><tr><td>aliud egimus, Tubero, nisi ut quod hic potest nos possemus?</td><td></td></tr><tr><td>Quorum igitur impunitas, Caesar, tuae clementiae laus est,</td><td></td></tr><tr><td>eorum ipsorum ad crudelitatem te acuet oratio? Atque in</td><td></td></tr><tr><td>hac causa non nihil equidem, Tubero, etiam tuam, sed multo</td><td>5</td></tr><tr><td>magis patris tui prudentiam desidero, quod homo cum</td><td></td></tr><tr><td>ingenio tum etiam doctrina excellens genus hoc causae quod</td><td></td></tr><tr><td>esset non viderit. Nam si vidisset, quovis profecto quam</td><td></td></tr><tr><td>isto modo a te agi maluisset. Arguis fatentem. Non est</td><td></td></tr><tr><td>satis: accusas eum qui causam habet aut, ut ego dico,</td><td>10</td></tr><tr><td>meliorem quam tu aut, ut tu vis, parem. Haec admirabilia,</td><td>11.1</td></tr><tr><td>sed prodigi simile est quod dicam. Non habet eam vim</td><td></td></tr><tr><td>ista accusatio ut Q. Ligarius condemnetur, sed ut necetur.</td><td></td></tr><tr><td>Hoc egit civis Romanus ante te nemo: externi sunt isti</td><td></td></tr><tr><td>mores aut levium Graecorum aut immanium barbarorum.</td><td>5</td></tr><tr><td>Nam quid agis aliud? ut Romae ne sit, ut domo careat, ne </td><td></td></tr><tr><td>cum optimis fratribus, ne cum hoc T. Broccho avunculo, ne</td><td></td></tr><tr><td>cum eius filio consobrino suo, ne nobiscum vivat, ne sit in</td><td></td></tr><tr><td>patria? Num est, num potest magis carere his omnibus</td><td></td></tr><tr><td>quam caret? Italia prohibetur, exsulat. Non tu hunc ergo</td><td>10</td></tr><tr><td>patria privare, qua caret, sed vita vis. At istud ne apud</td><td>12.1</td></tr><tr><td>eum quidem dictatorem qui omnis quos oderat morte multa-</td><td></td></tr><tr><td>bat quisquam egit isto modo. Ipse iubebat occidi nullo</td><td></td></tr><tr><td>postulante, praemiis invitabat; quae tamen crudelitas ab</td><td></td></tr><tr><td>hoc eodem aliquot annis post quem tu nunc crudelem esse</td><td>5</td></tr><tr><td>vis vindicata est. 'Ego vero istud non postulo' inquies.</td><td></td></tr><tr><td>Ita me hercule existimo, Tubero. Novi enim te, novi</td><td></td></tr><tr><td>patrem, novi domum nomenque vestrum; studia generis ac</td><td></td></tr><tr><td>familiae vestrae virtutis, humanitatis, doctrinae, plurimarum</td><td></td></tr><tr><td>artium atque optimarum nota mihi sunt. Itaque certo scio</td><td>13.1</td></tr><tr><td>vos non petere sanguinem, sed parum attenditis. Res enim eo</td><td></td></tr><tr><td>spectat ut ea poena in qua adhuc Q. Ligarius sit non vide-</td><td></td></tr><tr><td>amini esse contenti. Quae est igitur alia praeter mortem?</td><td></td></tr><tr><td>Si enim est in exsilio, sicuti est, quid amplius postulatis?</td><td>5</td></tr><tr><td>an, ne ignoscatur? Hoc vero multo acerbius multoque</td><td></td></tr><tr><td>durius. Quodne nos petimus precibus ac lacrimis, strati ad</td><td></td></tr><tr><td>pedes, non tam nostrae causae fidentes quam huius humani-</td><td></td></tr><tr><td>tati, id ne impetremus pugnabis, et in nostrum fletum in-</td><td></td></tr><tr><td>rumpes, et nos iacentis ad pedes supplicum voce prohibebis?</td><td>10</td></tr><tr><td>Si, cum hoc domi faceremus, quod et fecimus et, ut spero,</td><td>14.1</td></tr><tr><td>non frustra fecimus, tu repente inruisses et clamare coepisses</td><td></td></tr><tr><td>'C. Caesar, cave credas, cave ignoscas, cave te fratrum pro</td><td></td></tr><tr><td>fratris salute obsecrantium misereat,' nonne omnem humani-</td><td></td></tr><tr><td>tatem exuisses? Quanto hoc durius, quod nos domi petimus, </td><td>5</td></tr><tr><td>id a te in foro oppugnari et in tali miseria multorum</td><td></td></tr><tr><td>perfugium misericordiae tolli? Dicam plane, Caesar, quod</td><td></td></tr><tr><td>sentio. Si in tanta tua fortuna lenitas tanta non esset, quam</td><td>15.1</td></tr><tr><td>tu per te, per te, inquam, obtines—intellego quid loquar—,</td><td></td></tr><tr><td>acerbissimo luctu redundaret ista victoria. Quam multi</td><td></td></tr><tr><td>enim essent de victoribus qui te crudelem esse vellent, cum</td><td></td></tr><tr><td>etiam de victis reperiantur! quam multi qui cum a te ignosci</td><td>5</td></tr><tr><td>nemini vellent, impedirent clementiam tuam, cum hi quibus</td><td></td></tr><tr><td>ipsis ignovisti nolint te esse in alios misericordem! Quod</td><td>16.1</td></tr><tr><td>si probare Caesari possemus in Africa Ligarium omnino non</td><td></td></tr><tr><td>fuisse, si honesto et misericordi mendacio saluti civi calami-</td><td></td></tr><tr><td>toso esse vellemus, tamen hominis non esset in tanto</td><td></td></tr><tr><td>discrimine et periculo civis refellere et coarguere nostrum</td><td>5</td></tr><tr><td>mendacium, et, si esset alicuius, eius certe non esset qui in</td><td></td></tr><tr><td>eadem causa et fortuna fuisset. Sed tamen aliud est errare</td><td></td></tr><tr><td>Caesarem nolle, aliud est nolle misereri. Tum diceres:</td><td></td></tr><tr><td>'Caesar, cave credas: fuit in Africa, tulit arma contra te.'</td><td></td></tr><tr><td>Nunc quid dicis? 'Cave ignoscas.' Haec nec hominis nec</td><td>10</td></tr><tr><td>ad hominem vox est. Qua qui apud te, C. Caesar, utetur,</td><td></td></tr><tr><td>suam citius abiciet humanitatem quam extorquebit tuam. </td><td></td></tr>
        </table>