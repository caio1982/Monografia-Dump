<table>
          <script>targetHit=0;</script>
          <tr class="title first  date"><td>Quint<span class="snum">.</span> <span class="snum">56</span></td><td></td></tr><tr class="title last  "><td>&lt;M. CICERO S. D. P. LENTULO PRO COS.&gt;</td><td></td></tr><tr><td>Legi tuas litteras, quibus ad me scribis gratum tibi esse quod</td><td>1.7.1.1</td></tr><tr><td>crebro certior per me fias de omnibus rebus et meam erga te</td><td></td></tr><tr><td>benevolentiam facile perspicias; quorum alterum mihi, ut te</td><td></td></tr><tr><td>plurimum diligam, facere necesse est, si volo is esse quem tu</td><td></td></tr><tr><td>me esse voluisti; alterum facio libenter, ut, quoniam inter-</td><td>5</td></tr><tr><td>vallo locorum et temporum diiuncti sumus, per litteras</td><td></td></tr><tr><td>tecum quam saepissime colloquar. quod si rarius fiet quam </td><td></td></tr><tr><td>tu exspectabis, id erit causae quod non eius generis meae</td><td></td></tr><tr><td>litterae sunt ut eas audeam temere committere. quotiens</td><td></td></tr><tr><td>mihi certorum hominum potestas erit quibus recte dem, non</td><td>10</td></tr><tr><td>praetermittam. </td><td></td></tr><tr><td>  Quod scire vis qua quisque in te fide sit et voluntate,</td><td>2.1</td></tr><tr><td>difficile dictu est de singulis. unum illud audeo, quod antea</td><td></td></tr><tr><td>tibi saepe significavi, nunc quoque re perspecta et cognita</td><td></td></tr><tr><td>scribere, vehementer quosdam homines, et eos maxime qui</td><td></td></tr><tr><td>te et maxime debuerunt et plurimum iuvare potuerunt,</td><td>5</td></tr><tr><td>invidisse dignitati tuae, simillimamque in re dissimili tui</td><td></td></tr><tr><td>temporis nunc et nostri quondam fuisse rationem, ut quos tu</td><td></td></tr><tr><td>rei publicae causa laeseras palam te oppugnarent, quorum</td><td></td></tr><tr><td>auctoritatem, dignitatem voluntatemque defenderas non tam</td><td></td></tr><tr><td>memores essent virtutis tuae quam laudis inimici. quo</td><td>10</td></tr><tr><td>quidem tempore, ut perscripsi ad te antea, cognovi Hor-</td><td></td></tr><tr><td>tensium percupidum tui, studiosum Lucullum, ex magi-</td><td></td></tr><tr><td>stratibus autem L. Racilium et fide et animo singulari. nam</td><td></td></tr><tr><td>nostra propugnatio ac defensio dignitatis tuae propter</td><td></td></tr><tr><td>magnitudinem benefici tui fortasse plerisque offici maiorem</td><td>15</td></tr><tr><td>auctoritatem habere videatur quam sententiae. praeterea</td><td>3.1</td></tr><tr><td>quidem de consularibus nemini possum aut studi erga te aut</td><td></td></tr><tr><td>offici aut amici animi esse testis. etenim Pompeium, qui</td><td></td></tr><tr><td>mecum saepissime non solum &lt;a&gt; me provocatus sed etiam</td><td></td></tr><tr><td>sua sponte de te communicare solet, scis temporibus illis non</td><td>5</td></tr><tr><td>saepe in senatu fuisse; cui quidem litterae tuae quas proxime</td><td></td></tr><tr><td>miseras, quod facile intellexerim, periucundae fuerunt. mihi</td><td></td></tr><tr><td>quidem humanitas tua, vel summa potius sapientia, non</td><td></td></tr><tr><td>iucunda solum sed etiam admirabilis visa est. virum enim</td><td></td></tr><tr><td>excellentem et tibi tua praestanti in eum liberalitate</td><td>10</td></tr><tr><td>devinctum non nihil suspicantem propter aliquorum opini-</td><td></td></tr><tr><td>onem suae cupiditatis te ab se abalienatum illa epistula</td><td></td></tr><tr><td>retinuisti. qui mihi cum semper tuae laudi favere visus est, </td><td></td></tr><tr><td>etiam ipso suspiciosissimo tempore Caniniano, tum vero</td><td></td></tr><tr><td>lectis tuis litteris perspectus est a me toto animo de te ac de</td><td>15</td></tr><tr><td>tuis ornamentis et commodis cogitare. </td><td></td></tr><tr><td>  Qua re ea quae scribam sic habeto, me cum illo re saepe</td><td>4.1</td></tr><tr><td>communicata de illius ad te sententia atque auctoritate</td><td></td></tr><tr><td>scribere: quoniam senatus consultum nullum exstat quo</td><td></td></tr><tr><td>reductio regis Alexandrini tibi adempta sit eaque quae de</td><td></td></tr><tr><td>ea &lt;re per&gt;scripta est auctoritas, cui scis intercessum esse, ut</td><td>5</td></tr><tr><td>ne quis omnino regem reduceret, tantam vim habet ut magis</td><td></td></tr><tr><td>iratorum hominum studium quam constantis senatus con-</td><td></td></tr><tr><td>silium esse videatur, te perspicere posse, qui Ciliciam</td><td></td></tr><tr><td>Cyprumque teneas, quid efficere et quid consequi possis, et,</td><td></td></tr><tr><td>si res facultatem habitura videatur ut Alexandream atque</td><td>10</td></tr><tr><td>Aegyptum tenere possis, esse et tuae et nostri imperi digni-</td><td></td></tr><tr><td>tatis, Ptolomaide aut aliquo propinquo loco rege collocato,</td><td></td></tr><tr><td>te cum classe atque exercitu proficisci Alexandream ut, eam</td><td></td></tr><tr><td>cum pace praesidiisque firmaris, Ptolomaeus redeat in</td><td></td></tr><tr><td>regnum; ita fore ut et per te restituatur, quem ad modum</td><td>15</td></tr><tr><td>senatus initio censuit, et sine multitudine reducatur, quem</td><td></td></tr><tr><td>ad modum homines religiosi Sibyllae placere dixerunt. </td><td></td></tr><tr><td>  Sed haec sententia sic et illi et nobis probabatur ut ex</td><td>5.1</td></tr><tr><td>eventu homines de tuo consilio existimaturos videremus; si</td><td></td></tr><tr><td>cecidisset ut volumus et optamus, omnis te et sapienter et</td><td></td></tr><tr><td>fortiter, si aliquid esset offensum, eosdem illos et cupide et</td><td></td></tr><tr><td>temere fecisse dicturos. qua re quid adsequi possis non tam</td><td>5</td></tr><tr><td>facile est nobis quam tibi, cuius prope in conspectu Aegyptus</td><td></td></tr><tr><td>est, iudicare. nos quidem hoc sentimus, si exploratum tibi</td><td></td></tr><tr><td>sit posse te illius regni potiri, non esse cunctandum; si</td><td></td></tr><tr><td>dubium sit, non esse conandum. illud tibi adfirmo, si rem</td><td></td></tr><tr><td>istam ex sententia gesseris, fore ut absens a multis, cum</td><td>10</td></tr><tr><td>redieris ab omnibus collaudere; offensionem esse periculosam </td><td></td></tr><tr><td>propter interpositam auctoritatem religionemque video. sed</td><td></td></tr><tr><td>ego te ut ad certam laudem adhortor sic a dimicatione</td><td></td></tr><tr><td>deterreo redeoque ad illud quod initio scripsi, totius facti</td><td></td></tr><tr><td>tui iudicium non tam ex consilio tuo quam ex eventu homines</td><td>15</td></tr><tr><td>esse facturos. </td><td></td></tr><tr><td>  Quod si haec ratio rei gerendae periculosa tibi esse</td><td>6.1</td></tr><tr><td>videbitur, placebat illud, ut, si rex amicis tuis, qui per</td><td></td></tr><tr><td>provinciam atque imperium tuum pecunias ei credidissent,</td><td></td></tr><tr><td>fidem suam praestitisset, et auxiliis eum tuis et copiis</td><td></td></tr><tr><td>adiuvares; eam esse naturam et regionem provinciae tuae</td><td>5</td></tr><tr><td>ut illius reditum vel adiuvando confirmares vel neglegendo</td><td></td></tr><tr><td>impedires. in hac ratione quid res, quid causa, quid tempus</td><td></td></tr><tr><td>ferat, tu facillime optimeque perspicies. quid nobis placuisset</td><td></td></tr><tr><td>ex me potissimum putavi te scire oportere. </td><td></td></tr><tr><td>  Quod mihi de nostro statu, de Milonis familiaritate, de</td><td>7.1</td></tr><tr><td>levitate et imbecillitate Clodi gratularis, minime miramur</td><td></td></tr><tr><td>te tuis ut egregium artificem praeclaris operibus laetari.</td><td></td></tr><tr><td>quamquam est incredibilis hominum perversitas (graviore</td><td></td></tr><tr><td>enim verbo uti non libet), qui nos, quos favendo in communi</td><td>5</td></tr><tr><td>causa retinere potuerunt, invidendo abalienarunt; quorum</td><td></td></tr><tr><td>malevolentissimis obtrectationibus nos scito de vetere illa</td><td></td></tr><tr><td>nostra diuturnaque sententia prope iam esse depulsos, non</td><td></td></tr><tr><td>nos quidem ut nostrae dignitatis simus obliti sed ut habeamus</td><td></td></tr><tr><td>rationem aliquando etiam salutis. poterat utrumque prae-</td><td>10</td></tr><tr><td>clare, si esset fides, si gravitas in hominibus consularibus; sed</td><td></td></tr><tr><td>tanta est in plerisque levitas ut eos non tam constantia in</td><td></td></tr><tr><td>re publica nostra delectet quam splendor offendat. quod</td><td>8.1</td></tr><tr><td>eo liberius ad te scribo quia non solum temporibus his,</td><td></td></tr><tr><td>quae per te sum adeptus, sed iam olim nascenti prope </td><td></td></tr><tr><td>nostrae laudi dignitatique favisti, simulque quod video non,</td><td></td></tr><tr><td>ut antehac putabam, novitati esse invisum meae; in te enim,</td><td>5</td></tr><tr><td>homine omnium nobilissimo, similia invidorum vitia per-</td><td></td></tr><tr><td>spexi, quem tamen illi esse in principibus facile sunt passi,</td><td></td></tr><tr><td>evolare altius certe noluerunt. gaudeo tuam dissimilem fuisse</td><td></td></tr><tr><td>fortunam; multum enim interest utrum laus imminuatur an</td><td></td></tr><tr><td>salus deseratur. me meae tamen ne nimis paeniteret tua</td><td>10</td></tr><tr><td>virtute perfectum est. curasti enim ut plus additum ad</td><td></td></tr><tr><td>memoriam nominis nostri quam demptum de fortuna</td><td></td></tr><tr><td>videretur. </td><td></td></tr><tr><td>  Te vero [e]moneo cum beneficiis tuis tum amore incitatus</td><td>9.1</td></tr><tr><td>meo ut omnem gloriam, ad quam a pueritia inflammatus fuisti,</td><td></td></tr><tr><td>omni cura atque industria consequare magnitudinemque</td><td></td></tr><tr><td>animi tui, quam ego semper sum admiratus semperque amavi,</td><td></td></tr><tr><td>ne umquam inflectas cuiusquam iniuria. magna est hominum</td><td>5</td></tr><tr><td>opinio de te, magna commendatio liberalitatis, magna</td><td></td></tr><tr><td>memoria consulatus tui. haec profecto vides quanto expres-</td><td></td></tr><tr><td>siora quantoque illustriora futura sint cum aliquantum ex</td><td></td></tr><tr><td>provincia atque ex imperio laudis accesserit. quamquam te</td><td></td></tr><tr><td>ita gerere volo quae per exercitum atque imperium gerenda</td><td>10</td></tr><tr><td>sunt ut haec multo ante meditere, huc te pares, haec cogites,</td><td></td></tr><tr><td>ad haec te exerceas, sentiasque, id quod quia semper</td><td></td></tr><tr><td>sperasti non dubito quin adeptus intellegas, te facillime posse</td><td></td></tr><tr><td>obtinere summum atque altissimum gradum civitatis. quae</td><td></td></tr><tr><td>quidem mea cohortatio ne tibi inanis aut sine causa suscepta</td><td>15</td></tr><tr><td>videatur, illa me ratio movit, ut te ex nostris eventis com-</td><td></td></tr><tr><td>munibus admonendum putarem ut considerares in omni</td><td></td></tr><tr><td>re&lt;li&gt;qua vita quibus crederes, quos caveres. </td><td></td></tr><tr><td>  Quod scribis te velle scire qui sit rei publicae status, summa</td><td>10.1</td></tr><tr><td>dissensio est, sed contentio dispar; nam qui plus opibus,</td><td></td></tr><tr><td>armis, potentia valent perfecisse tamen mihi videntur </td><td></td></tr><tr><td>stultitia et inconstantia adversariorum ut etiam auctoritate</td><td></td></tr><tr><td>iam plus valerent. itaque perpaucis adversantibus omnia quae</td><td>5</td></tr><tr><td>ne per populum quidem sine seditione se &lt;posse&gt; adsequi</td><td></td></tr><tr><td>arbitrabantur per senatum consecuti sunt. nam et stipendium</td><td></td></tr><tr><td>Caesari decretum est et decem legati, et ne lege Sempronia</td><td></td></tr><tr><td>succederetur facile perfectum est. quod e[g]o ad te brevius</td><td></td></tr><tr><td>scribo quia me status hic rei publicae non delectat, scribo</td><td>10</td></tr><tr><td>tamen ut te admoneam quod ipse litteris omnibus a pueritia</td><td></td></tr><tr><td>deditus experiendo tamen magis quam discendo cognovi tu</td><td></td></tr><tr><td>tuis rebus integris discas: neque salutis nostrae rationem</td><td></td></tr><tr><td>habendam nobis esse sine dignitate neque dignitatis sine</td><td></td></tr><tr><td>salute. </td><td>15</td></tr><tr><td>  Quod mihi de filia et de Crassipede gratularis, agnosco</td><td>11.1</td></tr><tr><td>humanitatem tuam speroque et opto nobis hanc coniunc-</td><td></td></tr><tr><td>tionem voluptati fore. Lentulum nostrum, eximia spe, summa</td><td></td></tr><tr><td>virtute adulescentem, cum ceteris artibus quibus studuisti</td><td></td></tr><tr><td>semper ipse tum in primis imitatione tui fac erudias; nulla</td><td>5</td></tr><tr><td>enim erit hac praestantior disciplina. quem nos et quia tuus</td><td></td></tr><tr><td>et quia te dignus est filius et quia nos diligit semperque</td><td></td></tr><tr><td>dilexit in primis amamus carumque habemus.</td><td></td></tr>
        </table>