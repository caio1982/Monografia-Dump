<table>
          <script>targetHit=0;</script>
          <tr><td>  Videtis praetores per hos annos interdicere hoc modo,</td><td>29.1</td></tr><tr><td>&lt;velut inter&gt; me et M. Claudium: <span class="caps">Vnde dolo malo tvo,</span></td><td></td></tr><tr><td><span class="caps">M. Tvlli, M. Clavdivs avt familia avt procvrator</span></td><td></td></tr><tr><td><span class="caps">eivs vi detrvsvs est</span>, cetera ex formula. Si, ubi ita inter-</td><td></td></tr><tr><td>dictum est et sponsio facta, ego me ad iudicem sic defendam</td><td>5</td></tr><tr><td>&lt;ut&gt; vi me deiecisse confitear, dolo malo negem, ecquis me</td><td></td></tr><tr><td>audiat? Non opinor equidem, quia, si vi deieci M. Claudium,</td><td></td></tr><tr><td>dolo malo deieci; in vi enim dolus malus inest, et Claudio</td><td></td></tr><tr><td>utrumvis satis est planum facere, vel se a me ipso vi deiectum</td><td></td></tr><tr><td>esse vel me consilium inisse ut vi deiceretur. Plus igitur</td><td>30.1</td></tr><tr><td>&lt;datur&gt; Claudio, cum &lt;ita&gt; interdicitur, unde dolo malo meo vi</td><td></td></tr><tr><td>deiectus sit, quam si daretur, unde a me vi deiectus esset.</td><td></td></tr><tr><td>Nam in hoc posteriore, nisi ipse egomet deiecissem, vince-</td><td></td></tr><tr><td>rem sponsionem; in illo priore, ubi dolus malus additur, </td><td>5</td></tr><tr><td>sive consilium inissem, sive ipse deiecissem, necesse erat te</td><td></td></tr><tr><td>dolo malo meo vi deiectum iudicari. Hoc persimile atque</td><td>31.1</td></tr><tr><td>adeo plane idem est in hoc iudicio, recuperatores. Quaero</td><td></td></tr><tr><td>enim abs te, si ita iudicium datum esset: <span class="caps">Qvantae pecv-</span></td><td></td></tr><tr><td><span class="caps">niae paret a familia P. Fabii</span> &lt;<span class="caps">vi</span>&gt; <span class="caps">hominibvs armatis</span></td><td></td></tr><tr><td><span class="caps">damnvm M. Tvllio datvm</span>, quid haberes quod diceres?</td><td>5</td></tr><tr><td>Nihil, opinor. Fateris enim omnia et familiam P. Fabi fe-</td><td></td></tr><tr><td>cisse et vi hominibus armatis fecisse. Quod additum est</td><td></td></tr><tr><td>'<span class="caps">dolo malo</span>,' id te adiuvare putas in quo opprimitur et ex-</td><td></td></tr><tr><td>cluditur omnis tua defensio? Nam si additum id non esset</td><td>32.1</td></tr><tr><td>ac tibi libitum esset ita defendere, tuam familiam non fecisse,</td><td></td></tr><tr><td>vinceres, si id probare potuisses. Nunc, sive illa defensione</td><td></td></tr><tr><td>uti voluisses sive hac qua uteris, condemneris necesse est;</td><td></td></tr><tr><td>nisi putamus eum &lt;in iudi&gt;cium venire qui consilium inierit,</td><td>5</td></tr><tr><td>illum qui fecerit non venire, cum consilium sine facto intel-</td><td></td></tr><tr><td>legi possit, factum sine consilio non possit. An, quod factum</td><td></td></tr><tr><td>eius modi est ut sine occulto consilio, sine nocte, sine vi,</td><td></td></tr><tr><td>sine damno alterius, sine armis, sine caede, sine maleficio</td><td></td></tr><tr><td>fieri non potuerit, id sine dolo malo factum iudicabitur?</td><td>10</td></tr><tr><td>An, qua in re praetor illi improbam defensionem tolli voluit,</td><td>33.1</td></tr><tr><td>in ea re mihi difficiliorem actionem factam putabitis? Hic</td><td></td></tr><tr><td>mihi isti singulari ingenio videntur esse qui et id quod mihi</td><td></td></tr><tr><td>contra illos datum est ipsi adripiunt et scopulo atque saxis</td><td></td></tr><tr><td>pro portu stationeque utuntur. Nam in dolo malo volunt</td><td>5</td></tr><tr><td>delitiscere, in quo, non modo cum omnia ipsi fecerunt quae</td><td></td></tr><tr><td>fatentur, verum etiam si per alios id fecissent, haererent ac</td><td></td></tr><tr><td>tenerentur. Ego non in una re sola, quod mihi satis est,</td><td>34.1</td></tr><tr><td>neque in universa re solum, sed singillatim in omnibus do-</td><td></td></tr><tr><td>lum malum exstare dico. Consilium capiunt ut ad servos </td><td></td></tr><tr><td>M. Tulli veniant; dolo malo faciunt. Arma capiunt; dolo</td><td></td></tr><tr><td>malo faciunt. Tempus ad insidiandum atque celandum</td><td>5</td></tr><tr><td>idoneum eligunt; dolo malo faciunt. Vi in tectum inruunt;</td><td></td></tr><tr><td>in ipsa vi dolus est. Occidunt homines, tectum diruunt; nec</td><td></td></tr><tr><td>homo occidi nec consulto alteri damnum dari sine dolo</td><td></td></tr><tr><td>malo potest. Ergo si omnes partes sunt eius modi ut in</td><td></td></tr><tr><td>singulis dolus malus haereat, universam rem et totum facinus</td><td>10</td></tr><tr><td>sine dolo malo factum iudicabitis? </td><td></td></tr>
        </table>