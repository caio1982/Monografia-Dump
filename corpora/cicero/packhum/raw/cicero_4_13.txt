<table>
          <script>targetHit=0;</script>
          <tr><td>  Clarissimi viri nostrae civitatis temporibus optimis hoc</td><td>66.1</td></tr><tr><td>sibi amplissimum pulcherrimumque ducebant, ab hospiti-</td><td></td></tr><tr><td>bus clientibusque suis, ab exteris nationibus, quae in ami-</td><td></td></tr><tr><td>citiam populi Romani dicionemque essent, iniurias pro-</td><td></td></tr><tr><td>pulsare eorumque fortunas defendere. M. Catonem illum</td><td>5</td></tr><tr><td>Sapientem, clarissimum virum et prudentissimum, cum</td><td></td></tr><tr><td>multis gravis inimicitias gessisse accepimus propter</td><td></td></tr><tr><td>Hispanorum, apud quos consul fuerat, iniurias. Nuper</td><td>67.1</td></tr><tr><td>Cn. Domitium scimus M. Silano diem dixisse propter</td><td></td></tr><tr><td>unius hominis Aegritomari, paterni amici atque hospitis,</td><td></td></tr><tr><td>iniurias. Neque enim magis animos hominum nocentium</td><td></td></tr><tr><td>res umquam ulla commovit quam haec maiorum consue- </td><td>5</td></tr><tr><td>tudo longo intervallo repetita ac relata, sociorum queri-</td><td></td></tr><tr><td>moniae delatae ad hominem non inertissimum, susceptae</td><td></td></tr><tr><td>ab eo qui videbatur eorum fortunas fide diligentiaque sua</td><td></td></tr><tr><td>posse defendere. Hoc timent homines, hoc laborant, hoc</td><td>68.1</td></tr><tr><td>institui atque adeo institutum referri ac renovari moleste</td><td></td></tr><tr><td>ferunt; putant fore ut, si paulatim haec consuetudo serpere</td><td></td></tr><tr><td>ac prodire coeperit, per homines honestissimos virosque</td><td></td></tr><tr><td>fortissimos, non imperitos adulescentulos aut illius modi</td><td>5</td></tr><tr><td>quadruplatores leges iudiciaque administrentur. Cuius con-</td><td>69.1</td></tr><tr><td>suetudinis atque instituti patres maioresque nostros non</td><td></td></tr><tr><td>paenitebat tum cum P. Lentulus, is qui princeps senatus</td><td></td></tr><tr><td>fuit, accusabat M'. Aquilium subscriptore C. Rutilio Rufo,</td><td></td></tr><tr><td>aut cum P. Africanus, homo virtute, fortuna, gloria, rebus</td><td>5</td></tr><tr><td>gestis amplissimus, posteaquam bis consul et censor fuerat,</td><td></td></tr><tr><td>L. Cottam in iudicium vocabat. Iure tum florebat populi</td><td></td></tr><tr><td>Romani nomen, iure auctoritas huius imperi civitatisque</td><td></td></tr><tr><td>maiestas gravis habebatur. Nemo mirabatur in Africano</td><td></td></tr><tr><td>illo, quod in me nunc, homine parvis opibus ac facultati-</td><td>10</td></tr><tr><td>bus praedito, simulant sese mirari, cum moleste ferunt:</td><td></td></tr><tr><td>'Quid sibi iste vult? accusatoremne se existimari, qui antea</td><td>70.1</td></tr><tr><td>defendere consuerat, nunc praesertim, ea iam aetate, cum</td><td></td></tr><tr><td>aedilitatem petat?' Ego vero et aetatis non modo meae</td><td></td></tr><tr><td>sed multo etiam superioris, et honoris amplissimi puto esse</td><td></td></tr><tr><td>et accusare improbos et miseros calamitososque defendere.</td><td>5</td></tr><tr><td>Et profecto aut hoc remedium est aegrotae ac prope de-</td><td></td></tr><tr><td>speratae rei publicae iudiciisque corruptis et contaminatis</td><td></td></tr><tr><td>paucorum vitio ac turpitudine, homines ad legum defensi-</td><td></td></tr><tr><td>onem iudiciorumque auctoritatem quam honestissimos et in-</td><td></td></tr><tr><td>tegerrimos diligentissimosque accedere; aut, si ne hoc quidem</td><td>10</td></tr><tr><td>prodesse poterit, profecto nulla umquam medicina his tot </td><td></td></tr><tr><td>incommodis reperietur. Nulla salus rei publicae maior est</td><td>71.1</td></tr><tr><td>quam eos qui alterum accusant non minus de laude, de</td><td></td></tr><tr><td>honore, de fama sua quam illos qui accusantur de capite</td><td></td></tr><tr><td>ac fortunis suis pertimescere. Itaque semper ii diligentis-</td><td></td></tr><tr><td>sime laboriosissimeque accusarunt qui se ipsos in discrimen</td><td>5</td></tr><tr><td>existimationis venire arbitrati sunt. </td><td></td></tr>
        </table>