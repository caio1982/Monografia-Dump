<table>
          <script>targetHit=0;</script>
          <tr><td>  Illi vero non modo cum hostibus, verum etiam cum</td><td>3.99.1</td></tr><tr><td>fluctibus, id quod fecit, dimicare melius fuit quam</td><td></td></tr><tr><td>deserere consentientem Graeciam ad bellum barbaris</td><td></td></tr><tr><td>inferendum. Sed omittamus et fabulas et externa; ad</td><td></td></tr><tr><td>rem factam nostramque veniamus. M. Atilius Regulus,</td><td>5</td></tr><tr><td>cum consul iterum in Africa ex insidiis captus esset</td><td></td></tr><tr><td>duce Xanthippo Lacedaemonio, imperatore autem</td><td></td></tr><tr><td>patre Hannibalis Hamilcare, iuratus missus est ad se-</td><td></td></tr><tr><td>natum, ut nisi redditi essent Poenis captivi nobiles</td><td></td></tr><tr><td>quidam, rediret ipse Carthaginem. Is cum Romam ve-</td><td>10</td></tr><tr><td>nisset, utilitatis speciem videbat, sed eam, ut res de-</td><td></td></tr><tr><td>clarat, falsam iudicavit; quae erat talis: manere in</td><td></td></tr><tr><td>patria, esse domui suae cum uxore, cum liberis, quam</td><td></td></tr><tr><td>calamitatem accepisset in bello communem fortunae</td><td></td></tr><tr><td>bellicae iudicantem tenere consularis dignitatis gra-</td><td>15</td></tr><tr><td>dum. Quis haec negat esse utilia? quem censes? Ma-</td><td></td></tr><tr><td>gnitudo animi et fortitudo negat. Num locupletiores </td><td>100.1</td></tr><tr><td>quaeris auctores? Harum enim est virtutum proprium</td><td></td></tr><tr><td>nihil extimescere, omnia humana despicere, nihil, quod</td><td></td></tr><tr><td>homini accidere possit intolerandum putare. Itaque</td><td></td></tr><tr><td>quid fecit? In senatum venit, mandata exposuit, sen-</td><td>5</td></tr><tr><td>tentiam ne diceret, recusavit; quamdiu iure iurando</td><td></td></tr><tr><td>hostium teneretur, non esse se senatorem. Atque illud</td><td></td></tr><tr><td>etiam, (o stultum hominem, dixerit quispiam, et re-</td><td></td></tr><tr><td>pugnantem utilitati suae), reddi captivos negavit esse</td><td></td></tr><tr><td>utile illos enim adulescentes esse et bonos duces, se</td><td>10</td></tr><tr><td>iam confectum senectute. Cuius cum valuisset auctori-</td><td></td></tr><tr><td>tas, captivi retenti sunt, ipse Carthaginem rediit, ne-</td><td></td></tr><tr><td>que eum caritas patriae retinuit nec suorum. Neque</td><td></td></tr><tr><td>vero tum ignorabat se ad crudelissimum hostem et ad</td><td></td></tr><tr><td>exquisita supplicia proficisci, sed ius iurandum con-</td><td>15</td></tr><tr><td>servandum putabat. Itaque tum, cum vigilando ne-</td><td></td></tr><tr><td>cabatur, erat in meliore causa, quam si domi senex</td><td></td></tr><tr><td>captivus, periurus consularis remansisset. At stulte,</td><td>101.1</td></tr><tr><td>qui non modo non censuerit captivos remittendos, ve-</td><td></td></tr><tr><td>rum etiam dissuaserit. Quo modo stulte? etiamne, si</td><td></td></tr><tr><td>rei publicae conducebat? Potest autem, quod inutile</td><td></td></tr><tr><td>rei publicae sit, id cuiquam civi utile esse? </td><td>5</td></tr>
        </table>