<table>
          <script>targetHit=0;</script>
          <tr><td>  Sed quid poëtis irascimur? virtutis magistri, philo-</td><td>2.28.1</td></tr><tr><td>sophi, inventi sunt, qui summum malum dolorem di-</td><td></td></tr><tr><td>cerent. at tu, adulescens, cum id tibi paulo ante dixis-</td><td></td></tr><tr><td>ses videri, rogatus a me, etiamne maius quam dedecus,</td><td></td></tr><tr><td>verbo de sententia destitisti. roga hoc idem Epicu-</td><td>5</td></tr><tr><td>rum: maius dicet esse malum mediocrem dolorem</td><td></td></tr><tr><td>quam maxumum dedecus; in ipso enim dedecore mali</td><td></td></tr><tr><td>nihil esse, nisi sequantur dolores. quis igitur Epicu-</td><td></td></tr><tr><td>rum sequitur dolor, cum hoc ipsum dicit, summum</td><td></td></tr><tr><td>malum esse dolorem? quo dedecus maius a philoso-</td><td>10</td></tr><tr><td>pho nullum expecto. quare satis mihi dedisti, cum</td><td></td></tr><tr><td>respondisti maius tibi videri malum dedecus quam do-</td><td></td></tr><tr><td>lorem. hoc ipsum enim si tenebis, intelleges quam sit</td><td></td></tr><tr><td>obsistendum dolori; nec tam quaerendum est, dolor</td><td></td></tr><tr><td>malumne sit, quam firmandus animus ad dolorem</td><td>15</td></tr><tr><td>ferendum. </td><td></td></tr><tr><td>  Concludunt ratiunculas Stoici, cur non sit malum;</td><td>29.1</td></tr><tr><td>quasi de verbo, non de re laboretur. quid me decipis,</td><td></td></tr><tr><td>Zeno? nam cum id, quod mihi horribile videtur, tu</td><td></td></tr><tr><td>omnino malum negas esse, capior et scire cupio, quo</td><td></td></tr><tr><td>modo id, quod ego miserrimum existimem, ne malum</td><td>5</td></tr><tr><td>quidem sit. 'nihil est' inquit 'malum nisi quod turpe</td><td></td></tr><tr><td>atque vitiosum est.' ad ineptias redis; illud enim, quod</td><td></td></tr><tr><td>me angebat, non eximis. scio dolorem non esse nequi- </td><td></td></tr><tr><td>tiam; desine id me docere: hoc doce, doleam necne</td><td></td></tr><tr><td>doleam, nihil interesse. 'numquam quicquam' inquit</td><td>10</td></tr><tr><td>'ad beate quidem vivendum, quod est in una virtute</td><td></td></tr><tr><td>positum; sed est tamen reiciendum.' cur? 'asperum</td><td></td></tr><tr><td>est, contra naturam, difficile perpessu, triste, durum.'</td><td></td></tr><tr><td>haec est copia verborum, quod omnes uno verbo ma-</td><td>30.1</td></tr><tr><td>lum appellamus, id tot modis posse dicere. definis</td><td></td></tr><tr><td>tu mihi, non tollis dolorem, cum dicis asperum, contra</td><td></td></tr><tr><td>naturam, vix quod ferri tolerarique possit; nec men-</td><td></td></tr><tr><td>tiris; sed re succumbere non oportebat verbis glorian-</td><td>5</td></tr><tr><td>tem. 'dum nihil bonum nisi quod honestum, nihil ma-</td><td></td></tr><tr><td>lum nisi quod turpe—' optare hoc quidem est, non do-</td><td></td></tr><tr><td>cere; illud et melius et verius, omnia quae natura a-</td><td></td></tr><tr><td>spernetur in malis esse, quae adsciscat, in bonis. hoc</td><td></td></tr><tr><td>posito et verborum concertatione sublata tantum ta-</td><td>10</td></tr><tr><td>men excellet illud quod recte amplexantur isti, quod</td><td></td></tr><tr><td>honestum, quod rectum, quod decorum appellamus,</td><td></td></tr><tr><td>quod idem interdum virtutis nomine amplectimur, ut</td><td></td></tr><tr><td>omnia praeterea, quae bona corporis et fortunae putan-</td><td></td></tr><tr><td>tur, perexigua et minuta videantur, &lt;igitur&gt; ne malum</td><td>15</td></tr><tr><td>quidem ullum, nec si in unum locum conlata omnia</td><td></td></tr><tr><td>sint, cum turpitudinis malo comparanda. quare si, ut</td><td>31.1</td></tr><tr><td>initio concessisti, turpitudo peius est quam dolor, ni-</td><td></td></tr><tr><td>hil est plane dolor. nam dum tibi turpe nec dignum</td><td></td></tr><tr><td>viro videbitur gemere, eiulare, lamentari, frangi, de- </td><td></td></tr><tr><td>bilitari dolore, dum honestas, dum dignitas, dum decus</td><td>5</td></tr><tr><td>aderit, tuque in ea intuens te continebis, cedet pro-</td><td></td></tr><tr><td>fecto virtuti dolor et animi inductione languescet. </td><td></td></tr>
        </table>