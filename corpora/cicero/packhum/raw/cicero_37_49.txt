<table>
          <script>targetHit=0;</script>
          <tr><td>  Sequitur, ut causa ponatur, in quo videndum est, quid in</td><td>2.331.1</td></tr><tr><td>controversiam veniat; tum suggerenda sunt firmamenta</td><td></td></tr><tr><td>causae coniuncte et infirmandis contrariis et tuis confir-</td><td></td></tr><tr><td>mandis. Namque una in causis ratio quaedam est eius</td><td></td></tr><tr><td>orationis, quae ad probandam argumentationem valet; ea</td><td>5</td></tr><tr><td>autem et confirmationem et reprehensionem quaerit; sed</td><td></td></tr><tr><td>quia neque reprehendi, quae contra dicuntur, possunt, nisi</td><td></td></tr><tr><td>tua confirmes, neque haec confirmari, nisi illa reprehendas,</td><td></td></tr><tr><td>idcirco haec et natura et utilitate et tractatione coniuncta</td><td></td></tr><tr><td>sunt. Omnia autem concludenda &lt;sunt&gt; plerumque rebus</td><td>332.1</td></tr><tr><td>augendis vel inflammando iudice vel mitigando; omniaque</td><td></td></tr><tr><td>cum superioribus orationis locis tum maxime extremo ad</td><td></td></tr><tr><td>mentis iudicum quam maxime permovendas et ad utilitatem</td><td></td></tr><tr><td>nostram vocandas conferenda sunt. </td><td>5</td></tr>
        </table>