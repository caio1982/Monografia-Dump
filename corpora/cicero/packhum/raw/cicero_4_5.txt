<table>
          <script>targetHit=0;</script>
          <tr><td>  Tu vero, Caecili, quid potes? quo tempore aut qua in re</td><td>27.1</td></tr><tr><td>non modo ceteris specimen aliquod dedisti, sed tute tui</td><td></td></tr><tr><td>periculum fecisti? In mentem tibi non venit quid negoti</td><td></td></tr><tr><td>sit causam publicam sustinere, vitam alterius totam ex-</td><td></td></tr><tr><td>plicare atque eam non modo in animis iudicum, sed etiam</td><td>5</td></tr><tr><td>in oculis conspectuque omnium exponere, sociorum salutem,</td><td></td></tr><tr><td>commoda provinciarum, vim legum, gravitatem iudiciorum</td><td></td></tr><tr><td>defendere? Cognosce ex me, quoniam hoc primum tempus</td><td></td></tr><tr><td>discendi nactus es, quam multa esse oporteat in eo qui</td><td></td></tr><tr><td>alterum accuset; ex quibus si unum aliquod in te cogno-</td><td>10</td></tr><tr><td>veris, ego iam tibi ipse istuc quod expetis mea voluntate</td><td></td></tr><tr><td>concedam. </td><td></td></tr><tr><td>  Primum integritatem atque innocentiam singularem;</td><td></td></tr><tr><td>nihil est enim quod minus ferendum sit quam rationem</td><td></td></tr><tr><td>ab altero vitae reposcere eum qui non possit suae reddere.</td><td>15</td></tr><tr><td>Hic ego de te plura non dicam: unum illud credo omnis</td><td>28.1</td></tr><tr><td>animum advertere, te adhuc a nullis nisi ab Siculis potuisse</td><td></td></tr><tr><td>cognosci; Siculos hoc dicere, cum eidem sint irati cui tu te </td><td></td></tr><tr><td>inimicum esse dicis, sese tamen te actore ad iudicium non</td><td></td></tr><tr><td>adfuturos. Quare negent ex me non audies: hos patere</td><td>5</td></tr><tr><td>id suspicari quod necesse est. Illi quidem, ut est hominum</td><td></td></tr><tr><td>genus nimis acutum et suspiciosum, non te ex Sicilia litteras</td><td></td></tr><tr><td>in Verrem deportare velle arbitrantur, sed, quod isdem</td><td></td></tr><tr><td>litteris illius praetura et tua quaestura consignata sit, aspor-</td><td></td></tr><tr><td>tare te velle ex Sicilia litteras suspicantur. </td><td>10</td></tr><tr><td>  Deinde accusatorem firmum verumque esse oportet.</td><td>29.1</td></tr><tr><td>Eum ego si te putem cupere esse, facile intellego esse non</td><td></td></tr><tr><td>posse. Nec ea dico, quae si dicam tamen infirmare non</td><td></td></tr><tr><td>possis, te, antequam de Sicilia decesseris, in gratiam redisse</td><td></td></tr><tr><td>cum Verre; Potamonem, scribam et familiarem tuum, re-</td><td>5</td></tr><tr><td>tentum esse a Verre in provincia, cum tu decederes; M.</td><td></td></tr><tr><td>Caecilium, fratrem tuum, lectissimum atque ornatissimum</td><td></td></tr><tr><td>adulescentem, non modo non adesse neque tecum tuas</td><td></td></tr><tr><td>iniurias persequi, sed esse cum Verre et cum illo familiaris-</td><td></td></tr><tr><td>sime atque amicissime vivere. Sunt et haec et alia in te</td><td>10</td></tr><tr><td>falsi accusatoris signa permulta, quibus ego nunc non utor:</td><td></td></tr><tr><td>hoc dico, te, si maxime cupias, tamen verum accusatorem</td><td></td></tr><tr><td>esse non posse. Video enim permulta esse crimina quorum</td><td>30.1</td></tr><tr><td>tibi societas cum Verre eius modi est ut ea in accusando</td><td></td></tr><tr><td>attingere non audeas. Queritur Sicilia tota C. Verrem ab</td><td></td></tr><tr><td>aratoribus, cum frumentum sibi in cellam imperavisset, et</td><td></td></tr><tr><td>cum esset tritici modius HS <span class="caps">ii</span>, pro frumento in modios</td><td>5</td></tr><tr><td>singulos duodenos sestertios exegisse. Magnum crimen,</td><td></td></tr><tr><td>ingens pecunia, furtum impudens, iniuria non ferenda!</td><td></td></tr><tr><td>Ego hoc uno crimine illum condemnem necesse est: tu,</td><td></td></tr><tr><td>Caecili, quid facies? utrum hoc tantum crimen praeter-</td><td>31.1</td></tr><tr><td>mittes an obicies? Si obicies, idne alteri crimini dabis</td><td></td></tr><tr><td>quod eodem tempore in eadem provincia tu ipse fecisti?</td><td></td></tr><tr><td>audebis ita accusare alterum ut quo minus tute condemnere</td><td></td></tr><tr><td>recusare non possis? Sin praetermittes, qualis erit tua ista </td><td>5</td></tr><tr><td>accusatio, quae domestici periculi metu certissimi et maximi</td><td></td></tr><tr><td>criminis non modo sp&lt;ons&gt;ionem, verum etiam mentionem</td><td></td></tr><tr><td>ipsam pertimescat? Emptum est ex senatus consulto fru-</td><td>32.1</td></tr><tr><td>mentum ab Siculis praetore Verre, pro quo frumento pe-</td><td></td></tr><tr><td>cunia omnis soluta non est. Grave est hoc crimen in</td><td></td></tr><tr><td>Verrem, grave me agente, te accusante nullum; eras enim</td><td></td></tr><tr><td>tu quaestor, pecuniam publicam tu tractabas, ex qua,</td><td>5</td></tr><tr><td>etiamsi cuperet praetor, tamen ne qua deductio fieret</td><td></td></tr><tr><td>magna ex parte tua potestas erat. Huius quoque igitur</td><td></td></tr><tr><td>criminis te accusante mentio nulla fiet: silebitur toto iudicio</td><td></td></tr><tr><td>de maximis et notissimis illius furtis et iniuriis. Mihi</td><td></td></tr><tr><td>crede, Caecili, non potest in accusando socios vere de-</td><td>10</td></tr><tr><td>fendere is qui cum reo criminum societate coniunctus est.</td><td></td></tr><tr><td>Mancipes a civitatibus pro frumento pecuniam exegerunt.</td><td>33.1</td></tr><tr><td>Quid? hoc Verre praetore factum est solum? Non, sed</td><td></td></tr><tr><td>etiam quaestore Caecilio. Quid igitur? daturus es huic</td><td></td></tr><tr><td>crimini quod et potuisti prohibere ne fieret et debuisti, an</td><td></td></tr><tr><td>totum id relinques? Ergo id omnino Verres in iudicio suo</td><td>5</td></tr><tr><td>non audiet quod, cum faciebat, quem ad modum defensurus</td><td></td></tr><tr><td>esset non reperiebat. </td><td></td></tr>
        </table>