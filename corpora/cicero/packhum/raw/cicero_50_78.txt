<table>
          <script>targetHit=0;</script>
          <tr><td>  Sed hic quidem locus concludi iam potest. nam si</td><td>3.79.1</td></tr><tr><td>stultitia consensu omnium philosophorum maius est</td><td></td></tr><tr><td>malum quam si omnia mala et fortunae et corporis ex</td><td></td></tr><tr><td>altera parte ponantur, sapientiam autem nemo adse-</td><td></td></tr><tr><td>quitur, in summis malis omnes sumus, quibus vos op-</td><td>5</td></tr><tr><td>tume consultum a dis inmortalibus dicitis. nam ut nihil</td><td></td></tr><tr><td>interest utrum nemo valeat an nemo possit valere, sic</td><td></td></tr><tr><td>non intellego quid intersit utrum nemo sit sapiens an</td><td></td></tr><tr><td>nemo esse possit. </td><td></td></tr><tr><td>  Ac nos quidem nimis multa de re apertissuma; Te-</td><td>10</td></tr><tr><td>lamo autem uno versu totum locum conficit cur di</td><td></td></tr><tr><td>homines neglegant:</td><td></td></tr><tr><td>    &quot;nam si curent, bene bonis sit, male malis; quod</td><td></td></tr><tr><td>       nunc abest&quot;.</td><td></td></tr><tr><td>debebant illi quidem omnis bonos efficere, si quidem</td><td>15</td></tr><tr><td>hominum generi consulebant; sin id minus, bonis qui-</td><td>80.1</td></tr><tr><td>dem certe consulere debebant. Cur igitur duo Scipiones</td><td></td></tr><tr><td>fortissimos et optimos viros in Hispania Poenus op-</td><td></td></tr><tr><td>pressit, cur Maximus extulit filium consularem, cur</td><td></td></tr><tr><td>Marcellum Annibal interemit, cur Paulum Cannae sus- </td><td>5</td></tr><tr><td>tulerunt, cur Poenorum crudelitati Reguli corpus est</td><td></td></tr><tr><td>praebitum, cur Africanum domestici parietes non texe-</td><td></td></tr><tr><td>runt? Sed haec vetera et alia permulta; propiora</td><td></td></tr><tr><td>videamus. cur avunculus meus vir innocentissumus</td><td></td></tr><tr><td>idemque doctissumus P. Rutilius in exilio est, cur</td><td>10</td></tr><tr><td>sodalis meus interfectus domi suae Drusus, cur</td><td></td></tr><tr><td>temperantiae prudentiaeque specimen ante simula-</td><td></td></tr><tr><td>crum Vestae pontifex maximus est Q. Scaevola tru-</td><td></td></tr><tr><td>cidatus, cur ante etiam tot civitatis principes a Cinna</td><td></td></tr><tr><td>interempti, cur omnium perfidiosissimus C. Marius Q.</td><td>15</td></tr><tr><td>Catulum praestantissuma dignitate virum mori potuit</td><td></td></tr><tr><td>iubere? Dies deficiat si velim numerare quibus bonis</td><td>81.1</td></tr><tr><td>male evenerit, nec minus si commemorem quibus im-</td><td></td></tr><tr><td>probis optime. Cur enim Marius tam feliciter septi-</td><td></td></tr><tr><td>mum consul domi suae senex est mortuus, cur omnium</td><td></td></tr><tr><td>crudelissimus tam diu Cinna regnavit? &quot;At dedit poe-</td><td>5</td></tr><tr><td>nas.&quot; Prohiberi melius fuit impedirique ne tot summos</td><td></td></tr><tr><td>viros interficeret quam ipsum aliquando poenas dare.</td><td></td></tr><tr><td>Summo cruciatu supplicioque Q. Varius homo impor-</td><td></td></tr><tr><td>tunissumus periit; si quia Drusum ferro Metellum ve-</td><td></td></tr><tr><td>neno sustulerat, illos conservari melius fuit quam poe-</td><td>10</td></tr><tr><td>nas sceleris Varium pendere. Duodequadraginta Dio-</td><td></td></tr><tr><td>nysius tyrannus annos fuit opulentissumae et beatissu-</td><td></td></tr><tr><td>mae civitatis; quam multos ante hunc in ipso Graeciae</td><td>82.1</td></tr><tr><td>flore Pisistratus. &quot;At Phalaris, at Apollodorus poenas</td><td></td></tr><tr><td>sustulit.&quot; Multis quidem ante cruciatis et necatis. Et</td><td></td></tr><tr><td>praedones multi saepe poenas dant, nec tamen possu-</td><td></td></tr><tr><td>mus dicere non pluris captivos acerbe quam praedones</td><td>5</td></tr><tr><td>necatos. Anaxarchum Democriteum a Cyprio tyranno</td><td></td></tr><tr><td>excarnificatum accepimus, Zenonem Eleatem in tor-</td><td></td></tr><tr><td>mentis necatum; quid dicam de Socrate, cuius morti</td><td></td></tr><tr><td>inlacrimare soleo Platonem legens? Videsne igitur </td><td></td></tr><tr><td>deorum iudicio, si vident res humanas, discrimen esse</td><td>10</td></tr><tr><td>sublatum? Diogenes quidem Cynicus dicere solebat</td><td>83.1</td></tr><tr><td>Harpalum, qui temporibus illis praedo felix habebatur,</td><td></td></tr><tr><td>contra deos testimonium dicere, quod in illa fortuna</td><td></td></tr><tr><td>tam diu viveret. Dionysius, de quo ante dixi, cum fa-</td><td></td></tr><tr><td>num Proserpinae Locris expilavisset, navigabat Syra-</td><td>5</td></tr><tr><td>cusas; isque cum secundissumo vento cursum teneret,</td><td></td></tr><tr><td>ridens &quot;videtisne&quot; inquit &quot;amici quam bona a dis inmor-</td><td></td></tr><tr><td>talibus navigatio sacrilegis detur&quot;. atque homo acutus</td><td></td></tr><tr><td>cum bene planeque percepisset, in eadem sententia</td><td></td></tr><tr><td>perseverabat. qui quom ad Peloponnesum classem ap-</td><td>10</td></tr><tr><td>pulisset et in fanum venisset Iovis Olympii, aureum ei</td><td></td></tr><tr><td>detraxit amiculum grandi pondere, quo Iovem ornarat</td><td></td></tr><tr><td>e manubiis Carthaginiensium tyrannus Gelo, atque in</td><td></td></tr><tr><td>eo etiam cavillatus est aestate grave esse aureum ami-</td><td></td></tr><tr><td>culum hieme frigidum, eique laneum pallium iniecit,</td><td>15</td></tr><tr><td>cum id esse ad omne anni tempus diceret. idemque</td><td></td></tr><tr><td>Aesculapi Epidauri barbam auream demi iussit; neque</td><td></td></tr><tr><td>enim convenire barbatum esse filium, cum in omnibus</td><td></td></tr><tr><td>fanis pater imberbis esset. iam mensas argenteas de</td><td>84.1</td></tr><tr><td>omnibus delubris iussit auferri, in quibus quod more</td><td></td></tr><tr><td>veteris Graeciae inscriptum esset &quot;bonorum deorum&quot;,</td><td></td></tr><tr><td>uti se eorum bonitate velle dicebat. idem Victoriolas</td><td></td></tr><tr><td>aureas et pateras coronasque, quae simulacrorum por-</td><td>5</td></tr><tr><td>rectis manibus sustinebantur, sine dubitatione tolle- </td><td></td></tr><tr><td>bat eaque se accipere non auferre dicebat; esse enim</td><td></td></tr><tr><td>stultitiam a quibus bona precaremur ab is porrigenti-</td><td></td></tr><tr><td>bus et dantibus nolle sumere. eundemque ferunt haec</td><td></td></tr><tr><td>quae dixi sublata de fanis in forum protulisse et per</td><td>10</td></tr><tr><td>praeconem vendidisse exactaque pecunia edixisse ut</td><td></td></tr><tr><td>quod quisque a sacris haberet id ante diem certam in</td><td></td></tr><tr><td>suum quicque fanum referret: ita ad impietatem in</td><td></td></tr><tr><td>deos in homines adiunxit iniuriam. Hunc igitur nec</td><td></td></tr><tr><td>Olympius Iuppiter fulmine percussit nec Aesculapius</td><td>15</td></tr><tr><td>misero diuturnoque morbo tabescentem interemit, at-</td><td></td></tr><tr><td>que in suo lectulo mortuus in †tyrannidis rogum in-</td><td></td></tr><tr><td>latus est, eamque potestatem, quam ipse per scelus</td><td></td></tr><tr><td>erat nanctus, quasi iustam et legitimam hereditatis</td><td></td></tr><tr><td>loco filio tradidit. Invita in hoc loco versatur oratio,</td><td>85.1</td></tr><tr><td>videtur enim auctoritatem adferre peccandi; recte vi-</td><td></td></tr><tr><td>deretur, nisi et virtutis et vitiorum sine ulla divina ra-</td><td></td></tr><tr><td>tione grave ipsius conscientiae pondus esset, qua sub-</td><td></td></tr><tr><td>lata iacent omnia. ut enim nec domus nec res publica</td><td>5</td></tr><tr><td>ratione quadam et disciplina dissignata videatur, si</td><td></td></tr><tr><td>in ea nec recte factis praemia extent ulla nec supplicia</td><td></td></tr><tr><td>peccatis, sic mundi divina in homines moderatio pro-</td><td></td></tr><tr><td>fecto nulla est, si in ea discrimen nullum est bonorum</td><td></td></tr><tr><td>et malorum. </td><td>10</td></tr>
        </table>