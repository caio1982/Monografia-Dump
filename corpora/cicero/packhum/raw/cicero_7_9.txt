<table>
          <script>targetHit=0;</script>
          <tr><td>  At infestis prope signis inferuntur Galli in M. Fonteium</td><td>44.1</td></tr><tr><td>et instant atque urgent summo cum studio, summa cum</td><td></td></tr><tr><td>audacia. Video, iudices; sed multis et firmis praesidiis </td><td></td></tr><tr><td>vobis adiutoribus isti immani atque intolerandae barbariae</td><td></td></tr><tr><td>resistemus. Primum obicitur contra istorum impetus Mace-</td><td>5</td></tr><tr><td>donia, fidelis et amica populo Romano provincia; quae cum</td><td></td></tr><tr><td>se ac suas urbis non solum consilio sed etiam manu M. Fontei</td><td></td></tr><tr><td>conservatam esse dicat, ut ipsa per hunc a Thraecum adventu</td><td></td></tr><tr><td>ac depopulatione defensa &lt;est&gt;, sic ab huius nunc capite Gallo-</td><td></td></tr><tr><td>rum impetus terroresque depellit. Constituitur ex altera</td><td>45.1</td></tr><tr><td>parte ulterior Hispania, quae profecto &lt;non&gt; modo religione</td><td></td></tr><tr><td>sua resistere istorum cupiditati potest sed etiam sceleratorum</td><td></td></tr><tr><td>hominum periuria testimoniis ac laudationibus suis refutare.</td><td></td></tr><tr><td>Atque ex ipsa etiam Gallia fidelissima et gravissima auxilia</td><td>5</td></tr><tr><td>sumuntur. Venit huic subsidio misero atque innocenti</td><td></td></tr><tr><td>Massiliensium cuncta civitas, quae non solum ob eam causam</td><td></td></tr><tr><td>laborat ut huic, a quo ipsa servata est, parem gratiam referre</td><td></td></tr><tr><td>videatur sed etiam quod ea condicione atque eo fato se in</td><td></td></tr><tr><td>eis terris conlocatam esse arbitratur ne quid nostris homini-</td><td>10</td></tr><tr><td>bus istae gentes nocere possint. Propugnat pariter pro salute</td><td>46.1</td></tr><tr><td>M. Fontei Narbonensis colonia, quae per hunc ipsa nuper</td><td></td></tr><tr><td>obsidione hostium liberata nunc eiusdem miseriis ac periculis</td><td></td></tr><tr><td>commovetur. Denique ut oportet bello Gallico, ut maiorum</td><td></td></tr><tr><td>iura moresque praescribunt, nemo est civis Romanus qui sibi</td><td>5</td></tr><tr><td>ulla excusatione utendum putet; omnes illius provinciae</td><td></td></tr><tr><td>publicani, agricolae, pecuarii, ceteri negotiatores uno animo</td><td></td></tr><tr><td>M. Fonteium atque una voce defendunt. Quod si tantas</td><td></td></tr><tr><td>auxiliorum nostrorum copias Indutiomarus ipse despexerit,</td><td></td></tr><tr><td>dux Allobrogum ceterorumque Gallorum, num etiam de</td><td>10</td></tr><tr><td>matris hunc complexu, lectissimae miserrimaeque feminae,</td><td></td></tr><tr><td>vobis inspectantibus avellet atque abstrahet? praesertim cum</td><td></td></tr><tr><td>virgo Vestalis ex altera parte germanum fratrem complexa</td><td></td></tr><tr><td>teneat vestramque, iudices, ac populi Romani fidem im-</td><td></td></tr><tr><td>ploret; quae pro vobis liberisque vestris tot annos in dis </td><td>15</td></tr><tr><td>immortalibus placandis occupata est ut ea nunc pro salute</td><td></td></tr><tr><td>sua fratrisque sui animos vestros placare possit. Cui miserae</td><td>47.1</td></tr><tr><td>quod praesidium, quod solacium reliquum est hoc amisso?</td><td></td></tr><tr><td>Nam ceterae feminae gignere ipsae sibi praesidia et habere</td><td></td></tr><tr><td>domi fortunarum omnium socium participemque possunt;</td><td></td></tr><tr><td>huic vero virgini quid est praeter fratrem quod aut iucundum</td><td>5</td></tr><tr><td>aut carum esse possit? Nolite pati, iudices, aras deorum</td><td></td></tr><tr><td>immortalium Vestaeque matris cotidianis virginis lamenta-</td><td></td></tr><tr><td>tionibus de vestro iudicio commoneri; prospicite ne ille</td><td></td></tr><tr><td>ignis aeternus nocturnis Fonteiae laboribus vigiliisque ser-</td><td></td></tr><tr><td>vatus sacerdotis vestrae lacrimis exstinctus esse dicatur.</td><td>10</td></tr><tr><td>Tendit ad vos virgo Vestalis manus supplices easdem quas</td><td>48.1</td></tr><tr><td>pro vobis dis immortalibus tendere consuevit. Cavete ne</td><td></td></tr><tr><td>periculosum superbumque sit eius vos obsecrationem re-</td><td></td></tr><tr><td>pudiare cuius preces si di aspernarentur, haec salva esse</td><td></td></tr><tr><td>non possent. Videtisne subito, iudices, virum fortissimum,</td><td>5</td></tr><tr><td>M. Fonteium, parentis et sororis commemoratione lacrimas</td><td></td></tr><tr><td>profudisse? Qui numquam in acie pertimuerit, qui se arma-</td><td></td></tr><tr><td>tus saepe in hostium manum multitudinemque immiserit,</td><td></td></tr><tr><td>cum in eius modi periculis eadem se solacia suis relinquere</td><td></td></tr><tr><td>arbitraretur quae suus pater sibi reliquisset, idem nunc con-</td><td>10</td></tr><tr><td>turbato animo pertimescit ne non modo ornamento et ad-</td><td></td></tr><tr><td>iumento non sit suis sed etiam cum acerbissimo luctu dedecus</td><td></td></tr><tr><td>aeternum miseris atque ignominiam relinquat. O fortunam</td><td>49.1</td></tr><tr><td>longe disparem, M. Fontei, si deligere potuisses ut potius</td><td></td></tr><tr><td>telis tibi Gallorum quam periuriis intereundum esset! Tum</td><td></td></tr><tr><td>enim vitae socia virtus, mortis comes gloria fuisset; nunc</td><td></td></tr><tr><td>vero qui est dolor victoriae te atque imperi poenas ad eorum</td><td>5</td></tr><tr><td>arbitrium sufferre qui aut victi armis sunt aut invitissimi</td><td></td></tr><tr><td>paruerunt! A quo periculo defendite, iudices, civem fortem </td><td></td></tr><tr><td>atque innocentem; curate ut nostris testibus plus quam</td><td></td></tr><tr><td>alienigenis credidisse videamini, plus saluti civium quam</td><td></td></tr><tr><td>hostium libidini consuluisse, graviorem duxisse eius obsecra-</td><td>10</td></tr><tr><td>tionem quae vestris sacris praesit quam eorum audaciam qui</td><td></td></tr><tr><td>cum omnium sacris delubrisque bella gesserunt. Postremo</td><td></td></tr><tr><td>prospicite, iudices, id quod ad dignitatem populi Romani</td><td></td></tr><tr><td>maxime pertinet, ut plus apud vos preces virginis Vestalis</td><td></td></tr><tr><td>quam minae Gallorum valuisse videantur. </td><td>15</td></tr>
        </table>