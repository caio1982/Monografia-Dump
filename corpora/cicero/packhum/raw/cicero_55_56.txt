<table>
          <script>targetHit=0;</script>
          <tr><td>  Sed cum tota philosophia, mi Cicero, frugifera et</td><td>3.5.1</td></tr><tr><td>fructuosa nec ulla pars eius inculta ac deserta sit,</td><td></td></tr><tr><td>tum nullus feracior in ea locus est nec uberior, quam</td><td></td></tr><tr><td>de officiis, a quibus constanter honesteque vivendi</td><td></td></tr><tr><td>praecepta ducuntur. Quare quamquam a Cratippo no-</td><td>5</td></tr><tr><td>stro, principe huius memoriae philosophorum, haec</td><td></td></tr><tr><td>te assidue audire atque accipere confido, tamen con-</td><td></td></tr><tr><td>ducere arbitror talibus aures tuas vocibus undique</td><td></td></tr><tr><td>circumsonare, nec eas, si fieri possit, quicquam aliud</td><td></td></tr><tr><td>audire. Quod cum omnibus est faciendum, qui vitam</td><td>6.1</td></tr><tr><td>honestam ingredi cogitant, tum haud scio an nemini</td><td></td></tr><tr><td>potius quam tibi. Sustines enim non parvam expecta-</td><td></td></tr><tr><td>tionem imitandae industriae nostrae, magnam hono-</td><td></td></tr><tr><td>rum, non nullam fortasse nominis. Suscepisti onus</td><td>5</td></tr><tr><td>praeterea grave et Athenarum et Cratippi; ad quos</td><td></td></tr><tr><td>cum tamquam ad mercaturam bonarum artium sis</td><td></td></tr><tr><td>profectus, inanem redire turpissimum est dedecoran-</td><td></td></tr><tr><td>tem et urbis auctoritatem et magistri. Quare quantum</td><td></td></tr><tr><td>coniti animo potes, quantum labore contendere, si di-</td><td>10</td></tr><tr><td>scendi labor est potius quam voluptas, tantum fac ut</td><td></td></tr><tr><td>efficias neve committas, ut, cum omnia suppeditata</td><td></td></tr><tr><td>sint a nobis, tute tibi defuisse videare. Sed haec hacte- </td><td></td></tr><tr><td>nus; multa enim saepe ad te cohortandi gratia scrip-</td><td></td></tr><tr><td>simus; nunc ad reliquam partem propositae divisionis</td><td>15</td></tr><tr><td>revertamur. </td><td></td></tr><tr><td>  Panaetius igitur, qui sine controversia de officiis</td><td>7.1</td></tr><tr><td>accuratissime disputavit quemque nos correctione qua-</td><td></td></tr><tr><td>dam adhibita potissimum secuti sumus, tribus generi-</td><td></td></tr><tr><td>bus propositis, in quibus deliberare homines et con-</td><td></td></tr><tr><td>sultare de officio solerent, uno cum dubitarent, ho-</td><td>5</td></tr><tr><td>nestumne id esset, de quo ageretur, an turpe, altero</td><td></td></tr><tr><td>utilene esset an inutile, tertio, si id, quod speciem</td><td></td></tr><tr><td>haberet honesti, pugnaret cum eo, quod utile videre-</td><td></td></tr><tr><td>tur, quomodo ea discerni oporteret, de duobus generi-</td><td></td></tr><tr><td>bus primis tribus libris explicavit, de tertio autem</td><td>10</td></tr><tr><td>genere deinceps se scripsit dicturum nec exsolvit id,</td><td></td></tr><tr><td>quod promiserat. Quod eo magis miror, quia scrip-</td><td>8.1</td></tr><tr><td>tum a discipulo eius Posidonio est, triginta annis vi-</td><td></td></tr><tr><td>xisse Panaetium posteaquam illos libros edidisset.</td><td></td></tr><tr><td>Quem locum miror a Posidonio breviter esse tactum</td><td></td></tr><tr><td>in quibusdam commentariis, praesertim cum scribat</td><td>5</td></tr><tr><td>nullum esse locum in tota philosophia tam necessa-</td><td></td></tr><tr><td>rium. Minime vero assentior iis, qui negant eum lo-</td><td>9.1</td></tr><tr><td>cum a Panaetio praetermissum, sed consulto relictum,</td><td></td></tr><tr><td>nec omnino scribendum fuisse, quia numquam posset</td><td></td></tr><tr><td>utilitas cum honestate pugnare. De quo alterum po-</td><td></td></tr><tr><td>test habere dubitationem, adhibendumne fuerit hoc</td><td>5</td></tr><tr><td>genus, quod in divisione Panaetii tertium est an plane</td><td></td></tr><tr><td>omittendum, alterum dubitari non potest, quin a Pa-</td><td></td></tr><tr><td>naetio susceptum sit, sed relictum. Nam qui e divi-</td><td></td></tr><tr><td>sione tripertita duas partes absolverit, huic necesse</td><td></td></tr><tr><td>est restare tertiam; praeterea in extremo libro tertio</td><td>10</td></tr><tr><td>de hac parte pollicetur se deinceps esse dicturum.</td><td></td></tr><tr><td>Accedit eodem testis locuples Posidonius, qui etiam </td><td>10.1</td></tr><tr><td>scribit in quadam epistola, P. Rutilium Rufum dicere</td><td></td></tr><tr><td>solere, qui Panaetium audierat, ut nemo pictor esset</td><td></td></tr><tr><td>inventus, qui in Coa Venere eam partem, quam Apelles</td><td></td></tr><tr><td>inchoatam reliquisset, absolveret—oris enim pul-</td><td>5</td></tr><tr><td>chritudo reliqui corporis imitandi spem auferebat—,</td><td></td></tr><tr><td>sic ea, quae Panaetius praetermisisset et non perfecis-</td><td></td></tr><tr><td>set, propter eorum, quae perfecisset, praestantiam ne-</td><td></td></tr><tr><td>minem persecutum. </td><td></td></tr>
        </table>