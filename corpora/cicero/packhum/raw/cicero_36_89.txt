<table>
          <script>targetHit=0;</script>
          <tr><td>  Loci communes: a ratiocinatione, oportere coniec-</td><td>2.152.8</td></tr><tr><td>tura ex eo, quod scriptum sit, ad id, quod non sit</td><td></td></tr><tr><td>scriptum, pervenire; et neminem posse omnes res per</td><td>10</td></tr><tr><td>scripturam amplecti, sed eum commodissime scribere,</td><td></td></tr><tr><td>qui curet, ut quaedam ex quibusdam intellegantur;</td><td></td></tr><tr><td>contra ratiocinationem huiusmodi: coniecturam divi- </td><td>153.1</td></tr><tr><td>nationem esse et stulti scriptoris esse non posse om-</td><td></td></tr><tr><td>nibus de rebus cavere, quibus velit. </td><td></td></tr><tr><td>  Definitio est, cum in scripto verbum aliquod est</td><td></td></tr><tr><td>positum, cuius de vi quaeritur, hoc modo: lex: <span class="caps">qui</span></td><td>5</td></tr><tr><td><span class="caps">in adversa tempestate navem reliquerint, omnia</span></td><td></td></tr><tr><td><span class="caps">amittunto; eorum navis et onera sunto, qui in</span></td><td></td></tr><tr><td><span class="caps">nave remanserint</span>. Duo quidam, cum iam in alto</td><td></td></tr><tr><td>navigarent, et cum eorum alterius navis, alterius onus</td><td></td></tr><tr><td>esset, naufragum quendam natantem et manus ad se</td><td>10</td></tr><tr><td>tendentem animum adverterunt; misericordia commoti</td><td></td></tr><tr><td>navem ad eum adplicarunt, hominem ad se sustulerunt.</td><td></td></tr><tr><td>postea aliquanto ipsos quoque tempestas vehementius</td><td>154.1</td></tr><tr><td>iactare coepit, usque adeo, ut dominus navis, cum</td><td></td></tr><tr><td>idem gubernator esset, in scapham confugeret et inde</td><td></td></tr><tr><td>funiculo, qui a puppi religatus scapham adnexam tra-</td><td></td></tr><tr><td>hebat, navi, quod posset, moderaretur, ille autem,</td><td>5</td></tr><tr><td>cuius merces erant, in gladium in navi ibidem in-</td><td></td></tr><tr><td>cumberet. hic ille naufragus ad gubernaculum ac-</td><td></td></tr><tr><td>cessit et navi, quod potuit, est opitulatus. sedatis</td><td></td></tr><tr><td>autem fluctibus et tempestate iam commutata navis</td><td></td></tr><tr><td>in portum pervehitur. ille autem, qui in gladium in-</td><td>10</td></tr><tr><td>cubuerat, leviter saucius facile ex vulnere est recrea-</td><td></td></tr><tr><td>tus. navem cum onere horum trium suam quisque esse</td><td></td></tr><tr><td>dicit. Hic omnes scripto ad causam accedunt et ex</td><td></td></tr><tr><td>nominis vi nascitur controversia. nam et relinquere</td><td></td></tr><tr><td>navem et remanere in navi, denique navis ipsa quid</td><td>15</td></tr><tr><td>sit, definitionibus quaeretur. isdem autem ex locis om-</td><td></td></tr><tr><td>nibus, quibus definitiva constitutio, tractabitur. </td><td></td></tr>
        </table>