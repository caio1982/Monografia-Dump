<table>
          <script>targetHit=0;</script>
          <tr><td>  Sed ea res, iudices, haud scio an plus mihi profuerit quam</td><td>66.1</td></tr><tr><td>si mihi tum essent omnes gratulati. Nam postea quam sensi </td><td></td></tr><tr><td>populi Romani auris hebetiores, oculos autem esse acris</td><td></td></tr><tr><td>atque acutos, destiti quid de me audituri essent homines</td><td></td></tr><tr><td>cogitare; feci ut postea cotidie praesentem me viderent,</td><td>5</td></tr><tr><td>habitavi in oculis, pressi forum; neminem a congressu meo</td><td></td></tr><tr><td>neque ianitor meus neque somnus absterruit. Ecquid ego</td><td></td></tr><tr><td>dicam de occupatis meis temporibus, cui fuerit ne otium</td><td></td></tr><tr><td>quidem umquam otiosum? Nam quas tu commemoras,</td><td></td></tr><tr><td>Cassi, legere te solere orationes, cum otiosus sis, has ego</td><td>10</td></tr><tr><td>scripsi ludis et feriis, ne omnino umquam essem otiosus.</td><td></td></tr><tr><td>Etenim M. Catonis illud quod in principio scripsit Originum</td><td></td></tr><tr><td>suarum semper magnificum et praeclarum putavi, 'clarorum</td><td></td></tr><tr><td>virorum atque magnorum non minus oti quam negoti</td><td></td></tr><tr><td>rationem exstare oportere.' Itaque si quam habeo laudem,</td><td>15</td></tr><tr><td>quae quanta sit nescio, parta Romae est, quaesita in foro;</td><td></td></tr><tr><td>meaque privata consilia publici quoque casus comprobave-</td><td></td></tr><tr><td>runt, ut etiam summa res publica mihi domi fuerit gerenda</td><td></td></tr><tr><td>et urbs in urbe servanda. Eadem igitur, Cassi, via munita</td><td>67.1</td></tr><tr><td>Laterensi est, idem virtuti cursus ad gloriam, hoc facilior</td><td></td></tr><tr><td>fortasse quod ego huc a me ortus et per me nixus ascendi,</td><td></td></tr><tr><td>istius egregia virtus adiuvabitur commendatione maiorum. </td><td></td></tr><tr><td>  Sed ut redeam ad Plancium, numquam ex urbe is afuit</td><td>5</td></tr><tr><td>nisi sorte, lege, necessitate; non valuit rebus isdem quibus</td><td></td></tr><tr><td>fortasse non nulli, at valuit adsiduitate, valuit observandis</td><td></td></tr><tr><td>amicis, valuit liberalitate; fuit in oculis, petivit, ea est usus</td><td></td></tr><tr><td>ratione vitae qua minima invidia novi homines plurimi sunt</td><td></td></tr><tr><td>eosdem honores consecuti.  </td><td>10</td></tr><tr><td>  Nam quod ais, Cassi, non plus me Plancio debere quam</td><td>68.1</td></tr><tr><td>bonis omnibus, quod eis aeque mea salus cara fuerit, ego</td><td></td></tr><tr><td>me debere bonis omnibus fateor. Sed etiam ei quibus ego</td><td></td></tr><tr><td>debeo boni viri et cives comitiis aediliciis aliquid se meo</td><td></td></tr><tr><td>nomine Plancio debere dicebant. Verum fac me multis</td><td>5</td></tr><tr><td>debere et in eis Plancio; utrum igitur me conturbare oportet,</td><td></td></tr><tr><td>an ceteris, cum cuiusque dies venerit, hoc nomen quod</td><td></td></tr><tr><td>urget nunc cum petitur dissolvere? Quamquam dissimilis</td><td></td></tr><tr><td>est pecuniae debitio et gratiae. Nam qui pecuniam dis-</td><td></td></tr><tr><td>solvit, statim non habet id quod reddidit; qui autem debet,</td><td>10</td></tr><tr><td>is retinet alienum; gratiam autem et qui refert habet, et qui</td><td></td></tr><tr><td>habet in eo ipso quod habet refert. Neque ego nunc</td><td></td></tr><tr><td>Plancio desinam debere, si hoc solvero, nec minus ei</td><td></td></tr><tr><td>redderem voluntate ipsa, si hoc molestiae non accidisset.</td><td></td></tr><tr><td>Quaeris a me, Cassi, quid pro fratre meo, qui mihi est caris-</td><td>69.1</td></tr><tr><td>simus, quid pro meis liberis, quibus nihil mihi potest esse</td><td></td></tr><tr><td>iucundius, amplius quam quod pro Plancio facio facere</td><td></td></tr><tr><td>possim, nec vides istorum ipsorum caritate ad huius salutem</td><td></td></tr><tr><td>defendendam maxime stimulari me atque excitari. Nam</td><td>5</td></tr><tr><td>neque illis huius salute a quo meam sciunt esse defensam</td><td></td></tr><tr><td>quicquam est optatius, et ego ipse numquam illos aspicio</td><td></td></tr><tr><td>quin, cum per hunc me eis conservatum esse meminerim,</td><td></td></tr><tr><td>huius meritum in me recorder. </td><td></td></tr>
        </table>