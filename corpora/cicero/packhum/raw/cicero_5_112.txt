<table>
          <script>targetHit=0;</script>
          <tr><td>  Quid vero? a Tissensibus, perparva ac tenui civitate, sed</td><td>2.3.86.1</td></tr><tr><td>aratoribus laboriosissimis frugalissimisque hominibus, nonne</td><td></td></tr><tr><td>plus lucri nomine eripitur quam quantum omnino frumenti</td><td></td></tr><tr><td>exararant? ad quos tu decumanum Diognetum Venerium</td><td></td></tr><tr><td>misisti, novum genus publicani. Cur hoc auctore non</td><td>5</td></tr><tr><td>Romae quoque servi publici ad vectigalia accedunt? Anno</td><td></td></tr><tr><td>secundo Tissenses HS <span class="caps"><span class="ovl">xxi</span></span><span class="ovl"></span> lucri dare coguntur inviti;</td><td></td></tr><tr><td>tertio anno <span class="caps"><span class="ovl">xii</span></span><span class="ovl"></span> mod. tritici lucri Diogneto Venerio dare</td><td></td></tr><tr><td>coacti sunt. Hic Diognetus, qui ex publicis vectigalibus</td><td></td></tr><tr><td>tanta lucra facit, vicarium nullum habet, nihil omnino</td><td>10</td></tr><tr><td>peculi. Vos etiam nunc dubitate, si potestis, utrum tantum</td><td></td></tr><tr><td>numerum tritici Venerius apparitor istius sibi acceperit an</td><td></td></tr><tr><td>huic exegerit. Atque haec ex publico Tissensium testi-</td><td>87.1</td></tr><tr><td>monio cognoscite. <span class="caps">Testimonivm pvblicvm Tissensivm.</span></td><td></td></tr><tr><td>Obscure, iudices, praetor ipse decumanus est, cum eius</td><td></td></tr><tr><td>apparitores frumentum a civitatibus exigant, pecunias impe-</td><td></td></tr><tr><td>rent, aliquanto plus ipsi lucri auferant quam quantum</td><td>5</td></tr><tr><td>populo Romano decumarum nomine daturi sunt! Haec</td><td></td></tr><tr><td>aequitas in tuo imperio fuit, haec praetoris dignitas, ut</td><td></td></tr><tr><td>servos Venerios Siculorum dominos esse velles; hic dilectus, </td><td></td></tr><tr><td>hoc discrimen te praetore fuit, ut aratores in servorum</td><td></td></tr><tr><td>numero essent, servi in publicanorum. </td><td>10</td></tr><tr><td>  Quid? Amestratini miseri, impositis ita magnis decumis</td><td>88.1</td></tr><tr><td>ut ipsis reliqui nihil fieret, nonne tamen numerare pecunias</td><td></td></tr><tr><td>coacti sunt? Addicuntur decumae M. Caesio, cum adessent</td><td></td></tr><tr><td>legati Amestratini; statim cogitur Heraclius legatus nume-</td><td></td></tr><tr><td>rare HS <span class="caps"><span class="ovl">xxii</span></span><span class="ovl"></span>. Quid hoc est? quae est ista praeda, quae</td><td>5</td></tr><tr><td>vis, quae direptio sociorum? Si erat Heraclio ab senatu</td><td></td></tr><tr><td>mandatum ut emeret, emisset: si non erat, qui poterat sua</td><td></td></tr><tr><td>sponte pecuniam numerare? Caesio renuntiat se dedisse.</td><td></td></tr><tr><td>Cognoscite renuntiationem ex litteris publicis. Recita.</td><td>89.1</td></tr><tr><td><span class="caps">Ex litteris pvblicis.</span> Quo senatus consulto erat hoc</td><td></td></tr><tr><td>legato permissum? Nullo. Cur fecit? Coactus est. Quis</td><td></td></tr><tr><td>hoc dicit? Tota civitas. Recita testimonium publicum.</td><td></td></tr><tr><td><span class="caps">Testimonivm pvblicvm.</span> Ab hac eadem civitate anno</td><td>5</td></tr><tr><td>secundo simili ratione extortam esse pecuniam et Sex.</td><td></td></tr><tr><td>Vennonio datam ex eodem testimonio cognovistis. At</td><td></td></tr><tr><td>Amestratinos, homines tenuis, cum eorum decumas me-</td><td></td></tr><tr><td>dimnis <span class="caps">dccc</span> vendidisses Bariobali Venerio—cognoscite</td><td></td></tr><tr><td>nomina publicanorum!—cogis eos plus lucri addere quam</td><td>10</td></tr><tr><td>quanti venierant, cum magno venissent. Dant Bariobali</td><td></td></tr><tr><td>medimna <span class="caps">dcccl</span>, HS <span class="caps">md</span>. Profecto numquam iste tam</td><td></td></tr><tr><td>amens fuisset ut ex agro populi Romani plus frumenti servo</td><td></td></tr><tr><td>Venerio quam populo Romano tribui pateretur, nisi omnis</td><td></td></tr><tr><td>ea praeda servi nomine ad istum ipsum perveniret. Petrini,</td><td>90.1</td></tr><tr><td>cum eorum decumae magno addictae essent, tamen invi-</td><td></td></tr><tr><td>tissimi P. Naevio Turpioni, homini improbissimo, qui</td><td></td></tr><tr><td>iniuriarum Sacerdote praetore damnatus est, HS <span class="caps"><span class="ovl">lii</span></span><span class="ovl"></span> dare</td><td></td></tr><tr><td>coacti sunt. Itane dissolute decumas vendidisti ut, cum</td><td>5</td></tr><tr><td>esset medimnum HS <span class="caps">xv</span>, venissent autem decumae me-</td><td></td></tr><tr><td>dimnum <span class="caps"><span class="ovl">iii</span></span><span class="ovl"></span>, hoc est HS <span class="caps"><span class="ovl">xxxxv</span></span><span class="ovl"></span>, lucri decumano HS <span class="caps"><span class="ovl">lii</span></span><span class="ovl"></span> </td><td></td></tr><tr><td>darentur? At permagno decumas eius agri vendidisti.</td><td></td></tr><tr><td>Videlicet gloriatur non Turpioni lucrum datum esse, sed</td><td></td></tr><tr><td>Petrinis pecuniam ereptam. </td><td>10</td></tr>
        </table>