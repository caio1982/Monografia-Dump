<table>
          <script>targetHit=0;</script>
          <tr class="title first  date"><td>c<span class="snum">.</span> vii Id<span class="snum">.</span> Mai<span class="snum">.</span> <span class="snum">45</span> Romae</td><td></td></tr><tr class="title last  "><td>L. LUCCEIUS Q. F. S. D. M. TULLIO M. F.</td><td></td></tr><tr><td>S. v. b. e. v. sicut soleo, paululo tamen etiam deterius quam</td><td>5.14.1.1</td></tr><tr><td>soleo. </td><td></td></tr><tr><td>  Te requisivi saepius ut viderem. Romae quia postea non</td><td></td></tr><tr><td>fuisti quam discesseras miratus sum, quod item nunc miror.</td><td></td></tr><tr><td>non habeo certum quae te res hinc maxime retrahat. si</td><td>5</td></tr><tr><td>solitudine delectare, cum scribas et aliquid agas eorum</td><td></td></tr><tr><td>quorum consuesti, gaudeo neque reprehendo tuum con-</td><td></td></tr><tr><td>silium. nam nihil isto potest esse iucundius non modo miseris</td><td></td></tr><tr><td>his temporibus et luctuosis sed etiam tranquillis et optatis,</td><td></td></tr><tr><td>praesertim vel animo defatigato tuo, qui nunc requiem</td><td>10</td></tr><tr><td>quaerat ex magnis occupationibus, vel erudito, qui semper</td><td></td></tr><tr><td>aliquid ex se promat quod alios delectet, ipsum laudibus</td><td></td></tr><tr><td>illustret. </td><td></td></tr><tr><td>  Sin autem, sicut &lt;ante quam&gt; hinc discesseras, lacrimis ac</td><td>2.1</td></tr><tr><td>tristitiae te tradidisti, doleo quia doles et angere, non possum</td><td></td></tr><tr><td>te non, si concedis quod sentimus ut liberius dicamus,</td><td></td></tr><tr><td>accusare. quid enim? tu solus aperta non videbis, qui propter</td><td></td></tr><tr><td>acumen occultissima perspicis? tu non intelleges te querelis</td><td>5</td></tr><tr><td>cottidianis nihil proficere? non intelleges duplicari sol-</td><td></td></tr><tr><td>licitudines quas elevare tua te prudentia postulat? </td><td></td></tr><tr><td>  Quod si non possumus aliquid proficere suadendo, gratia</td><td>3.1</td></tr><tr><td>contendimus et rogando, si quid nostra causa vis, ut istis te</td><td></td></tr><tr><td>molestiis laxes et ad convictum nostrum redeas &lt;atque&gt; ad</td><td></td></tr><tr><td>consuetudinem vel nostram communem vel tuam solius ac </td><td></td></tr><tr><td>propriam. cupio non obtundere te, si non delectare nostro</td><td>5</td></tr><tr><td>studio, cupio deterrere ne permaneas in incepto. †cum† duae</td><td></td></tr><tr><td>res istae contrariae me conturbant, ex quibus aut in altera</td><td></td></tr><tr><td>mihi velim, si potes, obtemperes aut in altera non offendas. </td><td></td></tr><tr><td>  Vale.</td><td></td></tr>
        </table>