<table>
          <script>targetHit=0;</script>
          <tr><td>  Neque enim adsentior iis, qui haec nuper disserere</td><td>13.1</td></tr><tr><td>coeperunt, cum corporibus simul animos interire atque</td><td></td></tr><tr><td>omnia morte deleri; plus apud me antiquorum aucto-</td><td></td></tr><tr><td>ritas valet, vel nostrorum maiorum, qui mortuis tam</td><td></td></tr><tr><td>religiosa iura tribuerunt, quod non fecissent profecto,</td><td>5</td></tr><tr><td>si nihil ad eos pertinere arbitrarentur, vel eorum, qui</td><td></td></tr><tr><td>in hac terra fuerunt magnamque Graeciam, quae nunc </td><td></td></tr><tr><td>quidem deleta est, tum florebat, institutis et praecep-</td><td></td></tr><tr><td>tis suis erudierunt, vel eius, qui Apollinis oraculo</td><td></td></tr><tr><td>sapientissimus est iudicatus, †qui non tum hoc, tum</td><td>10</td></tr><tr><td>illud, ut in plerisque, sed idem semper, animos homi-</td><td></td></tr><tr><td>num esse divinos, iisque, cum ex corpore excessissent,</td><td></td></tr><tr><td>reditum in caelum patere, optimoque et iustissimo</td><td></td></tr><tr><td>cuique expeditissimum. Quod idem Scipioni videbatur,</td><td>14.1</td></tr><tr><td>qui quidem, quasi praesagiret, perpaucis ante mortem</td><td></td></tr><tr><td>diebus, cum et Philus et Manilius adesset et alii plu-</td><td></td></tr><tr><td>res, tuque etiam, Scaevola, mecum venisses, triduum</td><td></td></tr><tr><td>disseruit de re publica; cuius disputationis fuit extre-</td><td>5</td></tr><tr><td>mum fere de inmortalitate animorum, quae se in quiete</td><td></td></tr><tr><td>per visum ex Africano audisse dicebat. Id si ita est,</td><td></td></tr><tr><td>ut optumi cuiusque animus in morte facillime evolet</td><td></td></tr><tr><td>tamquam e custodia vinclisque corporis, cui censemus</td><td></td></tr><tr><td>cursum ad deos faciliorem fuisse quam Scipioni? Quo-</td><td>10</td></tr><tr><td>circa maerere hoc eius eventu vereor ne invidi magis</td><td></td></tr><tr><td>quam amici sit. Sin autem illa veriora, ut idem in-</td><td></td></tr><tr><td>teritus sit animorum et corporum nec ullus sensus</td><td></td></tr><tr><td>maneat, ut nihil boni est in morte, sic certe nihil</td><td></td></tr><tr><td>mali; sensu enim amisso fit idem, quasi natus non</td><td>15</td></tr><tr><td>esset omnino, quem tamen esse natum et nos gaude-</td><td></td></tr><tr><td>mus et haec civitas, dum erit, laetabitur. Quam ob</td><td>15.1</td></tr><tr><td>rem cum illo quidem, ut supra dixi, actum optime est,</td><td></td></tr><tr><td>mecum incommodius, quem fuerat aequius, ut prius</td><td></td></tr><tr><td>introieram, sic prius exire de vita. Sed tamen recor-</td><td></td></tr><tr><td>datione nostrae amicitiae sic fruor, ut beate vixisse</td><td>5</td></tr><tr><td>videar, quia cum Scipione vixerim, quocum mihi con-</td><td></td></tr><tr><td>iuncta cura de publica re et de privata fuit, quocum</td><td></td></tr><tr><td>et domus fuit et militia communis et, id in quo est</td><td></td></tr><tr><td>omnis vis amicitiae, voluntatum, studiorum, senten-</td><td></td></tr><tr><td>tiarum summa consensio. Itaque non tam ista me</td><td>10</td></tr><tr><td>sapientiae, quam modo Fannius commemoravit, fama</td><td></td></tr><tr><td>delectat, falsa praesertim, quam quod amicitiae no-</td><td></td></tr><tr><td>strae memoriam spero sempiternam fore, idque eo mihi</td><td></td></tr><tr><td>magis est cordi, quod ex omnibus saeculis vix tria</td><td></td></tr><tr><td>aut quattuor nominantur paria amicorum; quo in ge- </td><td>15</td></tr><tr><td>nere sperare videor Scipionis et Laeli amicitiam no-</td><td></td></tr><tr><td>tam posteritati fore. </td><td></td></tr>
        </table>