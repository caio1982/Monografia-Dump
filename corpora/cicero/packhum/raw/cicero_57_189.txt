<table>
          <script>targetHit=0;</script>
          <tr class="title first  date"><td>xvi Kal<span class="snum">.</span> Apr<span class="snum">.</span> <span class="snum">49</span> <span class="snum">(</span>§<span class="snum">4)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Tris epistulas tuas accepi postridie Id. erant autem <span class="caps">iiii</span>, <span class="caps">iii</span>,</td><td>9.9.1.1</td></tr><tr><td>prid. Id. datae. igitur antiquissimae cuique primum respondebo.</td><td></td></tr><tr><td>adsentior tibi ut in Formiano potissimum commorer, etiam</td><td></td></tr><tr><td>de supero mari, &lt;tem&gt;ptaboque, ut antea ad te scripsi,</td><td></td></tr><tr><td>ecquonam modo possim voluntate eius nullam rei publicae</td><td>5</td></tr><tr><td>partem attingere. quod laudas quia oblivisci me scripsi ante</td><td></td></tr><tr><td>facta et delicta nostri amici, ego vero ita facio; quin ea ipsa</td><td></td></tr><tr><td>quae a te commemorantur secus ab eo in me ipsum facta</td><td></td></tr><tr><td>esse non memini. tanto plus apud me valet benefici gratia </td><td></td></tr><tr><td>quam iniuriae dolor. faciamus igitur ut censes, colligamusque</td><td>10</td></tr><tr><td>nos. σοφιστεύω enim simul ut rus decurro atque in decursu</td><td></td></tr><tr><td>θέσεις meas commentari non desino; sed sunt quaedam</td><td></td></tr><tr><td>earum perdifficiles ad iudicandum. de optimatibus, sit sane</td><td></td></tr><tr><td>ita ut vis; sed nosti illud 'Διονύσιος ἐν Κορίνθῳ.' Titini</td><td></td></tr><tr><td>filius apud Caesarem est. quod autem quasi vereri videris ne</td><td>15</td></tr><tr><td>mihi tua consilia displiceant, me vero nihil delectat aliud nisi</td><td></td></tr><tr><td>consilium et litterae tuae. qua re fac ut ostendis; ne destiteris</td><td></td></tr><tr><td>ad me quicquid tibi in mentem venerit scribere. nihil mihi</td><td></td></tr><tr><td>potest esse gratius. </td><td></td></tr><tr><td>  Venio ad alteram nunc epistulam. recte non credis de</td><td>2.1</td></tr><tr><td>numero militum; ipso dimidio plus scripsit Clodia. falsum</td><td></td></tr><tr><td>etiam de corruptis navibus. quod consules laudas, ego quoque</td><td></td></tr><tr><td>animum laudo, sed consilium reprehendo; discessu enim</td><td></td></tr><tr><td>illorum actio de pace sublata est, quam quidem ego medita-</td><td>5</td></tr><tr><td>bar. itaque postea Demetri librum de concordia tibi remisi</td><td></td></tr><tr><td>et Philotimo dedi. nec vero dubito quin exitiosum bellum</td><td></td></tr><tr><td>impendeat, cuius initium ducetur a fame. et me tamen doleo</td><td></td></tr><tr><td>non interesse huic bello! in quo tanta vis sceleris futura est</td><td></td></tr><tr><td>ut, cum parentis non alere nefarium sit, nostri principes anti-</td><td>10</td></tr><tr><td>quissimam et sanctissimam parentem, patriam, fame necan-</td><td></td></tr><tr><td>dam putent. atque hoc non opinione timeo sed interfui</td><td></td></tr><tr><td>sermonibus. omnis haec classis Alexandria, Colchis, Tyro,</td><td></td></tr><tr><td>Sidone, Arado, Cypro, Pamphylia, Lycia, Rhodo, Chio, By-</td><td></td></tr><tr><td>zantio, Lesbo, Smyrna, Mileto, Coo ad intercludendos com-</td><td>15</td></tr><tr><td>meatus Italiae et ad occupandas frumentarias provincias</td><td></td></tr><tr><td>comparatur. at quam veniet iratus! et iis quidem maxime qui</td><td></td></tr><tr><td>eum maxime salvum volebant, quasi relictus ab iis quos </td><td></td></tr><tr><td>reliquit. itaque mihi dubitanti quid me facere par sit, per-</td><td></td></tr><tr><td>magnum pondus adfert benevolentia erga illum; qua dempta</td><td>20</td></tr><tr><td>perire melius esset in patria quam patriam servando evertere.</td><td></td></tr><tr><td>de septemtrione plane ita est; metuo ne vexetur Epirus.</td><td></td></tr><tr><td>sed quem tu locum Graeciae non direptum iri putas? praedicat</td><td></td></tr><tr><td>enim palam et militibus ostendit se largitione ipsa superiorem</td><td></td></tr><tr><td>quam hunc fore. illud me praeclare admones, cum illum</td><td>25</td></tr><tr><td>videro, ne nimis indulgenter et ut cum gravitate potius loquar.</td><td></td></tr><tr><td>plane sic faciendum. Arpinum, cum eum convenero, cogito,</td><td></td></tr><tr><td>ne forte aut absim cum veniet aut cursem huc illuc via</td><td></td></tr><tr><td>deterrima. Bibulum, ut scribis, audio venisse et redisse prid.</td><td></td></tr><tr><td>Id. </td><td>30</td></tr><tr><td>  Philotimum, ut ais epistula tertia, exspectabas. at ille Idibus</td><td>3.1</td></tr><tr><td>a me profectus est; eo serius ad tuam illam epistulam, cui ego</td><td></td></tr><tr><td>statim rescripseram, redditae sunt meae litterae. de Domitio,</td><td></td></tr><tr><td>ut scribis, ita opinor esse, ut et in Cosano sit et consilium eius</td><td></td></tr><tr><td>ignoretur. iste omnium turpissimus ac sordidissimus qui</td><td>5</td></tr><tr><td>consularia comitia a praetore ait haberi posse est idem qui</td><td></td></tr><tr><td>semper in re publica fuit. itaque nimirum hoc illud est quod</td><td></td></tr><tr><td>Caesar scribit in ea epistula cuius exemplum ad te misi, [et]</td><td></td></tr><tr><td>se velle uti 'consilio' meo (age, esto; hoc commune est), 'gratia'</td><td></td></tr><tr><td>(ineptum id quidem sed, puto, hoc simulat ad quasdam</td><td>10</td></tr><tr><td>senatorum sententias), 'dignitate' (fortasse sententia consulari);</td><td></td></tr><tr><td>illud extremum est, 'ope omnium rerum'. id ego suspicari</td><td></td></tr><tr><td>coepi tum ex tuis litteris aut hoc ipsum esse aut non multo</td><td></td></tr><tr><td>secus. nam permagni eius interest rem ad interregnum non</td><td></td></tr><tr><td>venire; id adsequitur si per praetorem consules creantur. nos</td><td>15</td></tr><tr><td>autem in libris habemus non modo consules a praetore sed ne </td><td></td></tr><tr><td>praetores quidem creari ius esse idque factum esse numquam;</td><td></td></tr><tr><td>consules eo non esse ius quod maius imperium a minore rogari</td><td></td></tr><tr><td>non sit ius, praetores autem cum ita rogentur ut collegae</td><td></td></tr><tr><td>consulibus sint, quorum est maius imperium. aberit non longe</td><td>20</td></tr><tr><td>quin hoc a me decerni velit neque sit contentus Galba,</td><td></td></tr><tr><td>Scaevola, Cassio, Antonio. 'τότε μοι χάνοι εὐρεῖα χθών'; sed</td><td>4.1</td></tr><tr><td>quanta tempestas impendeat vides. </td><td></td></tr><tr><td>  Qui transierint senatores scribam ad te cum certum habebo.</td><td></td></tr><tr><td>de re frumentaria recte intellegis, quae nullo modo administrari</td><td></td></tr><tr><td>sine vectigalibus potest; nec sine causa et eos qui circum illum</td><td>5</td></tr><tr><td>sunt omnia postulantis et bellum nefarium times. Trebatium</td><td></td></tr><tr><td>nostrum, etsi, ut scribis, nihil bene sperat, tamen videre sane</td><td></td></tr><tr><td>velim. quem fac horteris ut properet; opportune enim ad</td><td></td></tr><tr><td>me ante adventum Caesaris venerit. </td><td></td></tr><tr><td>  De Lanuvino, statim ut audivi Phameam mortuum, optavi,</td><td>10</td></tr><tr><td>si modo esset futura res publica, ut id aliquis emeret meorum,</td><td></td></tr><tr><td>neque tamen de te, qui maxime meus, cogitavi. sciebam</td><td></td></tr><tr><td>enim te quoto anno et quantum in solo solere quaerere, neque</td><td></td></tr><tr><td>solum Romae sed etiam Deli tuum digamma videram. verum</td><td></td></tr><tr><td>tamen ego illud, quamquam est bellum, minoris aestimo</td><td>15</td></tr><tr><td>quam aestimabatur Marcellino consule, cum ego istos hortulos</td><td></td></tr><tr><td>propter domum Anti quam tum habebam iucundiores mihi</td><td></td></tr><tr><td>fore putabam et minore impensa quam si Tusculanum refecis-</td><td></td></tr><tr><td>sem. volui HS Q. egi per †predum†, ille daret tanti, cum</td><td></td></tr><tr><td>haberet venale. noluit. sed nunc omnia ista iacere puto propter </td><td>20</td></tr><tr><td>nummorum caritatem. mihi quidem erit aptissimum vel nobis</td><td></td></tr><tr><td>potius si tu emeris. sed eiusdem Antias cave contemnas;</td><td></td></tr><tr><td>valde est venustum. quamquam mihi ista omnia iam addicta</td><td></td></tr><tr><td>vastitati videntur. </td><td></td></tr><tr><td>  Respondi epistulis tribus, sed exspecto alias; nam me adhuc</td><td>25</td></tr><tr><td>tuae litterae sustentarunt. d. Liberalibus.</td><td></td></tr>
        </table>