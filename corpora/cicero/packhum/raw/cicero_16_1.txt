<table>
          <script>targetHit=0;</script>
          <tr><td>  Nam ut primum ex pueris excessit Archias atque ab eis</td><td>4.5</td></tr><tr><td>artibus quibus aetas puerilis ad humanitatem informari solet,</td><td></td></tr><tr><td>se ad scribendi studium contulit, primum Antiochiae—</td><td></td></tr><tr><td>nam ibi natus est loco nobili—celebri quondam urbe et</td><td></td></tr><tr><td>copiosa atque eruditissimis hominibus liberalissimisque</td><td></td></tr><tr><td>studiis adfluenti, celeriter antecellere omnibus ingeni gloria</td><td>10</td></tr><tr><td>coepit. Post in ceteris Asiae partibus cunctaque Graecia</td><td></td></tr><tr><td>sic eius adventus celebrabantur ut famam ingeni exspectatio</td><td></td></tr><tr><td>hominis, exspectationem ipsius adventus admiratioque su-</td><td></td></tr><tr><td>peraret. Erat Italia tum plena Graecarum artium ac disci-</td><td>5.1</td></tr><tr><td>plinarum, studiaque haec et in Latio vehementius tum</td><td></td></tr><tr><td>colebantur quam nunc isdem in oppidis, et hic Romae</td><td></td></tr><tr><td>propter tranquillitatem rei publicae non neglegebantur. Ita- </td><td></td></tr><tr><td>que hunc et Tarentini &lt;et Locrenses&gt; et Regini et Neapolitani</td><td>5</td></tr><tr><td>civitate ceterisque praemiis donarunt, et omnes qui aliquid</td><td></td></tr><tr><td>de ingeniis poterant iudicare cognitione atque hospitio</td><td></td></tr><tr><td>dignum existimarunt. Hac tanta celebritate famae cum</td><td></td></tr><tr><td>esset iam absentibus notus, Romam venit Mario consule</td><td></td></tr><tr><td>et Catulo. Nactus est primum consules eos quorum alter</td><td>10</td></tr><tr><td>res ad scribendum maximas, alter cum res gestas tum etiam</td><td></td></tr><tr><td>studium atque auris adhibere posset. Statim Luculli, cum</td><td></td></tr><tr><td>praetextatus etiam tum Archias esset, eum domum suam</td><td></td></tr><tr><td>receperunt. Dedit etiam hoc non solum &lt;lumen&gt; ingeni ac</td><td></td></tr><tr><td>litterarum verum etiam naturae atque virtutis ut domus,</td><td>15</td></tr><tr><td>quae huius adulescentiae prima favit, eadem esset familia-</td><td></td></tr><tr><td>rissima senectuti. Erat temporibus illis iucundus Q. Metello</td><td>6.1</td></tr><tr><td>illi Numidico et eius Pio filio, audiebatur a M. Aemilio,</td><td></td></tr><tr><td>vivebat cum Q. Catulo et patre et filio, a L. Crasso cole-</td><td></td></tr><tr><td>batur, Lucullos vero et Drusum et Octavios et Catonem et</td><td></td></tr><tr><td>totam Hortensiorum domum devinctam consuetudine cum</td><td>5</td></tr><tr><td>teneret, adficiebatur summo honore, quod eum non solum</td><td></td></tr><tr><td>colebant qui aliquid percipere atque audire studebant verum</td><td></td></tr><tr><td>etiam si qui forte simulabant. Interim satis longo inter-</td><td></td></tr><tr><td>vallo, cum esset cum M. Lucullo in Siciliam profectus et</td><td></td></tr><tr><td>cum ex ea provincia cum eodem Lucullo decederet, venit</td><td>10</td></tr><tr><td>Heracleam. Quae cum esset civitas aequissimo iure ac</td><td></td></tr><tr><td>foedere, ascribi se in eam civitatem voluit idque, cum ipse</td><td></td></tr><tr><td>per se dignus putaretur, tum auctoritate et gratia Luculli</td><td></td></tr><tr><td>ab Heracliensibus impetravit. Data est civitas Silvani lege</td><td>7.1</td></tr><tr><td>et Carbonis: <span class="caps">Si qvi foederatis civitatibvs ascripti</span></td><td></td></tr><tr><td><span class="caps">fvissent, si tvm cvm lex ferebatvr in Italia domi-</span> </td><td></td></tr><tr><td><span class="caps">cilivm habvissent et si sexaginta diebvs apvd prae-</span></td><td></td></tr><tr><td><span class="caps">torem essent professi</span>. Cum hic domicilium Romae</td><td>5</td></tr><tr><td>multos iam annos haberet, professus est apud praetorem</td><td></td></tr><tr><td>Q. Metellum, familiarissimum suum. Si nihil aliud nisi</td><td>8.1</td></tr><tr><td>de civitate ac lege dicimus, nihil dico amplius; causa dicta</td><td></td></tr><tr><td>est. Quid enim horum infirmari, Gratti, potest? Hera-</td><td></td></tr><tr><td>cleaene esse tum ascriptum negabis? Adest vir summa</td><td></td></tr><tr><td>auctoritate et religione et fide, M. Lucullus; qui se non</td><td>5</td></tr><tr><td>opinari sed scire, non audisse sed vidisse, non interfuisse</td><td></td></tr><tr><td>sed egisse dicit. Adsunt Heraclienses legati, nobilissimi</td><td></td></tr><tr><td>homines, huius iudici causa cum mandatis et cum publico</td><td></td></tr><tr><td>testimonio venerunt; qui hunc ascriptum Heracliae esse</td><td></td></tr><tr><td>dicunt. Hic tu tabulas desideras Heracliensium publicas,</td><td>10</td></tr><tr><td>quas Italico bello incenso tabulario interisse scimus omnes?</td><td></td></tr><tr><td>Est ridiculum ad ea quae habemus nihil dicere, quaerere</td><td></td></tr><tr><td>quae habere non possumus, et de hominum memoria tacere,</td><td></td></tr><tr><td>litterarum memoriam flagitare et, cum habeas amplissimi</td><td></td></tr><tr><td>viri religionem, integerrimi municipi ius iurandum fidem-</td><td>15</td></tr><tr><td>que, ea quae depravari nullo modo possunt repudiare,</td><td></td></tr><tr><td>tabulas quas idem dicis solere corrumpi desiderare. An</td><td>9.1</td></tr><tr><td>domicilium Romae non habuit is qui tot annis &lt;ante&gt; civi-</td><td></td></tr><tr><td>tatem datam sedem omnium rerum ac fortunarum suarum</td><td></td></tr><tr><td>Romae conlocavit? An non est professus? Immo vero</td><td></td></tr><tr><td>eis tabulis professus quae solae ex illa professione conlegio-</td><td>5</td></tr><tr><td>que praetorum obtinent publicarum tabularum auctoritatem.</td><td></td></tr><tr><td>Nam, cum Appi tabulae neglegentius adservatae dicerentur,</td><td></td></tr><tr><td>Gabini, quam diu incolumis fuit, levitas, post damnationem </td><td></td></tr><tr><td>calamitas omnem tabularum fidem resignasset, Metellus,</td><td></td></tr><tr><td>homo sanctissimus modestissimusque omnium, tanta dili-</td><td>10</td></tr><tr><td>gentia fuit ut ad L. Lentulum praetorem et ad iudices</td><td></td></tr><tr><td>venerit et unius nominis litura se commotum esse dixerit.</td><td></td></tr><tr><td>His igitur &lt;in&gt; tabulis nullam lituram in nomine A. Licini</td><td></td></tr><tr><td>videtis. Quae cum ita sint, quid est quod de eius civitate</td><td>10.1</td></tr><tr><td>dubitetis, praesertim cum aliis quoque in civitatibus fuerit</td><td></td></tr><tr><td>ascriptus? Etenim cum mediocribus multis et aut nulla</td><td></td></tr><tr><td>aut humili aliqua arte praeditis gratuito civitatem in Graecia</td><td></td></tr><tr><td>homines impertiebant, Reginos credo aut Locrensis aut</td><td>5</td></tr><tr><td>Neapolitanos aut Tarentinos, quod scaenicis artificibus</td><td></td></tr><tr><td>largiri solebant, id huic summa ingeni praedito gloria no-</td><td></td></tr><tr><td>luisse! Quid? cum ceteri non modo post civitatem datam</td><td></td></tr><tr><td>sed etiam post legem Papiam aliquo modo in eorum</td><td></td></tr><tr><td>municipiorum tabulas inrepserunt, hic qui ne utitur quidem</td><td>10</td></tr><tr><td>illis in quibus est scriptus, quod semper se Heracliensem</td><td></td></tr><tr><td>esse voluit, reicietur? Census nostros requiris. Scilicet;</td><td>11.1</td></tr><tr><td>est enim obscurum proximis censoribus hunc cum cla-</td><td></td></tr><tr><td>rissimo imperatore L. Lucullo apud exercitum fuisse, su-</td><td></td></tr><tr><td>perioribus cum eodem quaestore fuisse in Asia, primis</td><td></td></tr><tr><td>Iulio et Crasso nullam populi partem esse censam. Sed,</td><td>5</td></tr><tr><td>quoniam census non ius civitatis confirmat ac tantum modo</td><td></td></tr><tr><td>indicat eum qui sit census ita se iam tum gessisse, pro cive,</td><td></td></tr><tr><td>eis temporibus &lt;is&gt; quem tu criminaris ne ipsius quidem</td><td></td></tr><tr><td>iudicio in civium Romanorum iure esse versatum et testa-</td><td></td></tr><tr><td>mentum saepe fecit nostris legibus, et adiit hereditates</td><td>10</td></tr><tr><td>civium Romanorum, et in beneficiis ad aerarium delatus </td><td></td></tr><tr><td>est a L. Lucullo pro consule. Quaere argumenta, si quae</td><td></td></tr><tr><td>potes; numquam enim hic neque suo neque amicorum</td><td></td></tr><tr><td>iudicio revincetur. </td><td></td></tr>
        </table>