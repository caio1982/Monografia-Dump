<table>
          <script>targetHit=0;</script>
          <tr><td>  Itaque, patres conscripti, quod ne optandum quidem est</td><td>3.1</td></tr><tr><td>homini, immortalitatem quandam per vos esse adepti vide-</td><td></td></tr><tr><td>mur. Quod enim tempus erit umquam cum vestrorum in</td><td></td></tr><tr><td>nos beneficiorum memoria ac fama moriatur? Qui illo ipso</td><td></td></tr><tr><td>tempore cum vi ferro metu minis obsessi teneremini, non</td><td>5</td></tr><tr><td>multo post discessum meum me universi revocavistis refe-</td><td></td></tr><tr><td>rente L. Ninnio, fortissimo atque optimo viro, quem habuit</td><td></td></tr><tr><td>ille pestifer annus et maxime fidelem et minime timidum, si</td><td></td></tr><tr><td>dimicare placuisset, defensorem salutis meae: postea quam</td><td></td></tr><tr><td>vobis decernendi potestas non est permissa per eum tribunum</td><td>10</td></tr><tr><td>plebis qui, cum per se rem publicam lacerare non posset, sub</td><td></td></tr><tr><td>alieno scelere delituit, numquam de me siluistis, numquam</td><td></td></tr><tr><td>meam salutem non ab iis consulibus qui vendiderant flagi-</td><td></td></tr><tr><td>tavistis. Itaque vestro studio atque auctoritate perfectum</td><td>4.1</td></tr><tr><td>est ut ipse ille annus, quem ego mihi quam patriae malueram</td><td></td></tr><tr><td>esse fatalem, octo tribunos haberet qui et promulgarent de</td><td></td></tr><tr><td>salute mea et ad vos saepe numero referrent. Nam consules</td><td></td></tr><tr><td>modesti legumque metuentes impediebantur lege, non ea</td><td>5</td></tr><tr><td>quae de me, sed ea quae de ipsis lata erat, quam meus</td><td></td></tr><tr><td>inimicus promulgavit ut, si revixissent ii qui haec paene</td><td></td></tr><tr><td>delerunt, tum ego redirem; quo facto utrumque confessus</td><td></td></tr><tr><td>est, et se illorum vitam desiderare, et magno in periculo </td><td></td></tr><tr><td>rem publicam futuram si, cum hostes atque interfectores rei</td><td>10</td></tr><tr><td>publicae revixissent, ego non revertissem. Idemque illo ipso</td><td></td></tr><tr><td>tamen anno, cum ego cessissem, princeps autem civitatis</td><td></td></tr><tr><td>non legum praesidio sed parietum vitam suam tueretur, res</td><td></td></tr><tr><td>publica sine consulibus esset, neque solum parentibus per-</td><td></td></tr><tr><td>petuis verum etiam tutoribus annuis esset orbata, senten-</td><td>15</td></tr><tr><td>tias dicere prohiberemini, caput meae proscriptionis reci-</td><td></td></tr><tr><td>taretur, numquam dubitastis meam salutem cum communi</td><td></td></tr><tr><td>salute coniungere. Postea vero quam singulari et prae-</td><td>5.1</td></tr><tr><td>stantissima virtute P. Lentuli consulis ex superioris anni</td><td></td></tr><tr><td>caligine et tenebris lucem in re publica Kalendis Ianuariis</td><td></td></tr><tr><td>dispicere coepistis, cum Q. Metelli, nobilissimi hominis</td><td></td></tr><tr><td>atque optimi viri, summa dignitas, cum praetorum tribu-</td><td>5</td></tr><tr><td>norum plebis paene omnium virtus et fides rei publicae</td><td></td></tr><tr><td>subvenisset, cum virtute gloria rebus gestis Cn. Pompeius</td><td></td></tr><tr><td>omnium gentium, omnium saeculorum, omnis memoriae</td><td></td></tr><tr><td>facile princeps tuto se venire in senatum arbitraretur, tantus</td><td></td></tr><tr><td>vester consensus de salute mea fuit ut corpus abesset meum,</td><td>10</td></tr><tr><td>dignitas iam in patriam revertisset. Quo quidem mense</td><td>6.1</td></tr><tr><td>quid inter me et meos inimicos interesset existimare po-</td><td></td></tr><tr><td>tuistis. Ego meam salutem deserui, ne propter me civium</td><td></td></tr><tr><td>vulneribus res publica cruentaretur: illi meum reditum non</td><td></td></tr><tr><td>populi Romani suffragiis sed flumine sanguinis intercluden-</td><td>5</td></tr><tr><td>dum putaverunt. Itaque postea nihil vos civibus, nihil</td><td></td></tr><tr><td>sociis, nihil regibus respondistis; nihil iudices sententiis,</td><td></td></tr><tr><td>nihil populus suffragiis, nihil hic ordo auctoritate declaravit;</td><td></td></tr><tr><td>mutum forum, elinguem curiam, tacitam et fractam civitatem</td><td></td></tr><tr><td>videbatis. Quo quidem tempore, cum is excessisset qui</td><td>7.1</td></tr><tr><td>caedi et flammae vobis auctoribus restiterat, cum ferro et</td><td></td></tr><tr><td>facibus homines tota urbe volitantis, magistratuum tecta</td><td></td></tr><tr><td>impugnata, deorum templa inflammata, summi viri et claris- </td><td></td></tr><tr><td>simi consulis fascis fractos, fortissimi atque optimi tribuni</td><td>5</td></tr><tr><td>plebis sanctissimum corpus non tactum ac violatum manu</td><td></td></tr><tr><td>sed vulneratum ferro confectumque vidistis. Qua strage</td><td></td></tr><tr><td>non nulli permoti magistratus partim metu mortis, partim</td><td></td></tr><tr><td>desperatione rei publicae paululum a mea causa recesserunt:</td><td></td></tr><tr><td>reliqui fuerunt quos neque terror nec vis, nec spes nec metus,</td><td>10</td></tr><tr><td>nec promissa nec minae, nec tela nec faces a vestra auctori-</td><td></td></tr><tr><td>tate, a populi Romani dignitate, a mea salute depellerent. </td><td></td></tr>
        </table>