<table>
          <script>targetHit=0;</script>
          <tr><td>  Atque etiam illud scire ex te cupio, quo consilio aut qua</td><td>30.1</td></tr><tr><td>mente feceris ut in epulo Q. Arri, familiaris mei, cum toga</td><td></td></tr><tr><td>pulla accumberes? quem umquam videris, quem audieris?</td><td></td></tr><tr><td>quo exemplo, quo more feceris? Dices supplicationes te</td><td></td></tr><tr><td>illas non probasse. Optime: nullae fuerint supplicationes.</td><td>5</td></tr><tr><td>Videsne me nihil de anni illius causa, nihil de eo quod tibi</td><td></td></tr><tr><td>commune cum summis viris esse videatur, sed de tuis pro-</td><td></td></tr><tr><td>priis sceleribus ex te quaerere? Nulla supplicatio fuerit.</td><td></td></tr><tr><td>Cedo quis umquam cenarit atratus? Ita enim illud epulum</td><td></td></tr><tr><td>est funebre ut munus sit funeris, epulae quidem ipsae digni-</td><td>10</td></tr><tr><td>tatis. Sed omitto epulum populi Romani, festum diem</td><td>31.1</td></tr><tr><td>argento, veste, omni apparatu ornatuque visendo: quis um-</td><td></td></tr><tr><td>quam in luctu domestico, quis in funere familiari cenavit</td><td></td></tr><tr><td>cum toga pulla? cui de balineis exeunti praeter te toga pulla</td><td></td></tr><tr><td>umquam data est? Cum tot hominum milia accumberent,</td><td>5</td></tr><tr><td>cum ipse epuli dominus, Q. Arrius, albatus esset, tu in tem-</td><td></td></tr><tr><td>plum Castoris te cum C. Fibulo atrato ceterisque tuis furiis</td><td></td></tr><tr><td>funestum intulisti. Quis tum non ingemuit, quis non doluit</td><td></td></tr><tr><td>rei publicae casum? qui sermo alius in illo epulo fuit nisi</td><td></td></tr><tr><td>hanc tantam et tam gravem civitatem subiectam esse non</td><td>10</td></tr><tr><td>modo furori, verum etiam inrisioni tuae? Hunc tu morem</td><td>32.1</td></tr><tr><td>ignorabas? numquam epulum videras? numquam puer aut</td><td></td></tr><tr><td>adulescens inter cocos fueras? Fausti, adulescentis nobilis-</td><td></td></tr><tr><td>simi, paulo ante ex epulo magnificentissimo famem illam</td><td></td></tr><tr><td>veterem tuam non expleras? Quem accumbere atratum</td><td>5</td></tr><tr><td>videras? dominum cum toga pulla et eius amicos ante con-</td><td></td></tr><tr><td>vivium? Quae tanta &lt;te&gt; tenuit amentia ut, nisi id fecisses </td><td></td></tr><tr><td>quod fas non fuit, nisi violasses templum Castoris, nomen</td><td></td></tr><tr><td>epuli, oculos civium, morem veterem, eius qui te invitarat</td><td></td></tr><tr><td>auctoritatem, parum putares testificatum esse supplicationes</td><td>10</td></tr><tr><td>te illas non putare? </td><td></td></tr>
        </table>