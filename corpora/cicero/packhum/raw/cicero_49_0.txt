<table>
          <script>targetHit=0;</script>
          <tr class="title first  "><td>TUSCULANARUM DISPUTATIONUM</td><td></td></tr><tr class="title  "><td>LIBRI QUINQUE</td><td></td></tr><tr class="title last  "><td>LIBER PRIMUS </td><td></td></tr><tr><td>  Cum defensionum laboribus senatoriisque muneri-</td><td>1.1.1</td></tr><tr><td>bus aut omnino aut magna ex parte essem aliquando</td><td></td></tr><tr><td>liberatus, rettuli me, Brute, te hortante maxime ad</td><td></td></tr><tr><td>ea studia, quae retenta animo, remissa temporibus,</td><td></td></tr><tr><td>longo intervallo intermissa revocavi, et cum omnium</td><td>5</td></tr><tr><td>artium, quae ad rectam vivendi viam pertinerent, ratio</td><td></td></tr><tr><td>et disciplina studio sapientiae, quae philosophia dici-</td><td></td></tr><tr><td>tur, contineretur, hoc mihi Latinis litteris inlustrandum</td><td></td></tr><tr><td>putavi, non quia philosophia Graecis et litteris et doc-</td><td></td></tr><tr><td>toribus percipi non posset, sed meum semper iudicium</td><td>10</td></tr><tr><td>fuit omnia nostros aut invenisse per se sapientius quam</td><td></td></tr><tr><td>Graecos aut accepta ab illis fecisse meliora, quae qui-</td><td></td></tr><tr><td>dem digna statuissent, in quibus elaborarent. Nam mo-</td><td>2.1</td></tr><tr><td>res et instituta vitae resque domesticas ac familiaris</td><td></td></tr><tr><td>nos profecto et melius tuemur et lautius, rem vero</td><td></td></tr><tr><td>publicam nostri maiores certe melioribus tempera-</td><td></td></tr><tr><td>verunt et institutis et legibus. quid loquar de re mili- </td><td>5</td></tr><tr><td>tari? in qua cum virtute nostri multum valuerunt, tum</td><td></td></tr><tr><td>plus etiam disciplina. iam illa, quae natura, non litteris</td><td></td></tr><tr><td>adsecuti sunt, neque cum Graecia neque ulla cum gente</td><td></td></tr><tr><td>sunt conferenda. quae enim tanta gravitas, quae tanta</td><td></td></tr><tr><td>constantia, magnitudo animi, probitas, fides, quae tam</td><td>10</td></tr><tr><td>excellens in omni genere virtus in ullis fuit, ut sit cum</td><td></td></tr><tr><td>maioribus nostris comparanda? Doctrina Graecia nos</td><td>3.1</td></tr><tr><td>et omni litterarum genere superabat; in quo erat facile</td><td></td></tr><tr><td>vincere non repugnantes. nam cum apud Graecos anti-</td><td></td></tr><tr><td>quissimum e doctis genus sit poëtarum, siquidem Ho-</td><td></td></tr><tr><td>merus fuit et Hesiodus ante Romam conditam, Archi-</td><td>5</td></tr><tr><td>lochus regnante Romulo, serius poëticam nos accepi-</td><td></td></tr><tr><td>mus. annis fere <span class="caps">cccccx</span> post Romam conditam Li-</td><td></td></tr><tr><td>vius fabulam dedit C. Claudio, Caeci filio, M. Tuditano</td><td></td></tr><tr><td>cos. anno ante natum Ennium. qui fuit maior natu</td><td></td></tr><tr><td>quam Plautus et Naevius. sero igitur a nostris poëtae</td><td>10</td></tr><tr><td>vel cogniti vel recepti. quamquam est in Originibus</td><td></td></tr><tr><td>solitos esse in epulis canere convivas ad tibicinem de</td><td></td></tr><tr><td>clarorum hominum virtutibus; honorem tamen huic ge-</td><td></td></tr><tr><td>neri non fuisse declarat oratio Catonis, in qua obiecit</td><td></td></tr><tr><td>ut probrum M. Nobiliori, quod is in provinciam poëtas</td><td>15</td></tr><tr><td>duxisset; duxerat autem consul ille in Aetoliam, ut</td><td></td></tr><tr><td>scimus, Ennium. quo minus igitur honoris erat poëtis,</td><td></td></tr><tr><td>eo minora studia fuerunt, nec tamen, si qui magnis</td><td></td></tr><tr><td>ingeniis in eo genere extiterunt, non satis Graecorum</td><td>4.1</td></tr><tr><td>gloriae responderunt. an censemus, si Fabio, nobilis-</td><td></td></tr><tr><td>simo homini, laudi datum esset, quod pingeret, non</td><td></td></tr><tr><td>multos etiam apud nos futuros Polyclitos et Parrha-</td><td></td></tr><tr><td>sios fuisse? honos alit artes, omnesque incenduntur </td><td>5</td></tr><tr><td>ad studia gloria, iacentque ea semper, quae apud quos-</td><td></td></tr><tr><td>que improbantur. summam eruditionem Graeci sitam</td><td></td></tr><tr><td>censebant in nervorum vocumque cantibus; igitur et</td><td></td></tr><tr><td>Epaminondas, princeps meo iudicio Graeciae, fidibus</td><td></td></tr><tr><td>praeclare cecinisse dicitur, Themistoclesque aliquot</td><td>10</td></tr><tr><td>ante annos cum in epulis recusaret lyram, est habitus</td><td></td></tr><tr><td>indoctior. ergo in Graecia musici floruerunt, disce-</td><td></td></tr><tr><td>bantque id omnes, nec qui nesciebat satis excultus</td><td></td></tr><tr><td>doctrina putabatur. in summo apud illos honore geo-</td><td>5.1</td></tr><tr><td>metria fuit, itaque nihil mathematicis inlustrius; at</td><td></td></tr><tr><td>nos metiendi ratiocinandique utilitate huius artis ter-</td><td></td></tr><tr><td>minavimus modum. </td><td></td></tr>
        </table>