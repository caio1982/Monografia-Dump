<table>
          <script>targetHit=0;</script>
          <tr><td>  Quattuor autem partibus constat argumentatio,</td><td>1.70.1</td></tr><tr><td>cum aut proponimus aut assumimus sine approbatione.</td><td></td></tr><tr><td>id facere oportet, cum aut propositio ex se intellegitur</td><td></td></tr><tr><td>aut assumptio perspicua est et nullius approbationis </td><td></td></tr><tr><td>indiget. propositionis approbatione praeterita quattuor</td><td>5</td></tr><tr><td>ex partibus argumentatio tractatur, ad hunc modum:</td><td></td></tr><tr><td>'iudices, qui ex lege iurati iudicatis, legibus optempe-</td><td></td></tr><tr><td>rare debetis. optemperare autem legibus non potestis,</td><td></td></tr><tr><td>nisi id, quod scriptum est in lege, sequimini. quod enim</td><td></td></tr><tr><td>certius legis scriptor testimonium voluntatis suae re-</td><td>10</td></tr><tr><td>linquere potuit, quam quod ipse magna cum cura atque</td><td></td></tr><tr><td>diligentia scripsit? quodsi litterae non exstarent,</td><td></td></tr><tr><td>magnopere eas requireremus, ut ex iis scriptoris vo-</td><td></td></tr><tr><td>luntas cognosceretur; nec tamen Epaminondae per-</td><td></td></tr><tr><td>mitteremus, ne si extra iudicium quidem esset, ut is</td><td>15</td></tr><tr><td>nobis sententiam legis interpretaretur, nedum nunc</td><td></td></tr><tr><td>istum patiamur, cum praesto lex sit, non ex eo, quod</td><td></td></tr><tr><td>apertissime scriptum est, sed ex eo, quod suae causae</td><td></td></tr><tr><td>convenit, scriptoris voluntatem interpretari. quodsi</td><td></td></tr><tr><td>vos, iudices, legibus optemperare debetis et id facere</td><td>20</td></tr><tr><td>non potestis, nisi id, quod scriptum est in lege, sequa-</td><td></td></tr><tr><td>mini, quin istum contra legem fecisse iudicatis?'</td><td></td></tr><tr><td>assumptionis autem approbatione praeterita quadri-</td><td>71.1</td></tr><tr><td>pertita sic fiet argumentatio: 'qui saepenumero nos</td><td></td></tr><tr><td>per fidem fefellerunt, eorum orationi fidem habere non</td><td></td></tr><tr><td>debemus. si quid enim perfidia illorum detrimenti</td><td></td></tr><tr><td>acceperimus, nemo erit praeter nosmet ipsos, quem</td><td>5</td></tr><tr><td>iure accusare possimus. ac primo quidem decipi in-</td><td></td></tr><tr><td>commodum est; iterum, stultum; tertio, turpe. Cartha-</td><td></td></tr><tr><td>ginienses autem persaepe iam nos fefellerunt. summa</td><td></td></tr><tr><td>igitur amentia est in eorum fide spem habere, quorum</td><td></td></tr><tr><td>perfidia totiens deceptus sis.' </td><td>10</td></tr>
        </table>