<table>
          <script>targetHit=0;</script>
          <tr><td>  Haec posteaquam acta et constituta sunt, procedit iste</td><td>2.5.106.1</td></tr><tr><td>repente e praetorio inflammatus scelere furore crudelitate;</td><td></td></tr><tr><td>in forum venit, nauarchos vocari iubet. Qui nihil metue-</td><td></td></tr><tr><td>rent, nihil suspicarentur, statim accurrunt. Iste hominibus</td><td></td></tr><tr><td>miseris innocentibus inici catenas imperat. Implorare illi</td><td>5</td></tr><tr><td>fidem praetoris, et quare id faceret rogare. Tum iste hoc</td><td></td></tr><tr><td>causae dicit, quod classem praedonibus prodidissent. Fit</td><td></td></tr><tr><td>clamor et admiratio populi tantam esse in homine impu-</td><td></td></tr><tr><td>dentiam atque audaciam ut aut aliis causam calamitatis</td><td></td></tr><tr><td>attribueret quae omnis propter avaritiam ipsius accidisset,</td><td>10</td></tr><tr><td>aut, cum ipse praedonum socius arbitraretur, aliis prodi-</td><td></td></tr><tr><td>tionis crimen inferret; deinde hoc quinto decimo die crimen</td><td></td></tr><tr><td>esse natum postquam classis esset amissa. Cum haec ita</td><td>107.1</td></tr><tr><td>fierent, quaerebatur ubi esset Cleomenes, non quo illum </td><td></td></tr><tr><td>ipsum, cuicuimodi est, quisquam supplicio propter illud</td><td></td></tr><tr><td>incommodum dignum putaret; nam quid Cleomenes facere</td><td></td></tr><tr><td>potuit?—non enim possum quemquam insimulare falso—</td><td>5</td></tr><tr><td>quid, inquam, magno opere potuit Cleomenes facere istius</td><td></td></tr><tr><td>avaritia navibus exinanitis? Atque eum vident sedere ad</td><td></td></tr><tr><td>latus praetoris et ad aurem familiariter, ut solitus erat, in-</td><td></td></tr><tr><td>susurrare. Tum vero omnibus indignissimum visum est</td><td></td></tr><tr><td>homines honestissimos, electos e suis civitatibus, in ferrum</td><td>10</td></tr><tr><td>atque in vincla coniectos, Cleomenem propter flagitiorum</td><td></td></tr><tr><td>ac turpitudinum societatem familiarissimum esse praetori.</td><td></td></tr><tr><td>Adponitur iis tamen accusator Naevius Turpio quidam, qui</td><td>108.1</td></tr><tr><td>C. Sacerdote praetore iniuriarum damnatus est, homo bene</td><td></td></tr><tr><td>adpositus ad istius audaciam, quem iste in decumis, in</td><td></td></tr><tr><td>rebus capitalibus, in omni calumnia praecursorem habere</td><td></td></tr><tr><td>solebat et emissarium. </td><td>5</td></tr><tr><td>  Veniunt Syracusas parentes propinquique miserorum</td><td></td></tr><tr><td>adulescentium hoc repentino calamitatis suae commoti</td><td></td></tr><tr><td>nuntio; vinctos aspiciunt catenis liberos suos, cum istius</td><td></td></tr><tr><td>avaritiae poenam collo et cervicibus suis sustinerent;</td><td></td></tr><tr><td>adsunt, defendunt, proclamant, fidem tuam, quae nusquam</td><td>10</td></tr><tr><td>erat neque umquam fuerat, implorant. Pater aderat Dexo</td><td></td></tr><tr><td>Tyndaritanus, homo nobilissimus, hospes tuus. Cuius tu</td><td></td></tr><tr><td>domi fueras, quem hospitem appellaras, eum cum illa aucto-</td><td></td></tr><tr><td>ritate miseria videres perditum, non te eius lacrimae, non</td><td></td></tr><tr><td>senectus, non hospiti ius atque nomen a scelere aliquam</td><td>15</td></tr><tr><td>ad partem humanitatis revocare potuit? Sed quid ego </td><td>109.1</td></tr><tr><td>hospiti iura in hac immani belua commemoro? Qui</td><td></td></tr><tr><td>Sthenium Thermitanum, hospitem suum, cuius domum per</td><td></td></tr><tr><td>hospitium exhausit et exinanivit, absentem in reos rettu-</td><td></td></tr><tr><td>lerit, causa indicta capite damnarit, ab eo nunc hospitiorum</td><td>5</td></tr><tr><td>iura atque officia quaeramus? Cum homine [enim] crudeli</td><td></td></tr><tr><td>nobis res est an cum fera atque immani belua? Te patris</td><td></td></tr><tr><td>lacrimae de innocentis fili periculo non movebant; cum</td><td></td></tr><tr><td>patrem domi reliquisses, filium tecum haberes, te neque</td><td></td></tr><tr><td>praesens filius de liberum caritate neque absens pater de</td><td>10</td></tr><tr><td>indulgentia patria commonebat? Catenas habebat hospes</td><td>110.1</td></tr><tr><td>tuus Aristeus, Dexonis filius. Quid ita? 'Prodiderat</td><td></td></tr><tr><td>classem.' Quod ob praemium? 'Deseruerat.' Quid</td><td></td></tr><tr><td>Cleomenes? 'Ignavus fuerat.' At eum tu ob virtutem</td><td></td></tr><tr><td>corona ante donaras. 'Dimiserat nautas.' At ab omnibus</td><td>5</td></tr><tr><td>tu mercedem missionis acceperas. Alter parens ex altera</td><td></td></tr><tr><td>parte erat Herbitensis Eubulida, homo domi suae clarus et</td><td></td></tr><tr><td>nobilis; qui quia Cleomenem in defendendo filio laeserat,</td><td></td></tr><tr><td>nudus paene est destitutus. Quid erat autem quod quis-</td><td></td></tr><tr><td>quam diceret aut defenderet? 'Cleomenem nominare non</td><td>10</td></tr><tr><td>licet.' At causa cogit. 'Moriere, si appellaris'; numquam</td><td></td></tr><tr><td>enim iste cuiquam est mediocriter minatus. At remiges</td><td></td></tr><tr><td>non erant. 'Praetorem tu accuses? frange cervices.' Si</td><td></td></tr><tr><td>neque praetorem neque praetoris aemulum appellari licebit,</td><td></td></tr><tr><td>cum in his duobus tota causa sit, quid futurum est? </td><td>15</td></tr>
        </table>