<table>
          <script>targetHit=0;</script>
          <tr><td>  Quo modo igitur hoc adsequar, iudices, ut sciam quantum</td><td>2.3.112.1</td></tr><tr><td>lucri factum sit? Non ex Aproni tabulis, quas ego cum</td><td></td></tr><tr><td>conquirerem non inveni, et cum in ius ipsum eduxi expressi</td><td></td></tr><tr><td>ut conficere tabulas se negaret. Si mentiebatur, quam ob</td><td></td></tr><tr><td>rem removebat, si hae tabulae nihil tibi erant obfuturae?</td><td>5</td></tr><tr><td>si omnino nullas confecerat litteras, ne id quidem satis</td><td></td></tr><tr><td>significat illum non suum negotium gessisse? Ea est enim</td><td></td></tr><tr><td>ratio decumanorum ut sine plurimis litteris confici non</td><td></td></tr><tr><td>possit; singula enim nomina aratorum et cum singulis pa-</td><td></td></tr><tr><td>ctiones decumanorum litteris persequi et conficere necesse est.</td><td>10</td></tr><tr><td>Iugera professi sunt aratores omnes imperio atque instituto</td><td></td></tr><tr><td>tuo: non opinor quemquam minus esse professum quam</td><td></td></tr><tr><td>quantum arasset, cum tot cruces, tot supplicia, tot ex cohorte</td><td></td></tr><tr><td>recuperatores proponerentur. In iugero Leontini agri me-</td><td></td></tr><tr><td>dimnum fere tritici seritur perpetua atque aequabili satione;</td><td>15</td></tr><tr><td>ager efficit cum octavo, bene ut agatur; verum ut omnes di</td><td></td></tr><tr><td>adiuvent, cum decumo. Quod si quando accidit, tum fit ut</td><td></td></tr><tr><td>tantum decumae sit quantum severis, hoc est ut, quot iugera</td><td></td></tr><tr><td>sint sata, totidem medimna decumae debeantur. Hoc cum</td><td>113.1</td></tr><tr><td>ita esset, primum illud dico, pluribus milibus medimnum</td><td></td></tr><tr><td>venisse decumas agri Leontini quam quot milia iugerum </td><td></td></tr><tr><td>sata essent in agro Leontino. Quodsi fieri non poterat ut</td><td></td></tr><tr><td>plus quam <span class="caps">x</span> medimna ex iugero exararent, medimnum</td><td>5</td></tr><tr><td>&lt;autem&gt; ex iugero decumano dari oportebat, cum ager, id</td><td></td></tr><tr><td>quod perraro evenit, cum decumo extulisset, quae erat</td><td></td></tr><tr><td>ratio decumanis, siquidem decumae ac non bona venibant</td><td></td></tr><tr><td>aratorum, ut pluribus aliquanto medimnis decumas emerent</td><td></td></tr><tr><td>quam iugera erant sata? In Leontino iugerum subscriptio</td><td>10</td></tr><tr><td>ac professio non est plus <span class="caps"><span class="ovl">xxx</span></span><span class="ovl"></span>; decumae <span class="caps"><span class="ovl">xxxvi</span></span><span class="ovl"></span> medimnum</td><td></td></tr><tr><td>venierunt. Erravit an potius insanivit Apronius? Immo</td><td></td></tr><tr><td>tum insanisset, si aratoribus id quod deberent licitum esset,</td><td></td></tr><tr><td>et non quod Apronius imperasset necesse fuisset dare. </td><td></td></tr>
        </table>