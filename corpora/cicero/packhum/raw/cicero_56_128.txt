<table>
          <script>targetHit=0;</script>
          <tr class="title first  date"><td>ix Kal<span class="snum">.</span> Sept<span class="snum">.</span> <span class="snum">45(?)</span></td><td></td></tr><tr class="title last  "><td>CICERO S. D. M. FABIO GALLO</td><td></td></tr><tr><td>Quod epistulam conscissam doles, noli laborare. salva est;</td><td>7.25.1.1</td></tr><tr><td>domo petes cum libebit. quod autem me mones, valde</td><td></td></tr><tr><td>gratum est idque ut semper facias rogo. videris enim mihi</td><td></td></tr><tr><td>vereri ne, si istum &lt;ludibrio&gt; habuerimus, rideamus γέλωτα</td><td></td></tr><tr><td>σαρδάνιον. </td><td>5</td></tr><tr><td>  Sed heus tu, manum de tabula! magister adest citius quam</td><td></td></tr><tr><td>putaramus. vereor ne in catomum Catoni&lt;a&gt;nos. </td><td></td></tr><tr><td>  Mi Galle, cave putes quicquam melius quam epistulae</td><td>2.1</td></tr><tr><td>tuae partem ab eo loco, 'cetera labuntur'. secreto hoc audi, </td><td></td></tr><tr><td>tecum habeto, ne Apellae quidem, liberto tuo, dixeris.</td><td></td></tr><tr><td>praeter duo nos loquitur isto modo nemo; bene malene</td><td></td></tr><tr><td>videro, sed, quicquid est, nostrum est. urge igitur nec</td><td>5</td></tr><tr><td>transversum unguem, quod aiunt, a stilo; is enim est</td><td></td></tr><tr><td>dicendi opifex. atque equidem aliquantum iam etiam noctis</td><td></td></tr><tr><td>adsumo.</td><td></td></tr>
        </table>