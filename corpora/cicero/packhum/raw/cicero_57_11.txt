<table>
          <script>targetHit=0;</script>
          <tr class="title first  date"><td>Kal<span class="snum">.</span> I an<span class="snum">.</span> <span class="snum">61</span> <span class="snum">(</span>§<span class="snum">4)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Teucris illa lentum sane negotium, neque Cornelius ad Teren-</td><td>1.12.1.1</td></tr><tr><td>tiam postea rediit. opinor, ad Considium, Axium, Selicium</td><td></td></tr><tr><td>confugiendum est; nam a Caecilio propinqui minore centesi-</td><td></td></tr><tr><td>mis nummum movere non possunt. sed ut ad prima illa</td><td></td></tr><tr><td>redeam, nihil ego illa impudentius, astutius, lentius vidi. </td><td>5</td></tr><tr><td>'libertum mitto'. 'Tito mandavi.' σκήψεις atque ἀναβολαί. sed</td><td></td></tr><tr><td>nescio an ταὐτόματον ἡμῶν. nam mihi Pompeiani prodromi</td><td></td></tr><tr><td>nuntiant aperte Pompeium acturum Antonio succedi oportere,</td><td></td></tr><tr><td>eodemque tempore aget praetor ad populum. res eius modi</td><td></td></tr><tr><td>est ut ego nec per bonorum nec per popularem existimationem</td><td>10</td></tr><tr><td>honeste possim hominem defendere, nec mihi libeat, quod vel</td><td></td></tr><tr><td>maximum est. etenim accedit hoc, quod totum cuius modi sit</td><td></td></tr><tr><td>mando tibi ut perspicias. libertum ego habeo, sane nequam</td><td>2.1</td></tr><tr><td>hominem, Hilarum dico, ratiocinatorem et clientem tuum. de</td><td></td></tr><tr><td>eo mihi Valerius interpres nuntiat Thyillusque se audisse scribit</td><td></td></tr><tr><td>haec, esse hominem cum Antonio; Antonium porro in cogen-</td><td></td></tr><tr><td>dis pecuniis dictitare partem mihi quaeri et a me custodem</td><td>5</td></tr><tr><td>communis quaestus libertum esse missum. non sum medio-</td><td></td></tr><tr><td>criter commotus, neque tamen credidi; sed certe aliquid ser-</td><td></td></tr><tr><td>monis fuit. totum investiga, cognosce, perspice et nebulonem</td><td></td></tr><tr><td>illum, si quo pacto potes, ex istis locis amove. huius sermonis</td><td></td></tr><tr><td>Valerius auctorem Cn. Plancium nominabat. mando tibi</td><td>10</td></tr><tr><td>plane totum ut videas cuius modi sit. </td><td></td></tr><tr><td>  Pompeium nobis amicissimum constat esse. divortium</td><td>3.1</td></tr><tr><td>Muciae vehementer probatur. P. Clodium Appi f. credo te</td><td></td></tr><tr><td>audisse cum veste muliebri deprehensum domi C. Caesaris</td><td></td></tr><tr><td>cum sacrificium pro populo fieret, eumque per manus servulae</td><td></td></tr><tr><td>servatum et eductum; rem esse insigni infamia. quod te moleste</td><td>5</td></tr><tr><td>ferre certo scio. </td><td></td></tr><tr><td>  Quid praeterea ad te scribam non habeo, et mehercule eram</td><td>4.1</td></tr><tr><td>in scribendo conturbatior. nam puer festivus, anagnostes noster</td><td></td></tr><tr><td>Sositheus, decesserat meque plus quam servi mors debere </td><td></td></tr><tr><td>videbatur commoverat. tu velim saepe ad nos scribas. si rem</td><td></td></tr><tr><td>nullam habebis, quod in buccam venerit scribito. Kal. Ian. M.</td><td>5</td></tr><tr><td>Messalla M. Pisone coss.</td><td></td></tr>
        </table>