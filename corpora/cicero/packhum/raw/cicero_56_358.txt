<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">52</span> vel in<span class="snum">.</span> <span class="snum">51</span></td><td></td></tr><tr class="title last  "><td>M. CICERO T. TITIO T. F. LEG. S. D.</td><td></td></tr><tr><td>Etsi non dubito quin apud te mea commendatio prima satis</td><td>13.75.1.1</td></tr><tr><td>valeat, tamen obsequor homini familiarissimo, C. Avianio</td><td></td></tr><tr><td>Flacco, cuius causa omnia cum cupio tum mehercule etiam</td><td></td></tr><tr><td>debeo. de quo et praesens tecum egi diligenter, cum tu mihi</td><td></td></tr><tr><td>humanissime respondisti, et scripsi ad te accurate antea; sed</td><td>5</td></tr><tr><td>putat interesse sua me ad te quam saepissime scribere. qua</td><td></td></tr><tr><td>re velim mihi ignoscas si illius voluntati obtemperans minus</td><td></td></tr><tr><td>videbor meminisse constantiae tuae. </td><td></td></tr><tr><td>  A te idem illud peto, ut de loco quo deportet frumentum</td><td>2.1</td></tr><tr><td>et de tempore Avianio commodes, quorum utrumque per</td><td></td></tr><tr><td>eundem me obtinuit triennium, dum Pompeius isti negotio</td><td></td></tr><tr><td>praefuit. summa est &lt;haec: est&gt; in quo mihi gratissimum</td><td></td></tr><tr><td>facere possis, si curaris ut Avianius, quoniam se a me amari</td><td>5</td></tr><tr><td>putat, me a te amari sciat. erit id mihi pergratum. </td><td></td></tr>
        </table>