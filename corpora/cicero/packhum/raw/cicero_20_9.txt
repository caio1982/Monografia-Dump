<table>
          <script>targetHit=0;</script>
          <tr><td>  Quid si iis verbis scripta est ista proscriptio ut se ipsa</td><td>50.5</td></tr><tr><td>dissolvat? est enim: <span class="caps">Qvod M. Tvllivs falsvm senatvs</span></td><td></td></tr><tr><td><span class="caps">consvltvm rettvlerit</span>. Si igitur rettulit falsum senatus con-</td><td></td></tr><tr><td>sultum, tum est rogatio: si non rettulit, nulla est. Satisne </td><td></td></tr><tr><td>tibi videtur a senatu iudicatum me non modo non ementitum</td><td></td></tr><tr><td>esse auctoritatem eius ordinis, sed etiam unum post urbem</td><td>10</td></tr><tr><td>conditam diligentissime senatui paruisse? Quot modis doceo</td><td></td></tr><tr><td>legem istam, quam vocas, non esse legem? Quid? si etiam</td><td></td></tr><tr><td>pluribus de rebus uno sortitore tulisti, tamenne arbitraris id</td><td></td></tr><tr><td>quod M. Drusus in legibus suis plerisque, perbonus ille vir,</td><td></td></tr><tr><td>M. Scauro et L. Crasso consiliariis non obtinuerit, id te</td><td>15</td></tr><tr><td>posse, omnium facinorum et stuprorum hominem, Decumis</td><td></td></tr><tr><td>et Clodiis auctoribus obtinere? Tulisti de me ne reciperer,</td><td>51.1</td></tr><tr><td>non ut exirem, quem tu ipse non poteras dicere non licere</td><td></td></tr><tr><td>esse Romae. Quid enim diceres? Damnatum? certe</td><td></td></tr><tr><td>non. Expulsum? qui licuit? Sed tamen ne id quidem est</td><td></td></tr><tr><td>scriptum, ut exirem; poena est, qui receperit, quam omnes</td><td>5</td></tr><tr><td>neglexerunt; eiectio nusquam est. Verum sit: quid? operum</td><td></td></tr><tr><td>publicorum exactio, quid? nominis inscriptio tibi num aliud</td><td></td></tr><tr><td>videtur esse ac meorum bonorum direptio? praeterquam</td><td></td></tr><tr><td>quod ne id quidem per legem Liciniam, ut ipse tibi cura-</td><td></td></tr><tr><td>tionem ferres, facere potuisti. Quid? hoc ipsum quod nunc</td><td>10</td></tr><tr><td>apud pontifices agis, te meam domum consecrasse, te monu-</td><td></td></tr><tr><td>mentum fecisse in meis aedibus, te signum dedicasse, eaque</td><td></td></tr><tr><td>te ex una rogatiuncula fecisse, unum et idem videtur esse</td><td></td></tr><tr><td>atque id quod de me ipso nominatim tulisti? Tam hercule</td><td>52.1</td></tr><tr><td>est unum quam quod idem tu lege una tulisti, ut Cyprius</td><td></td></tr><tr><td>rex, cuius maiores huic populo socii atque amici semper</td><td></td></tr><tr><td>fuerunt, cum bonis omnibus sub praeconem subiceretur et</td><td></td></tr><tr><td>exsules Byzantium reducerentur. 'Eidem,' inquit, 'utraque</td><td>5</td></tr><tr><td>de re negotium dedi.' Quid? si eidem negotium dedisset</td><td></td></tr><tr><td>ut in Asia cistophorum flagitaret, inde iret in Hispaniam,</td><td></td></tr><tr><td>cum Romam decessisset, consulatum ei petere liceret, cum </td><td></td></tr><tr><td>factus esset, provinciam Syriam obtineret,—quoniam de uno</td><td></td></tr><tr><td>homine scriberet, una res esset? Quod si iam populus</td><td>53.1</td></tr><tr><td>Romanus de ista re consultus esset et non omnia per servos</td><td></td></tr><tr><td>latronesque gessisses, nonne fieri poterat ut populo de Cyprio</td><td></td></tr><tr><td>rege placeret, de exsulibus Byzantiis displiceret? Quae est,</td><td></td></tr><tr><td>quaeso, alia vis, quae sententia Caeciliae legis et Didiae nisi</td><td>5</td></tr><tr><td>haec, ne populo necesse sit in coniunctis rebus compluribus</td><td></td></tr><tr><td>aut id quod nolit accipere aut id quod velit repudiare? </td><td></td></tr>
        </table>