<table>
          <script>targetHit=0;</script>
          <tr class="title first  "><td>DE NATURA DEORUM</td><td></td></tr><tr class="title  "><td>LIBRI TRES</td><td></td></tr><tr class="title last  "><td>LIBER PRIMUS </td><td></td></tr><tr><td>  Cum multae res in philosophia nequaquam satis</td><td>1.1.1</td></tr><tr><td>adhuc explicatae sint, tum perdifficilis, Brute, quod tu</td><td></td></tr><tr><td>minime ignoras, et perobscura quaestio est de natura</td><td></td></tr><tr><td>deorum, quae et ad cognitionem animi pulcherrima</td><td></td></tr><tr><td>est et ad moderandam religionem necessaria. De qua</td><td>5</td></tr><tr><td>&lt;cum&gt; tam variae sint doctissimorum hominum tam-</td><td></td></tr><tr><td>que discrepantes sententiae, magno argumento esse</td><td></td></tr><tr><td>debeat &lt;ea&gt; causa, principium philosophiae ad h * scien-</td><td></td></tr><tr><td>tiam, prudenterque Academici a rebus incertis adsen-</td><td></td></tr><tr><td>sionem cohibuisse. quid est enim temeritate turpius</td><td>10</td></tr><tr><td>aut quid tam temerarium tamque indignum sapientis</td><td></td></tr><tr><td>gravitate atque constantia quam aut falsum sentire aut</td><td></td></tr><tr><td>quod non satis explorate perceptum sit et cognitum</td><td></td></tr><tr><td>sine ulla dubitatione defendere? Velut in hac quaes-</td><td>2.1</td></tr><tr><td>tione plerique, quod maxime veri simile est et quo </td><td></td></tr><tr><td>omnes †sese duce natura venimus, deos esse dixerunt,</td><td></td></tr><tr><td>dubitare se Protagoras, nullos esse omnino Diagoras</td><td></td></tr><tr><td>Melius et Theodorus Cyrenaicus putaverunt. Qui vero</td><td>5</td></tr><tr><td>deos esse dixerunt tanta sunt in varietate et dissensione,</td><td></td></tr><tr><td>ut eorum infinitum sit enumerare sententias. nam et de</td><td></td></tr><tr><td>figuris deorum et de locis atque sedibus et de actione</td><td></td></tr><tr><td>vitae multa dicuntur, deque is summa philosophorum</td><td></td></tr><tr><td>dissensione certatur; quod vero maxime rem causam-</td><td>10</td></tr><tr><td>que continet, utrum nihil agant nihil moliantur omni</td><td></td></tr><tr><td>curatione et administratione rerum vacent, an contra</td><td></td></tr><tr><td>ab iis et a principio omnia facta et constituta sint et</td><td></td></tr><tr><td>ad infinitum tempus regantur atque moveantur, in pri-</td><td></td></tr><tr><td>mis [quae] magna dissensio est, eaque nisi diiudicatur</td><td>15</td></tr><tr><td>in summo errore necesse est homines atque in maxi-</td><td></td></tr><tr><td>marum rerum ignoratione versari. Sunt enim philo-</td><td>3.1</td></tr><tr><td>sophi et fuerunt qui omnino nullam habere censerent</td><td></td></tr><tr><td>rerum humanarum procurationem deos. quorum si vera</td><td></td></tr><tr><td>sententia est, quae potest esse pietas quae sanctitas</td><td></td></tr><tr><td>quae religio? haec enim omnia pure atque caste tri-</td><td>5</td></tr><tr><td>buenda deorum numini ita sunt, si animadvertuntur</td><td></td></tr><tr><td>ab is et si est aliquid a deis inmortalibus hominum</td><td></td></tr><tr><td>generi tributum; sin autem dei neque possunt nos iu-</td><td></td></tr><tr><td>vare nec volunt nec omnino curant nec quid agamus</td><td></td></tr><tr><td>animadvertunt nec est quod ab is ad hominum vitam</td><td>10</td></tr><tr><td>permanare possit, quid est quod ullos deis inmortali-</td><td></td></tr><tr><td>bus cultus honores preces adhibeamus? in specie</td><td></td></tr><tr><td>autem fictae simulationis sicut reliquae virtutes item</td><td></td></tr><tr><td>pietas inesse non potest; cum qua simul sanctitatem</td><td></td></tr><tr><td>et religionem tolli necesse est, quibus sublatis pertur-</td><td>15</td></tr><tr><td>batio vitae sequitur et magna confusio; atque haut scio</td><td>4.1</td></tr><tr><td>an pietate adversus deos sublata fides etiam et socie- </td><td></td></tr><tr><td>tas generis humani et una excellentissuma virtus iu-</td><td></td></tr><tr><td>stitia tollatur. Sunt autem alii philosophi, et hi qui-</td><td></td></tr><tr><td>dem magni atque nobiles, qui deorum mente atque</td><td>5</td></tr><tr><td>ratione omnem mundum administrari et regi censeant,</td><td></td></tr><tr><td>neque vero id solum, sed etiam ab isdem hominum</td><td></td></tr><tr><td>vitae consuli et provideri; nam et fruges et reliqua</td><td></td></tr><tr><td>quae terra pariat et tempestates ac temporum varie-</td><td></td></tr><tr><td>tates caelique mutationes, quibus omnia quae terra</td><td>10</td></tr><tr><td>gignat maturata pubescant, a dis inmortalibus tribui</td><td></td></tr><tr><td>generi humano putant, multaque quae dicentur in his</td><td></td></tr><tr><td>libris colligunt, quae talia sunt ut ea ipsa dei inmor-</td><td></td></tr><tr><td>tales ad usum hominum fabricati paene videantur.</td><td></td></tr><tr><td>Contra quos Carneades ita multa disseruit, ut exci-</td><td>15</td></tr><tr><td>taret homines non socordes ad veri investigandi cupi-</td><td></td></tr><tr><td>ditatem. res enim nulla est de qua tantopere non so-</td><td>5.1</td></tr><tr><td>lum indocti sed etiam docti dissentiant; quorum opi-</td><td></td></tr><tr><td>niones cum tam variae sint tamque inter se dissidentes,</td><td></td></tr><tr><td>alterum fieri profecto potest ut earum nulla, alterum</td><td></td></tr><tr><td>certe non potest ut plus una vera sit. </td><td>5</td></tr>
        </table>