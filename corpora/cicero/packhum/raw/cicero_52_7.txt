<table>
          <script>targetHit=0;</script>
          <tr><td>  Hactenus mihi videor de amicitia quid sentirem</td><td>24.18</td></tr><tr><td>potuisse dicere; si quae praeterea sunt (credo autem</td><td></td></tr><tr><td>esse multa), ab iis, si videbitur, qui ista disputant,</td><td>20</td></tr><tr><td>quaeritote. </td><td></td></tr><tr><td>  <span class="caps">Fannius.</span> Nos autem a te potius; quamquam etiam</td><td>25.1</td></tr><tr><td>ab istis saepe quaesivi et audivi non invitus equidem;</td><td></td></tr><tr><td>sed aliud quoddam filum orationis tuae. </td><td></td></tr><tr><td>  <span class="caps">Scaevola.</span> Tum magis id diceres, Fanni, si nuper</td><td></td></tr><tr><td>in hortis Scipionis, cum est de re publica disputatum,</td><td>5</td></tr><tr><td>adfuisses. Qualis tum patronus iustitiae fuit contra</td><td></td></tr><tr><td>accuratam orationem Phili! </td><td></td></tr><tr><td>  <span class="caps">Fannius.</span> Facile id quidem fuit, iustitiam iustissimo</td><td></td></tr><tr><td>viro defendere. </td><td></td></tr><tr><td>  <span class="caps">Scaevola.</span> Quid? amicitiam nonne facile ei, qui ob</td><td>10</td></tr><tr><td>eam summa fide, constantia iustitiaque servatam maxu-</td><td></td></tr><tr><td>mam gloriam ceperit? </td><td></td></tr><tr><td>  <span class="caps">Laelius.</span> Vim hoc quidem est adferre. Quid enim</td><td>26.1</td></tr><tr><td>refert, qua me ratione cogatis? cogitis certe. Studiis </td><td></td></tr><tr><td>enim generorum, praesertim in re bona, cum difficile</td><td></td></tr><tr><td>est, tum ne aequum quidem obsistere. </td><td></td></tr><tr><td>  Saepissime igitur mihi de amicitia cogitanti maxime</td><td>5</td></tr><tr><td>illud considerandum videri solet, utrum propter in-</td><td></td></tr><tr><td>becillitatem atque inopiam desiderata sit amicitia, ut</td><td></td></tr><tr><td>dandis recipiendisque meritis quod quisque minus per</td><td></td></tr><tr><td>se ipse posset, id acciperet ab alio vicissimque red-</td><td></td></tr><tr><td>deret, an esset hoc quidem proprium amicitiae, sed</td><td>10</td></tr><tr><td>antiquior et pulchrior et magis a natura ipsa profecta</td><td></td></tr><tr><td>alia causa. Amor enim, ex quo amicitia nominata</td><td></td></tr><tr><td>est, princeps est ad benivolentiam coniungendam. Nam</td><td></td></tr><tr><td>utilitates quidem etiam ab iis percipiuntur saepe, qui</td><td></td></tr><tr><td>simulatione amicitiae coluntur et observantur temporis</td><td>15</td></tr><tr><td>causa, in amicitia autem nihil fictum est, nihil simu-</td><td></td></tr><tr><td>latum et, quidquid est, id est verum et voluntarium.</td><td></td></tr><tr><td>Quapropter a natura mihi videtur potius quam ab in-</td><td>27.1</td></tr><tr><td>digentia orta amicitia, adplicatione magis animi cum</td><td></td></tr><tr><td>quodam sensu amandi quam cogitatione, quantum illa</td><td></td></tr><tr><td>res utilitatis esset habitura. Quod quidem quale sit,</td><td></td></tr><tr><td>etiam in bestiis quibusdam animadverti potest, quae</td><td>5</td></tr><tr><td>ex se natos ita amant ad quoddam tempus et ab eis</td><td></td></tr><tr><td>ita amantur, ut facile earum sensus appareat. Quod</td><td></td></tr><tr><td>in homine multo est evidentius, primum ex ea cari-</td><td></td></tr><tr><td>tate, quae est inter natos et parentes, quae dirimi</td><td></td></tr><tr><td>nisi detestabili scelere non potest; deinde cum simi-</td><td>10</td></tr><tr><td>lis sensus extitit amoris, si aliquem nacti sumus, cuius</td><td></td></tr><tr><td>cum moribus et natura congruamus, quod in eo quasi</td><td></td></tr><tr><td>lumen aliquod probitatis et virtutis perspicere videa-</td><td></td></tr><tr><td>mur. Nihil est enim virtute amabilius, nihil, quod</td><td>28.1</td></tr><tr><td>magis adliciat ad diligendum, quippe cum propter vir-</td><td></td></tr><tr><td>tutem et probitatem etiam eos, quos numquam vidi-</td><td></td></tr><tr><td>mus, quodam modo diligamus. Quis est, qui C. Fabrici,</td><td></td></tr><tr><td>M'. Curi non cum caritate aliqua benivola memoriam</td><td>5</td></tr><tr><td>usurpet, quos numquam viderit? quis autem est, qui</td><td></td></tr><tr><td>Tarquinium Superbum, qui Sp. Cassium, Sp. Maelium</td><td></td></tr><tr><td>non oderit? Cum duobus ducibus de imperio in Italia</td><td></td></tr><tr><td>est decertatum, Pyrrho et Hannibale; ab altero propter </td><td></td></tr><tr><td>probitatem eius non nimis alienos animos habemus,</td><td>10</td></tr><tr><td>alterum propter crudelitatem semper haec civitas oderit. </td><td></td></tr>
        </table>