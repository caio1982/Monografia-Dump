<table>
          <script>targetHit=0;</script>
          <tr><td>  Constituto autem illo, de quo ante diximus, quod</td><td>3.39.1</td></tr><tr><td>honestum esset, id esse solum bonum, intellegi necesse</td><td></td></tr><tr><td>est pluris id, quod honestum sit, aestimandum esse</td><td></td></tr><tr><td>quam illa media, quae ex eo comparentur. stultitiam</td><td></td></tr><tr><td>autem et timiditatem et iniustitiam et intemperantiam </td><td>5</td></tr><tr><td>cum dicimus esse fugiendas propter eas res, quae ex</td><td></td></tr><tr><td>ipsis eveniant, non ita dicimus, ut cum illo, quod po-</td><td></td></tr><tr><td>situm est, solum id esse malum, quod turpe sit, haec</td><td></td></tr><tr><td>pugnare videatur oratio, propterea quod ea non ad cor-</td><td></td></tr><tr><td>poris incommodum referuntur, sed ad turpes actiones,</td><td>10</td></tr><tr><td>quae oriuntur e vitiis. quas enim κακίας Graeci appel-</td><td></td></tr><tr><td>lant, vitia malo quam malitias nominare. </td><td></td></tr><tr><td>  Ne tu, inquam, Cato, verbis illustribus et id, quod</td><td>40.1</td></tr><tr><td>vis, declarantibus! itaque mihi videris Latine docere</td><td></td></tr><tr><td>philosophiam et ei quasi civitatem dare. quae quidem</td><td></td></tr><tr><td>adhuc peregrinari Romae videbatur nec offerre sese</td><td></td></tr><tr><td>nostris sermonibus, et ista maxime propter limatam</td><td>5</td></tr><tr><td>quandam et rerum et verborum tenuitatem. scio enim</td><td></td></tr><tr><td>esse quosdam, qui quavis lingua philosophari possint;</td><td></td></tr><tr><td>nullis enim partitionibus, nullis definitionibus utuntur</td><td></td></tr><tr><td>ipsique dicunt ea se modo probare, quibus natura ta-</td><td></td></tr><tr><td>cita adsentiatur. itaque in rebus minime obscuris non</td><td>10</td></tr><tr><td>multus est apud eos disserendi labor. quare attendo</td><td></td></tr><tr><td>te studiose et, quaecumque rebus iis, de quibus hic</td><td></td></tr><tr><td>sermo est, nomina inponis, memoriae mando; mihi enim</td><td></td></tr><tr><td>erit isdem istis fortasse iam utendum. Virtutibus igitur</td><td></td></tr><tr><td>rectissime mihi videris et ad consuetudinem nostrae</td><td>15</td></tr><tr><td>orationis vitia posuisse contraria. quod enim vitupera-</td><td></td></tr><tr><td>bile est per se ipsum, id eo ipso vitium nominatum</td><td></td></tr><tr><td>puto, vel etiam a vitio dictum vituperari. sin κακίαν</td><td></td></tr><tr><td>malitiam dixisses, ad aliud nos unum certum vitium</td><td></td></tr><tr><td>consuetudo Latina traduceret. nunc omni virtuti vitium</td><td>20</td></tr><tr><td>contrario nomine opponitur. </td><td></td></tr>
        </table>