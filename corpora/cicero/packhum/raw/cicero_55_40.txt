<table>
          <script>targetHit=0;</script>
          <tr><td>  Longiores hoc loco sumus quam necesse est. Quis</td><td>2.16.1</td></tr><tr><td>est enim, cui non perspicua sint illa, quae pluribus</td><td></td></tr><tr><td>verbis a Panaetio commemorantur, neminem neque</td><td></td></tr><tr><td>ducem bello nec principem domi magnas res et salu-</td><td></td></tr><tr><td>tares sine hominum studiis gerere potuisse. Comme-</td><td>5</td></tr><tr><td>moratur ab eo Themistocles, Pericles, Cyrus, Agesilaos,</td><td></td></tr><tr><td>Alexander, quos negat sine adiumentis hominum tantas</td><td></td></tr><tr><td>res efficere potuisse. Utitur in re non dubia testibus non</td><td></td></tr><tr><td>necessariis. Atque ut magnas utilitates adipiscimur</td><td></td></tr><tr><td>conspiratione hominum atque consensu, sic nulla tam</td><td>10</td></tr><tr><td>detestabilis pestis est, quae non homini ab homine </td><td></td></tr><tr><td>nascatur. Est Dicaearchi liber de interitu hominum,</td><td></td></tr><tr><td>Peripatetici magni et copiosi, qui collectis ceteris cau-</td><td></td></tr><tr><td>sis eluvionis, pestilentiae, vastitatis, beluarum etiam</td><td></td></tr><tr><td>repentinae multitudinis, quarum impetu docet quae-</td><td>15</td></tr><tr><td>dam hominum genera esse consumpta, deinde com-</td><td></td></tr><tr><td>parat, quanto plures deleti sint homines hominum</td><td></td></tr><tr><td>impetu, id est bellis aut seditionibus, quam omni re-</td><td></td></tr><tr><td>liqua calamitate. </td><td></td></tr><tr><td>  Cum igitur hic locus nihil habeat dubitationis, quin</td><td>17.1</td></tr><tr><td>homines plurimum hominibus et prosint et obsint,</td><td></td></tr><tr><td>proprium hoc statuo esse virtutis, conciliare animos</td><td></td></tr><tr><td>hominum et ad usus suos adiungere. Itaque, quae in</td><td></td></tr><tr><td>rebus inanimis quaeque in usu et tractatione belua-</td><td>5</td></tr><tr><td>rum fiunt utiliter ad hominum vitam, artibus ea tri-</td><td></td></tr><tr><td>buuntur operosis, hominum autem studia, ad amplifi-</td><td></td></tr><tr><td>cationem nostrarum rerum prompta ac parata, viro-</td><td></td></tr><tr><td>rum praestantium sapientia et virtute excitantur. Ete-</td><td>18.1</td></tr><tr><td>nim virtus omnis tribus in rebus fere vertitur, quarum</td><td></td></tr><tr><td>una est in perspiciendo, quid in quaque re verum sin-</td><td></td></tr><tr><td>cerumque sit, quid consentaneum cuique, quid con-</td><td></td></tr><tr><td>sequens, ex quo quaeque gignantur, quae cuiusque rei</td><td>5</td></tr><tr><td>causa sit, alterum cohibere motus animi turbatos, quos</td><td></td></tr><tr><td>Graeci πάθη nominant, appetitionesque, quas illi ὁρμάς,</td><td></td></tr><tr><td>oboedientes efficere rationi, tertium iis, quibuscum</td><td></td></tr><tr><td>congregemur, uti moderate et scienter, quorum studiis </td><td></td></tr><tr><td>ea, quae natura desiderat, expleta cumulataque ha-</td><td>10</td></tr><tr><td>beamus, per eosdemque, si quid importetur nobis in-</td><td></td></tr><tr><td>commodi, propulsemus ulciscamurque eos, qui nocere</td><td></td></tr><tr><td>nobis conati sint, tantaque poena adficiamus, quan-</td><td></td></tr><tr><td>tam aequitas humanitasque patiatur. Quibus autem</td><td>19.1</td></tr><tr><td>rationibus hanc facultatem assequi possimus, ut ho-</td><td></td></tr><tr><td>minum studia complectamur eaque teneamus, dice-</td><td></td></tr><tr><td>mus, neque ita multo post, sed pauca ante dicenda</td><td></td></tr><tr><td>sunt. Magnam vim esse in fortuna in utramque par-</td><td>5</td></tr><tr><td>tem, vel secundas ad res vel adversas, quis ignorat? Nam</td><td></td></tr><tr><td>et cum prospero flatu eius utimur, ad exitus pervehimur</td><td></td></tr><tr><td>optatos et cum reflavit, affligimur. Haec igitur ipsa</td><td></td></tr><tr><td>fortuna ceteros casus rariores habet, primum ab ina-</td><td></td></tr><tr><td>nimis procellas, tempestates, naufragia, ruinas, incen-</td><td>10</td></tr><tr><td>dia, deinde a bestiis ictus, morsus, impetus. Haec ergo,</td><td></td></tr><tr><td>ut dixi, rariora. At vero interitus exercituum, ut pro-</td><td>20.1</td></tr><tr><td>xime trium, saepe multorum clades imperatorum, ut</td><td></td></tr><tr><td>nuper summi et singularis viri, invidiae praeterea mul-</td><td></td></tr><tr><td>titudinis atque ob eas bene meritorum saepe civium ex-</td><td></td></tr><tr><td>pulsiones, calamitates, fugae, rursusque secundae res,</td><td>5</td></tr><tr><td>honores, imperia, victoriae, quamquam fortuita sunt,</td><td></td></tr><tr><td>tamen sine hominum opibus et studiis neutram in partem</td><td></td></tr><tr><td>effici possunt. Hoc igitur cognito dicendum est, quonam</td><td></td></tr><tr><td>modo hominum studia ad utilitates nostras allicere atque</td><td></td></tr><tr><td>excitare possimus. Quae si longior fuerit oratio cum</td><td>10</td></tr><tr><td>magnitudine utilitatis comparetur; ita fortasse etiam</td><td></td></tr><tr><td>brevior videbitur. </td><td></td></tr>
        </table>