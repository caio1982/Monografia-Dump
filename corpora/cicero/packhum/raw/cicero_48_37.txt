<table>
          <script>targetHit=0;</script>
          <tr><td>  Habes undique expletam et perfectam, Torquate, for-</td><td>2.48.1</td></tr><tr><td>mam honestatis, quae tota quattuor his virtutibus, quae</td><td></td></tr><tr><td>a te quoque commemoratae sunt, continetur. hanc se</td><td></td></tr><tr><td>tuus Epicurus omnino ignorare dicit quam aut qualem</td><td></td></tr><tr><td>esse velint qui honestate summum bonum metiantur.</td><td>5</td></tr><tr><td>Si enim ad honestatem omnia referant neque in ea</td><td></td></tr><tr><td>voluptatem dicant inesse, ait eos voce inani sonare—</td><td></td></tr><tr><td>his enim ipsis verbis utitur—neque intellegere nec</td><td></td></tr><tr><td>videre sub hanc vocem honestatis quae sit subicienda</td><td></td></tr><tr><td>sententia. ut enim consuetudo loquitur, id solum di-</td><td>10</td></tr><tr><td>citur honestum, quod est populari fama gloriosum.</td><td></td></tr><tr><td>'Quod', inquit, 'quamquam voluptatibus quibusdam est</td><td></td></tr><tr><td>saepe iucundius, tamen expetitur propter voluptatem.'</td><td></td></tr><tr><td>Videsne quam sit magna dissensio? philosophus no-</td><td>49.1</td></tr><tr><td>bilis, a quo non solum Graecia et Italia, sed etiam om-</td><td></td></tr><tr><td>nis barbaria commota est, honestum quid sit, si id non</td><td></td></tr><tr><td>sit in voluptate, negat se intellegere, nisi forte illud,</td><td></td></tr><tr><td>quod multitudinis rumore laudetur. ego autem hoc</td><td>5</td></tr><tr><td>etiam turpe esse saepe iudico et, si quando turpe non</td><td></td></tr><tr><td>sit, tum esse non turpe, cum id a multitudine laudetur,</td><td></td></tr><tr><td>quod sit ipsum per se rectum atque laudabile, non ob</td><td></td></tr><tr><td>eam causam tamen illud dici esse honestum, quia lau-</td><td></td></tr><tr><td>detur a multis, sed quia tale sit, ut, vel si ignorarent</td><td>10</td></tr><tr><td>id homines, vel si obmutuissent, sua tamen pulchritu-</td><td></td></tr><tr><td>dine esset specieque laudabile. itaque idem natura</td><td></td></tr><tr><td>victus, cui obsisti non potest, dicit alio loco id, quod </td><td></td></tr><tr><td>a te etiam paulo ante dictum est, non posse iucunde</td><td></td></tr><tr><td>vivi nisi etiam honeste. quid nunc 'honeste' dicit?</td><td>50.1</td></tr><tr><td>idemne, quod iucunde? ergo ita: non posse honeste</td><td></td></tr><tr><td>vivi, nisi honeste vivatur? an nisi populari fama? sine</td><td></td></tr><tr><td>ea igitur iucunde negat posse &lt;se&gt; vivere? quid tur-</td><td></td></tr><tr><td>pius quam sapientis vitam ex insipientium sermone</td><td>5</td></tr><tr><td>pendere? quid ergo hoc loco intellegit honestum? certe</td><td></td></tr><tr><td>nihil nisi quod possit ipsum propter se iure laudari.</td><td></td></tr><tr><td>nam si propter voluptatem, quae est ista laus, quae</td><td></td></tr><tr><td>possit e macello peti? non is vir est, ut, cum honesta-</td><td></td></tr><tr><td>tem eo loco habeat, ut sine ea iucunde neget posse</td><td>10</td></tr><tr><td>vivi, illud honestum, quod populare sit, sentiat et sine</td><td></td></tr><tr><td>eo neget iucunde vivi posse, aut quicquam aliud ho-</td><td></td></tr><tr><td>nestum intellegat, nisi quod sit rectum ipsumque per</td><td></td></tr><tr><td>se sua vi, sua natura, sua sponte laudabile. </td><td></td></tr>
        </table>