<table>
          <script>targetHit=0;</script>
          <tr><td>  Iam enim faciam criminibus omnibus fere dissolutis,</td><td>69.1</td></tr><tr><td>contra atque in ceteris causis fieri solet, ut nunc denique</td><td></td></tr><tr><td>de vita hominis ac de moribus dicam. Etenim de principio</td><td></td></tr><tr><td>studuit animus occurrere magnitudini criminis, satis facere</td><td></td></tr><tr><td>exspectationi hominum, de me aliquid ipso qui accusatus</td><td>5</td></tr><tr><td>eram dicere; nunc iam revocandi estis eo quo vos ipsa</td><td></td></tr><tr><td>causa etiam tacente me cogit animos mentisque convertere.</td><td></td></tr><tr><td>Omnibus in rebus, iudices, quae graviores maioresque sunt,</td><td></td></tr><tr><td>quid quisque voluerit, cogitarit, admiserit, non ex crimine,</td><td></td></tr><tr><td>sed ex moribus eius qui arguitur est ponderandum. Neque</td><td>10</td></tr><tr><td>enim potest quisquam nostrum subito fingi neque cuiusquam</td><td></td></tr><tr><td>repente vita mutari aut natura converti. Circumspicite</td><td>70.1</td></tr><tr><td>paulisper mentibus vestris, ut alia mittamus, hosce ipsos</td><td></td></tr><tr><td>homines qui huic adfines sceleri fuerunt. Catilina contra</td><td></td></tr><tr><td>rem publicam coniuravit. Cuius aures umquam haec re-</td><td></td></tr><tr><td>spuerunt? conatum esse audacter hominem a pueritia non</td><td>5</td></tr><tr><td>solum intemperantia et scelere sed etiam consuetudine et</td><td></td></tr><tr><td>studio in omni flagitio, stupro, caede versatum? Quis eum</td><td></td></tr><tr><td>contra patriam pugnantem perisse miratur quem semper</td><td></td></tr><tr><td>omnes ad civile latrocinium natum putaverunt? Quis</td><td></td></tr><tr><td>Lentuli societates cum indicibus, quis insaniam libidinum,</td><td>10</td></tr><tr><td>quis perversam atque impiam religionem recordatur qui</td><td></td></tr><tr><td>illum aut nefarie cogitasse aut stulte sperasse miretur? </td><td></td></tr><tr><td>Quis de C. Cethego atque eius in Hispaniam profectione</td><td></td></tr><tr><td>ac de volnere Q. Metelli Pii cogitat cui non ad illius poenam</td><td></td></tr><tr><td>carcer aedificatus esse videatur? Omitto ceteros, ne sit</td><td>71.1</td></tr><tr><td>infinitum; tantum a vobis peto ut taciti de omnibus quos</td><td></td></tr><tr><td>coniurasse cognitum est cogitetis; intellegetis unum quem-</td><td></td></tr><tr><td>que eorum prius ab sua vita quam vestra suspicione esse</td><td></td></tr><tr><td>damnatum. Ipsum illum Autronium, quoniam eius nomen</td><td>5</td></tr><tr><td>finitimum maxime est huius periculo et crimini, non sua</td><td></td></tr><tr><td>vita ac natura convicit? Semper audax, petulans, libidi-</td><td></td></tr><tr><td>nosus; quem in stuprorum defensionibus non solum verbis</td><td></td></tr><tr><td>uti improbissimis solitum esse scimus verum etiam pugnis et</td><td></td></tr><tr><td>calcibus, quem exturbare homines ex possessionibus, caedem</td><td>10</td></tr><tr><td>facere vicinorum, spoliare fana sociorum, comitatu et armis</td><td></td></tr><tr><td>disturbare iudicia, in bonis rebus omnis contemnere, in</td><td></td></tr><tr><td>malis pugnare contra bonos, non rei publicae cedere, non</td><td></td></tr><tr><td>fortunae ipsi succumbere. Huius si causa non manifestis-</td><td></td></tr><tr><td>simis rebus teneretur, tamen eum mores ipsius ac vita</td><td>15</td></tr><tr><td>convinceret. </td><td></td></tr>
        </table>