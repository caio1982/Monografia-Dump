<table>
          <script>targetHit=0;</script>
          <tr><td>  Sed expositis adulescentium officiis, quae valeant</td><td>2.52.1</td></tr><tr><td>ad gloriam adipiscendam, deinceps de beneficentia</td><td></td></tr><tr><td>ac de liberalitate dicendum est, cuius est ratio duplex.</td><td></td></tr><tr><td>Nam aut opera benigne fit indigentibus aut pecunia.</td><td></td></tr><tr><td>Facilior est haec posterior locupleti praesertim, sed</td><td>5</td></tr><tr><td>illa lautior ac splendidior et viro forti claroque di-</td><td></td></tr><tr><td>gnior. Quamquam enim in utroque inest gratificandi</td><td></td></tr><tr><td>liberalis voluntas, tamen altera ex arca, altera ex vir-</td><td></td></tr><tr><td>tute depromitur, largitioque, quae fit ex re familiari,</td><td></td></tr><tr><td>fontem ipsum benignitatis exhaurit. Ita benignitate</td><td>10</td></tr><tr><td>benignitas tollitur, qua quo in plures usus sis, eo</td><td></td></tr><tr><td>minus in multos uti possis. At qui opera, id est vir-</td><td>53.1</td></tr><tr><td>tute et industria, benefici et liberales erunt, primum,</td><td></td></tr><tr><td>quo pluribus profuerint, eo plures ad benigne facien-</td><td></td></tr><tr><td>dum adiutores habebunt, dein consuetudine benefi-</td><td></td></tr><tr><td>centiae paratiores erunt et tamquam exercitatiores ad</td><td>5</td></tr><tr><td>bene de multis promerendum. Praeclare in epistula</td><td></td></tr><tr><td>quadam Alexandrum filium Philippus accusat, quod</td><td></td></tr><tr><td>largitione benivolentiam Macedonum consectetur. </td><td></td></tr><tr><td>'Quae te, malum, inquit, ratio in istam spem induxit,</td><td></td></tr><tr><td>ut eos tibi fideles putares fore, quos pecunia corru-</td><td>10</td></tr><tr><td>pisses? An tu id agis, ut Macedones non te regem</td><td></td></tr><tr><td>suum, sed ministrum et praebitorem sperent fore?'</td><td></td></tr><tr><td>Bene 'ministrum et praebitorem', quia sordidum regi,</td><td></td></tr><tr><td>melius etiam [quod] largitionem corruptelam dixit</td><td></td></tr><tr><td>esse. Fit enim deterior, qui accipit atque ad idem</td><td>15</td></tr><tr><td>semper expectandum paratior. Hoc ille filio, sed prae-</td><td>54.1</td></tr><tr><td>ceptum putemus omnibus. Quam ob rem id quidem</td><td></td></tr><tr><td>non dubium est, quin illa benignitas, quae constet ex</td><td></td></tr><tr><td>opera et industria, et honestior sit et latius pateat et</td><td></td></tr><tr><td>possit prodesse pluribus. Non numquam tamen est</td><td>5</td></tr><tr><td>largiendum nec hoc benignitatis genus omnino repu-</td><td></td></tr><tr><td>diandum est et saepe idoneis hominibus indigentibus</td><td></td></tr><tr><td>de re familiari impertiendum, sed diligenter atque mo-</td><td></td></tr><tr><td>derate. Multi enim patrimonia effuderunt, inconsulte</td><td></td></tr><tr><td>largiendo. Quid autem est stultius quam. quod li-</td><td>10</td></tr><tr><td>benter facias, curare ut id diutius facere non possis?</td><td></td></tr><tr><td>Atque etiam sequuntur largitionem rapinae. Cum enim</td><td></td></tr><tr><td>dando egere coeperunt, alienis bonis manus afferre</td><td></td></tr><tr><td>coguntur. Ita, cum benivolentiae comparandae causa</td><td></td></tr><tr><td>benefici esse velint, non tanta studia assequuntur</td><td>15</td></tr><tr><td>eorum, quibus dederunt, quanta odia eorum, quibus</td><td></td></tr><tr><td>ademerunt. Quam ob rem nec ita claudenda res est</td><td>55.1</td></tr><tr><td>familiaris, ut eam benignitas aperire non possit, nec</td><td></td></tr><tr><td>ita reseranda, ut pateat omnibus; modus adhibeatur</td><td></td></tr><tr><td>isque referatur ad facultates. Omnino meminisse de- </td><td></td></tr><tr><td>bemus id, quod a nostris hominibus saepissime usur-</td><td>5</td></tr><tr><td>patum iam in proverbii consuetudinem venit, largi-</td><td></td></tr><tr><td>tionem fundum non habere. Etenim quis potest modus</td><td></td></tr><tr><td>esse, cum et idem, qui consueverunt et idem illud alii</td><td></td></tr><tr><td>desiderent. </td><td></td></tr>
        </table>