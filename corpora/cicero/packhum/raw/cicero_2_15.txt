<table>
          <script>targetHit=0;</script>
          <tr><td>  Itaque cum multis ex rebus intellegi potest maiores no-</td><td>69.4</td></tr><tr><td>stros non modo armis plus quam ceteras nationes verum</td><td>5</td></tr><tr><td>etiam consilio sapientiaque potuisse, tum ex hac re vel</td><td></td></tr><tr><td>maxime quod in impios singulare supplicium invenerunt.</td><td></td></tr><tr><td>Qua in re quantum prudentia praestiterint eis qui apud</td><td></td></tr><tr><td>ceteros sapientissimi fuisse dicuntur considerate. Pruden-</td><td>70.1</td></tr><tr><td>tissima civitas Atheniensium, dum ea rerum potita est, fuisse</td><td></td></tr><tr><td>traditur; eius porro civitatis sapientissimum Solonem dicunt</td><td></td></tr><tr><td>fuisse, eum qui leges quibus hodie quoque utuntur scripserit.</td><td></td></tr><tr><td>Is cum interrogaretur cur nullum supplicium constituisset</td><td>5</td></tr><tr><td>in eum qui parentem necasset, respondit se id neminem</td><td></td></tr><tr><td>facturum putasse. Sapienter fecisse dicitur, cum de eo</td><td></td></tr><tr><td>nihil sanxerit quod antea commissum non erat, ne non tam</td><td></td></tr><tr><td>prohibere quam admonere videretur. Quanto nostri maiores</td><td></td></tr><tr><td>sapientius! qui cum intellegerent nihil esse tam sanctum</td><td>10</td></tr><tr><td>quod non aliquando violaret audacia, supplicium in parri-</td><td></td></tr><tr><td>cidas singulare excogitaverunt ut, quos natura ipsa retinere</td><td></td></tr><tr><td>in officio non potuisset, ei magnitudine poenae &lt;a&gt; maleficio</td><td></td></tr><tr><td>summoverentur. Insui voluerunt in culleum vivos atque</td><td></td></tr><tr><td>ita in flumen deici. </td><td>15</td></tr><tr><td>  O singularem sapientiam, iudices! Nonne videntur hunc</td><td>71.1</td></tr><tr><td>hominem ex rerum natura sustulisse et eripuisse cui repente</td><td></td></tr><tr><td>caelum, solem, aquam terramque ademerint ut, qui eum</td><td></td></tr><tr><td>necasset unde ipse natus esset, careret eis rebus omnibus ex</td><td></td></tr><tr><td>quibus omnia nata esse dicuntur? Noluerunt feris corpus</td><td>5</td></tr><tr><td>obicere ne bestiis quoque quae tantum scelus attigissent </td><td></td></tr><tr><td>immanioribus uteremur; non sic nudos in flumen deicere</td><td></td></tr><tr><td>ne, cum delati essent in mare, ipsum polluerent quo cetera</td><td></td></tr><tr><td>quae violata sunt expiari putantur; denique nihil tam vile</td><td></td></tr><tr><td>neque tam volgare est cuius partem ullam reliquerint.</td><td>10</td></tr><tr><td>Etenim quid tam est commune quam spiritus vivis, terra</td><td>72.1</td></tr><tr><td>mortuis, mare fluctuantibus, litus eiectis? Ita vivunt, dum</td><td></td></tr><tr><td>possunt, ut ducere animam de caelo non queant, ita mori-</td><td></td></tr><tr><td>untur ut eorum ossa terra non tangat, ita iactantur fluctibus</td><td></td></tr><tr><td>ut numquam adluantur, ita postremo eiciuntur ut ne ad saxa</td><td>5</td></tr><tr><td>quidem mortui conquiescant. Tanti malefici crimen, cui</td><td></td></tr><tr><td>maleficio tam insigne supplicium est constitutum, probare</td><td></td></tr><tr><td>te, Eruci, censes posse talibus viris, si ne causam quidem</td><td></td></tr><tr><td>malefici protuleris? Si hunc apud bonorum emptores ipsos</td><td></td></tr><tr><td>accusares eique iudicio Chrysogonus praeesset, tamen dili-</td><td>10</td></tr><tr><td>gentius paratiusque venisses. Vtrum quid agatur non vides,</td><td>73.1</td></tr><tr><td>an apud quos agatur? Agitur de parricidio quod sine</td><td></td></tr><tr><td>multis causis suscipi non potest; apud homines autem pru-</td><td></td></tr><tr><td>dentissimos agitur qui intellegunt neminem ne minimum</td><td></td></tr><tr><td>quidem maleficium sine causa admittere. </td><td>5</td></tr>
        </table>