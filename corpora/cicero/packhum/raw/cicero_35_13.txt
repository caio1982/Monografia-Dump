<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title  "><td>ORATIO PHILIPPICA QVARTA</td><td></td></tr><tr class="title last  "><td>DECIMA </td><td></td></tr><tr><td>  Si, ut ex litteris quae recitatae sunt, patres conscripti,</td><td>14.1.1</td></tr><tr><td>sceleratissimorum hostium exercitum caesum fusumque</td><td></td></tr><tr><td>cognovi, sic, id quod et omnes maxime optamus &lt;et&gt; ex ea</td><td></td></tr><tr><td>victoria quae parta est consecutum arbitramur, D. Brutum</td><td></td></tr><tr><td>egressum iam Mutina esse cognossem, propter cuius peri-</td><td>5</td></tr><tr><td>culum ad saga issemus, propter eiusdem salutem redeundum</td><td></td></tr><tr><td>ad pristinum vestitum sine ulla dubitatione censerem. Ante</td><td></td></tr><tr><td>vero quam sit ea res quam avidissime civitas exspectat</td><td></td></tr><tr><td>adlata, laetitia frui satis est maximae praeclarissimaeque</td><td></td></tr><tr><td>pugnae; reditum ad vestitum confectae victoriae reservate.</td><td>10</td></tr><tr><td>Confectio autem huius belli est D. Bruti salus. Quae</td><td>2.1</td></tr><tr><td>autem est ista sententia ut in hodiernum diem vestitus</td><td></td></tr><tr><td>mutetur, deinde cras sagati prodeamus? Nos vero cum</td><td></td></tr><tr><td>semel ad eum quem cupimus optamusque vestitum redi-</td><td></td></tr><tr><td>erimus, id agamus ut eum in perpetuum retineamus. Nam</td><td>5</td></tr><tr><td>hoc quidem cum turpe est, tum ne dis quidem immortalibus</td><td></td></tr><tr><td>gratum, ab eorum aris ad quas togati adierimus, ad saga</td><td></td></tr><tr><td>sumenda discedere. Atque animadverto, patres conscripti,</td><td>3.1</td></tr><tr><td>quosdam huic favere sententiae quorum ea mens idque </td><td></td></tr><tr><td>consilium est ut, cum videant gloriosissimum illum D.</td><td></td></tr><tr><td>Bruto futurum diem quo die propter eius salutem redieri-</td><td></td></tr><tr><td>mus, hunc ei fructum eripere cupiant, ne memoriae posteri-</td><td>5</td></tr><tr><td>tatique prodatur propter unius civis periculum populum</td><td></td></tr><tr><td>Romanum ad saga isse, propter eiusdem salutem redisse</td><td></td></tr><tr><td>ad togas. Tollite hanc: nullam tam pravae sententiae</td><td></td></tr><tr><td>causam reperietis. Vos vero, patres conscripti, conservate</td><td></td></tr><tr><td>auctoritatem vestram, manete in sententia, tenete vestra</td><td>10</td></tr><tr><td>memoria quod saepe ostendistis, huius totius belli in unius</td><td></td></tr><tr><td>viri fortissimi et maximi vita positum esse discrimen. Ad</td><td>4.1</td></tr><tr><td>D. Brutum liberandum legati missi principes civitatis qui</td><td></td></tr><tr><td>illi hosti ac parricidae denuntiarent ut a Mutina discederet;</td><td></td></tr><tr><td>eiusdem D. Bruti conservandi gratia consul sortitu ad</td><td></td></tr><tr><td>bellum profectus A. Hirtius, cuius imbecillitatem valetu-</td><td>5</td></tr><tr><td>dinis animi virtus et spes victoriae confirmavit; Caesar,</td><td></td></tr><tr><td>cum exercitu per se comparato cum primum his pestibus</td><td></td></tr><tr><td>rem publicam liberasset, ne quid postea sceleris oreretur</td><td></td></tr><tr><td>profectus est ad eundem Brutum liberandum vicitque do-</td><td></td></tr><tr><td>lorem aliquem domesticum patriae caritate. Quid C. Pansa</td><td>5.1</td></tr><tr><td>egit aliud dilectibus habendis, pecuniis comparandis, senatus</td><td></td></tr><tr><td>consultis faciendis gravissimis in Antonium, nobis cohor-</td><td></td></tr><tr><td>tandis, populo Romano ad causam libertatis vocando, nisi</td><td></td></tr><tr><td>ut D. Brutus liberaretur? A quo populus Romanus fre-</td><td>5</td></tr><tr><td>quens ita salutem D. Bruti una voce depoposcit ut eam</td><td></td></tr><tr><td>non solum commodis suis sed etiam necessitati victus</td><td></td></tr><tr><td>anteferret. Quod sperare nos quidem debemus, patres con-</td><td></td></tr><tr><td>scripti, aut inibi esse aut iam esse confectum: sed spei</td><td></td></tr><tr><td>fructum rei convenit et evento reservari ne aut deorum</td><td>10</td></tr><tr><td>immortalium beneficium festinatione praeripuisse aut vim</td><td></td></tr><tr><td>fortunae stultitia contempsisse videamur. </td><td></td></tr><tr><td>  Sed quoniam significatio vestra satis declarat quid hac de </td><td>6.1</td></tr><tr><td>re sentiatis, ad litteras veniam quae sunt a consulibus et</td><td></td></tr><tr><td>a pro praetore missae, si pauca ante quae ad ipsas litteras</td><td></td></tr><tr><td>pertineant dixero. Imbuti gladii sunt, patres conscripti,</td><td></td></tr><tr><td>legionum exercituumque nostrorum vel madefacti potius</td><td>5</td></tr><tr><td>duobus consulum, tertio Caesaris proelio. Si hostium fuit</td><td></td></tr><tr><td>ille sanguis, summa militum pietas: nefarium scelus, si</td><td></td></tr><tr><td>civium. Quo usque igitur is qui omnis hostis scelere</td><td></td></tr><tr><td>superavit nomine hostis carebit? nisi mucrones etiam no-</td><td></td></tr><tr><td>strorum militum tremere voltis dubitantis utrum in cive an</td><td>10</td></tr><tr><td>in hoste figantur. Supplicationem decernitis: hostem non</td><td></td></tr><tr><td>appellatis. Gratae vero nostrae dis immortalibus gratula-</td><td>7.1</td></tr><tr><td>tiones erunt, gratae victimae, cum interfecta sit civium</td><td></td></tr><tr><td>multitudo! 'De improbis' inquit 'et audacibus.' Nam</td><td></td></tr><tr><td>sic eos appellat clarissimus vir: quae sunt urbanarum male-</td><td></td></tr><tr><td>dicta litium, non inustae belli internecini notae. Testa-</td><td>5</td></tr><tr><td>menta, credo, subiciunt aut eiciunt vicinos aut adulescentulos</td><td></td></tr><tr><td>circumscribunt: his enim vitiis adfectos et talibus malos</td><td></td></tr><tr><td>&lt;aut&gt; audacis appellare consuetudo solet. Bellum inexpiabile</td><td>8.1</td></tr><tr><td>infert quattuor consulibus unus omnium latronum taeter-</td><td></td></tr><tr><td>rimus; gerit idem bellum cum senatu populoque Romano;</td><td></td></tr><tr><td>omnibus—quamquam ruit ipse suis cladibus—pestem, vasti-</td><td></td></tr><tr><td>tatem, cruciatum, tormenta denuntiat: Dolabellae ferum et</td><td>5</td></tr><tr><td>immane facinus quod nulla barbaria posset agnoscere, id</td><td></td></tr><tr><td>suo consilio factum esse testatur; quaeque esset facturus in</td><td></td></tr><tr><td>hac urbe, nisi eum hic ipse Iuppiter ab hoc templo atque</td><td></td></tr><tr><td>moenibus reppulisset, declaravit in Parmensium calamitate,</td><td></td></tr><tr><td>quos optimos viros honestissimosque homines, maxime cum</td><td>10</td></tr><tr><td>auctoritate huius ordinis populique Romani dignitate con-</td><td></td></tr><tr><td>iunctos, crudelissimis exemplis interemit propudium illud </td><td></td></tr><tr><td>et portentum, L. Antonius, insigne odium omnium hominum</td><td></td></tr><tr><td>vel, si etiam di oderunt quos oportet, deorum. Refugit</td><td>9.1</td></tr><tr><td>animus, patres conscripti, eaque dicere reformidat quae</td><td></td></tr><tr><td>L. Antonius in Parmensium liberis et coniugibus effecerit.</td><td></td></tr><tr><td>Quas enim turpitudines Antonii libenter cum dedecore</td><td></td></tr><tr><td>subierunt, easdem per vim laetantur aliis se intulisse. Sed</td><td>5</td></tr><tr><td>vis calamitosa est quam illis obtulerunt: libido flagitiosa</td><td></td></tr><tr><td>qua Antoniorum oblita est vita. Est igitur quisquam qui</td><td></td></tr><tr><td>hostis appellare non audeat quorum scelere crudelitatem</td><td></td></tr><tr><td>Carthaginiensium victam esse fateatur? Qua enim in urbe</td><td></td></tr><tr><td>tam immanis Hannibal capta quam in Parma surrepta</td><td>10</td></tr><tr><td>Antonius? nisi forte huius coloniae et ceterarum in quas</td><td></td></tr><tr><td>eodem est animo non est hostis putandus. Si vero coloni-</td><td>10.1</td></tr><tr><td>arum et municipiorum sine ulla dubitatione hostis est, quid</td><td></td></tr><tr><td>tandem huius censetis urbis quam ille ad explendas ege-</td><td></td></tr><tr><td>states latrocini sui concupivit, quam iam peritus metator et</td><td></td></tr><tr><td>callidus decempeda sua Saxa diviserat? Recordamini, per</td><td>5</td></tr><tr><td>deos immortalis! patres conscripti, quid hoc biduo timu-</td><td></td></tr><tr><td>erimus a domesticis hostibus rumoribus improbissimis dissi-</td><td></td></tr><tr><td>patis. Quis liberos, quis coniugem aspicere poterat sine</td><td></td></tr><tr><td>fletu? quis domum, quis tecta, quis larem familiarem? Aut</td><td></td></tr><tr><td>foedissimam mortem omnes aut miserabilem fugam cogita-</td><td>10</td></tr><tr><td>bant. Haec a quibus timebantur, eos hostis appellare dubi-</td><td></td></tr><tr><td>tamus? Gravius si quis attulerit nomen, libenter adsentiar:</td><td></td></tr><tr><td>hoc volgari contentus vix sum, leviore non utar. </td><td></td></tr><tr><td>  Itaque cum supplicationes iustissimas ex eis litteris quae</td><td>11.1</td></tr><tr><td>recitatae sunt decernere debeamus, Serviliusque decreverit,</td><td></td></tr><tr><td>augebo omnino numerum dierum, praesertim cum non uni,</td><td></td></tr><tr><td>sed tribus ducibus sint decernendae. Sed hoc primum</td><td></td></tr><tr><td>faciam ut imperatores appellem eos quorum virtute, con- </td><td>5</td></tr><tr><td>silio, felicitate maximis periculis servitutis atque interitus</td><td></td></tr><tr><td>liberati sumus. Etenim cui viginti his annis suppli-</td><td></td></tr><tr><td>catio decreta est ut non imperator appellaretur aut mi-</td><td></td></tr><tr><td>nimis rebus gestis aut plerumque nullis? Quam ob rem</td><td></td></tr><tr><td>aut supplicatio ab eo qui ante dixit decernenda non fuit</td><td>10</td></tr><tr><td>aut usitatus honos pervolgatusque tribuendus eis quibus</td><td></td></tr><tr><td>etiam novi singularesque debentur. An si quis Hispanorum</td><td>12.1</td></tr><tr><td>aut Gallorum aut Threcum mille aut duo milia occidisset,</td><td></td></tr><tr><td>illum hac consuetudine quae increbruit imperatorem ap-</td><td></td></tr><tr><td>pellaret senatus: tot legionibus caesis, tanta multitudine</td><td></td></tr><tr><td>hostium interfecta—ita, inquam, hostium, quamvis hoc isti</td><td>5</td></tr><tr><td>hostes domestici nolint—clarissimis ducibus supplicationum</td><td></td></tr><tr><td>honorem tribuemus, imperatorium nomen adimemus?</td><td></td></tr><tr><td>Quanto enim honore, laetitia, gratulatione in hoc templum</td><td></td></tr><tr><td>ingredi debent illi ipsi huius urbis liberatores, cum hesterno</td><td></td></tr><tr><td>die propter eorum res gestas me ovantem et prope trium-</td><td>10</td></tr><tr><td>phantem populus Romanus in Capitolium domo tulerit,</td><td></td></tr><tr><td>domum inde reduxerit? Is enim demum est mea quidem</td><td>13.1</td></tr><tr><td>sententia iustus triumphus ac verus, cum bene de re publica</td><td></td></tr><tr><td>meritis testimonium a consensu civitatis datur. Nam sive in</td><td></td></tr><tr><td>communi gaudio populi Romani uni gratulabantur, magnum</td><td></td></tr><tr><td>iudicium, sive uni gratias agebant, eo maius, sive utrumque,</td><td>5</td></tr><tr><td>nihil magnificentius cogitari potest. </td><td></td></tr><tr><td>  Tu igitur ipse de te? dixerit quispiam. Equidem invitus,</td><td></td></tr><tr><td>sed iniuriae dolor facit me praeter consuetudinem gloriosum.</td><td></td></tr><tr><td>Nonne satis est ab hominibus virtutis ignaris gratiam bene</td><td></td></tr><tr><td>merentibus non referri? etiam in eos qui omnis suas curas</td><td>10</td></tr><tr><td>in rei publicae salute defigunt, crimen &lt;et&gt; invidia quaeretur?</td><td></td></tr><tr><td>Scitis enim per hos dies creberrimum fuisse sermonem, me </td><td>14.1</td></tr><tr><td>Parilibus, qui dies hodie est, cum fascibus descensurum. In</td><td></td></tr><tr><td>aliquem credo hoc gladiatorem aut latronem aut Catilinam</td><td></td></tr><tr><td>esse conlatum, non in eum qui ne quid tale in re publica</td><td></td></tr><tr><td>fieri posset effecerit. An vero ego qui Catilinam haec</td><td>5</td></tr><tr><td>molientem sustulerim, everterim, adflixerim, ipse exstiterim</td><td></td></tr><tr><td>repente Catilina? Quibus auspiciis istos fascis augur ac-</td><td></td></tr><tr><td>ciperem, quatenus haberem, cui traderem? Quemquamne</td><td></td></tr><tr><td>fuisse tam sceleratum qui hoc fingeret, tam furiosum qui</td><td></td></tr><tr><td>crederet? Vnde igitur ista suspicio vel potius unde iste</td><td>10</td></tr><tr><td>sermo? Cum, ut scitis, hoc triduo vel quadriduo tristis a</td><td>15.1</td></tr><tr><td>Mutina fama manaret, inflati laetitia atque insolentia impii</td><td></td></tr><tr><td>cives unum se in locum, ad illam curiam furiis potius suis</td><td></td></tr><tr><td>quam rei publicae infelicem congregabant. Ibi cum consilia</td><td></td></tr><tr><td>inirent de caede nostra partirenturque inter se qui Capi-</td><td>5</td></tr><tr><td>tolium, qui rostra, qui urbis portas occuparent, ad me con-</td><td></td></tr><tr><td>cursum futurum civitatis putabant. Quod ut cum invidia</td><td></td></tr><tr><td>mea fieret et cum vitae etiam periculo, famam istam fascium</td><td></td></tr><tr><td>dissipaverunt; fascis ipsi ad me delaturi fuerunt. Quod</td><td></td></tr><tr><td>cum esset quasi mea voluntate factum, tum in me impetus</td><td>10</td></tr><tr><td>conductorum hominum quasi in tyrannum parabatur; ex</td><td></td></tr><tr><td>quo caedes esset vestrum omnium consecuta. Quae res</td><td></td></tr><tr><td>patefecit, patres conscripti, sed suo tempore totius huius</td><td></td></tr><tr><td>sceleris fons aperietur. Itaque P. Apuleius, tribunus plebis,</td><td>16.1</td></tr><tr><td>meorum omnium consiliorum periculorumque iam inde a</td><td></td></tr><tr><td>consulatu meo testis, conscius, adiutor, dolorem ferre non</td><td></td></tr><tr><td>potuit doloris mei: contionem habuit maximam populo</td><td></td></tr><tr><td>Romano unum atque idem sentiente. In qua contione</td><td>5</td></tr><tr><td>cum me pro summa nostra coniunctione et familiaritate </td><td></td></tr><tr><td>liberare suspicione fascium vellet, una voce cuncta contio</td><td></td></tr><tr><td>declaravit nihil esse a me umquam de re publica nisi optime</td><td></td></tr><tr><td>cogitatum. Post hanc habitam contionem duabus tribusve</td><td></td></tr><tr><td>horis optatissimi nuntii et litterae venerunt: ut idem dies</td><td>10</td></tr><tr><td>non modo iniquissima me invidia liberarit sed etiam cele-</td><td></td></tr><tr><td>berrima populi Romani gratulatione auxerit. </td><td></td></tr><tr><td>  Haec interposui, patres conscripti, non tam ut pro me</td><td>17.1</td></tr><tr><td>dixerim—male enim mecum ageretur, si parum vobis essem</td><td></td></tr><tr><td>sine defensione purgatus—quam ut quosdam nimis ieiuno</td><td></td></tr><tr><td>animo et angusto monerem, id quod semper ipse fecissem,</td><td></td></tr><tr><td>uti excellentium civium virtutem imitatione dignam, non</td><td>5</td></tr><tr><td>invidia putarent. Magnus est in re publica campus, ut</td><td></td></tr><tr><td>sapienter dicere M. Crassus solebat, multis apertus cursus ad</td><td></td></tr><tr><td>laudem. Vtinam quidem illi principes viverent qui me</td><td></td></tr><tr><td>post meum consulatum, cum eis ipse cederem, principem</td><td></td></tr><tr><td>non inviti videbant! Hoc vero tempore in tanta inopia</td><td>10</td></tr><tr><td>constantium et fortium consularium quo me dolore adfici</td><td></td></tr><tr><td>creditis, cum alios male sentire, alios nihil omnino curare</td><td></td></tr><tr><td>videam, alios parum constanter in suscepta causa permanere</td><td></td></tr><tr><td>sententiamque suam non semper utilitate rei publicae, sed</td><td></td></tr><tr><td>tum spe tum timore moderari? Quod si quis de contentione</td><td>18.1</td></tr><tr><td>principatus laborat, quae nulla esse debet, stultissime facit,</td><td></td></tr><tr><td>si vitiis cum virtute contendit; ut enim cursu cursus, sic in</td><td></td></tr><tr><td>viris fortibus virtus virtute superatur. Tu, si ego de re</td><td></td></tr><tr><td>publica optime sentiam, ut me vincas, ipse pessime senties?</td><td>5</td></tr><tr><td>aut, si ad me bonorum concursum fieri videbis, ad te im-</td><td></td></tr><tr><td>probos invitabis? Nollem, primum rei publicae causa,</td><td></td></tr><tr><td>deinde etiam dignitatis tuae. Sed si principatus ageretur,</td><td></td></tr><tr><td>quem numquam expetivi, quid tandem mihi esset optatius?</td><td></td></tr><tr><td>Ego enim malis sententiis vinci non possum, bonis forsitan</td><td>10</td></tr><tr><td>possim et libenter. Haec populum Romanum videre, anim- </td><td>19.1</td></tr><tr><td>advertere, iudicare quidam moleste ferunt. Poteratne fieri</td><td></td></tr><tr><td>ut non proinde homines &lt;de&gt; quoque ut quisque mereretur</td><td></td></tr><tr><td>iudicarent? Vt enim de universo senatu populus Romanus</td><td></td></tr><tr><td>verissime iudicat nullis rei publicae temporibus hunc ordinem</td><td>5</td></tr><tr><td>firmiorem aut fortiorem fuisse, sic de uno quoque nostrum</td><td></td></tr><tr><td>et maxime qui hoc loco sententias dicimus sciscitantur</td><td></td></tr><tr><td>omnes, avent audire quid quisque senserit: ita de quoque</td><td></td></tr><tr><td>ut quemque meritum arbitrantur existimant. Memoria</td><td>20.1</td></tr><tr><td>tenent me ante diem <span class="caps">xiii</span>. Kalendas Ianuarias principem</td><td></td></tr><tr><td>revocandae libertatis fuisse; me ex Kalendis Ianuariis ad</td><td></td></tr><tr><td>hanc horam invigilasse rei publicae; meam domum measque</td><td></td></tr><tr><td>auris dies noctesque omnium praeceptis monitisque patuisse;</td><td>5</td></tr><tr><td>meis litteris, meis nuntiis, meis cohortationibus omnis qui</td><td></td></tr><tr><td>ubique essent ad patriae praesidium excitatos; meis sen-</td><td></td></tr><tr><td>tentiis a Kalendis Ianuariis numquam legatos ad Antonium;</td><td></td></tr><tr><td>semper illum hostem, semper hoc bellum, ut ego qui omni</td><td></td></tr><tr><td>tempore verae pacis auctor fuissem huic essem nomini pesti-</td><td>10</td></tr><tr><td>ferae pacis inimicus; idem P. Ventidium, cum alii praetorem,</td><td>21.1</td></tr><tr><td>ego semper hostem. Has in sententias meas si consules</td><td></td></tr><tr><td>discessionem facere voluissent, omnibus istis latronibus auc-</td><td></td></tr><tr><td>toritate ipsa senatus iam pridem de manibus arma cecidis-</td><td></td></tr><tr><td>sent. Sed quod tum non licuit, patres conscripti, id hoc</td><td>5</td></tr><tr><td>tempore non solum licet verum etiam necesse est, eos qui</td><td></td></tr><tr><td>re sunt hostes verbis notari, sententiis nostris hostis iudicari.</td><td></td></tr><tr><td>Antea cum hostem ac bellum nominassem, semel et saepius</td><td>22.1</td></tr><tr><td>sententiam meam de numero sententiarum sustulerunt: quod</td><td></td></tr><tr><td>in hac causa iam fieri non potest. Ex litteris enim C. Pansae</td><td></td></tr><tr><td>A. Hirti consulum, C. Caesaris pro praetore, de honore dis </td><td></td></tr><tr><td>immortalibus habendo sententias dicimus. Supplicationem</td><td>5</td></tr><tr><td>modo qui decrevit, idem imprudens hostis iudicavit; num-</td><td></td></tr><tr><td>quam enim in civili bello supplicatio decreta est. Decretam</td><td></td></tr><tr><td>dico? ne victoris quidem litteris postulata est. Civile bellum</td><td>23.1</td></tr><tr><td>consul Sulla gessit, legionibus in urbem adductis quos voluit</td><td></td></tr><tr><td>expulit, quos potuit occidit: supplicationis mentio nulla.</td><td></td></tr><tr><td>Grave bellum Octavianum insecutum est: supplicatio Cinnae</td><td></td></tr><tr><td>nulla victori. Cinnae victoriam imperator ultus est Sulla:</td><td>5</td></tr><tr><td>nulla supplicatio decreta a senatu. Ad te ipsum, P. Servili,</td><td></td></tr><tr><td>num misit ullas conlega litteras de illa calamitosissima pugna</td><td></td></tr><tr><td>Pharsalia? num te de supplicatione voluit referre? Profecto</td><td></td></tr><tr><td>noluit. At misit postea de Alexandrea, de Pharnace: Phar-</td><td></td></tr><tr><td>saliae vero pugnae ne triumphum quidem egit. Eos enim</td><td>10</td></tr><tr><td>civis pugna illa sustulerat quibus non modo vivis sed etiam</td><td></td></tr><tr><td>victoribus incolumis et florens civitas esse posset. Quod</td><td>24.1</td></tr><tr><td>idem contigerat superioribus bellis civilibus. Nam mihi</td><td></td></tr><tr><td>consuli supplicatio nullis armis sumptis non ob caedem</td><td></td></tr><tr><td>hostium, sed ob conservationem civium novo et inaudito</td><td></td></tr><tr><td>genere decreta est. Quam ob rem aut supplicatio re pu-</td><td>5</td></tr><tr><td>blica pulcherrime gesta postulantibus nostris imperatoribus</td><td></td></tr><tr><td>deneganda est, quod praeter A. Gabinium contigit nemini,</td><td></td></tr><tr><td>aut supplicatione decernenda hostis eos de quibus decernitis</td><td></td></tr><tr><td>iudicetis necesse est. Quod ergo ille re, id ego etiam verbo,</td><td></td></tr><tr><td>cum imperatores eos appello: hoc ipso nomine et eos qui</td><td>10</td></tr><tr><td>iam devicti sunt et eos qui supersunt hostis iudico. Quo</td><td>25.1</td></tr><tr><td>modo enim potius Pansam appellem, etsi habet honoris</td><td></td></tr><tr><td>nomen amplissimi; quo Hirtium? Est ille quidem consul,</td><td></td></tr><tr><td>sed alterum nomen benefici populi Romani est, alterum</td><td></td></tr><tr><td>virtutis atque victoriae. Quid? Caesarem, deorum bene-</td><td>5</td></tr><tr><td>ficio rei publicae procreatum, dubitemne appellare impera- </td><td></td></tr><tr><td>torem? qui primus Antoni immanem et foedam crudelitatem</td><td></td></tr><tr><td>non solum a iugulis nostris sed etiam a membris et visceribus</td><td></td></tr><tr><td>avertit. Vnius autem diei quot et quantae virtutes, di im-</td><td></td></tr><tr><td>mortales, fuerunt! Princeps enim omnium Pansa proeli</td><td>26.1</td></tr><tr><td>faciendi et cum Antonio confligendi fuit; dignus imperator</td><td></td></tr><tr><td>legione Martia, digna legio imperatore. Cuius si acerrimum</td><td></td></tr><tr><td>impetum cohibere Pansa potuisset, uno proelio confecta res</td><td></td></tr><tr><td>esset. Sed cum libertatis avida legio effrenatius in aciem</td><td>5</td></tr><tr><td>hostium inrupisset ipseque in primis Pansa pugnaret, duobus</td><td></td></tr><tr><td>periculosis volneribus acceptis sublatus e proelio rei publicae</td><td></td></tr><tr><td>vitam reservavit. Ego vero hunc non solum imperatorem</td><td></td></tr><tr><td>sed etiam clarissimum imperatorem iudico qui, cum aut</td><td></td></tr><tr><td>morte aut victoria se satis facturum rei publicae spopondisset,</td><td>10</td></tr><tr><td>alterum fecit, alterius di immortales omen avertant! Quid</td><td>27.1</td></tr><tr><td>dicam de Hirtio? qui re audita e castris duas legiones eduxit</td><td></td></tr><tr><td>incredibili studio atque virtute, quartam illam quae relicto</td><td></td></tr><tr><td>Antonio se olim cum Martia legione coniunxit, et septimam</td><td></td></tr><tr><td>quae constituta ex veteranis docuit hoc proelio militibus eis</td><td>5</td></tr><tr><td>qui Caesaris beneficia servassent senatus populique Romani</td><td></td></tr><tr><td>carum nomen esse. His viginti cohortibus, nullo equitatu,</td><td></td></tr><tr><td>Hirtius ipse aquilam quartae legionis cum inferret, qua nullius</td><td></td></tr><tr><td>pulchriorem speciem imperatoris accepimus, cum tribus An-</td><td></td></tr><tr><td>toni legionibus equitatuque conflixit, hostisque nefarios,</td><td>10</td></tr><tr><td>huic Iovis Optimi Maximi ceterisque deorum immortalium</td><td></td></tr><tr><td>templis, urbis tectis, libertati populi Romani, nostrae vitae</td><td></td></tr><tr><td>sanguinique imminentis prostravit, fudit, occidit, ut cum</td><td></td></tr><tr><td>admodum paucis, nocte tectus, metu perterritus, princeps</td><td></td></tr><tr><td>latronum duxque fugerit. O solem ipsum beatissimum qui,</td><td>15</td></tr><tr><td>ante quam se abderet, stratis cadaveribus parricidarum cum</td><td></td></tr><tr><td>paucis fugientem vidit Antonium! An vero quisquam dubi-</td><td>28.1</td></tr><tr><td>tabit appellare Caesarem imperatorem? Aetas eius certe</td><td></td></tr><tr><td>ab hac sententia neminem deterrebit, quando quidem virtute </td><td></td></tr><tr><td>superavit aetatem. Ac mihi semper eo maiora beneficia</td><td></td></tr><tr><td>C. Caesaris visa sunt quo minus erant ab aetate illa postu-</td><td>5</td></tr><tr><td>landa: cui cum imperium dabamus, eodem tempore etiam</td><td></td></tr><tr><td>spem eius nominis deferebamus; quod cum est consecutus,</td><td></td></tr><tr><td>auctoritatem decreti nostri rebus gestis suis comprobavit.</td><td></td></tr><tr><td>Hic ergo adulescens maximi animi, ut verissime scribit</td><td></td></tr><tr><td>Hirtius, castra multarum legionum paucis cohortibus tutatus</td><td>10</td></tr><tr><td>est secundumque proelium fecit. Ita trium imperatorum</td><td></td></tr><tr><td>virtute, consilio, felicitate uno die locis pluribus res publica</td><td></td></tr><tr><td>est conservata. Decerno igitur eorum trium nomine quin-</td><td>29.1</td></tr><tr><td>quaginta dierum supplicationes: causas, ut honorificentis-</td><td></td></tr><tr><td>simis verbis consequi potuero, complectar ipsa sententia. </td><td></td></tr><tr><td>  Est autem fidei pietatisque nostrae declarare fortissimis</td><td></td></tr><tr><td>militibus quam memores simus quamque grati. Quam ob rem</td><td>5</td></tr><tr><td>promissa nostra atque ea quae legionibus bello confecto tribu-</td><td></td></tr><tr><td>turos nos spopondimus hodierno senatus consulto renovanda</td><td></td></tr><tr><td>censeo; aequum est enim militum, talium praesertim, hono-</td><td></td></tr><tr><td>rem coniungi. Atque utinam, patres conscripti, civibus om-</td><td>30.1</td></tr><tr><td>nibus solvere nobis praemia liceret! quamquam nos ea quae</td><td></td></tr><tr><td>promisimus studiose cumulata reddemus. Sed id quidem</td><td></td></tr><tr><td>restat, ut spero, victoribus, quibus senatus fides praestabitur:</td><td></td></tr><tr><td>quam quoniam difficillimo rei publicae tempore secuti sunt,</td><td>5</td></tr><tr><td>eos numquam oportebit consili sui paenitere. Sed facile</td><td></td></tr><tr><td>est bene agere cum eis a quibus etiam tacentibus flagitari</td><td></td></tr><tr><td>videmur: illud admirabilius et maius maximeque proprium</td><td></td></tr><tr><td>senatus sapientis est, grata eorum virtutem memoria prose-</td><td></td></tr><tr><td>qui qui pro patria vitam profuderunt. Quorum de honore</td><td>31.1</td></tr><tr><td>utinam mihi plura in mentem venirent! Duo certe non</td><td></td></tr><tr><td>praeteribo quae maxime occurrunt: quorum alterum pertinet</td><td></td></tr><tr><td>ad virorum fortissimorum gloriam sempiternam, alterum ad </td><td></td></tr><tr><td>leniendum maerorem et luctum proximorum. Placet igitur</td><td>5</td></tr><tr><td>mihi, patres conscripti, legionis Martiae militibus et eis qui</td><td></td></tr><tr><td>una pugnantes occiderint monumentum fieri quam amplis-</td><td></td></tr><tr><td>simum. Magna atque incredibilia sunt in rem publicam</td><td></td></tr><tr><td>huius merita legionis. Haec se prima latrocinio abrupit</td><td></td></tr><tr><td>Antoni; haec tenuit Albam; haec se ad Caesarem contulit;</td><td>10</td></tr><tr><td>hanc imitata quarta legio parem virtutis gloriam consecuta</td><td></td></tr><tr><td>est. Quarta victrix desiderat neminem: ex Martia non</td><td></td></tr><tr><td>nulli in ipsa victoria conciderunt. O fortunata mors quae</td><td></td></tr><tr><td>naturae debita pro patria est potissimum reddita! Vos vero</td><td>32.1</td></tr><tr><td>patriae natos iudico; quorum etiam nomen a Marte est,</td><td></td></tr><tr><td>ut idem deus urbem hanc gentibus, vos huic urbi genuisse</td><td></td></tr><tr><td>videatur. In fuga foeda mors est; in victoria gloriosa.</td><td></td></tr><tr><td>Etenim Mars ipse ex acie fortissimum quemque pignerari</td><td>5</td></tr><tr><td>solet. Illi igitur impii quos occidistis etiam ad inferos</td><td></td></tr><tr><td>poenas parricidi luent; vos vero qui extremum spiritum</td><td></td></tr><tr><td>in victoria effudistis piorum estis sedem et locum consecuti.</td><td></td></tr><tr><td>Brevis a natura vita nobis data est; at memoria bene red-</td><td></td></tr><tr><td>ditae vitae sempiterna. Quae si non esset longior quam</td><td>10</td></tr><tr><td>haec vita, quis esset tam amens qui maximis laboribus et</td><td></td></tr><tr><td>periculis ad summam laudem gloriamque contenderet?</td><td></td></tr><tr><td>Actum igitur praeclare vobiscum, fortissimi, dum vixistis,</td><td>33.1</td></tr><tr><td>nunc vero etiam sanctissimi milites, quod vestra virtus</td><td></td></tr><tr><td>neque oblivione eorum qui nunc sunt nec reticentia po-</td><td></td></tr><tr><td>sterorum sepulta esse poterit, cum vobis immortale monu-</td><td></td></tr><tr><td>mentum suis paene manibus senatus populusque Romanus</td><td>5</td></tr><tr><td>exstruxerit. Multi saepe exercitus Punicis, Gallicis, Italicis</td><td></td></tr><tr><td>bellis clari et magni fuerunt, nec tamen ullis tale genus</td><td></td></tr><tr><td>honoris tributum est. Atque utinam maiora possemus,</td><td></td></tr><tr><td>quando quidem a vobis maxima accepimus! Vos ab urbe</td><td></td></tr><tr><td>furentem Antonium avertistis; vos redire molientem rep- </td><td>10</td></tr><tr><td>pulistis. Erit igitur exstructa moles opere magnifico in-</td><td></td></tr><tr><td>cisaeque litterae, divinae virtutis testes sempiternae, num-</td><td></td></tr><tr><td>quamque de vobis eorum qui aut videbunt vestrum monu-</td><td></td></tr><tr><td>mentum aut audient gratissimus sermo conticescet. Ita</td><td></td></tr><tr><td>pro mortali condicione vitae immortalitatem estis consecuti. </td><td>15</td></tr><tr><td>  Sed quoniam, patres conscripti, gloriae munus optimis et</td><td>34.1</td></tr><tr><td>fortissimis civibus monumenti honore persolvitur, consolemur</td><td></td></tr><tr><td>eorum proximos, quibus optima est haec quidem consolatio:</td><td></td></tr><tr><td>parentibus quod tanta rei publicae praesidia genuerunt;</td><td></td></tr><tr><td>liberis quod habebunt domestica exempla virtutis; con-</td><td>5</td></tr><tr><td>iugibus quod eis viris carebunt, quos laudare quam lugere</td><td></td></tr><tr><td>praestabit; fratribus quod in se ut corporum, sic virtutis</td><td></td></tr><tr><td>similitudinem esse confident. Atque utinam his omnibus</td><td></td></tr><tr><td>abstergere fletum sententiis nostris consultisque possemus,</td><td></td></tr><tr><td>vel aliqua talis eis adhiberi publice posset oratio qua de-</td><td>10</td></tr><tr><td>ponerent maerorem atque luctum gauderentque potius, cum</td><td></td></tr><tr><td>multa et varia impenderent hominibus genera mortis, id</td><td></td></tr><tr><td>genus quod esset pulcherrimum suis obtigisse eosque nec</td><td></td></tr><tr><td>inhumatos esse nec desertos, quod tamen ipsum pro patria</td><td></td></tr><tr><td>non miserandum putatur, nec dispersis bustis humili sepul-</td><td>15</td></tr><tr><td>tura crematos, sed contectos publicis operibus atque muneri-</td><td></td></tr><tr><td>bus eaque exstructione quae sit ad memoriam aeternitatis</td><td></td></tr><tr><td>ara Virtutis. Quam ob rem maximum quidem solacium</td><td>35.1</td></tr><tr><td>&lt;erit&gt; propinquorum eodem monumento declarari et virtutem</td><td></td></tr><tr><td>suorum et populi Romani pietatem et senatus fidem et</td><td></td></tr><tr><td>crudelissimi memoriam belli: in quo nisi tanta militum</td><td></td></tr><tr><td>virtus exstitisset, parricidio M. Antoni nomen populi Romani</td><td>5</td></tr><tr><td>occidisset. Atque etiam censeo, patres conscripti, quae</td><td></td></tr><tr><td>praemia militibus promisimus nos re publica recuperata</td><td></td></tr><tr><td>tributuros, ea vivis victoribusque cumulate, cum tempus </td><td></td></tr><tr><td>venerit, persolvenda; qui autem ex eis quibus illa promissa</td><td></td></tr><tr><td>sunt pro patria occiderunt, eorum parentibus, liberis, con-</td><td>10</td></tr><tr><td>iugibus, fratribus eadem tribuenda censeo. </td><td></td></tr><tr><td>  Sed ut aliquando sententiam complectar, ita censeo: cum</td><td>36.1</td></tr><tr><td>C. Pansa consul, imperator, initium cum hostibus confligendi</td><td></td></tr><tr><td>fecerit, quo proelio legio Martia admirabili incredibilique</td><td></td></tr><tr><td>virtute libertatem populi Romani defenderit, quod idem</td><td></td></tr><tr><td>legiones tironum fecerint; ipseque C. Pansa consul, im-</td><td>5</td></tr><tr><td>perator, cum inter media hostium tela versaretur, volnera</td><td></td></tr><tr><td>acceperit, cumque A. Hirtius consul, imperator, proelio</td><td></td></tr><tr><td>audito, re cognita, fortissimo praestantissimoque animo</td><td></td></tr><tr><td>exercitum castris eduxerit impetumque in M. Antonium</td><td></td></tr><tr><td>exercitumque hostium fecerit eiusque copias occidione</td><td>10</td></tr><tr><td>occiderit, suo exercitu ita incolumi ut ne unum quidem</td><td></td></tr><tr><td>militem desiderarit, cumque C. Caesar &lt;pro praetore&gt;, im-</td><td>37.1</td></tr><tr><td>perator, consilio diligentiaque sua castra feliciter defenderit</td><td></td></tr><tr><td>copiasque hostium quae ad castra accesserant profligarit,</td><td></td></tr><tr><td>occiderit: ob eas res senatum existimare et iudicare eorum</td><td></td></tr><tr><td>trium imperatorum virtute, imperio, consilio, gravitate, con-</td><td>5</td></tr><tr><td>stantia, magnitudine animi, felicitate populum Romanum</td><td></td></tr><tr><td>foedissima crudelissimaque servitute liberatum, cumque rem</td><td></td></tr><tr><td>publicam, urbem, templa deorum immortalium, bona for-</td><td></td></tr><tr><td>tunasque omnium liberosque conservarint dimicatione et</td><td></td></tr><tr><td>periculo vitae suae, uti ob eas res bene, fortiter feliciterque</td><td>10</td></tr><tr><td>gestas C. Pansa A. Hirtius consules, imperatores, alter</td><td></td></tr><tr><td>ambove, aut si aberunt, M. Cornutus, praetor urbanus,</td><td></td></tr><tr><td>supplicationes per dies quinquaginta ad omnia pulvinaria</td><td></td></tr><tr><td>constituat: cumque virtus legionum digna clarissimis im-</td><td>38.1</td></tr><tr><td>peratoribus exstiterit, senatum, quae sit antea pollicitus</td><td></td></tr><tr><td>legionibus exercitibusque nostris, ea summo studio re pub-</td><td></td></tr><tr><td>lica recuperata persoluturum, cumque legio Martia princeps </td><td></td></tr><tr><td>cum hostibus conflixerit, atque ita cum maiore numero</td><td>5</td></tr><tr><td>hostium contenderit &lt;ut&gt; plurimos caederent caderent non</td><td></td></tr><tr><td>nulli, cumque sine ulla retractatione pro patria vitam pro-</td><td></td></tr><tr><td>fuderint; cumque simili virtute reliquarum legionum milites</td><td></td></tr><tr><td>pro salute et libertate populi Romani mortem oppetiverint,</td><td></td></tr><tr><td>senatui placere ut C. Pansa A. Hirtius consules, imperatores,</td><td>10</td></tr><tr><td>alter ambove, si eis videatur, eis qui sanguinem pro vita,</td><td></td></tr><tr><td>libertate, fortunis populi Romani, pro urbe, templis deorum</td><td></td></tr><tr><td>immortalium profudissent monumentum quam amplissimum</td><td></td></tr><tr><td>locandum faciendumque &lt;curent: quaestoresque urbanos&gt; ad</td><td></td></tr><tr><td>eam rem pecuniam dare, attribuere, solvere iubeant, ut</td><td>15</td></tr><tr><td>testetur ad memoriam posteritatis sempiternam scelus crude-</td><td></td></tr><tr><td>lissimorum hostium militumque divinam virtutem, utique,</td><td></td></tr><tr><td>quae praemia senatus militibus ante constituit, ea solvantur</td><td></td></tr><tr><td>eorum qui hoc bello pro patria occiderunt parentibus,</td><td></td></tr><tr><td>liberis, coniugibus, fratribus: eisque tribuantur quae mili-</td><td>20</td></tr><tr><td>tibus ipsis tribui oporteret, si vivi vicissent qui morte</td><td></td></tr><tr><td>vicerunt. </td><td></td></tr>
        </table>