<table>
          <script>targetHit=0;</script>
          <tr><td>  Sequitur ut de frumento empto vos, iudices, doceam,</td><td>2.3.163.7</td></tr><tr><td>maximo atque impudentissimo furto; de quo dum certa</td><td></td></tr><tr><td>et pauca et magna dicam breviter, attendite. Frumentum</td><td></td></tr><tr><td>emere in Sicilia debuit Verres ex senatus consulto et ex lege</td><td>10</td></tr><tr><td>Terentia et Cassia frumentaria. Emundi duo genera fue-</td><td></td></tr><tr><td>runt, unum decumanum, alterum quod praeterea civitatibus</td><td></td></tr><tr><td>aequaliter esset distributum; illius decumani tantum quan-</td><td></td></tr><tr><td>tum ex primis decumis fuisset, huius imperati in annos</td><td></td></tr><tr><td>singulos tritici mod. <span class="caps"><span class="ovl">dccc</span></span><span class="ovl"></span>; pretium autem constitutum</td><td>15</td></tr><tr><td>decumano in modios singulos HS <span class="caps">iii</span>, imperato HS <span class="caps">iii s</span>.</td><td></td></tr><tr><td>Ita in frumentum imperatum HS duodetriciens in annos</td><td></td></tr><tr><td>singulos Verri decernebatur quod aratoribus solveret, in</td><td></td></tr><tr><td>alteras decumas fere ad nonagiens. Sic per triennium ad</td><td></td></tr><tr><td>hanc frumenti emptionem Siciliensem prope centiens et</td><td>20</td></tr><tr><td>viciens erogatum est. </td><td></td></tr><tr><td>  Hanc pecuniam tantam datam tibi ex aerario inopi atque</td><td>164.1</td></tr><tr><td>exhausto, datam ad frumentum, hoc est ad necessitatem</td><td></td></tr><tr><td>salutis et vitae, datam ut Siculis aratoribus, quibus tanta </td><td></td></tr><tr><td>onera res publica imponeret, solveretur, abs te sic laceratam</td><td></td></tr><tr><td>esse dico ut possim illud probare, si velim, omnem te hanc</td><td>5</td></tr><tr><td>pecuniam domum tuam avertisse. Etenim sic hanc rem</td><td></td></tr><tr><td>totam administrasti ut hoc quod dico probari aequissimo</td><td></td></tr><tr><td>iudici possit. Sed ego habebo rationem auctoritatis meae;</td><td></td></tr><tr><td>meminero quo animo, quo consilio ad causam publicam</td><td></td></tr><tr><td>accesserim; non agam tecum accusatorie, nihil fingam,</td><td>10</td></tr><tr><td>nihil cuiquam probari volo me dicente quod non ante</td><td></td></tr><tr><td>mihimet ipsi probatum sit. In hac pecunia publica, iu-</td><td>165.1</td></tr><tr><td>dices, haec insunt tria genera furtorum: primum, cum posita</td><td></td></tr><tr><td>esset pecunia apud eas societates unde erat attributa, binis</td><td></td></tr><tr><td>centesimis faeneratus est, deinde permultis civitatibus pro</td><td></td></tr><tr><td>frumento nihil solvit omnino, postremo, si cui civitati solvit,</td><td>5</td></tr><tr><td>tantum detraxit quantum commodum fuit, nulli quod</td><td></td></tr><tr><td>debitum est reddidit. </td><td></td></tr>
        </table>