<table>
          <script>targetHit=0;</script>
          <tr><td>  Nam de subsortitione illa Iuniana iudicum nihil dico. Quid</td><td>2.1.157.6</td></tr><tr><td>enim? contra tabulas quas tu protulisti audeam dicere?</td><td></td></tr><tr><td>Difficile est; non enim me tua solum et iudicum auctoritas,</td><td></td></tr><tr><td>sed etiam anulus aureus scribae tui deterret. Non dicam</td><td></td></tr><tr><td>id quod probare difficile est; hoc dicam quod ostendam</td><td>10</td></tr><tr><td>multos ex te viros primarios audisse, cum diceres ignosci</td><td></td></tr><tr><td>tibi oportere quod falsum codicem protuleris; nam qua</td><td></td></tr><tr><td>invidia C. Iunius conflagravit, ea, nisi providisses, tibi ipsi</td><td></td></tr><tr><td>tum pereundum fuisset. Hoc modo iste sibi et saluti suae</td><td>158.1</td></tr><tr><td>prospicere didicit referendo in tabulas et privatas et publicas</td><td></td></tr><tr><td>quod gestum non esset, tollendo quod esset, et semper</td><td></td></tr><tr><td>aliquid demendo, mutando, interpolando; eo enim usque</td><td></td></tr><tr><td>progreditur ut ne defensionem quidem maleficiorum suorum</td><td>5</td></tr><tr><td>sine aliis maleficiis reperire possit. Eius modi subsorti-</td><td></td></tr><tr><td>tionem homo amentissimus suorum quoque iudicum fore</td><td></td></tr><tr><td>putavit per sodalem suum Q. Curtium, iudicem quaestionis</td><td></td></tr><tr><td>suae; cui ego nisi vi populi atque hominum clamore atque</td><td></td></tr><tr><td>convicio restitissem, ex hac decuria vestra, cuius mihi copiam</td><td>10</td></tr><tr><td>quam largissime factam oportebat, quos iste adnuerat in</td><td></td></tr><tr><td>suum consilium sine causa subsortiebatur. </td><td></td></tr>
        </table>