<table>
          <script>targetHit=0;</script>
          <tr class="title first  date"><td>iii Non<span class="snum">.</span> Sext<span class="snum">.</span> <span class="snum">51</span> <span class="snum">(</span>§<span class="snum">3)</span> Laodiceae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Laodiceam veni prid. Kal. Sext.; ex hoc die clavum anni</td><td>5.15.1.1</td></tr><tr><td>movebis. nihil exoptatius adventu meo, nihil c&lt;l&gt;arius; sed est</td><td></td></tr><tr><td>incredibile quam me negoti taedeat, &lt;cum&gt; non habeat satis</td><td></td></tr><tr><td>magnum campum ille tibi non ignotus cursus animi et in-</td><td></td></tr><tr><td>dustriae meae, praeclara opera cesset. quippe ius Laodiceae </td><td>5</td></tr><tr><td>me dicere, cum Romae A. Plotius dicat! et, cum exercitum</td><td></td></tr><tr><td>noster amicus habeat tantum, me nomen habere duarum</td><td></td></tr><tr><td>legionum exilium! denique haec non desidero: lucem, forum,</td><td></td></tr><tr><td>urbem, domum, vos desidero. sed feram ut potero, sit modo</td><td></td></tr><tr><td>annuum; si prorogatur, actum est. verum perfacile resisti</td><td>10</td></tr><tr><td>potest, tu modo Romae sis. </td><td></td></tr><tr><td>  Quaeris quid hic agam. ita vivam ut maximos sumptus</td><td>2.1</td></tr><tr><td>facio. mirifice delector hoc instituto. admirabilis abstinentia</td><td></td></tr><tr><td>ex praeceptis tuis, ut verear ne illud quod tecum permutavi</td><td></td></tr><tr><td>versura mihi solvendum sit. Appi vulnera non refrico, sed</td><td></td></tr><tr><td>apparent nec occuli possunt. </td><td>5</td></tr><tr><td>  Iter Laodicea faciebam a. d. <span class="caps">iii</span> Non. Sext., cum has litteras</td><td>3.1</td></tr><tr><td>dabam, in castra in Lycaoniam. inde ad Taurum cogitabam,</td><td></td></tr><tr><td>ut cum Moeragene signis collatis, si possem, de servo tuo</td><td></td></tr><tr><td>deciderem. 'clitellae bovi sunt impositae; plane non est</td><td></td></tr><tr><td>nostrum onus'; sed feremus, modo, si me amas, sit annus,</td><td>5</td></tr><tr><td>adsis tu ad tempus ut senatum totum excites. mirifice sollicitus</td><td></td></tr><tr><td>sum quod iam diu mihi ignota sunt ista omnia. qua re, ut ad</td><td></td></tr><tr><td>te ante scripsi, cum cetera tum res publica cura ut mihi nota sit. </td><td></td></tr><tr><td>  Plura scribam &lt;alias, has sciebam&gt; tarde tibi redditum iri,</td><td></td></tr><tr><td>sed dabam familiari homini ac domestico, C. Andronico</td><td>10</td></tr><tr><td>Puteolano. tu autem saepe dare tabellariis publicanorum poteris</td><td></td></tr><tr><td>per magistros scripturae et portus [et] nostrarum dioecesium. </td><td></td></tr>
        </table>