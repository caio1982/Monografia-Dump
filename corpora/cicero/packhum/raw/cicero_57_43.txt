<table>
          <script>targetHit=0;</script>
          <tr class="title first last  "><td>CICERO ATTICO SAL.</td><td></td></tr><tr><td>Quas Numestio litteras dedi, sic te iis evocabam ut nihil acrius</td><td>2.24.1.1</td></tr><tr><td>neque incitatius fieri posset. ad illam celeritatem adde etiam si</td><td></td></tr><tr><td>quid potes. ac ne sis perturbatus; novi enim te et non ignoro</td><td></td></tr><tr><td>quam sit amor omnis sollicitus atque anxius. sed res est, ut</td><td></td></tr><tr><td>spero, non tam exitu molesta quam aditu. </td><td>5</td></tr><tr><td>  Vettius ille, ille noster index, Caesari, ut perspicimus, polli-</td><td>2.1</td></tr><tr><td>citus est sese curaturum ut in aliquam suspicionem facinoris</td><td></td></tr><tr><td>Curio filius adduceretur. itaque insinuavit in familiaritatem</td><td></td></tr><tr><td>adulescentis et cum eo, ut res indicat, saepe congressus est. rem</td><td></td></tr><tr><td>in eum locum deduxit, ut diceret sibi certum esse cum suis</td><td>5</td></tr><tr><td>servis in Pompeium impetum facere eumque occidere. hoc</td><td></td></tr><tr><td>Curio ad patrem detulit, ille ad Pompeium. res delata ad sena-</td><td></td></tr><tr><td>tum est. introductus Vettius primo negabat se umquam cum</td><td></td></tr><tr><td>Curione restitisse, neque id sane diu; nam statim fidem publi-</td><td></td></tr><tr><td>cam postulavit. reclamatum est. tamen exposuit manum</td><td>10</td></tr><tr><td>fuisse iuventutis duce Curione, in qua Paulus initio fuisset et</td><td></td></tr><tr><td>[Cn.] Caepio hic Brutus et Lentulus, flaminis filius, conscio</td><td></td></tr><tr><td>patre; postea C. Septimium, scribam Bibuli, pugionem sibi a</td><td></td></tr><tr><td>Bibulo attulisse. quod totum irrisum est, Vettio pugionem</td><td></td></tr><tr><td>defuisse nisi ei consul dedisset, eoque magis id eiectum est quod </td><td>15</td></tr><tr><td>a. d. <span class="caps">iii</span> Id. Mai. Bibulus Pompeium fecerat certiorem ut</td><td></td></tr><tr><td>caveret insidias, in quo ei Pompeius gratias egerat. introductus</td><td>3.1</td></tr><tr><td>Curio filius dixit ad ea quae Vettius dixerat, maximeque in eo</td><td></td></tr><tr><td>tum quidem Vettius est reprehensus quod &lt;id&gt; dixerat adules-</td><td></td></tr><tr><td>centium consilium ut in foro [cum] gladiatoribus Gabini Pom-</td><td></td></tr><tr><td>peium adorirentur; in eo principem Paulum fuisse, quem</td><td>5</td></tr><tr><td>constabat eo tempore in Macedonia fuisse. fit senatus con-</td><td></td></tr><tr><td>sultum ut Vettius, quod confessus esset se cum telo fuisse, in</td><td></td></tr><tr><td>vincula coniceretur; qui eum emisisset, eum contra rem pub-</td><td></td></tr><tr><td>licam esse facturum. res erat in ea opinione ut putarent id esse</td><td></td></tr><tr><td>actum ut Vettius in foro cum pugione et item servi eius com-</td><td>10</td></tr><tr><td>prehenderentur cum telis, deinde ille se diceret indicaturum.</td><td></td></tr><tr><td>idque ita actum esset nisi Curiones rem ante ad Pompeium</td><td></td></tr><tr><td>detulissent. </td><td></td></tr><tr><td>  Tum senatus consultum in contione recitatum est. postero</td><td></td></tr><tr><td>autem die Caesar, is qui olim, praetor cum esset, Q. Catulum</td><td>15</td></tr><tr><td>ex inferiore loco iusserat dicere, Vettium in rostra produxit</td><td></td></tr><tr><td>eumque in eo loco constituit quo Bibulo consuli adspirare non</td><td></td></tr><tr><td>liceret. hic ille omnia quae voluit de re [publica] dixit, ut qui</td><td></td></tr><tr><td>illuc factus institutusque venisset. primum Caepionem de</td><td></td></tr><tr><td>oratione sua sustulit, quem in senatu acerrime nominarat, ut</td><td>20</td></tr><tr><td>appareret noctem et nocturnam deprecationem intercessisse.</td><td></td></tr><tr><td>deinde, quos in senatu ne tenuissima quidem suspicione atti-</td><td></td></tr><tr><td>gerat, eos nominavit: Lucullum, a quo solitum esse ad se mitti</td><td></td></tr><tr><td>C. Fannium, illum qui in P. Clodium subscripserat, L. Domi-</td><td></td></tr><tr><td>tium, cuius domum constitutam fuisse unde eruptio fieret. me </td><td>25</td></tr><tr><td>non nominavit, sed dixit consularem disertum, vicinum</td><td></td></tr><tr><td>consulis, sibi dixisse Ahalam Servilium aliquem aut Brutum</td><td></td></tr><tr><td>opus esse reperiri. addidit ad extremum, cum iam dimissa</td><td></td></tr><tr><td>contione revocatus a Vatinio fuisset, se audisse ex Curione his</td><td></td></tr><tr><td>de rebus conscium esse Pisonem, generum meum, et M.</td><td>30</td></tr><tr><td>Laterensem. </td><td></td></tr><tr><td>  Nunc reus erat apud Crassum Divitem Vettius de vi et, cum</td><td>4.1</td></tr><tr><td>esset damnatus, erat indicium postulaturus; quod si impetrasset,</td><td></td></tr><tr><td>iudicia fore videbantur. ea nos, utpote qui nihil contemnere</td><td></td></tr><tr><td>soleamus, non pertimescebamus. hominum quidem summa</td><td></td></tr><tr><td>erga nos studia significabantur. sed prorsus vitae taedet; ita sunt</td><td>5</td></tr><tr><td>omnia omnium miseriarum plenissima. modo caedem timue-</td><td></td></tr><tr><td>ramus, quam oratio fortissimi senis, Q. Consi&lt;di&gt;, discusserat;</td><td></td></tr><tr><td>†eam†, quam cottidie timere potueramus, subito exorta est.</td><td></td></tr><tr><td>quid quaeris? nihil †me† fortunatius est Catulo cum splendore</td><td></td></tr><tr><td>vitae tum hoc tempore. nos tamen in his miseriis erecto animo</td><td>10</td></tr><tr><td>et minime perturbato sumus honestissimeque et &lt;salutem et&gt;</td><td></td></tr><tr><td>dignitatem nostram magna cura tuemur. Pompeius de Clodio</td><td>5.1</td></tr><tr><td>iubet nos esse sine cura et summam in nos benevolentiam</td><td></td></tr><tr><td>omni oratione significat. te habere consiliorum auctorem,</td><td></td></tr><tr><td>sollicitudinum socium, omni in cogitatione coniunctum cupio.</td><td></td></tr><tr><td>qua re, ut Numestio mandavi tecum ut ageret, item atque</td><td>5</td></tr><tr><td>eo, si potest, acrius te rogo ut plane ad nos advoles. respiraro</td><td></td></tr><tr><td>si te videro. </td><td></td></tr>
        </table>