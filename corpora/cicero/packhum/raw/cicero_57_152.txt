<table>
          <script>targetHit=0;</script>
          <tr class="title first  date"><td>noctu xii<span class="snum">-</span>xi Kal<span class="snum">.</span> Mart<span class="snum">.</span> <span class="snum">49</span> in Caleno</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Maximis et miserrimis rebus perturbatus, cum coram tecum</td><td>8.3.1.1</td></tr><tr><td>mihi potestas deliberandi non esset, uti tamen tuo consilio</td><td></td></tr><tr><td>volui. deliberatio autem omnis haec est, si Pompeius Italia</td><td></td></tr><tr><td>excedat, quod eum facturum esse suspicor, quid mihi agendum</td><td></td></tr><tr><td>putes. et quo facilius consilium dare possis, quid in utramque</td><td>5</td></tr><tr><td>partem mihi in mentem veniat explicabo brevi. </td><td></td></tr><tr><td>  Cum merita Pompei summa erga salutem meam familiari-</td><td>2.1</td></tr><tr><td>tasque quae mihi cum eo est, tum ipsa rei publicae causa me</td><td></td></tr><tr><td>adducit ut mihi vel consilium meum cum illius consilio</td><td></td></tr><tr><td>vel fortuna &lt;cum fortuna&gt; coniungenda esse videatur. accedit</td><td></td></tr><tr><td>illud: si maneo et illum comitatum optimorum et clarissi-</td><td>5</td></tr><tr><td>morum civium desero, cadendum est in unius potestatem;</td><td></td></tr><tr><td>qui etsi multis rebus significat se nobis esse amicum (et ut</td><td></td></tr><tr><td>esset a me est, tute scis, propter suspicionem huius impendentis</td><td></td></tr><tr><td>tempestatis multo ante provisum), tamen utrumque con-</td><td></td></tr><tr><td>siderandum est, et quanta fides ei sit habenda et, si maxime</td><td>10</td></tr><tr><td>exploratum sit eum nobis amicum fore, sitne viri fortis et </td><td></td></tr><tr><td>boni civis esse in ea urbe in qua cum summis honoribus</td><td></td></tr><tr><td>imperiisque usus sit, res maximas gesserit, sacerdotio sit</td><td></td></tr><tr><td>amplissimo praeditus, non futurus &lt;sit qui fuerit&gt;, subeun-</td><td></td></tr><tr><td>dumque periculum sit cum aliquo †fore dedecore, si quando</td><td>15</td></tr><tr><td>Pompeius rem publicam recuperarit. in hac parte haec sunt. </td><td>3.1</td></tr><tr><td>  Vide nunc quae sint in altera. nihil actum est a Pompeio</td><td></td></tr><tr><td>nostro sapienter, nihil fortiter, addo etiam nihil ni&lt;si&gt; contra</td><td></td></tr><tr><td>consilium auctoritatemque meam. omitto illa vetera, quod</td><td></td></tr><tr><td>istum in rem publicam ille aluit, auxit, armavit, ille legibus</td><td>5</td></tr><tr><td>per vim et contra auspicia ferendis auctor, ille Galliae ul-</td><td></td></tr><tr><td>terioris adiunctor, ille gener, ille in &lt;ad&gt;optando P. Clodio</td><td></td></tr><tr><td>augur, ille restituendi mei quam retinendi studiosior, ille</td><td></td></tr><tr><td>provinciae propagator, ille absentis in omnibus adiutor, idem</td><td></td></tr><tr><td>etiam tertio consulatu, postquam esse defensor rei publicae</td><td>10</td></tr><tr><td>coepit, contendit ut decem tribuni pl. ferrent ut absentis ratio</td><td></td></tr><tr><td>haberetur, quod idem ipse sanxit lege quadam sua, Marcoque</td><td></td></tr><tr><td>Marcello consuli finienti provincias Gallias Kal. Mart. die</td><td></td></tr><tr><td>restitit—sed ut haec omittam, quid foedius, quid perturbatius</td><td></td></tr><tr><td>hoc ab urbe discessu sive potius turpissima in qua sum&lt;us&gt;</td><td>15</td></tr><tr><td>fuga? quae condicio non accipienda fuit potius quam relin-</td><td></td></tr><tr><td>quenda patria? malae condiciones erant, fateor, sed num quid</td><td></td></tr><tr><td>hoc peius? </td><td></td></tr><tr><td>  At recuperabit rem publicam. quando? aut quid ad eam</td><td>4.1</td></tr><tr><td>spem est parati? non ager Picenus amissus? non patefactum </td><td></td></tr><tr><td>iter ad urbem? non pecunia omnis et publica et privata</td><td></td></tr><tr><td>adversario tradita? denique nulla causa, nullae vires, nulla</td><td></td></tr><tr><td>sedes quo concurrant qui rem publicam defensam velint.</td><td>5</td></tr><tr><td>Apulia delecta est, inanissima pars Italiae et ab impetu huius</td><td></td></tr><tr><td>belli remotissima; fuga et maritima opportunitas visa quaeri</td><td></td></tr><tr><td>desperatione. †invite cepit† Capuam, non quo munus illud</td><td></td></tr><tr><td>defugerem, sed sine * * * causa in qua nullus esset ordinum,</td><td></td></tr><tr><td>nullus apertus privatorum dolor, bonorum autem esset</td><td>10</td></tr><tr><td>aliquis sed hebes, ut solet, et, ut ipse sensissem, multitudo</td><td></td></tr><tr><td>et infimus quisque propensus in alteram partem, multi mu-</td><td></td></tr><tr><td>tationis rerum cupidi. dixi ipsi me nihil suscepturum sine</td><td>5.1</td></tr><tr><td>praesidio et sine pecunia. itaque habui nihil omnino negoti,</td><td></td></tr><tr><td>quod ab initio vidi nihil quaeri praeter fugam. eam si nunc</td><td></td></tr><tr><td>sequor, quanam? cum illo non; ad quem cum essem profectus,</td><td></td></tr><tr><td>cognovi in iis locis esse Caesarem, ut tuto Luceriam venire</td><td>5</td></tr><tr><td>non possem. infero mari nobis incerto cursu hieme maxima</td><td></td></tr><tr><td>navigandum est. age iam, cum fratre an sine eo cum filio an</td><td></td></tr><tr><td>quo modo? in utraque enim re summa difficultas erit, summus</td><td></td></tr><tr><td>animi dolor. qui autem illius impetus erit in nos absentis for-</td><td></td></tr><tr><td>tunasque nostras! acrior quam in ceterorum, quod putabit</td><td>10</td></tr><tr><td>fortasse in nobis violandis aliquid se habere populare. age iam,</td><td></td></tr><tr><td>has compedes, fascis, inquam, hos laureatos efferre ex Italia</td><td></td></tr><tr><td>quam molestum est! qui autem locus erit nobis tutus, ut</td><td></td></tr><tr><td>iam placatis utamur fluctibus, ante quam ad illum venerimus?</td><td></td></tr><tr><td>qua autem aut quo nihil scimus.  </td><td>15</td></tr><tr><td>  At si restitero et fuerit nobis in hac parte locus, idem fecero</td><td>6.1</td></tr><tr><td>quod in Cinnae dominatione &lt;L.&gt; Philippus, quod L. Flaccus,</td><td></td></tr><tr><td>quod Q. Mucius, quoquo modo ea res huic quidem cecidit;</td><td></td></tr><tr><td>qui tamen ita dicere solebat, se id fore videre quod factum</td><td></td></tr><tr><td>est sed malle quam armatum ad patriae moenia accedere.</td><td>5</td></tr><tr><td>aliter Thrasybulus, et fortasse melius; sed est certa quaedam</td><td></td></tr><tr><td>illa Muci ratio atque sententia, est illa etiam Philippi, et, cum</td><td></td></tr><tr><td>sit necesse, servire tempori et non amittere tempus cum sit</td><td></td></tr><tr><td>datum. sed in hoc ipso habent tamen idem fasces molestiam.</td><td></td></tr><tr><td>sit enim nobis amicus, quod incertum est, sed sit; deferet</td><td>10</td></tr><tr><td>triumphum. non accipere ne periculosum sit, &lt;accipere&gt;</td><td></td></tr><tr><td>invidiosum ad bonos. 'o rem' inquis 'difficilem et inexplica-</td><td></td></tr><tr><td>bilem!' atqui explicanda est; quid enim fieri potest? ac ne</td><td></td></tr><tr><td>me existimaris ad manendum esse propensiorem quod plura</td><td></td></tr><tr><td>in eam partem verba fecerim, potest fieri, quod fit in multis</td><td>15</td></tr><tr><td>quaestionibus, ut res verbosior haec fuerit, illa verior. quam</td><td></td></tr><tr><td>ob rem, ut maxima de re aequo animo deliberanti, ita mihi</td><td></td></tr><tr><td>des consilium velim. navis et in Caieta est parata nobis et</td><td></td></tr><tr><td>Brundisi. </td><td></td></tr><tr><td>  Sed ecce nuntii scribente me haec ipsa noctu in Caleno,</td><td>7.1</td></tr><tr><td>ecce litterae Caesarem ad Corfinium, Domitium Corfini cum</td><td></td></tr><tr><td>firmo exercitu et pugnare cupiente. non puto etiam hoc</td><td></td></tr><tr><td>Gnaeum nostrum commissurum, ut Domitium relinquat;</td><td></td></tr><tr><td>etsi Brundisium Scipionem cum cohortibus duabus prae-</td><td>5</td></tr><tr><td>miserat, legionem Fausto conscriptam in Siciliam sibi placere</td><td></td></tr><tr><td>a consule duci scripserat ad consules. sed turpe Domitium</td><td></td></tr><tr><td>deserere erit implorantem eius auxilium. est quaedam spes, </td><td></td></tr><tr><td>mihi quidem non magna sed in his locis firma, Afranium in</td><td></td></tr><tr><td>Pyrenaeo cum Trebonio pugnasse, pulsum Trebonium,</td><td>10</td></tr><tr><td>etiam Fabium tuum transisse cum * cohortibus; summa</td><td></td></tr><tr><td>autem Afranium cum magnis copiis adventare. id si est, in</td><td></td></tr><tr><td>Italia fortasse manebitur. ego autem, cum esset incertum iter</td><td></td></tr><tr><td>Caesaris quod vel ad Capuam vel ad Luceriam iturus putabatur,</td><td></td></tr><tr><td>Leptam misi ad Pompeium &lt;et&gt; litteras; ipse, ne quo inciderem,</td><td>15</td></tr><tr><td>reverti Formias. </td><td></td></tr><tr><td>  Haec te scire volui scripsique sedatiore animo quam proxime</td><td></td></tr><tr><td>scripseram, nullum meum iudicium interponens sed exquirens</td><td></td></tr><tr><td>tuum.</td><td></td></tr>
        </table>