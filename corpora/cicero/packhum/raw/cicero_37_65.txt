<table>
          <script>targetHit=0;</script>
          <tr><td>  Dicunt igitur nunc quidem illi, qui ex particula parva</td><td>3.109.1</td></tr><tr><td>urbis ac loci nomen habent et Peripatetici philosophi</td><td></td></tr><tr><td>aut Academici nominantur, olim autem propter eximiam</td><td></td></tr><tr><td>rerum maximarum scientiam a Graecis politici philo-</td><td></td></tr><tr><td>sophi appellati universarum rerum publicarum nomine vo-</td><td>5</td></tr><tr><td>cabantur, omnem civilem orationem in horum alterutro</td><td></td></tr><tr><td>genere versari: aut de finita controversia certis temporibus</td><td></td></tr><tr><td>ac reis; hoc modo: placeatne a Karthaginiensibus captivos</td><td></td></tr><tr><td>nostros redditis suis recuperari? aut infinite de universo</td><td></td></tr><tr><td>genere quaerentis: quid omnino de captivo statuendum ac</td><td>10</td></tr><tr><td>sentiendum sit? Atque horum superius illud genus causam</td><td></td></tr><tr><td>aut controversiam appellant eamque tribus, lite aut delibera-</td><td></td></tr><tr><td>tione aut laudatione, definiunt; haec autem altera quaestio</td><td></td></tr><tr><td>infinita et quasi proposita consultatio nominatur. Atque</td><td>110.1</td></tr><tr><td>[hactenus loquantur] etiam hac &lt;in&gt; instituendo divisione</td><td></td></tr><tr><td>utuntur, sed ita, non ut iure aut iudicio, vi denique recu-</td><td></td></tr><tr><td>perare amissam possessionem, sed ut [iure civili] surculo</td><td></td></tr><tr><td>defringendo usurpare videantur. Nam illud alterum genus,</td><td>5</td></tr><tr><td>quod est temporibus, locis, reis definitum, obtinent, atque</td><td></td></tr><tr><td>id ipsum lacinia—nunc enim apud Philonem, quem in</td><td></td></tr><tr><td>Academia [maxime] vigere audio, etiam harum iam causarum </td><td></td></tr><tr><td>cognitio exercitatioque celebratur—alterum vero tantum</td><td></td></tr><tr><td>modo in prima arte tradenda nominant et oratoris esse</td><td>10</td></tr><tr><td>dicunt; sed neque vim neque naturam eius nec partis nec</td><td></td></tr><tr><td>genera proponunt, ut praeteriri omnino fuerit satius quam</td><td></td></tr><tr><td>attactum deseri; nunc enim inopia reticere intelleguntur,</td><td></td></tr><tr><td>tum iudicio viderentur. Omnis igitur res eandem habet</td><td>111.1</td></tr><tr><td>naturam ambigendi, de qua quaeri et disceptari potest,</td><td></td></tr><tr><td>sive in infinitis consultationibus disceptatur sive in eis</td><td></td></tr><tr><td>causis, quae in civitate et forensi disceptatione versantur;</td><td></td></tr><tr><td>neque est ulla, quae non aut ad cognoscendi aut ad agendi</td><td>5</td></tr><tr><td>vim rationemque referatur; nam aut ipsa cognitio rei</td><td>112.1</td></tr><tr><td>scientiaque perquiritur, ut virtus suamne propter dignitatem</td><td></td></tr><tr><td>an propter fructum aliquem expetatur; aut agendi consilium</td><td></td></tr><tr><td>exquiritur, ut sitne sapienti capessenda res publica. Cogni-</td><td>113.1</td></tr><tr><td>tionis autem tres modi, coniectura, definitio et, ut ita dicam,</td><td></td></tr><tr><td>consecutio: nam quid in re sit, coniectura quaeritur, ut</td><td></td></tr><tr><td>illud, sitne in humano genere sapientia, quam autem vim</td><td></td></tr><tr><td>quaeque res habeat, definitio explicat, ut si quaeratur, quid</td><td>5</td></tr><tr><td>sit sapientia; consecutio autem tractatur, cum quid quam-</td><td></td></tr><tr><td>que rem sequatur, anquiritur, ut illud, sitne aliquando</td><td></td></tr><tr><td>mentiri boni viri. Redeunt rursus ad coniecturam eamque</td><td>114.1</td></tr><tr><td>in quattuor genera dispertiunt; nam aut quid sit quaeritur,</td><td></td></tr><tr><td>hoc modo: naturane sit ius inter homines an in opinionibus;</td><td></td></tr><tr><td>aut, quae sit origo cuiusque rei, ut quod sit initium legum</td><td></td></tr><tr><td>aut rerum publicarum; aut causa et ratio, ut si quaeratur,</td><td>5</td></tr><tr><td>cur doctissimi homines de maximis rebus dissentiant; aut</td><td></td></tr><tr><td>de immutatione, ut, si disputetur, num interire virtus in</td><td></td></tr><tr><td>homine aut num in vitium possit convertere. Definitionis</td><td>115.1</td></tr><tr><td>autem sunt disceptationes aut, cum quaeritur, quid in com- </td><td></td></tr><tr><td>muni mente quasi impressum sit, ut si disseratur, idne sit</td><td></td></tr><tr><td>ius, quod maximae parti sit utile; aut, cum quid cuiusque</td><td></td></tr><tr><td>sit proprium exquiritur, ut ornate dicere propriumne sit</td><td>5</td></tr><tr><td>oratoris an id etiam aliquis praeterea facere possit, aut,</td><td></td></tr><tr><td>cum res distribuitur in partis, ut si quaeratur, quot sint</td><td></td></tr><tr><td>genera rerum expetendarum, ut sintne tria, corporis, animi</td><td></td></tr><tr><td>externarumque rerum, aut, cum, quae forma et quasi</td><td></td></tr><tr><td>naturalis nota cuiusque sit, describitur, ut si quaeratur</td><td>10</td></tr><tr><td>avari species, seditiosi, gloriosi. Consecutionis autem duo</td><td>116.1</td></tr><tr><td>prima quaestionum genera ponuntur; nam aut simplex</td><td></td></tr><tr><td>est disceptatio, ut si disseratur, expetendane sit gloria,</td><td></td></tr><tr><td>aut ex comparatione, laus an divitiae magis expetendae</td><td></td></tr><tr><td>sint; simplicium autem sunt tres modi: de expetendis</td><td>5</td></tr><tr><td>fugiendisve rebus, ut expetendine honores sint, num</td><td></td></tr><tr><td>fugienda paupertas; de aequo aut iniquo, &lt;ut&gt; aequumne</td><td></td></tr><tr><td>sit ulcisci iniurias etiam propinquorum; de honesto aut</td><td></td></tr><tr><td>turpi, ut hoc, sitne honestum gloriae causa mortem obire.</td><td></td></tr><tr><td>Comparationis autem duo sunt modi: unus, cum idemne</td><td>117.1</td></tr><tr><td>sit an aliquid intersit quaeritur; ut metuere et vereri, ut</td><td></td></tr><tr><td>rex et tyrannus, ut adsentator et amicus; alter, cum quid</td><td></td></tr><tr><td>praestet aliud alii quaeritur, ut illud, optimine cuiusque</td><td></td></tr><tr><td>sapientes an populari laude ducantur. Atque eae quidem</td><td>5</td></tr><tr><td>disceptationes, quae ad cognitionem referuntur, sic fere</td><td></td></tr><tr><td>a doctissimis hominibus describuntur. Quae vero referuntur</td><td>118.1</td></tr><tr><td>ad agendum, aut in offici disceptatione versantur, quo in</td><td></td></tr><tr><td>genere quid rectum faciendumque sit quaeritur, cui loco</td><td></td></tr><tr><td>omnis virtutum et vitiorum est silva subiecta, aut in</td><td></td></tr><tr><td>animorum aliqua permotione aut gignenda aut sedanda</td><td>5</td></tr><tr><td>tollendave tractantur. Huic generi subiectae sunt cohorta- </td><td></td></tr><tr><td>tiones, obiurgationes, consolationes, miserationes omnisque</td><td></td></tr><tr><td>ad omnem animi motum et impulsio et, si ita res feret,</td><td></td></tr><tr><td>mitigatio. Explicatis igitur his generibus ac modis dis-</td><td>119.1</td></tr><tr><td>ceptationum omnium nihil sane ad rem pertinet, si qua</td><td></td></tr><tr><td>in re discrepavit ab Antoni divisione nostra partitio: eadem</td><td></td></tr><tr><td>sunt membra in utriusque disputatione, sed paulo secus</td><td></td></tr><tr><td>a me atque ab illo partita ac tributa. Nunc ad reliqua</td><td>5</td></tr><tr><td>progrediar meque ad meum munus pensumque revocabo.</td><td></td></tr><tr><td>Nam ex illis locis, quos exposuit Antonius, omnia sunt</td><td></td></tr><tr><td>ad quaeque genera quaestionum argumenta sumenda; sed</td><td></td></tr><tr><td>aliis generibus alii loci magis erunt apti; de quo non tam</td><td></td></tr><tr><td>quia longum est quam quia perspicuum est, dici nihil est</td><td>10</td></tr><tr><td>necesse. Ornatissimae sunt igitur orationes eae, quae</td><td>120.1</td></tr><tr><td>latissime vagantur et a privata [et a singulari] controversia</td><td></td></tr><tr><td>se ad universi generis vim explicandam conferunt et con-</td><td></td></tr><tr><td>vertunt, ut ei, qui audiant, natura et genere et universa re</td><td></td></tr><tr><td>cognita de singulis reis et criminibus et litibus statuere</td><td>5</td></tr><tr><td>possint. Hanc ad consuetudinem exercitationis vos,</td><td>121.1</td></tr><tr><td>adulescentes, est cohortatus Antonius atque a minutis</td><td></td></tr><tr><td>angustisque concertationibus ad omnem vim varietatemque</td><td></td></tr><tr><td>vos disserendi traducendos putavit; qua re non est pau-</td><td></td></tr><tr><td>corum libellorum hoc munus, ut ei, qui scripserunt de</td><td>5</td></tr><tr><td>dicendi ratione, arbitrantur, neque Tusculani atque huius</td><td></td></tr><tr><td>ambulationis antemeridianae aut nostrae posmeridianae</td><td></td></tr><tr><td>sessionis; non enim solum acuenda nobis neque pro-</td><td></td></tr><tr><td>cudenda lingua est, sed onerandum complendumque pectus</td><td></td></tr><tr><td>maximarum rerum et plurimarum suavitate, copia, varietate.</td><td>10</td></tr><tr><td>Nostra est enim—si modo nos oratores, si in civium dis-</td><td>122.1</td></tr><tr><td>ceptationibus, si in periculis, si in deliberationibus publicis </td><td></td></tr><tr><td>adhibendi auctores et principes sumus—nostra est, inquam,</td><td></td></tr><tr><td>omnis ista prudentiae doctrinaeque possessio, in quam</td><td></td></tr><tr><td>homines quasi caducam atque vacuam abundantes otio,</td><td>5</td></tr><tr><td>nobis occupatis, involaverunt atque etiam aut inridentes</td><td></td></tr><tr><td>oratorem, ut ille in Gorgia Socrates, cavillantur aut aliquid</td><td></td></tr><tr><td>de oratoris arte paucis praecipiunt libellis eosque rhetoricos</td><td></td></tr><tr><td>inscribunt, quasi non illa sint propria rhetorum, quae ab</td><td></td></tr><tr><td>eisdem de iustitia, de officio, de civitatibus instituendis</td><td>10</td></tr><tr><td>et regendis, de omni vivendi denique etiam de naturae</td><td></td></tr><tr><td>ratione dicuntur. Quae quoniam iam aliunde non pos-</td><td>123.1</td></tr><tr><td>sumus, sumenda sunt nobis ab eis ipsis, a quibus expilati</td><td></td></tr><tr><td>sumus; dum modo illa ad hanc civilem scientiam, quo</td><td></td></tr><tr><td>pertinent et quam intuentur, transferamus, neque, ut ante</td><td></td></tr><tr><td>dixi, omnem teramus in his discendis rebus aetatem; sed</td><td>5</td></tr><tr><td>cum fontis viderimus, quos nisi qui celeriter cognorit, num-</td><td></td></tr><tr><td>quam cognoscet omnino, tum, quotienscumque opus erit,</td><td></td></tr><tr><td>ex eis tantum, quantum res petet, hauriemus; nam neque</td><td>124.1</td></tr><tr><td>tam est acris acies in naturis hominum et ingeniis, ut res</td><td></td></tr><tr><td>tantas quisquam nisi monstratas possit videre, neque tanta</td><td></td></tr><tr><td>tamen in rebus obscuritas, ut eas non penitus acri vir</td><td></td></tr><tr><td>ingenio cernat, si modo aspexerit. In hoc igitur tanto tam</td><td>5</td></tr><tr><td>immensoque campo cum liceat oratori vagari libere atque</td><td></td></tr><tr><td>ubicumque constiterit, consistere in suo, facile suppeditat</td><td></td></tr><tr><td>omnis apparatus ornatusque dicendi; rerum enim copia</td><td>125.1</td></tr><tr><td>verborum copiam gignit; et, si est honestas in rebus ipsis,</td><td></td></tr><tr><td>de quibus dicitur, exsistit ex re naturalis quidam splendor</td><td></td></tr><tr><td>in verbis. Sit modo is, qui dicet aut scribet, institutus</td><td></td></tr><tr><td>liberaliter educatione doctrinaque puerili et flagret studio</td><td>5</td></tr><tr><td>et a natura adiuvetur et in universorum generum infinitis</td><td></td></tr><tr><td>disceptationibus exercitatus ornatissimos scriptores ora-</td><td></td></tr><tr><td>toresque ad cognoscendum imitandumque delegerit, ne </td><td></td></tr><tr><td>ille haud sane, quem ad modum verba struat et inluminet,</td><td></td></tr><tr><td>a magistris istis requiret; ita facile in rerum abundantia</td><td>10</td></tr><tr><td>ad orationis ornamenta sine duce natura ipsa, si modo est</td><td></td></tr><tr><td>exercitata, delabitur.' </td><td></td></tr>
        </table>