<table>
          <script>targetHit=0;</script>
          <tr><td>  Illud vero, quod uterque vestrum arripiet fortasse</td><td>2.162.5</td></tr><tr><td>ad reprendendum, Cotta quia Carneades lubenter in</td><td></td></tr><tr><td>Stoicos invehebatur, Velleius quia nihil tam inridet</td><td></td></tr><tr><td>Epicurus quam praedictionem rerum futurarum, mihi</td><td></td></tr><tr><td>videtur vel maxume confirmare deorum prudentia con-</td><td></td></tr><tr><td>suli rebus humanis. est enim profecto divinatio, quae</td><td>10</td></tr><tr><td>multis locis rebus temporibus apparet cum in privatis</td><td></td></tr><tr><td>tum maxume publicis: multa cernunt haruspices multa</td><td>163.1</td></tr><tr><td>augures provident, multa oraclis declarantur multa va- </td><td></td></tr><tr><td>ticinationibus multa somniis multa portentis; quibus</td><td></td></tr><tr><td>cognitis multae saepe res &lt;ex&gt; hominum sententia</td><td></td></tr><tr><td>atque utilitate partae, multa etiam pericula depulsa</td><td>5</td></tr><tr><td>sunt. haec igitur sive vis sive ars sive natura ad scien-</td><td></td></tr><tr><td>tiam rerum futurarum homini profecto est nec ali cui-</td><td></td></tr><tr><td>quam a dis inmortalibus data. </td><td></td></tr><tr><td>  Quae si singula vos forte non movent, universa certe</td><td></td></tr><tr><td>tamen inter se conexa atque coniuncta movere de-</td><td>10</td></tr><tr><td>bebant. </td><td></td></tr><tr><td>  Nec vero universo generi hominum solum sed etiam</td><td>164.1</td></tr><tr><td>singulis a dis inmortalibus consuli et provideri solet.</td><td></td></tr><tr><td>Licet enim contrahere universitatem generis humani</td><td></td></tr><tr><td>eamque gradatim ad pauciores postremo deducere ad</td><td></td></tr><tr><td>singulos. nam si omnibus hominibus, qui ubique sunt</td><td>5</td></tr><tr><td>quacumque in ora ac parte terrarum ab huiusce terrae</td><td></td></tr><tr><td>quam nos incolimus continuatione distantium, deos</td><td></td></tr><tr><td>consulere censemus ob has causas quas ante diximus,</td><td></td></tr><tr><td>his quoque hominibus consulunt qui has nobiscum</td><td></td></tr><tr><td>terras ab oriente ad occidentem colunt. sin autem con-</td><td>165.1</td></tr><tr><td>sulunt qui quasi magnam quandam insulam incolunt</td><td></td></tr><tr><td>quam nos orbem terrae vocamus, etiam illis consulunt</td><td></td></tr><tr><td>qui partes eius insulae tenent, Europam Asiam Afri-</td><td></td></tr><tr><td>cam. ergo et earum partes diligunt, ut Romam Athenas</td><td>5</td></tr><tr><td>Spartam Rhodum, et earum urbium separatim ab uni-</td><td></td></tr><tr><td>versis singulos diligunt, ut Pyrrhi bello Curium Fabri-</td><td></td></tr><tr><td>cium Coruncanium, primo Punico Calatinum Duellium</td><td></td></tr><tr><td>Metellum Lutatium, secundo Maxumum Marcellum</td><td></td></tr><tr><td>Africanum, post hos Paulum Gracchum Catonem, pa-</td><td>10</td></tr><tr><td>trumve memoria Scipionem Laelium; multosque prae-</td><td></td></tr><tr><td>terea et nostra civitas et Graecia tulit singulares viros,</td><td></td></tr><tr><td>quorum neminem nisi iuvante deo talem fuisse creden-</td><td></td></tr><tr><td>dum est. quae ratio poetas maxumeque Homerum in-</td><td>166.1</td></tr><tr><td>pulit ut principibus heroum Ulixi Diomedi Agamem- </td><td></td></tr><tr><td>noni Achilli certos deos discriminum et periculorum</td><td></td></tr><tr><td>comites adiungeret. praeterea ipsorum deorum saepe</td><td></td></tr><tr><td>praesentiae, quales supra commemoravi, declarant ab</td><td>5</td></tr><tr><td>is et [in] civitatibus et singulis hominibus consuli quod</td><td></td></tr><tr><td>quidem intellegitur etiam significationibus rerum futu-</td><td></td></tr><tr><td>rarum, quae tum dormientibus tum vigilantibus por-</td><td></td></tr><tr><td>tenduntur; multa praeterea ostentis, multa in extis ad-</td><td></td></tr><tr><td>monemur multisque rebus aliis, quas diuturnus usus</td><td>10</td></tr><tr><td>ita notavit ut artem divinationis efficeret. nemo igitur</td><td>167.1</td></tr><tr><td>vir magnus sine aliquo adflatu divino umquam fuit.</td><td></td></tr><tr><td>Nec vero ita refellendum est ut, si segetibus aut vinetis</td><td></td></tr><tr><td>cuiuspiam tempestas nocuerit, aut si quid e vitae com-</td><td></td></tr><tr><td>modis casus abstulerit, eum cui quid horum acciderit</td><td>5</td></tr><tr><td>aut invisum deo aut neglectum a deo iudicemus.</td><td></td></tr><tr><td>magna di curant, parva neglegunt. magnis autem viris</td><td></td></tr><tr><td>prosperae semper omnes res, si quidem satis a nostris</td><td></td></tr><tr><td>et a principe philosophiae Socrate dictum est de uber-</td><td></td></tr><tr><td>tatibus virtutis et copiis. </td><td>10</td></tr><tr><td>  Haec mihi fere in mentem veniebant quae dicenda</td><td>168.1</td></tr><tr><td>putarem de natura deorum. tu autem Cotta si me</td><td></td></tr><tr><td>audias eandem causam agas teque et principem civem</td><td></td></tr><tr><td>et pontificem esse cogites et, quoniam in utramque</td><td></td></tr><tr><td>partem vobis licet disputare, hanc potius sumas eam-</td><td>5</td></tr><tr><td>que facultatem disserendi, quam tibi a rhetoricis exer-</td><td></td></tr><tr><td>citationibus acceptam amplificavit Academia, potius</td><td></td></tr><tr><td>huc conferas. mala enim et impia consuetudo est con-</td><td></td></tr><tr><td>tra deos disputandi, sive ex animo id fit sive simulate.' </td><td></td></tr>
        </table>