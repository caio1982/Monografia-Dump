<table>
          <script>targetHit=0;</script>
          <tr class="title first  date"><td>paulo ante vii Kal<span class="snum">.</span> Sext<span class="snum">.</span> <span class="snum">46</span> in Tusculano</td><td></td></tr><tr class="title last  "><td>CICERO S. D. PAETO</td><td></td></tr><tr><td>Cum essem otiosus in Tusculano propterea quod discipulos</td><td>9.18.1.1</td></tr><tr><td>obviam miseram, ut eadem me quam maxime conciliarent</td><td></td></tr><tr><td>familiari suo, accepi tuas litteras plenissimas suavitatis; ex</td><td></td></tr><tr><td>quibus intellexi probari tibi meum consilium, quod, ut</td><td></td></tr><tr><td>Dionysius tyrannus, cum Syracusis pulsus esset, Corinthi </td><td>5</td></tr><tr><td>dicitur ludum aperuisse, sic ego sublatis iudiciis, amisso</td><td></td></tr><tr><td>regno forensi ludum quasi habere coeperim. quid quaeris?</td><td>2.1</td></tr><tr><td>me quoque delectat consilium. multa enim consequor:</td><td></td></tr><tr><td>primum, id quod maxime nunc opus est, munio me ad haec</td><td></td></tr><tr><td>tempora. id cuius modi sit nescio; tantum video, nullius</td><td></td></tr><tr><td>adhuc consilium me huic anteponere, nisi forte mori melius</td><td>5</td></tr><tr><td>fuit. in lectulo, fateor, sed non accidit; in acie non fui. ceteri</td><td></td></tr><tr><td>quidem, Pompeius, Lentulus tuus, Scipio, Afranius foede</td><td></td></tr><tr><td>perierunt. at Cato praeclare. iam istuc quidem cum volemus</td><td></td></tr><tr><td>licebit; demus modo operam ne tam necesse nobis sit quam</td><td></td></tr><tr><td>illi fuit, id quod agimus. ergo hoc primum. </td><td>10</td></tr><tr><td>  Sequitur illud: ipse melior fio, primum valetudine, quam</td><td>3.1</td></tr><tr><td>intermissis exercitationibus amiseram; deinde ipsa illa, si</td><td></td></tr><tr><td>qua fuit in me, facultas orationis, nisi me ad has exercitationes</td><td></td></tr><tr><td>rettulissem, exaruisset. extremum illud est, quod tu nescio</td><td></td></tr><tr><td>an primum putes: pluris iam pavones confeci quam tu pullos</td><td>5</td></tr><tr><td>columbinos. tu istic te Hateriano iure delectas, ego me hic</td><td></td></tr><tr><td>Hirtiano. veni igitur, si vir es, et disce a m&lt;e&gt; προλεγομένας</td><td></td></tr><tr><td>quas quaeris; etsi sus Minervam. sed, quo modo video, si</td><td>4.1</td></tr><tr><td>aestimationes tuas vendere non potes neque ollam denari-</td><td></td></tr><tr><td>orum implere, Romam tibi remigrandum est; satius est hic</td><td></td></tr><tr><td>cruditate quam istic fame. video te bona perdidisse; spero</td><td></td></tr><tr><td>idem istuc familiaris tuos. actum igitur de te est nisi provides.</td><td>5</td></tr><tr><td>potes mulo isto, quem tibi reliquum dicis esse, quoniam</td><td></td></tr><tr><td>cantherium comedisti, Romam pervehi. sella tibi erit in</td><td></td></tr><tr><td>ludo, tamquam hypodidascalo, proxima; eam pulvinus</td><td></td></tr><tr><td>sequetur. </td><td></td></tr>
        </table>