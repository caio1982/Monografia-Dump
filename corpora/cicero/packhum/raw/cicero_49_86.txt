<table>
          <script>targetHit=0;</script>
          <tr><td>  Sed quoniam suspicor te non tam de sapiente quam</td><td>4.58.1</td></tr><tr><td>de te ipso quaerere—illum enim putas omni pertur-</td><td></td></tr><tr><td>batione esse liberum, te vis—, videamus, quanta</td><td></td></tr><tr><td>sint quae &lt;a&gt; philosophia remedia morbis</td><td></td></tr><tr><td>animorum adhibeantur. est enim quaedam me-</td><td>5</td></tr><tr><td>dicina certe, nec tam fuit hominum generi infensa at-</td><td></td></tr><tr><td>que inimica natura, ut corporibus tot res salutaris,</td><td></td></tr><tr><td>animis nullam invenerit; de quibus hoc etiam est</td><td></td></tr><tr><td>merita melius, quod corporum adiumenta adhibentur</td><td></td></tr><tr><td>extrinsecus, animorum salus inclusa in is ipsis est.</td><td>10</td></tr><tr><td>sed quo maior est in eis praestantia et divinior, eo</td><td></td></tr><tr><td>maiore indigent diligentia. itaque bene adhibita ratio</td><td></td></tr><tr><td>cernit, quid optumum sit, neglecta multis implicatur</td><td></td></tr><tr><td>erroribus. ad te igitur mihi iam convertenda omnis </td><td>59.1</td></tr><tr><td>oratio est; simulas enim quaerere te de sapiente, quae-</td><td></td></tr><tr><td>ris autem fortasse de te. </td><td></td></tr><tr><td>  Earum igitur perturbationum, quas exposui, variae</td><td></td></tr><tr><td>sunt curationes. nam neque omnis aegritudo una</td><td>5</td></tr><tr><td>ratione sedatur (alia est enim lugenti, alia miseranti</td><td></td></tr><tr><td>aut invidenti adhibenda medicina); est etiam in omni-</td><td></td></tr><tr><td>bus quattuor perturbationibus illa distinctio, utrum</td><td></td></tr><tr><td>ad universam perturbationem, quae est aspernatio</td><td></td></tr><tr><td>rationis aut adpetitus vehementior, an ad singulas,</td><td>10</td></tr><tr><td>ut ad metum lubidinem reliquas melius adhibeatur</td><td></td></tr><tr><td>oratio, et utrum illudne non videatur aegre ferundum,</td><td></td></tr><tr><td>ex quo suscepta sit aegritudo, an omnium rerum tol-</td><td></td></tr><tr><td>lenda omnino aegritudo, ut, si quis aegre ferat se</td><td></td></tr><tr><td>pauperem esse, idne disputes, paupertatem malum</td><td>15</td></tr><tr><td>non esse, an hominem aegre ferre nihil oportere. ni-</td><td></td></tr><tr><td>mirum hoc melius, ne, si forte de paupertate non</td><td></td></tr><tr><td>persuaseris, sit aegritudini concedendum; aegritudine</td><td></td></tr><tr><td>autem sublata propriis rationibus, quibus heri usi</td><td></td></tr><tr><td>sumus, quodam modo etiam paupertatis malum tolli-</td><td>20</td></tr><tr><td>tur. sed omnis eius modi perturbatio animi pla-</td><td>60.1</td></tr><tr><td>catione abluatur illa quidem, cum doceas nec bonum</td><td></td></tr><tr><td>illud esse, ex quo laetitia aut libido oriatur, nec</td><td></td></tr><tr><td>malum, ex quo aut metus aut aegritudo; verum tamen</td><td></td></tr><tr><td>haec est certa et propria sanatio, si doceas ipsas per-</td><td>5</td></tr><tr><td>turbationes per se esse vitiosas nec habere quicquam</td><td></td></tr><tr><td>aut naturale aut necessarium, ut ipsam aegritudinem</td><td></td></tr><tr><td>leniri videmus, cum obicimus maerentibus imbecilli-</td><td></td></tr><tr><td>tatem animi ecfeminati, cumque eorum gravitatem</td><td></td></tr><tr><td>constantiamque laudamus, qui non turbulente humana</td><td>10</td></tr><tr><td>patiantur. quod quidem solet eis etiam accidere, qui </td><td></td></tr><tr><td>illa mala esse censent, ferenda tamen aequo animo</td><td></td></tr><tr><td>arbitrantur. putat aliquis esse voluptatem bonum,</td><td></td></tr><tr><td>alius autem pecuniam; tamen et ille ab intemperantia</td><td></td></tr><tr><td>et hic ab avaritia avocari potest. illa autem altera</td><td>15</td></tr><tr><td>ratio et oratio, quae simul et opinionem falsam tollit</td><td></td></tr><tr><td>et aegritudinem detrahit, est ea quidem utilior, sed</td><td></td></tr><tr><td>raro proficit neque est ad volgus adhibenda. quaedam</td><td>61.1</td></tr><tr><td>autem sunt aegritudines, quas levare illa medicina</td><td></td></tr><tr><td>nullo modo possit, ut, si quis aegre ferat nihil in se</td><td></td></tr><tr><td>esse virtutis, nihil animi, nihil officii, nihil honestatis,</td><td></td></tr><tr><td>propter mala is quidem angatur, sed alia quaedam</td><td>5</td></tr><tr><td>sit ad eum admovenda curatio, et talis quidem, quae</td><td></td></tr><tr><td>possit esse omnium etiam de ceteris rebus discrepan-</td><td></td></tr><tr><td>tium philosophorum. inter omnis enim convenire</td><td></td></tr><tr><td>oportet commotiones animorum a recta ratione aver-</td><td></td></tr><tr><td>sas esse vitiosas, ut, etiamsi vel mala sint illa, quae</td><td>10</td></tr><tr><td>metum aegritudinemve, vel bona, quae cupiditatem</td><td></td></tr><tr><td>laetitiamve moveant, tamen sit vitiosa ipsa commotio.</td><td></td></tr><tr><td>constantem enim quendam volumus, sedatum, gra-</td><td></td></tr><tr><td>vem, humana omnia spernentem illum esse, quem</td><td></td></tr><tr><td>magnanimum et fortem virum dicimus. talis autem</td><td>15</td></tr><tr><td>nec maerens nec timens nec cupiens nec gestiens</td><td></td></tr><tr><td>esse quisquam potest. eorum enim haec sunt, qui</td><td></td></tr><tr><td>eventus humanos superiores quam suos animos esse</td><td></td></tr><tr><td>ducunt.  </td><td></td></tr>
        </table>