<table>
          <script>targetHit=0;</script>
          <tr><td>  Postero igitur die, quam illa erant acta, hora fere secunda,</td><td>2.12.1</td></tr><tr><td>cum etiam tum in lecto Crassus esset et apud eum Sul-</td><td></td></tr><tr><td>picius sederet, Antonius autem inambularet cum Cotta in</td><td></td></tr><tr><td>porticu, repente eo Q. Catulus senex cum C. Iulio fratre</td><td></td></tr><tr><td>venit; quod ubi audivit, commotus Crassus surrexit omnes-</td><td>5</td></tr><tr><td>que admirati maiorem aliquam esse causam eorum adventus</td><td></td></tr><tr><td>suspicati sunt. Qui cum inter se, ut ipsorum usus ferebat,</td><td>13.1</td></tr><tr><td>amicissime consalutassent: 'quid vos tandem?' Crassus</td><td></td></tr><tr><td>'num quidnam' inquit 'novi?' 'Nihil sane,' inquit Catulus</td><td></td></tr><tr><td>'etenim vides esse ludos; sed—vel tu nos ineptos licet'</td><td></td></tr><tr><td>inquit 'vel molestos putes—cum ad me in Tusculanum'</td><td>5</td></tr><tr><td>inquit 'heri vesperi venisset Caesar de Tusculano suo, dixit </td><td></td></tr><tr><td>mihi a se Scaevolam hinc euntem esse conventum, ex quo</td><td></td></tr><tr><td>mira quaedam se audisse dicebat; te, quem ego totiens</td><td></td></tr><tr><td>omni ratione temptans ad disputandum elicere non potuis-</td><td></td></tr><tr><td>sem, permulta de eloquentia cum Antonio disseruisse et</td><td>10</td></tr><tr><td>tamquam in schola prope ad Graecorum consuetudinem</td><td></td></tr><tr><td>disputasse: ita me frater exoravit ne ipsum quidem a studio</td><td>14.1</td></tr><tr><td>audiendi nimis abhorrentem, sed me hercule verentem, ne</td><td></td></tr><tr><td>molesti vobis interveniremus, ut huc secum venirem; et-</td><td></td></tr><tr><td>enim Scaevolam ita dicere aiebat, bonam partem sermonis</td><td></td></tr><tr><td>in hunc diem esse dilatam. Hoc tu si cupidius factum</td><td>5</td></tr><tr><td>existimas, Caesari attribues; si familiarius, utrique no-</td><td></td></tr><tr><td>strum; nos quidem, nisi forte molesti intervenimus, venisse</td><td></td></tr><tr><td>delectat.' Tum Crassus 'equidem, quaecumque vos causa</td><td>15.1</td></tr><tr><td>huc attulisset, laetarer, cum apud me viderem homines mihi</td><td></td></tr><tr><td>carissimos et amicissimos; sed tamen, vere dicam, quaevis</td><td></td></tr><tr><td>mallem fuisset, quam ista, quam dicis. Ego enim, ut, quem</td><td></td></tr><tr><td>ad modum sentio, loquar, numquam mihi minus quam</td><td>5</td></tr><tr><td>hesterno die placui; magis adeo id facilitate quam alia ulla</td><td></td></tr><tr><td>culpa mea contigit, qui, dum obsequor adulescentibus, me</td><td></td></tr><tr><td>senem esse sum oblitus fecique id, quod ne adulescens</td><td></td></tr><tr><td>quidem feceram, ut eis de rebus, quae doctrina aliqua con-</td><td></td></tr><tr><td>tinerentur, disputarem. Sed hoc tamen cecidit mihi per-</td><td>10</td></tr><tr><td>opportune, quod transactis iam meis partibus ad Antonium</td><td></td></tr><tr><td>audiendum venistis.' Tum Caesar 'equidem,' inquit</td><td>16.1</td></tr><tr><td>'Crasse, ita sum cupidus in illa longiore te ac perpetua</td><td></td></tr><tr><td>disputatione audiendi, ut, si id mihi minus contingat, vel</td><td></td></tr><tr><td>hoc sim cotidiano tuo sermone contentus; itaque experiar</td><td></td></tr><tr><td>equidem illud, ut ne Sulpicius familiaris meus aut Cotta plus</td><td>5</td></tr><tr><td>quam ego apud te valere videantur, et te exorabo profecto,</td><td></td></tr><tr><td>ut mihi quoque et Catulo tuae suavitatis aliquid impertias; </td><td></td></tr><tr><td>sin tibi id minus libebit, non te urgebo neque committam,</td><td></td></tr><tr><td>ut, dum vereare tu ne sis ineptus, me esse iudices.' Tum</td><td>17.1</td></tr><tr><td>ille 'ego me hercule' inquit, 'Caesar, ex omnibus Latinis</td><td></td></tr><tr><td>verbis huius verbi vim vel maximam semper putavi; quem</td><td></td></tr><tr><td>enim nos ineptum vocamus, is mihi videtur ab hoc nomen</td><td></td></tr><tr><td>habere ductum, quod non sit aptus, idque in sermonis</td><td>5</td></tr><tr><td>nostri consuetudine perlate patet; nam qui aut tempus quid</td><td></td></tr><tr><td>postulet non videt aut plura loquitur aut se ostentat aut</td><td></td></tr><tr><td>eorum, quibuscum est, vel dignitatis vel commodi rationem</td><td></td></tr><tr><td>non habet aut denique in aliquo genere aut inconcinnus</td><td></td></tr><tr><td>aut multus est, is ineptus esse dicitur. Hoc vitio cumulata</td><td>18.1</td></tr><tr><td>est eruditissima illa Graecorum natio; itaque quod vim</td><td></td></tr><tr><td>huius mali Graeci non vident, ne nomen quidem ei vitio</td><td></td></tr><tr><td>imposuerunt; ut enim quaeras omnia, quo modo Graeci</td><td></td></tr><tr><td>ineptum appellent, non reperies. Omnium autem ine-</td><td>5</td></tr><tr><td>ptiarum, quae sunt innumerabiles, haud sciam an nulla sit</td><td></td></tr><tr><td>maior quam, ut illi solent, quocumque in loco, quoscumque</td><td></td></tr><tr><td>inter homines visum est, de rebus aut difficillimis aut non</td><td></td></tr><tr><td>necessariis argutissime disputare. Hoc nos ab istis adule-</td><td></td></tr><tr><td>scentibus facere inviti et recusantes heri coacti sumus.' Tum</td><td>19.1</td></tr><tr><td>Catulus 'ne Graeci quidem,' inquit 'Crasse, qui in civitati-</td><td></td></tr><tr><td>bus suis clari et magni fuerunt, sicuti tu es nosque omnes</td><td></td></tr><tr><td>in nostra re publica volumus esse, horum Graecorum, qui</td><td></td></tr><tr><td>se inculcant auribus nostris, similes fuerunt, nec in otio</td><td>5</td></tr><tr><td>sermones huius modi disputationesque fugiebant. Ac si tibi</td><td>20.1</td></tr><tr><td>videntur, qui temporis, qui loci, qui hominum rationem non</td><td></td></tr><tr><td>habent, inepti, sicut debent videri, num tandem aut locus</td><td></td></tr><tr><td>hic non idoneus videtur, in quo porticus haec ipsa, ubi</td><td></td></tr><tr><td>nunc ambulamus, et palaestra et tot locis sessiones gymna-</td><td>5</td></tr><tr><td>siorum et Graecorum disputationum memoriam quodam</td><td></td></tr><tr><td>modo commovent? Aut num importunum tempus in tanto </td><td></td></tr><tr><td>otio, quod et raro datur et nunc peroptato nobis datum est?</td><td></td></tr><tr><td>Aut homines ab hoc genere disputationis alieni, qui omnes</td><td></td></tr><tr><td>ei sumus, ut sine his studiis vitam nullam esse ducamus?'</td><td>10</td></tr><tr><td>'Omnia ista' inquit Crassus 'ego alio modo interpretor, qui</td><td>21.1</td></tr><tr><td>primum palaestram et sedes et porticus etiam ipsos, Catule,</td><td></td></tr><tr><td>Graecos exercitationis et delectationis causa non disputa-</td><td></td></tr><tr><td>tionis invenisse arbitror; nam et saeculis multis ante gym-</td><td></td></tr><tr><td>nasia inventa sunt, quam in eis philosophi garrire coeperunt,</td><td>5</td></tr><tr><td>et hoc ipso tempore, cum omnia gymnasia philosophi teneant,</td><td></td></tr><tr><td>tamen eorum auditores discum audire quam philosophum</td><td></td></tr><tr><td>malunt; qui simul ut increpuit, in media oratione de maxi-</td><td></td></tr><tr><td>mis rebus et gravissimis disputantem philosophum omnes</td><td></td></tr><tr><td>unctionis causa relinquunt; ita levissimam delectationem</td><td>10</td></tr><tr><td>gravissimae, ut ipsi ferunt, utilitati anteponunt. Otium autem</td><td>22.1</td></tr><tr><td>quod dicis esse, adsentior; verum oti fructus est non con-</td><td></td></tr><tr><td>tentio animi, sed relaxatio. Saepe ex socero meo audivi,</td><td></td></tr><tr><td>cum is diceret socerum suum Laelium semper fere cum</td><td></td></tr><tr><td>Scipione solitum rusticari eosque incredibiliter repuerascere</td><td>5</td></tr><tr><td>esse solitos, cum rus ex urbe tamquam e vinclis evolavissent.</td><td></td></tr><tr><td>Non audeo dicere de talibus viris, sed tamen ita solet nar-</td><td></td></tr><tr><td>rare Scaevola, conchas eos et umbilicos ad Caietam et ad</td><td></td></tr><tr><td>Laurentum legere consuesse et ad omnem animi remissio-</td><td></td></tr><tr><td>nem ludumque descendere. Sic enim res sese habet, ut,</td><td>23.1</td></tr><tr><td>quem ad modum volucris videmus procreationis atque utili-</td><td></td></tr><tr><td>tatis suae causa effingere et construere nidos, easdem autem,</td><td></td></tr><tr><td>cum aliquid effecerint, levandi laboris sui causa passim ac</td><td></td></tr><tr><td>libere solutas opere volitare, sic nostri animi negotiis foren-</td><td>5</td></tr><tr><td>sibus atque urbano opere defessi gestiant ac volitare cupiant</td><td></td></tr><tr><td>vacui cura ac labore. Itaque illud ego, quod in causa Cu-</td><td>24.1</td></tr><tr><td>riana Scaevolae dixi, non dixi secus ac sentiebam: nam &quot;si,&quot;</td><td></td></tr><tr><td>inquam &quot;Scaevola, nullum erit testamentum recte factum, </td><td></td></tr><tr><td>nisi quod tu scripseris, omnes ad te cives cum tabulis venie-</td><td></td></tr><tr><td>mus, omnium testamenta tu scribes unus. Quid igitur?&quot;</td><td>5</td></tr><tr><td>inquam &quot;quando ages negotium publicum? quando ami-</td><td></td></tr><tr><td>corum? quando tuum? quando denique nihil ages?&quot; Tum</td><td></td></tr><tr><td>illud addidi &quot;mihi enim liber esse non videtur, qui non</td><td></td></tr><tr><td>aliquando nihil agit.&quot; In qua permaneo, Catule, sententia</td><td></td></tr><tr><td>meque, cum huc veni, hoc ipsum nihil agere et plane ces-</td><td>10</td></tr><tr><td>sare delectat. Nam, quod addidisti tertium, vos esse eos,</td><td>25.1</td></tr><tr><td>qui vitam insuavem sine his studiis putaretis, id me non</td><td></td></tr><tr><td>modo non hortatur ad disputandum, sed etiam deterret.</td><td></td></tr><tr><td>Nam ut C. Lucilius, homo doctus et perurbanus, dicere</td><td></td></tr><tr><td>solebat ea, quae scriberet neque se ab indoctissimis neque</td><td>5</td></tr><tr><td>a doctissimis legi velle, quod alteri nihil intellegerent, alteri</td><td></td></tr><tr><td>plus fortasse quam ipse; de quo etiam scripsit &quot;Persium</td><td></td></tr><tr><td>non curo legere,&quot;—hic fuit enim, ut noramus, omnium fere</td><td></td></tr><tr><td>nostrorum hominum doctissimus—&quot;Laelium Decumum</td><td></td></tr><tr><td>volo,&quot; quem cognovimus virum bonum et non inlitteratum,</td><td>10</td></tr><tr><td>sed nihil ad Persium; sic ego, si iam mihi disputandum sit</td><td></td></tr><tr><td>de his nostris studiis, nolim equidem apud rusticos, sed</td><td></td></tr><tr><td>multo minus apud vos; malo enim non intellegi orationem</td><td></td></tr><tr><td>meam quam reprehendi.' Tum Caesar 'equidem,' in-</td><td>26.1</td></tr><tr><td>quit 'Catule, iam mihi videor navasse operam, quod huc</td><td></td></tr><tr><td>venerim; nam haec ipsa recusatio disputationis disputatio</td><td></td></tr><tr><td>quaedam fuit mihi quidem periucunda. Sed cur impedimus</td><td></td></tr><tr><td>Antonium, cuius audio esse partis, ut de tota eloquentia</td><td>5</td></tr><tr><td>disserat, quemque iam dudum et Cotta et Sulpicius ex-</td><td></td></tr><tr><td>spectat?' 'Ego vero' inquit Crassus 'neque Antonium</td><td>27.1</td></tr><tr><td>verbum facere patiar et ipse obmutescam, nisi prius a vobis</td><td></td></tr><tr><td>impetraro'—'Quidnam?' inquit Catulus. 'Ut hic sitis</td><td></td></tr><tr><td>hodie.' Tum, cum ille dubitaret, quod ad fratrem pro-</td><td></td></tr><tr><td>miserat, 'ego' inquit Iulius 'pro utroque respondeo: sic</td><td>5</td></tr><tr><td>faciemus; atque ista quidem condicione, vel ut verbum </td><td></td></tr><tr><td>nullum faceres, me teneres.' Hic Catulus adrisit et simul,</td><td>28.1</td></tr><tr><td>'praecisa' inquit 'mihi quidem est dubitatio, quoniam</td><td></td></tr><tr><td>neque domi imperaram et hic, apud quem eram futurus,</td><td></td></tr><tr><td>sine mea sententia tam facile promisit.' </td><td></td></tr>
        </table>