<table>
          <script>targetHit=0;</script>
          <tr><td>  Item vitiosum est id augere, quod convenit docere, </td><td>2.46.20</td></tr><tr><td>hoc modo: ut si quis quem arguat hominem occidisse</td><td></td></tr><tr><td>et, antequam satis idoneas argumentationes attulerit,</td><td></td></tr><tr><td>augeat peccatum et dicat nihil indignius esse quam</td><td></td></tr><tr><td>hominem occidere. Non enim, utrum indignum sit an</td><td></td></tr><tr><td>non, sed, factumne sit, quaeritur. </td><td>25</td></tr><tr><td>  Conplexio vitiosa est, quae non, quod quique</td><td></td></tr><tr><td>primum dictum est, primum conplectitur; et quae</td><td></td></tr><tr><td>non breviter concluditur; et quae non ex enumera-</td><td></td></tr><tr><td>tione certum et constans aliquid relinquit, ut intelle-</td><td></td></tr><tr><td>gatur, quid propositum in argumentatione sit, quid</td><td>30</td></tr><tr><td>deinde ratione, quid &lt;rationis&gt; confirmatione, quid</td><td></td></tr><tr><td>tota argumentatione demonstratum. </td><td></td></tr><tr><td>  Conclusiones, quae apud Graecos epilogi no-</td><td>47.1</td></tr><tr><td>minantur, tripertitae sunt. Nam constant ex enume-</td><td></td></tr><tr><td>ratione, amplificatione, et conmiseratione. </td><td></td></tr><tr><td>  Quattuor locis uti possumus conclusionibus: in</td><td></td></tr><tr><td>principio, secundum narrationem, secundum firmis-</td><td>5</td></tr><tr><td>simam argumentationem, in conclusione. </td><td></td></tr><tr><td>  Enumeratio est, per quam colligimus et com-</td><td></td></tr><tr><td>monemus, quibus de rebus verba fecerimus, breviter,</td><td></td></tr><tr><td>ut renovetur, non redintegretur oratio: et ordine, ut</td><td></td></tr><tr><td>quicquid erit dictum, referemus, ut auditor, si me-</td><td>10</td></tr><tr><td>moriae mandaverit, ad idem, quod ipse meminerit, </td><td></td></tr><tr><td>reducatur. Item curandum est, ne aut ab exordio</td><td></td></tr><tr><td>aut narratione repetatur orationis enumeratio. Ficta</td><td></td></tr><tr><td>enim et dedita opera conparata oratio videbitur esse</td><td></td></tr><tr><td>artificii significandi, ingenii venditandi, memoriae</td><td>15</td></tr><tr><td>ostendendae causa. Quapropter initium enumerationis</td><td></td></tr><tr><td>sumendum est a divisione. Dein ordine breviter ex-</td><td></td></tr><tr><td>ponendae res sunt, quae tractatae erunt in confirma-</td><td></td></tr><tr><td>tione et confutatione. </td><td></td></tr>
        </table>