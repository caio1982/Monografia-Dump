<table>
          <script>targetHit=0;</script>
          <tr><td>  Quid? qui omnia recta et honesta neglegunt, dum-</td><td>3.82.8</td></tr><tr><td>modo potentiam consequantur, nonne idem faciunt,</td><td></td></tr><tr><td>quod is, qui etiam socerum habere voluit eum, cuius</td><td>10</td></tr><tr><td>ipse audacia potens esset. Utile ei videbatur pluri-</td><td></td></tr><tr><td>mum posse alterius invidia. Id quam iniustum in pa-</td><td></td></tr><tr><td>triam et quam turpe esset, non videbat. Ipse autem</td><td></td></tr><tr><td>socer in ore semper Graecos versus de Phoenissis ha-</td><td></td></tr><tr><td>bebat, quos dicam ut potero; incondite fortasse sed</td><td>15</td></tr><tr><td>tamen, ut res possit intellegi:</td><td></td></tr><tr><td>    'Nam si violandum est ius, regnandi gratia,</td><td></td></tr><tr><td>    Violandum est; aliis rebus pietatem colas.'  </td><td></td></tr><tr><td>  Capitalis Eteocles vel potius Euripides, qui id unum</td><td></td></tr><tr><td>quod omnium sceleratissimum fuerit, exceperit. Quid</td><td>83.1</td></tr><tr><td>igitur minuta colligimus, hereditates, mercaturas, ven-</td><td></td></tr><tr><td>ditiones fraudulentas? Ecce tibi, qui rex populi Ro-</td><td></td></tr><tr><td>mani dominusque omnium gentium esse concupiverit</td><td></td></tr><tr><td>idque perfecerit. Hanc cupiditatem si honestam quis</td><td>5</td></tr><tr><td>esse dicit, amens est; probat enim legum et libertatis</td><td></td></tr><tr><td>interitum earumque oppressionem taetram et detesta-</td><td></td></tr><tr><td>bilem gloriosam putat. Qui autem fatetur honestum</td><td></td></tr><tr><td>non esse in ea civitate, quae libera fuerit quaeque esse</td><td></td></tr><tr><td>debeat, regnare, sed ei, qui id facere possit, esse utile,</td><td>10</td></tr><tr><td>qua hunc obiurgatione aut quo potius convitio a tanto</td><td></td></tr><tr><td>errore coner avellere? Potest enim, di immortales,</td><td></td></tr><tr><td>cuiquam esse utile foedissimum et taeterrimum par-</td><td></td></tr><tr><td>ricidium patriae, quamvis is, qui se eo obstrinxerit,</td><td></td></tr><tr><td>ab oppressis civibus parens nominetur? Honestate</td><td>15</td></tr><tr><td>igitur dirigenda utilitas est, et quidem sic, ut haec</td><td></td></tr><tr><td>duo verbo inter se discrepare, re unum sonare videan-</td><td></td></tr><tr><td>tur. Non habeo ad volgi opinionem quae maior utili-</td><td>84.1</td></tr><tr><td>tas quam regnandi esse possit, nihil contra inutilius</td><td></td></tr><tr><td>ei, qui id iniuste consecutus sit, invenio, cum ad veri-</td><td></td></tr><tr><td>tatem coepi revocare rationem. Possunt enim cui-</td><td></td></tr><tr><td>quam esse utiles angores, sollicitudines, diurni et noc-</td><td>5</td></tr><tr><td>turni metus, vita insidiarum periculorumque plenis-</td><td></td></tr><tr><td>sima? </td><td></td></tr>
        </table>