<table>
          <script>targetHit=0;</script>
          <tr><td>  Edidi, quae potui, non ut volui, sed ut me temporis</td><td>3.228.1</td></tr><tr><td>angustiae coegerunt; scitum est enim causam conferre in</td><td></td></tr><tr><td>tempus, cum adferre plura, si cupias, non queas.' 'Tu</td><td></td></tr><tr><td>vero' inquit Catulus 'conlegisti omnia, quantum ego pos-</td><td></td></tr><tr><td>sum iudicare, ita divinitus, ut non a Graecis sumpsisse, sed</td><td>5</td></tr><tr><td>eos ipsos haec docere posse videare; me quidem istius</td><td></td></tr><tr><td>sermonis participem factum esse gaudeo; ac vellem ut</td><td></td></tr><tr><td>meus gener, sodalis tuus, Hortensius, adfuisset; quem</td><td></td></tr><tr><td>quidem ego confido omnibus istis laudibus, quas tu oratione</td><td></td></tr><tr><td>complexus es, excellentem fore.' Et Crassus 'fore dicis?' </td><td>229.1</td></tr><tr><td>inquit, 'ego vero esse iam iudico et tum iudicavi, cum me</td><td></td></tr><tr><td>consule in senatu causam defendit Africae nuperque etiam</td><td></td></tr><tr><td>magis, cum pro Bithyniae rege dixit. Quam ob rem recte</td><td></td></tr><tr><td>vides, Catule; nihil enim isti adulescenti neque a natura</td><td>5</td></tr><tr><td>neque a doctrina deesse sentio: quo magis est tibi, Cotta,</td><td>230.1</td></tr><tr><td>et tibi, Sulpici, vigilandum ac laborandum; non enim ille</td><td></td></tr><tr><td>mediocris orator in vestram quasi succrescit aetatem, sed et</td><td></td></tr><tr><td>ingenio peracri et studio flagranti et doctrina eximia et</td><td></td></tr><tr><td>memoria singulari; cui quamquam faveo, tamen illum</td><td>5</td></tr><tr><td>aetati suae praestare cupio, vobis vero illum tanto minorem</td><td></td></tr><tr><td>praecurrere vix honestum est.' 'Sed iam surgamus' inquit</td><td></td></tr><tr><td>'nosque curemus et aliquando ab hac contentione disputa-</td><td></td></tr><tr><td>tionis animos nostros curamque laxemus.' </td><td></td></tr>
        </table>