<table>
          <script>targetHit=0;</script>
          <tr><td>  Sed haec nescio quo modo frequenter in me congessisti</td><td>83.1</td></tr><tr><td>saneque in eo creber fuisti, te idcirco in ludos causam</td><td></td></tr><tr><td>conicere noluisse ne ego mea consuetudine aliquid de tensis</td><td></td></tr><tr><td>misericordiae causa dicerem, quod in aliis aedilibus ante</td><td></td></tr><tr><td>fecissem. Non nihil egisti hoc loco; nam mihi eripuisti</td><td>5</td></tr><tr><td>ornamentum orationis meae. Deridebor, si mentionem</td><td></td></tr><tr><td>tensarum fecero, cum tu id praedixeris; sine tensis autem</td><td></td></tr><tr><td>quid potero dicere? Hic etiam addidisti me idcirco mea</td><td></td></tr><tr><td>lege exsilio ambitum sanxisse ut miserabiliores epilogos</td><td></td></tr><tr><td>possem dicere. Non vobis videtur cum aliquo declamatore,</td><td>10</td></tr><tr><td>non cum laboris et fori discipulo disputare? 'Rhodi enim,'</td><td>84.1</td></tr><tr><td>inquit, 'ego non fui'—me volt fuisse—'sed fui,' inquit—</td><td></td></tr><tr><td>putabam in Vaccaeis dicturum—'bis in Bithynia.' Si locus</td><td></td></tr><tr><td>habet reprehensionis ansam aliquam, nescio cur severiorem</td><td></td></tr><tr><td>Nicaeam putes quam Rhodum; si spectanda causa est, et</td><td>5</td></tr><tr><td>tu in Bithynia summa cum dignitate fuisti et ego Rhodi</td><td></td></tr><tr><td>non minore. Nam quod in eo me reprehendisti quod</td><td></td></tr><tr><td>nimium multos defenderem, utinam et tu, qui potes, et ceteri,</td><td></td></tr><tr><td>qui defugiunt, vellent me labore hoc levare! Sed fit vestra</td><td></td></tr><tr><td>diligentia, qui causis ponderandis omnis fere repudiatis, ut</td><td>10</td></tr><tr><td>ad nos pleraeque confluant, qui miseris et laborantibus negare</td><td></td></tr><tr><td>nihil possumus. Admonuisti etiam, quod in Creta fuisses, </td><td>85.1</td></tr><tr><td>dictum aliquod in petitionem tuam dici potuisse; me id</td><td></td></tr><tr><td>perdidisse. Vter igitur nostrum est cupidior dicti? egone</td><td></td></tr><tr><td>qui quod dici potuit non dixerim, an tu qui etiam ipse in te</td><td></td></tr><tr><td>dixeris? Te aiebas de tuis rebus gestis nullas litteras</td><td>5</td></tr><tr><td>misisse, quod mihi meae quas ad aliquem misissem ob-</td><td></td></tr><tr><td>fuissent. Quas ego mihi obfuisse non intellego, rei publicae</td><td></td></tr><tr><td>video prodesse potuisse. </td><td></td></tr>
        </table>