<table>
          <script>targetHit=0;</script>
          <tr><td>  Dices tua quoque signa et tabulas pictas ornamento urbi</td><td>2.1.58.1</td></tr><tr><td>foroque populi Romani fuisse. Memini; vidi simul cum</td><td></td></tr><tr><td>populo Romano forum comitiumque adornatum ad speciem</td><td></td></tr><tr><td>magnifico ornatu, ad sensum cogitationemque acerbo et</td><td></td></tr><tr><td>lugubri; vidi conlucere omnia furtis tuis, praeda provin-</td><td>5</td></tr><tr><td>ciarum, spoliis sociorum atque amicorum. Quo quidem</td><td></td></tr><tr><td>tempore, iudices, iste spem maximam reliquorum quoque</td><td></td></tr><tr><td>peccatorum nactus est; vidit enim eos qui iudiciorum se</td><td></td></tr><tr><td>dominos dici volebant harum cupiditatum esse servos. Socii</td><td>59.1</td></tr><tr><td>vero nationesque exterae spem omnem tum primum abiece-</td><td></td></tr><tr><td>runt rerum ac fortunarum suarum, propterea quod casu</td><td></td></tr><tr><td>legati ex Asia atque Achaia plurimi Romae tunc fuerunt,</td><td></td></tr><tr><td>qui deorum simulacra ex suis fanis sublata in foro venera-</td><td>5</td></tr><tr><td>bantur, itemque cetera signa et ornamenta cum cognoscerent,</td><td></td></tr><tr><td>alia alio in loco lacrimantes intuebantur. Quorum omnium</td><td></td></tr><tr><td>hunc sermonem tum esse audiebamus, nihil esse quod</td><td></td></tr><tr><td>quisquam dubitaret de exitio sociorum atque amicorum,</td><td></td></tr><tr><td>cum quidem viderent in foro populi Romani, quo in loco </td><td>10</td></tr><tr><td>antea qui sociis iniurias fecerant accusari et condemnari</td><td></td></tr><tr><td>solebant, ibi esse palam posita ea quae ab sociis per scelus</td><td></td></tr><tr><td>ablata ereptaque essent. </td><td></td></tr><tr><td>  Hic ego non arbitror illum negaturum signa se plurima,</td><td>60.1</td></tr><tr><td>tabulas pictas innumerabilis habere; sed, ut opinor, solet</td><td></td></tr><tr><td>haec quae rapuit et furatus est non numquam dicere se</td><td></td></tr><tr><td>emisse, quoniam quidem in Achaiam, Asiam, Pamphyliam</td><td></td></tr><tr><td>sumptu publico et legationis nomine mercator signorum</td><td>5</td></tr><tr><td>tabularumque pictarum missus est. Et istius et patris eius</td><td></td></tr><tr><td>accepi tabulas omnis, quas diligentissime legi atque digessi,</td><td></td></tr><tr><td>patris, quoad vixit, tuas, quoad ais te confecisse. Nam in</td><td></td></tr><tr><td>isto, iudices, hoc novum reperietis. Audimus aliquem</td><td></td></tr><tr><td>tabulas numquam confecisse; quae est opinio hominum de</td><td>10</td></tr><tr><td>Antonio falsa, nam fecit diligentissime; verum sit hoc genus</td><td></td></tr><tr><td>aliquod, minime probandum. Audimus alium non ab initio</td><td></td></tr><tr><td>fecisse, sed ex tempore aliquo confecisse; est aliqua etiam</td><td></td></tr><tr><td>huiusce rei ratio. Hoc vero novum et ridiculum est, quod hic</td><td></td></tr><tr><td>nobis respondit cum ab eo tabulas postularemus, usque ad</td><td>15</td></tr><tr><td>M. Terentium et C. Cassium consules confecisse, postea</td><td></td></tr><tr><td>destitisse. Alio loco hoc cuius modi sit considerabimus;</td><td>61.1</td></tr><tr><td>nunc nihil ad me attinet; horum enim temporum in quibus</td><td></td></tr><tr><td>nunc versor habeo tabulas et tuas et patris. Plurima signa</td><td></td></tr><tr><td>pulcherrima, plurimas tabulas optimas deportasse te negare</td><td></td></tr><tr><td>non potes. Atque utinam neges! Vnum ostende in tabulis</td><td>5</td></tr><tr><td>aut tuis aut patris tui emptum esse: vicisti. Ne haec</td><td></td></tr><tr><td>quidem duo signa pulcherrima quae nunc ad impluvium</td><td></td></tr><tr><td>tuum stant, quae multos annos ante valvas Iunonis Samiae </td><td></td></tr><tr><td>steterunt, habes quo modo emeris, haec, inquam, duo quae</td><td></td></tr><tr><td>in aedibus tuis sola iam sunt, quae sectorem exspectant,</td><td>10</td></tr><tr><td>relicta ac destituta a ceteris signis. </td><td></td></tr>
        </table>