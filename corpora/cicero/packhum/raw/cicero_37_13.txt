<table>
          <script>targetHit=0;</script>
          <tr><td>  Iam illa non longam orationem desiderant, quam ob rem</td><td>1.201.1</td></tr><tr><td>existimem publica quoque iura, quae sunt propria civitatis</td><td></td></tr><tr><td>atque imperi, tum monumenta rerum gestarum et vetustatis</td><td></td></tr><tr><td>exempla oratori nota esse debere; nam ut in rerum priva-</td><td></td></tr><tr><td>tarum causis atque iudiciis depromenda saepe oratio est ex</td><td>5</td></tr><tr><td>iure civili et idcirco, ut ante diximus, oratori iuris civilis</td><td></td></tr><tr><td>scientia necessaria est, sic in causis publicis iudiciorum,</td><td></td></tr><tr><td>contionum, senatus omnis haec et antiquitatis memoria et</td><td></td></tr><tr><td>publici iuris auctoritas et regendae rei publicae ratio ac</td><td></td></tr><tr><td>scientia tamquam aliqua materies eis oratoribus, qui versantur</td><td>10</td></tr><tr><td>in re publica, subiecta esse debet. Non enim causidicum</td><td>202.1</td></tr><tr><td>nescio quem neque clamatorem aut rabulam hoc sermone </td><td></td></tr><tr><td>nostro conquirimus, sed eum virum, qui primum sit eius</td><td></td></tr><tr><td>artis antistes, cuius cum ipsa natura magnam homini facul-</td><td></td></tr><tr><td>tatem daret, &lt;auctor&gt; tamen esse deus putatur, ut id ipsum,</td><td>5</td></tr><tr><td>quod erat hominis proprium, non partum per nos, sed</td><td></td></tr><tr><td>divinitus ad nos delatum videretur; deinde, qui possit non</td><td></td></tr><tr><td>tam caduceo quam nomine oratoris ornatus incolumis vel</td><td></td></tr><tr><td>inter hostium tela versari; tum, qui scelus fraudemque</td><td></td></tr><tr><td>nocentis possit dicendo subicere odio civium supplicioque</td><td>10</td></tr><tr><td>constringere; idemque ingeni praesidio innocentiam iudici-</td><td></td></tr><tr><td>orum poena liberare; idemque languentem labentemque</td><td></td></tr><tr><td>populum aut ad decus excitare aut ab errore deducere aut</td><td></td></tr><tr><td>inflammare in improbos aut incitatum in bonos mitigare;</td><td></td></tr><tr><td>qui denique, quemcumque in animis hominum motum res</td><td>15</td></tr><tr><td>et causa postulet, eum dicendo vel excitare possit vel sedare.</td><td></td></tr><tr><td>Hanc vim si quis existimat aut ab eis, qui de dicendi ratione</td><td>203.1</td></tr><tr><td>scripserunt, expositam esse aut a me posse exponi tam</td><td></td></tr><tr><td>brevi, vehementer errat neque solum inscientiam meam sed</td><td></td></tr><tr><td>ne rerum quidem magnitudinem perspicit: equidem vobis,</td><td></td></tr><tr><td>quoniam ita voluistis, fontis, unde hauriretis, atque itinera</td><td>5</td></tr><tr><td>ipsa ita putavi esse demonstranda, non ut ipse dux essem,</td><td></td></tr><tr><td>quod et infinitum est et non necessarium, sed ut common-</td><td></td></tr><tr><td>strarem tantum viam et, ut fieri solet, digitum ad fontis</td><td></td></tr><tr><td>intenderem.' </td><td></td></tr>
        </table>