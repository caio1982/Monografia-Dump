<table>
          <script>targetHit=0;</script>
          <tr><td>  Iamne intellegitis, iudices, quae pestis, quae immanitas</td><td>2.3.64.1</td></tr><tr><td>in vestra antiquissima fidelissima proximaque provincia</td><td></td></tr><tr><td>versata sit? iam videtis quam ob causam Sicilia, tot homi-</td><td></td></tr><tr><td>num antea furta rapinas iniquitates ignominiasque perpessa,</td><td></td></tr><tr><td>hoc non potuerit novum ac singulare atque incredibile</td><td>5</td></tr><tr><td>genus iniuriarum contumeliarumque perferre? Iam omnes</td><td></td></tr><tr><td>intellegunt cur universa provincia defensorem suae salutis</td><td></td></tr><tr><td>eum quaesiverit cuius iste fidei diligentiae perseverantiae</td><td></td></tr><tr><td>nulla ratione eripi possit. Tot iudiciis interfuistis, tot</td><td></td></tr><tr><td>homines nocentis et improbos accusatos et vestra et supe- </td><td>10</td></tr><tr><td>riorum memoria scitis esse: ecquem vidistis, ecquem</td><td></td></tr><tr><td>audistis in tantis furtis, in tam apertis, in tanta audacia, in</td><td></td></tr><tr><td>tanta impudentia esse versatum? Apronius stipatores</td><td>65.1</td></tr><tr><td>Venerios secum habebat; ducebat eos circum civitates;</td><td></td></tr><tr><td>publice sibi convivia parari, sterni triclinia, et in foro sterni</td><td></td></tr><tr><td>iubebat; eo vocari homines honestissimos non solum</td><td></td></tr><tr><td>Siculos sed etiam equites Romanos, ut, quicum vivere</td><td>5</td></tr><tr><td>nemo umquam nisi turpis impurusque voluisset, ad eius</td><td></td></tr><tr><td>convivium spectatissimi atque honestissimi viri tenerentur.</td><td></td></tr><tr><td>Haec tu, omnium mortalium profligatissime ac perditissime,</td><td></td></tr><tr><td>cum scires, cum audires cotidie, cum videres, si sine tuo</td><td></td></tr><tr><td>quaestu maximo fierent, cum tanto periculo tuo fieri pate-</td><td>10</td></tr><tr><td>rere atque concederes? Tantum apud te quaestus Aproni,</td><td></td></tr><tr><td>tantum eius sermo inquinatissimus et blanditiae flagitiosae</td><td></td></tr><tr><td>valuerunt ut numquam animum tuum cura tuarum fortu-</td><td></td></tr><tr><td>narum cogitatioque tangeret? Cernitis, iudices, quod et</td><td>66.1</td></tr><tr><td>quantum incendium decumanorum impetu non solum per</td><td></td></tr><tr><td>agros sed etiam per reliquas fortunas aratorum, neque solum</td><td></td></tr><tr><td>per bona sed etiam per iura libertatis et civitatis isto prae-</td><td></td></tr><tr><td>tore pervaserit. Videtis pendere alios ex arbore, pulsari alios,</td><td>5</td></tr><tr><td>&lt;alios&gt; autem verberari, porro alios in publico custodiri, destitui</td><td></td></tr><tr><td>alios in convivio, condemnari alios a medico et praecone</td><td></td></tr><tr><td>praetoris; bona tamen interea nihilo minus eorum omnium</td><td></td></tr><tr><td>ex agris auferri ac diripi. Quid est hoc? populi Romani</td><td></td></tr><tr><td>imperium? praetoriae leges, iudicia? [socios fidelis, pro- </td><td>10</td></tr><tr><td>vincia suburbana.] Nonne omnia potius eius modi sunt quae,</td><td></td></tr><tr><td>si Athenio rex fugitivorum vicisset, in Sicilia non fecisset?</td><td></td></tr><tr><td>Non, inquam, iudices, esset ullam partem istius nequitiae</td><td></td></tr><tr><td>fugitivorum insolentia consecuta. </td><td></td></tr>
        </table>