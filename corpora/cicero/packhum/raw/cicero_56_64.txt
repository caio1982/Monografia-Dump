<table>
          <script>targetHit=0;</script>
          <tr class="title first  date"><td>Apr<span class="snum">.</span> <span class="snum">62</span></td><td></td></tr><tr class="title  "><td>M. TULLIUS M. F. CICERO S. D. CN. POMPEIO CN. F.</td><td></td></tr><tr class="title last  "><td>MAGNO IMPERATORI</td><td></td></tr><tr><td>S. t. e. q. v. b. e. &lt;v.&gt; </td><td>5.7.1.1</td></tr><tr><td>  Ex litteris tuis quas publice misisti cepi una cum omnibus</td><td></td></tr><tr><td>incredibilem voluptatem; tantam enim spem oti ostendisti</td><td></td></tr><tr><td>qua&lt;nta&gt;m ego semper omnibus te uno fretus pollicebar. sed</td><td></td></tr><tr><td>hoc scito, tuos veteres hostis, novos amicos, vehementer</td><td>5</td></tr><tr><td>litteris perculsos atque ex magna spe deturbatos iacere. </td><td></td></tr><tr><td>  Ad me autem litteras quas misisti, quamquam exiguam</td><td>2.1</td></tr><tr><td>significationem tuae erga me voluntatis habebant, tamen</td><td></td></tr><tr><td>mihi scito iucundas fuisse. nulla enim re tam laetari soleo</td><td></td></tr><tr><td>quam meorum officiorum conscientia; quibus si quando non</td><td></td></tr><tr><td>mutue respondetur, apud me plus offici residere facillime</td><td>5</td></tr><tr><td>patior. illud non dubito, quin, si te mea summa erga te</td><td></td></tr><tr><td>studia parum mihi adiunxerint, res publica nos inter nos</td><td></td></tr><tr><td>conciliatura coniuncturaque sit. </td><td></td></tr><tr><td>  Ac ne ignores quid ego in tuis litteris desiderarim, scribam</td><td>3.1</td></tr><tr><td>aperte, sicut et mea natura et nostra amicitia postulat. res</td><td></td></tr><tr><td>eas gessi quarum aliquam in tuis litteris et nostrae neces-</td><td></td></tr><tr><td>situdinis et rei publicae causa gratulationem exspectavi;</td><td></td></tr><tr><td>quam ego abs te praetermissam esse arbitror quod verer&lt;er&gt;e</td><td>5</td></tr><tr><td>ne cuius animum offenderes. sed scito ea quae nos pro salute</td><td></td></tr><tr><td>patriae gessimus orbis terrae iudicio ac testimonio com-</td><td></td></tr><tr><td>probari; quae, cum veneris, tanto consilio tantaque animi</td><td></td></tr><tr><td>magnitudine a me gesta esse cognosces ut tibi multo maiori</td><td></td></tr><tr><td>quam Africanus fuit [a] me non multo minore&lt;m&gt; quam</td><td>10</td></tr><tr><td>Laelium facile et in re publica et in amicitia adiunctum esse</td><td></td></tr><tr><td>patiare. </td><td></td></tr>
        </table>