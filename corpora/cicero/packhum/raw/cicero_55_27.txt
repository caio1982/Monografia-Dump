<table>
          <script>targetHit=0;</script>
          <tr><td>  Ac duabus iis personis, quas supra dixi, tertia adiun-</td><td>1.115.1</td></tr><tr><td>gitur, quam casus aliqui aut tempus imponit, quarta </td><td></td></tr><tr><td>etiam, quam nobismet ipsis iudicio nostro accommo-</td><td></td></tr><tr><td>damus. nam regna, imperia, nobilitatem, honores, di-</td><td></td></tr><tr><td>vitias, opes eaque, quae sunt his contraria, in casu</td><td>5</td></tr><tr><td>sita temporibus gubernantur; ipsi autem gerere quam</td><td></td></tr><tr><td>personam velimus, a nostra voluntate proficiscitur.</td><td></td></tr><tr><td>itaque se alii ad philosophiam, alii ad ius civile, alii</td><td></td></tr><tr><td>ad eloquentiam applicant, ipsarumque virtutum in alia</td><td></td></tr><tr><td>alius mavult excellere. quorum vero patres aut ma-</td><td>116.1</td></tr><tr><td>iores aliqua gloria praestiterunt, ii student plerumque</td><td></td></tr><tr><td>eodem in genere laudis excellere, ut Q. Mucius P. f.</td><td></td></tr><tr><td>in iure civili, Pauli filius Africanus in re militari.</td><td></td></tr><tr><td>quidam autem ad eas laudes quas a patribus accepe-</td><td>5</td></tr><tr><td>runt, addunt aliquam suam, ut hic idem Africanus elo-</td><td></td></tr><tr><td>quentia cumulavit bellicam gloriam, quod idem fecit</td><td></td></tr><tr><td>Timotheus, Cononis f., qui cum belli laude non in-</td><td></td></tr><tr><td>ferior fuisset quam pater, ad eam laudem doctrinae</td><td></td></tr><tr><td>et ingenii gloriam adiecit. fit autem interdum, ut non-</td><td>10</td></tr><tr><td>nulli omissa imitatione maiorum suum quoddam in-</td><td></td></tr><tr><td>stitutum consequantur, maximeque in eo plerumque</td><td></td></tr><tr><td>elaborant ii, qui magna sibi proponunt obscuris orti</td><td></td></tr><tr><td>maioribus. Haec igitur omnia, cum quaerimus quid</td><td>117.1</td></tr><tr><td>deceat, complecti animo et cogitatione debemus; in</td><td></td></tr><tr><td>primis autem constituendum est, quos nos et quales </td><td></td></tr><tr><td>esse velimus et in quo genere vitae, quae deliberatio</td><td></td></tr><tr><td>est omnium difficillima. ineunte enim adulescentia,</td><td>5</td></tr><tr><td>cum est maxima inbecillitas consilii, tum id sibi quis-</td><td></td></tr><tr><td>que genus aetatis degendae constituit, quod maxime</td><td></td></tr><tr><td>adamavit. itaque ante implicatur aliquo certo genere</td><td></td></tr><tr><td>cursuque vivendi, quam potuit, quod optimum esset,</td><td></td></tr><tr><td>iudicare. Nam quod Herculem Prodicus dicit, ut est</td><td>118.1</td></tr><tr><td>apud Xenophontem, cum primum pubesceret, quod</td><td></td></tr><tr><td>tempus a natura ad deligendum, quam quisque viam</td><td></td></tr><tr><td>vivendi sit ingressurus, datum est, exisse in solitudi-</td><td></td></tr><tr><td>nem atque ibi sedentem diu secum multumque dubi-</td><td>5</td></tr><tr><td>tasse, cum duas cerneret vias, unam Voluptatis, alte-</td><td></td></tr><tr><td>ram Virtutis, utram ingredi melius esset, hoc Herculi,</td><td></td></tr><tr><td>Iovis satu edito, potuit fortasse contingere, nobis non</td><td></td></tr><tr><td>item, qui imitamur quos cuique visum est atque ad</td><td></td></tr><tr><td>eorum studia institutaque impellimur. Plerumque au-</td><td>10</td></tr><tr><td>tem parentium praeceptis imbuti ad eorum consuetu-</td><td></td></tr><tr><td>dinem moremque deducimur; alii multitudinis iudicio</td><td></td></tr><tr><td>feruntur, quaeque maiori parti pulcherrima videntur,</td><td></td></tr><tr><td>ea maxime exoptant; nonnulli tamen sive felicitate</td><td></td></tr><tr><td>quadam sive bonitate naturae sine parentium disci-</td><td>15</td></tr><tr><td>plina rectam vitae secuti sunt viam. </td><td></td></tr>
        </table>