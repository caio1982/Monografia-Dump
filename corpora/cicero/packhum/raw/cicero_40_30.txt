<table>
          <script>targetHit=0;</script>
          <tr><td>  Sed iam forma ipsa restat et χαρακτὴρ ille qui di-</td><td>134.1</td></tr><tr><td>citur. qui qualis debeat esse ex iis ipsis quae supra</td><td></td></tr><tr><td>dicta sunt intellegi potest. nam et singulorum verborum</td><td></td></tr><tr><td>et collocatorum lumina attigimus. quibus sic abundabit,</td><td></td></tr><tr><td>ut verbum ex ore nullum nisi aut elegans aut grave</td><td>5</td></tr><tr><td>exeat, ex omnique genere frequentissimae tralationes</td><td></td></tr><tr><td>erunt, quod eae propter similitudinem transferunt ani-</td><td></td></tr><tr><td>mos et referunt ac movent huc et illuc, qui motus</td><td></td></tr><tr><td>cogitationis celeriter agitatus per se ipse delectat. et </td><td></td></tr><tr><td>reliqua ex collocatione verborum quae sumuntur quasi</td><td>10</td></tr><tr><td>lumina magnum afferunt ornatum orationi. sunt enim</td><td></td></tr><tr><td>similia illis quae in amplo ornatu scaenae aut fori</td><td></td></tr><tr><td>appellantur insignia, non quia sola ornent sed quod</td><td></td></tr><tr><td>excellant. eadem ratio est horum quae sunt ora-</td><td>135.1</td></tr><tr><td>tionis lumina et quodam modo insignia: cum aut du-</td><td></td></tr><tr><td>plicantur iteranturque verba aut leviter commutata</td><td></td></tr><tr><td>ponuntur, aut ab eodem verbo ducitur saepius oratio</td><td></td></tr><tr><td>aut in idem conicitur aut utrumque, aut adiungitur</td><td>5</td></tr><tr><td>idem iteratum aut idem ad extremum refertur, aut</td><td></td></tr><tr><td>continenter unum verbum non in eadem sententia</td><td></td></tr><tr><td>ponitur, aut cum similiter vel cadunt verba vel de-</td><td></td></tr><tr><td>sinunt, aut cum sunt contrariis relata contraria, aut</td><td></td></tr><tr><td>cum gradatim sursum versus reditur, aut cum demptis</td><td>10</td></tr><tr><td>coniunctionibus dissolute plura dicuntur, aut cum ali-</td><td></td></tr><tr><td>quid praetereuntes cur id faciamus ostendimus, aut</td><td></td></tr><tr><td>cum corrigimus nosmet ipsos quasi reprehendentes,</td><td></td></tr><tr><td>aut si est aliqua exclamatio vel admirationis vel que-</td><td></td></tr><tr><td>stionis, aut cum eiusdem nominis casus saepius com-</td><td>15</td></tr><tr><td>mutantur. </td><td></td></tr>
        </table>