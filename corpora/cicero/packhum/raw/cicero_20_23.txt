<table>
          <script>targetHit=0;</script>
          <tr><td>  'Dedicatio magnam,' inquit, 'habet religionem.' Nonne</td><td>127.1</td></tr><tr><td>vobis Numa Pompilius videtur loqui? Discite orationem,</td><td></td></tr><tr><td>pontifices, et vos, flamines; etiam tu, rex, disce a gentili </td><td></td></tr><tr><td>tuo, quamquam ille gentem istam reliquit, sed tamen disce</td><td></td></tr><tr><td>ab homine religionibus dedito ius totum omnium religionum.</td><td>5</td></tr><tr><td>Quid? in dedicatione nonne et quis dedicet et quid et quo</td><td></td></tr><tr><td>modo quaeritur? An tu haec ita confundis et perturbas ut,</td><td></td></tr><tr><td>quicumque velit, quod velit quo modo velit possit dedicare?</td><td></td></tr><tr><td>Quis eras tu qui dedicabas? Quo iure? qua lege? quo</td><td></td></tr><tr><td>exemplo? qua potestate? Vbi te isti rei populus Romanus</td><td>10</td></tr><tr><td>praefecerat? Video enim esse legem veterem tribuniciam</td><td></td></tr><tr><td>quae vetet iniussu plebis aedis, terram, aram consecrari;</td><td></td></tr><tr><td>neque tum hoc ille Q. Papirius, qui hanc legem rogavit,</td><td></td></tr><tr><td>sensit, neque suspicatus est fore periculum ne domicilia aut</td><td></td></tr><tr><td>possessiones indemnatorum civium consecrarentur. Neque</td><td>15</td></tr><tr><td>enim id fieri fas erat, neque quisquam fecerat, neque erat</td><td></td></tr><tr><td>causa cur prohibendo non tam deterrere videretur quam</td><td></td></tr><tr><td>admonere. Sed quia consecrabantur aedes, non privatorum</td><td>128.1</td></tr><tr><td>domicilia, sed quae sacrae nominantur, consecrabantur agri,</td><td></td></tr><tr><td>non ita ut nostra praedia, si qui vellet, sed ut imperator</td><td></td></tr><tr><td>agros de hostibus captos consecraret, statuebantur arae,</td><td></td></tr><tr><td>quae religionem adferrent ipsi &lt;ei&gt; loco &lt;quo&gt; essent consecratae,</td><td>5</td></tr><tr><td>haec nisi plebs iussisset fieri vetuit. Quae si tu interpre-</td><td></td></tr><tr><td>taris de nostris aedibus atque agris scripta esse, non repugno;</td><td></td></tr><tr><td>sed quaero quae lex lata sit ut tu aedis meas consecrares,</td><td></td></tr><tr><td>ubi tibi haec potestas data sit, quo iure feceris. Neque ego</td><td></td></tr><tr><td>nunc de religione sed de bonis omnium nostrum, nec de</td><td>10</td></tr><tr><td>pontificio sed de iure publico disputo. Lex Papiria vetat</td><td></td></tr><tr><td>aedis iniussu plebis consecrari. Sit sane hoc de nostris</td><td></td></tr><tr><td>aedibus ac non de publicis templis: unum ostende verbum</td><td></td></tr><tr><td>consecrationis in ipsa tua lege, si illa lex est ac non vox</td><td></td></tr><tr><td>sceleris et crudelitatis tuae. Quod si tibi tum in illo rei</td><td>129.1</td></tr><tr><td>publicae naufragio omnia in mentem venire potuissent, aut</td><td></td></tr><tr><td>si tuus scriptor in illo incendio civitatis non syngraphas </td><td></td></tr><tr><td>cum Byzantiis exsulibus et cum legatis Brogitari faceret, sed</td><td></td></tr><tr><td>vacuo animo tibi ista non scita sed portenta conscriberet,</td><td>5</td></tr><tr><td>esses omnia, si minus re, at verbis legitimis consecutus. Sed</td><td></td></tr><tr><td>uno tempore cautiones fiebant pecuniarum, foedera ferie-</td><td></td></tr><tr><td>bantur provinciarum, regum appellationes venales erant,</td><td></td></tr><tr><td>servorum omnium vicatim celebrabatur tota urbe discriptio,</td><td></td></tr><tr><td>inimici in gratiam reconciliabantur, imperia scribebantur nova</td><td>10</td></tr><tr><td>iuventuti, Q. Seio venenum misero parabatur, de Cn. Pompeio,</td><td></td></tr><tr><td>propugnatore et custode imperi, interficiendo consilia ini-</td><td></td></tr><tr><td>bantur, senatus ne quid esset, ut lugerent semper boni, ut</td><td></td></tr><tr><td>capta res publica consulum proditione vi tribunicia tene-</td><td></td></tr><tr><td>retur. Haec cum tot tantaque agerentur, non mirum est,</td><td>15</td></tr><tr><td>praesertim in furore animi et caecitate, multa illum et te</td><td></td></tr><tr><td>fefellisse. </td><td></td></tr>
        </table>