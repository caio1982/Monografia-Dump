<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Iun<span class="snum">.(?)</span> <span class="snum">51</span> Tarenti</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Tarentum veni a. d. <span class="caps">xv</span> Kal. Iun. quod Pomptinum statueram</td><td>5.6.1.1</td></tr><tr><td>exspectare, commodissimum duxi dies eos quoad ille veniret</td><td></td></tr><tr><td>cum Pompeio consumere, eoque magis quod ei gratum esse</td><td></td></tr><tr><td>id videbam, qui etiam a me petierit ut secum et apud se essem</td><td></td></tr><tr><td>cottidie. quod concessi libenter; multos enim eius praeclaros</td><td>5</td></tr><tr><td>de re publica sermones accipiam, instruar etiam consiliis</td><td></td></tr><tr><td>idoneis ad hoc nostrum negotium. </td><td></td></tr><tr><td>  Sed ad te brevior iam in scribendo incipio fieri dubitans</td><td>2.1</td></tr><tr><td>Romaene sis an iam profectus; quod tamen quoad ignorabo, </td><td></td></tr><tr><td>scribam aliquid potius quam committam ut tibi cum possint</td><td></td></tr><tr><td>reddi a me litterae non reddantur. nec tamen iam habeo</td><td></td></tr><tr><td>quid aut mandem tibi aut narrem. mandavi omnia; quae</td><td>5</td></tr><tr><td>quidem tu, ut polliceris, exhauries. narrabo cum aliquid</td><td></td></tr><tr><td>habebo novi. illud tamen non desinam, dum adesse putabo,</td><td></td></tr><tr><td>de Caesaris nomine rogare ut confectum relinquas. avide</td><td></td></tr><tr><td>exspecto tuas litteras, et maxime ut norim tempus profectionis</td><td></td></tr><tr><td>tuae.</td><td>10</td></tr>
        </table>