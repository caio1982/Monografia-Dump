<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Sept<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Has alteras hodie litteras. de Xenonis nomine et de Epiroticis</td><td>13.37.1.1</td></tr><tr><td><span class="caps"><span class="ovl">xxxx</span></span><span class="ovl"></span> nihil potest fieri nec commodius nec aptius quam ut</td><td></td></tr><tr><td>scribis. id eras locutus mecum eodem modo. </td><td></td></tr><tr><td>  Balbus minor mecum. nihil novi sane, nisi Hirtium cum</td><td>2.1</td></tr><tr><td>Quinto acerrime pro me litigasse; omnibus eum locis facere</td><td></td></tr><tr><td>maximeque in conviviis; cum multa de me tum redire ad</td><td></td></tr><tr><td>patrem; nihil autem ab eo tam ἀξιοπίστως dici quam alienis-</td><td></td></tr><tr><td>simos nos esse a Caesare, fidem nobis habendam non esse, me</td><td>5</td></tr><tr><td>vero etiam cavendum (φοβερ&lt;ὸν&gt; ἂν ἦν nisi viderem scire</td><td></td></tr><tr><td>regem me animi nihil habere), Ciceronem vero meum vexari.</td><td></td></tr><tr><td>sed id quidem arbitratu suo. </td><td></td></tr><tr><td>  Laudationem Porciae gaudeo me ante dedisse Leptae tabellario</td><td>3.1</td></tr><tr><td>quam tuas acceperim litteras. eam tu igitur, si me amas, curabis,</td><td></td></tr><tr><td>si modo mittetur, isto modo mittendam Domitio et Bruto. </td><td></td></tr><tr><td>  De gladiatoribus, de ceteris quae scribis ἀνεμοφόρητα, facies</td><td>4.1</td></tr><tr><td>me cottidie certiorem.</td><td></td></tr>
        </table>