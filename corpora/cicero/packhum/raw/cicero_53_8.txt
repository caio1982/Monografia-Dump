<table>
          <script>targetHit=0;</script>
          <tr><td>  Sed omittamus oracula; veniamus ad somnia. De</td><td>1.39.1</td></tr><tr><td>quibus disputans Chrysippus multis et minutis som-</td><td></td></tr><tr><td>niis colligendis facit idem, quod Antipater ea conqui-</td><td></td></tr><tr><td>rens, quae Antiphontis interpretatione explicata decla-</td><td></td></tr><tr><td>rant illa quidem acumen interpretis, sed exemplis</td><td>5</td></tr><tr><td>grandioribus decuit uti. Dionysii mater, eius qui Sy-</td><td></td></tr><tr><td>racosiorum tyrannus fuit, ut scriptum apud Philistum</td><td></td></tr><tr><td>est, et doctum hominem et diligentem et aequalem</td><td></td></tr><tr><td>temporum illorum, cum praegnans hunc ipsum Dio-</td><td></td></tr><tr><td>nysium alvo contineret, somniavit se peperisse Saty-</td><td>10</td></tr><tr><td>riscum. Huic interpretes portentorum, qui Galeotae</td><td></td></tr><tr><td>tum in Sicilia nominabantur, responderunt, ut ait Phi-</td><td></td></tr><tr><td>listus, eum, quem illa peperisset, clarissimum Graeciae</td><td></td></tr><tr><td>diuturna cum fortuna fore. Num te ad fabulas revoco</td><td>40.1</td></tr><tr><td>vel nostrorum vel Graecorum poëtarum? Narrat enim</td><td></td></tr><tr><td>et apud Ennium Vestalis illa:</td><td></td></tr><tr><td>    Eccita cum tremulis anus attulit artubus lumen,</td><td></td></tr><tr><td>    Talia tum memorat lacrimans exterrita somno:</td><td>5</td></tr><tr><td>    'Eurydica prognata, pater quam noster amavit,</td><td></td></tr><tr><td>    Vires vitaque corpus meum nunc deserit omne.</td><td></td></tr><tr><td>    Nam me visus homo pulcher per amoena salicta</td><td></td></tr><tr><td>    Et ripas raptare locosque novos; ita sola</td><td></td></tr><tr><td>    Postilla, germana soror, errare videbar</td><td>10</td></tr><tr><td>    Tardaque vestigare et quaerere te neque posse </td><td></td></tr><tr><td>    Corde capessere; semita nulla pedem stabilibat.</td><td></td></tr><tr><td>    Exin compellare pater me voce videtur</td><td>41.1</td></tr><tr><td>    His verbis: &quot;O gnata, tibi sunt ante gerendae</td><td></td></tr><tr><td>    Aerumnae, post ex fluvio fortuna resistet.&quot;</td><td></td></tr><tr><td>    Haec ecfatus pater, germana, repente recessit</td><td></td></tr><tr><td>    Nec sese dedit in conspectum corde cupitus,</td><td>5</td></tr><tr><td>    Quamquam multa manus ad caeli caerula templa</td><td></td></tr><tr><td>    Tendebam lacrumans et blanda voce vocabam.</td><td></td></tr><tr><td>    Vix aegro tum corde meo me somnus reliquit.'</td><td></td></tr><tr><td>Haec, etiamsi ficta sunt a poëta, non absunt tamen a</td><td>42.1</td></tr><tr><td>consuetudine somniorum. Sit sane etiam illud com-</td><td></td></tr><tr><td>menticium, quo Priamus est conturbatus, quia</td><td></td></tr><tr><td>    . máter gravida párere &lt;ex&gt; se ardentém facem</td><td></td></tr><tr><td>    Visást in somnis Hécuba; quo factó pater</td><td>5</td></tr><tr><td>    Rex ípse Priamus sómnio mentís metu</td><td></td></tr><tr><td>    Percúlsus curis súmptus suspirántibus</td><td></td></tr><tr><td>    Exsácrificabat hóstiis balántibus.</td><td></td></tr><tr><td>    Tum cóniecturam póstulat pacém petens,</td><td></td></tr><tr><td>    Ut se édoceret, óbsecrans Apóllinem,</td><td>10</td></tr><tr><td>    Quo sése vertant tántae sortes sómnium.</td><td></td></tr><tr><td>    Ibi éx oraclo vóce divina édidit</td><td></td></tr><tr><td>    Apóllo, puerum, prímus Priamo quí foret</td><td></td></tr><tr><td>    Postílla natus, témperaret tóllere;</td><td></td></tr><tr><td>    Eum ésse exitium Tróiae, pestem Pérgamo.</td><td>15</td></tr><tr><td>Sint haec, ut dixi, somnia fabularum, hisque adiunga-</td><td>43.1</td></tr><tr><td>tur etiam Aeneae somnium, quod in nostri Fabii Pic-</td><td></td></tr><tr><td>toris Graecis annalibus eius modi est, ut omnia, quae</td><td></td></tr><tr><td>ab Aenea gesta sunt quaeque illi acciderunt, ea fu-</td><td></td></tr><tr><td>erint, quae ei secundum quietem visa sunt. </td><td>5</td></tr>
        </table>