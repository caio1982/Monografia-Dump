<table>
          <script>targetHit=0;</script>
          <tr><td>  Videte iam porro cetera, iudices, ut intellegatis fingi male-</td><td>116.1</td></tr><tr><td>ficium nullum posse quo iste sese non contaminarit. In</td><td></td></tr><tr><td>rebus minoribus socium fallere turpissimum est aequeque</td><td></td></tr><tr><td>turpe atque illud de quo ante dixi; neque iniuria, propterea</td><td></td></tr><tr><td>quod auxilium sibi se putat adiunxisse qui cum altero rem</td><td>5</td></tr><tr><td>communicavit. Ad cuius igitur fidem confugiet, cum per</td><td></td></tr><tr><td>eius fidem laeditur cui se commiserit? Atque ea sunt anim- </td><td></td></tr><tr><td>advertenda peccata maxime quae difficillime praecaventur.</td><td></td></tr><tr><td>Tecti esse ad alienos possumus, intimi multa apertiora</td><td></td></tr><tr><td>videant necesse est; socium cavere qui possumus? quem</td><td>10</td></tr><tr><td>etiam si metuimus, ius offici laedimus. Recte igitur maiores</td><td></td></tr><tr><td>eum qui socium fefellisset in virorum bonorum numero non</td><td></td></tr><tr><td>putarunt haberi oportere. At vero T. Roscius non unum</td><td>117.1</td></tr><tr><td>rei pecuniariae socium fefellit, quod, tametsi grave est, tamen</td><td></td></tr><tr><td>aliquo modo posse ferri videtur, verum novem homines</td><td></td></tr><tr><td>honestissimos, eiusdem muneris, legationis, offici manda-</td><td></td></tr><tr><td>torumque socios, induxit, decepit, destituit, adversariis tra-</td><td>5</td></tr><tr><td>didit, omni fraude et perfidia fefellit; qui de scelere suspicari</td><td></td></tr><tr><td>eius nihil potuerunt, socium offici metuere non debuerunt,</td><td></td></tr><tr><td>eius malitiam non viderunt, orationi vanae crediderunt.</td><td></td></tr><tr><td>Itaque nunc illi homines honestissimi propter istius insidias</td><td></td></tr><tr><td>parum putantur cauti providique fuisse; iste qui initio pro-</td><td>10</td></tr><tr><td>ditor fuit, deinde perfuga, qui primo sociorum consilia adver-</td><td></td></tr><tr><td>sariis enuntiavit, deinde societatem cum ipsis adversariis coiit,</td><td></td></tr><tr><td>terret etiam nos ac minatur tribus praediis, hoc est praemiis</td><td></td></tr><tr><td>sceleris, ornatus. In eius modi vita, iudices, in his tot tan-</td><td></td></tr><tr><td>tisque flagitiis hoc quoque maleficium de quo iudicium est</td><td>15</td></tr><tr><td>reperietis. Etenim quaerere ita debetis: ubi multa avare,</td><td>118.1</td></tr><tr><td>multa audacter, multa improbe, multa perfidiose facta vide-</td><td></td></tr><tr><td>bitis, ibi scelus quoque latere inter illa tot flagitia putatote.</td><td></td></tr><tr><td>Tametsi hoc quidem minime latet quod ita promptum et</td><td></td></tr><tr><td>propositum est ut non ex illis maleficiis quae in illo constat</td><td>5</td></tr><tr><td>esse hoc intellegatur verum ex hoc etiam, si quo de illorum</td><td></td></tr><tr><td>forte dubitabitur, convincatur. Quid tandem, quaeso, </td><td></td></tr><tr><td>iudices? num aut ille lanista omnino iam a gladio recessisse</td><td></td></tr><tr><td>videtur aut hic discipulus magistro tantulum de arte conce-</td><td></td></tr><tr><td>dere? Par est avaritia, similis improbitas, eadem impuden-</td><td>10</td></tr><tr><td>tia, gemina audacia. </td><td></td></tr>
        </table>