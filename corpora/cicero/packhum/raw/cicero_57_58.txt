<table>
          <script>targetHit=0;</script>
          <tr class="title first  date"><td>xii Kal<span class="snum">.</span> Sext<span class="snum">.</span> <span class="snum">58</span> <span class="snum">(</span>§<span class="snum">2)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Ex tuis litteris plenus sum exspectatione de Pompeio, quidnam</td><td>3.14.1.1</td></tr><tr><td>de nobis velit aut ostendat. comitia enim credo esse habita,</td><td></td></tr><tr><td>quibus absolutis scribis illi placuisse agi de nobis. si tibi </td><td></td></tr><tr><td>stultus esse videor qui sperem, facio tuo iussu †et scio te meis</td><td></td></tr><tr><td>epistulis† potius et meas spes solitum esse remorari. nunc velim</td><td>5</td></tr><tr><td>mihi plane perscribas quid videas. scio nos nostris multis pec-</td><td></td></tr><tr><td>catis in hanc aerumnam incidisse. ea si qui casus aliqua ex parte</td><td></td></tr><tr><td>correxerit, minus moleste feremus nos vixisse et adhuc vivere. </td><td></td></tr><tr><td>  Ego propter viae celebritatem et cottidianam exspectationem</td><td>2.1</td></tr><tr><td>rerum novarum non commovi me adhuc Thessalonica. sed</td><td></td></tr><tr><td>iam extrudimur, non a Plancio (nam is quidem retinet) verum</td><td></td></tr><tr><td>ab ipso loco minime apposito ad tolerandam in tanto luctu</td><td></td></tr><tr><td>calamitatem. in Epirum ideo, ut scripseram, non veni quod</td><td>5</td></tr><tr><td>subito mihi universi nuntii venerant et litterae qua re nihil esset</td><td></td></tr><tr><td>necesse quam proxime Italiam esse. hinc, si aliquid a comitiis</td><td></td></tr><tr><td>audierimus, nos in Asiam convertemus; neque adhuc stabat</td><td></td></tr><tr><td>quo potissimum, sed scies. data <span class="caps">xii</span> Kal. Sext. Thessalonicae.</td><td></td></tr>
        </table>