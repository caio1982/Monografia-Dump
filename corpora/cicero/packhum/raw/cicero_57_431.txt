<table>
          <script>targetHit=0;</script>
          <tr class="title first  date"><td>v Id<span class="snum">.</span> Quint<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td><span class="caps">vi</span> Id. duas epistulas accepi, unam a meo tabellario, alteram &lt;a&gt;</td><td>16.2.1.1</td></tr><tr><td>Bruti. de Buthrotiis longe alia fama in his locis fuerat, sed cum</td><td></td></tr><tr><td>aliis multis hoc ferendum. Erotem remisi citius quam consti-</td><td></td></tr><tr><td>tueram, ut esset qui Hordeonio et Oviae, quibus quidem ait se</td><td></td></tr><tr><td>Idibus constituisse. Hordeonius vero impudenter. nihil enim</td><td>5</td></tr><tr><td>debetur ei nisi ex tertia pensione, quae est Kal. Sext.; ex qua</td><td></td></tr><tr><td>pensione ipsa maior pars est ei soluta aliquanto ante diem. sed </td><td></td></tr><tr><td>haec Eros videbit Idibus. de Publilio autem, quod perscribi</td><td></td></tr><tr><td>oportet, moram non puto esse faciendam. sed cum videas</td><td></td></tr><tr><td>quantum de iure nostro decesserimus qui de res. <span class="caps"><span class="ovl">cccc</span></span><span class="ovl"></span> HS <span class="caps"><span class="ovl">cc</span></span><span class="ovl"></span></td><td>10</td></tr><tr><td>praesentia solverimus, reliqua rescribamus, loqui cum eo, si tibi</td><td></td></tr><tr><td>videbitur, poteris eum commodum nostrum exspectare debere,</td><td></td></tr><tr><td>cum tanta sit a nobis iactura facta iuris. </td><td></td></tr><tr><td>  Sed amabo te, mi Attice (videsne quam blande?), omnia</td><td>2.1</td></tr><tr><td>nostra, quoad eris Romae, ita gerito, regito, gubernato ut nihil</td><td></td></tr><tr><td>a me exspectes. quamquam enim reliqua satis apta sunt ad</td><td></td></tr><tr><td>solvendum, tamen fit saepe ut ii qui debent non respondeant ad</td><td></td></tr><tr><td>tempus. si quid eius modi acciderit, ne quid tibi sit fama mea</td><td>5</td></tr><tr><td>potius. non modo versura verum etiam venditione, si ita res</td><td></td></tr><tr><td>coget, nos vindicabis. </td><td></td></tr><tr><td>  Bruto tuae litterae gratae erant. fui enim apud illum multas</td><td>3.1</td></tr><tr><td>horas in Neside, cum paulo ante tuas litteras accepisset.</td><td></td></tr><tr><td>delectari mihi Tereo videbatur et habere maiorem Accio quam</td><td></td></tr><tr><td>Antonio gratiam. mihi autem &lt;quo&gt; laetiora sunt eo plus</td><td></td></tr><tr><td>stomachi et molestiae est populum Romanum manus suas non</td><td>5</td></tr><tr><td>in defendenda re publica sed in plaudendo consumere. mihi</td><td></td></tr><tr><td>quidem videntur istorum animi incendi etiam ad repraesen-</td><td></td></tr><tr><td>tandam improbitatem suam. sed tamen 'dum modo doleant</td><td></td></tr><tr><td>aliquid, doleant quidlibet'. </td><td></td></tr><tr><td>  Consilium meum quod ais cottidie magis laudari non moleste</td><td>4.1</td></tr><tr><td>fero exspectabamque si quid de eo ad me scriberes. ego enim</td><td></td></tr><tr><td>in varios sermones incidebam. quin etiam idcirco trahebam</td><td></td></tr><tr><td>ut quam diutissime integrum esset. sed quoniam furcilla </td><td></td></tr><tr><td>extrudimur, Brundisium cogito. facilior enim et exploratior</td><td>5</td></tr><tr><td>devitatio legionum fore videtur quam piratarum, qui apparere</td><td></td></tr><tr><td>dicuntur. Sestius <span class="caps">vi</span> Id. exspectabatur sed non venerat, quod</td><td></td></tr><tr><td>sciam. Cassius cum classicula sua venerat. ego cum eum vidis-</td><td></td></tr><tr><td>sem, <span class="caps">iiii</span> in Pompeianum cogitabam, inde Aeculanum. nosti</td><td></td></tr><tr><td>reliqua. </td><td>10</td></tr><tr><td>  De Tutia ita putaram. de Aebutio non credo, nec tamen curo</td><td>5.1</td></tr><tr><td>plus quam tu. Planco et Oppio scripsi equidem quoniam</td><td></td></tr><tr><td>rogaras, sed, si tibi videbitur, ne necesse habueris reddere (cum</td><td></td></tr><tr><td>enim tua causa fecerint omnia, vereor ne meas litteras super-</td><td></td></tr><tr><td>vacaneas arbitrentur), Oppio quidem utique, quem tibi</td><td>5</td></tr><tr><td>amicissimum cognovi. verum ut voles. </td><td></td></tr><tr><td>  Tu, quoniam scribis hiematurum te in Epiro, feceris mihi</td><td>6.1</td></tr><tr><td>gratum si ante eo veneris quam mihi in Italiam te auctore</td><td></td></tr><tr><td>veniendum est. litteras ad me quam saepissime; si de rebus</td><td></td></tr><tr><td>minus necessariis, aliquem nactus; sin autem erit quid maius,</td><td></td></tr><tr><td>domo mittito. Ἡρακλείδειον, si Brundisium salvi, adoriemur.</td><td>5</td></tr><tr><td>'de Gloria' misi tibi. custodies igitur, ut soles, sed notentur</td><td></td></tr><tr><td>eclogae duae quas Salvius bonos auditores nactus in convivio</td><td></td></tr><tr><td>dumtaxat legat. mihi valde placent, mallem tibi. etiam atque</td><td></td></tr><tr><td>etiam vale. </td><td></td></tr>
        </table>