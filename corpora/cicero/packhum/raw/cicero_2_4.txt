<table>
          <script>targetHit=0;</script>
          <tr><td>  Occiso Sex. Roscio primus Ameriam nuntiat Mallius</td><td>19.1</td></tr><tr><td>Glaucia quidam, homo tenuis, libertinus, cliens et familiaris</td><td></td></tr><tr><td>istius T. Rosci, et nuntiat domum non fili sed T. Capitonis</td><td></td></tr><tr><td>inimici; et cum post horam primam noctis occisus esset,</td><td></td></tr><tr><td>primo diluculo nuntius hic Ameriam venit; decem horis</td><td>5</td></tr><tr><td>nocturnis sex et quinquaginta milia passuum cisiis per-</td><td></td></tr><tr><td>volavit, non modo ut exoptatum inimico nuntium primus</td><td></td></tr><tr><td>adferret sed etiam cruorem inimici quam recentissimum</td><td></td></tr><tr><td>telumque paulo ante e corpore extractum ostenderet. Quad-</td><td>20.1</td></tr><tr><td>riduo quo haec gesta sunt res ad Chrysogonum in castra</td><td></td></tr><tr><td>L. Sullae Volaterras defertur; magnitudo pecuniae demon-</td><td></td></tr><tr><td>stratur; bonitas praediorum—nam fundos decem et tris reli-</td><td></td></tr><tr><td>quit qui Tiberim fere omnes tangunt—huius inopia et soli-</td><td>5</td></tr><tr><td>tudo commemoratur; demonstrant, cum pater huiusce Sex.</td><td></td></tr><tr><td>Roscius, homo tam splendidus et gratiosus, nullo negotio</td><td></td></tr><tr><td>sit occisus, perfacile hunc hominem incautum et rusticum</td><td></td></tr><tr><td>et Romae ignotum de medio tolli posse; ad eam rem</td><td></td></tr><tr><td>operam suam pollicentur. Ne diutius teneam, iudices,</td><td>21.1</td></tr><tr><td>societas coitur. Cum nulla iam proscriptionis mentio fieret,</td><td></td></tr><tr><td>cum etiam qui antea metuerant redirent ac iam defunctos </td><td></td></tr><tr><td>sese periculis arbitrarentur, nomen refertur in tabulas Sex.</td><td></td></tr><tr><td>Rosci, hominis studiosissimi nobilitatis; manceps fit Chry-</td><td>5</td></tr><tr><td>sogonus; tria praedia vel nobilissima Capitoni propria tra-</td><td></td></tr><tr><td>duntur, quae hodie possidet; in reliquas omnis fortunas</td><td></td></tr><tr><td>iste T. Roscius nomine Chrysogoni, quem ad modum ipse</td><td></td></tr><tr><td>dicit, impetum facit. Haec omnia, iudices, imprudente</td><td></td></tr><tr><td>L. Sulla facta esse certo scio. Neque enim mirum, cum</td><td>22.1</td></tr><tr><td>eodem tempore et ea quae praeterita sunt &lt;reparet&gt; et ea</td><td></td></tr><tr><td>quae videntur instare praeparet, cum et pacis constituendae</td><td></td></tr><tr><td>rationem et belli gerendi potestatem solus habeat, cum</td><td></td></tr><tr><td>omnes in unum spectent, unus omnia gubernet, cum tot</td><td>5</td></tr><tr><td>tantisque negotiis distentus sit ut respirare libere non pos-</td><td></td></tr><tr><td>sit, si aliquid non animadvertat, cum praesertim tam multi</td><td></td></tr><tr><td>occupationem eius observent tempusque aucupentur ut,</td><td></td></tr><tr><td>simul atque ille despexerit, aliquid huiusce modi moliantur.</td><td></td></tr><tr><td>Huc accedit quod, quamvis ille felix sit, sicut est, tamen in</td><td>10</td></tr><tr><td>tanta felicitate nemo potest esse in magna familia qui nemi-</td><td></td></tr><tr><td>nem neque servum neque libertum improbum habeat.</td><td></td></tr><tr><td>Interea iste T. Roscius, vir optimus, procurator Chrysogoni,</td><td>23.1</td></tr><tr><td>Ameriam venit, in praedia huius invadit, hunc miserum,</td><td></td></tr><tr><td>luctu perditum, qui nondum etiam omnia paterno funeri</td><td></td></tr><tr><td>iusta solvisset, nudum eicit domo atque focis patriis disque</td><td></td></tr><tr><td>penatibus praecipitem, iudices, exturbat, ipse amplissimae</td><td>5</td></tr><tr><td>pecuniae fit dominus. Qui in sua re fuisset egentissimus,</td><td></td></tr><tr><td>erat, ut fit, insolens in aliena; multa palam domum suam</td><td></td></tr><tr><td>auferebat, plura clam de medio removebat, non pauca suis</td><td></td></tr><tr><td>adiutoribus large effuseque donabat, reliqua constituta</td><td></td></tr><tr><td>auctione vendebat.  </td><td>10</td></tr>
        </table>