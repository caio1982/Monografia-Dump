<table>
          <script>targetHit=0;</script>
          <tr><td>  Ego vero facile sim passus ne in mentem quidem</td><td>1.55.11</td></tr><tr><td>mihi aliquid contra venire; ita isti faveo sententiae. </td><td></td></tr><tr><td>  Quid? illa tandem num leviora censes, quae decla-</td><td>56.1</td></tr><tr><td>rant inesse in animis hominum divina quaedam? quae</td><td></td></tr><tr><td>si cernerem quem ad modum nasci possent, etiam</td><td></td></tr><tr><td>quem ad modum interirent viderem. nam sanguinem</td><td></td></tr><tr><td>bilem pituitam ossa nervos venas, omnem denique</td><td>5</td></tr><tr><td>membrorum et totius corporis figuram videor posse</td><td></td></tr><tr><td>dicere unde concreta et quo modo facta sint: animum</td><td></td></tr><tr><td>ipsum—si nihil esset in eo nisi id, ut per eum vi-</td><td></td></tr><tr><td>veremus, tam natura putarem hominis vitam susten-</td><td></td></tr><tr><td>tari quam vitis, quam arboris; haec enim etiam dici-</td><td>10</td></tr><tr><td>mus vivere. item si nihil haberet animus hominis nisi</td><td></td></tr><tr><td>ut appeteret aut fugeret, id quoque esset ei commune</td><td></td></tr><tr><td>cum bestiis. Habet primum memoriam, et eam infini- </td><td>57.1</td></tr><tr><td>tam rerum innumerabilium. quam quidem Plato recor-</td><td></td></tr><tr><td>dationem esse volt vitae superioris. nam in illo libro,</td><td></td></tr><tr><td>qui inscribitur Menon, pusionem quendam Socrates</td><td></td></tr><tr><td>interrogat quaedam geometrica de dimensione qua-</td><td>5</td></tr><tr><td>drati. ad ea sic ille respondet ut puer, et tamen ita</td><td></td></tr><tr><td>faciles interrogationes sunt, ut gradatim respondens</td><td></td></tr><tr><td>eodem perveniat, quo si geometrica didicisset. ex quo</td><td></td></tr><tr><td>effici volt Socrates, ut discere nihil aliud sit nisi recor-</td><td></td></tr><tr><td>dari. quem locum multo etiam accuratius explicat in</td><td>10</td></tr><tr><td>eo sermone, quem habuit eo ipso die, quo excessit e</td><td></td></tr><tr><td>vita; docet enim quemvis, qui omnium rerum rudis</td><td></td></tr><tr><td>esse videatur, bene interroganti respondentem decla-</td><td></td></tr><tr><td>rare se non tum illa discere, sed reminiscendo reco-</td><td></td></tr><tr><td>gnoscere, nec vero fieri ullo modo posse, ut a pueris tot</td><td>15</td></tr><tr><td>rerum atque tantarum insitas et quasi consignatas in</td><td></td></tr><tr><td>animis notiones, quas ἐννοίας vocant, haberemus, nisi</td><td></td></tr><tr><td>animus, ante quam in corpus intravisset, in rerum</td><td></td></tr><tr><td>cognitione viguisset. cumque nihil esset . . . , ut omni-</td><td>58.1</td></tr><tr><td>bus locis a Platone disseritur—nihil enim putat esse,</td><td></td></tr><tr><td>quod oriatur et intereat, idque solum esse, quod sem-</td><td></td></tr><tr><td>per tale sit quale est (ἰδέαν appellat ille, nos spe-</td><td></td></tr><tr><td>ciem)—, non potuit animus haec in corpore inclusus</td><td>5</td></tr><tr><td>adgnoscere, cognita attulit; ex quo tam multarum re-</td><td></td></tr><tr><td>rum cognitionis admiratio tollitur. neque ea plane </td><td></td></tr><tr><td>videt animus, cum repente in tam insolitum tamque</td><td></td></tr><tr><td>perturbatum domicilium inmigravit, sed cum se col-</td><td></td></tr><tr><td>legit atque recreavit, tum adgnoscit illa reminiscendo.</td><td>10</td></tr><tr><td>ita nihil est aliud discere nisi recordari. Ego autem</td><td>59.1</td></tr><tr><td>maiore etiam quodam modo memoriam admiror. quid</td><td></td></tr><tr><td>est enim illud quo meminimus, aut quam habet vim</td><td></td></tr><tr><td>aut unde nat[ur]am? non quaero, quanta memoria Si-</td><td></td></tr><tr><td>monides fuisse dicatur, quanta Theodectes, quanta is,</td><td>5</td></tr><tr><td>qui a Pyrrho legatus ad senatum est missus, Cineas,</td><td></td></tr><tr><td>quanta nuper Charmadas, quanta, qui modo fuit, Scep-</td><td></td></tr><tr><td>sius Metrodorus, quanta noster Hortensius: de com-</td><td></td></tr><tr><td>muni hominum memoria loquor, et eorum maxume</td><td></td></tr><tr><td>qui in aliquo maiore studio et arte versantur, quorum</td><td>10</td></tr><tr><td>quanta mens sit, difficile est existimare; ita multa</td><td></td></tr><tr><td>meminerunt. Quorsus igitur haec spectat oratio? quae</td><td>60.1</td></tr><tr><td>sit illa vis et unde sit, intellegendum puto. non est certe</td><td></td></tr><tr><td>nec cordis nec sanguinis nec cerebri nec atomorum;</td><td></td></tr><tr><td>animae sit ignisne nescio, nec me pudet ut istos fateri</td><td></td></tr><tr><td>nescire quod nesciam: illud, si ulla alia de re obscura</td><td>5</td></tr><tr><td>adfirmare possem, sive anima sive ignis sit animus,</td><td></td></tr><tr><td>eum iurarem esse divinum. quid enim, obsecro te,</td><td></td></tr><tr><td>terrane tibi hoc nebuloso et caliginoso caelo aut sata</td><td></td></tr><tr><td>aut concreta videtur tanta vis memoriae? si quid sit </td><td></td></tr><tr><td>hoc non vides, at quale sit vides; si ne id quidem,</td><td>10</td></tr><tr><td>at quantum sit profecto vides. quid igitur? utrum ca-</td><td>61.1</td></tr><tr><td>pacitatem aliquam in animo putamus esse, quo tam-</td><td></td></tr><tr><td>quam in aliquod vas ea quae meminimus infundan-</td><td></td></tr><tr><td>tur? absurdum id quidem; qui enim fundus aut quae</td><td></td></tr><tr><td>talis animi figura intellegi potest aut quae tanta om-</td><td>5</td></tr><tr><td>nino capacitas? an inprimi quasi ceram animum pu-</td><td></td></tr><tr><td>tamus, et esse memoriam signatarum rerum in mente</td><td></td></tr><tr><td>vestigia? quae possunt verborum, quae rerum ipsarum</td><td></td></tr><tr><td>esse vestigia, quae porro tam inmensa magnitudo,</td><td></td></tr><tr><td>quae illa tam multa possit effingere? </td><td>10</td></tr>
        </table>