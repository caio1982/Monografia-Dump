<table>
          <script>targetHit=0;</script>
          <tr class="title first  date"><td>Id<span class="snum">.</span> Iun<span class="snum">.</span> <span class="snum">43</span> in Cypro Crommyacride</td><td></td></tr><tr class="title last  "><td>C. CASSIUS Q. S. D. M. CICERONI</td><td></td></tr><tr><td>S. v. b. e. v. </td><td>12.13.1.1</td></tr><tr><td>  Cum rei publicae vel salute vel victoria gaudemus tum</td><td></td></tr><tr><td>instauratione tuarum laudum, quod maximus consularis</td><td></td></tr><tr><td>maximum consulem te ipse vicisti, et laetamur et mirari satis</td><td></td></tr><tr><td>non possumus. fatale nescio quid tuae virtuti datum, id quod</td><td>5</td></tr><tr><td>saepe iam experti sumus. est enim tua toga omnium armis</td><td></td></tr><tr><td>felicior; quae nunc quoque nobis paene victam rem publicam</td><td></td></tr><tr><td>ex manibus hostium eripuit ac reddidit. nunc ergo vivemus</td><td></td></tr><tr><td>liberi, nunc te, omnium maxime civis et mihi carissime, id</td><td></td></tr><tr><td>quod maximis rei publicae tenebris comperisti, nunc te</td><td>10</td></tr><tr><td>habebimus testem nostri et in te et in coniunctissimam tibi rem</td><td></td></tr><tr><td>publicam amoris, et, quae saepe pollicitus es te et taciturum</td><td></td></tr><tr><td>dum serviremus et dicturum de me tum cum mihi profutura</td><td></td></tr><tr><td>essent, nunc illa non ego quidem dici tanto opere desiderabo</td><td></td></tr><tr><td>quam sentiri a te ipso. neque enim omnium iudicio malim me</td><td>15</td></tr><tr><td>a te commendari quam ipse tuo iudicio digne ac mereor</td><td></td></tr><tr><td>commendatus esse, ut haec novissima nostra facta non</td><td></td></tr><tr><td>subita nec convenientia sed similia illis cogitationibus quarum</td><td></td></tr><tr><td>tu testis es fuisse iudices meque ad optimam spem patriae,</td><td></td></tr><tr><td>non minimam tibi ipsi, producendum putes. </td><td>20</td></tr><tr><td>  Sunt tibi, M. Tulli, liberi propinquique digni quidem te et</td><td>2.1</td></tr><tr><td>merito tibi carissimi; esse etiam debent in re publica proxime</td><td></td></tr><tr><td>hos cari qui studiorum tuorum sunt aemuli, quorum esse</td><td></td></tr><tr><td>cupio tibi copiam. sed tamen non maxima me turba puto</td><td></td></tr><tr><td>excludi quo minus tibi vacet me excipere et ad omnia quae</td><td>5</td></tr><tr><td>velis et probes producere. animum tibi nostrum fortasse </td><td></td></tr><tr><td>probavimus; ingenium diutina servitus certe, qualecumque</td><td></td></tr><tr><td>est, minus tamen quam erat passa est videri. </td><td></td></tr><tr><td>  Nos ex ora maritima Asiae provinciae et ex insulis quas</td><td>3.1</td></tr><tr><td>potuimus navis deduximus, dilectum remigum magna</td><td></td></tr><tr><td>contumacia civitatum tamen satis celeriter habuimus, secuti</td><td></td></tr><tr><td>sumus classem Dolabellae, cui L. Figulus praeerat. qui spem</td><td></td></tr><tr><td>saepe transitionis praebendo neque umquam non decedendo</td><td>5</td></tr><tr><td>novissime Corycum se contulit et clauso portu se tenere</td><td></td></tr><tr><td>coepit. nos illa relicta, quod et in castra pervenire satius esse</td><td></td></tr><tr><td>putabamus et sequebatur classis altera, quam anno priore in</td><td></td></tr><tr><td>Bithynia Tillius Cimber compararat, Turullius quaestor</td><td></td></tr><tr><td>praeerat, Cyprum petivimus. ibi quae cognovimus scribere</td><td>10</td></tr><tr><td>ad vos quam celerrime voluimus. </td><td></td></tr><tr><td>  Dolabellam ut Tarsenses, pessimi socii, ita Laodiceni multo</td><td>4.1</td></tr><tr><td>amentiores ultro arcessierunt; ex quibus utrisque civitatibus</td><td></td></tr><tr><td>Graecorum militum numero speciem exercitus effecit.</td><td></td></tr><tr><td>castra habet ante oppidum Laodiceam posita et partem muri</td><td></td></tr><tr><td>demolitus est et castra oppido coniunxit. Cassius noster cum</td><td>5</td></tr><tr><td>decem legionibus et cohortibus XX auxiliariis et quattuor</td><td></td></tr><tr><td>milium equitatu a milibus passuum XX castra habet</td><td></td></tr><tr><td>posita Πάλτῳ et existimat se sine proelio posse vincere.</td><td></td></tr><tr><td>nam iam ternis tetrachmis triticum apud Dolabellam est.</td><td></td></tr><tr><td>nisi quid navibus Laodicenorum supportarit, cito fame</td><td>10</td></tr><tr><td>pereat necesse est; ne supportare possit et Cassi classis</td><td></td></tr><tr><td>bene magna cui praeest Sextilius Rufus et tres quas nos</td><td></td></tr><tr><td>adduximus, ego, Turullius, Patiscus, facile praestabunt. te</td><td></td></tr><tr><td>volo bene sperare et rem publicam, ut vos istic expedistis, </td><td></td></tr><tr><td>ita pro nostra parte celeriter [iter] nobis expediri posse</td><td>15</td></tr><tr><td>confidere. </td><td></td></tr><tr><td>  Vale.</td><td></td></tr><tr><td> D. Id. Iun. Cypro a Crommyacride.</td><td></td></tr>
        </table>