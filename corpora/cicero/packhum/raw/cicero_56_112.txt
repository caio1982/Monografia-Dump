<table>
          <script>targetHit=0;</script>
          <tr class="title first  date"><td>post<span class="snum">.</span> parte Oct<span class="snum">.(?)</span> <span class="snum">54</span></td><td></td></tr><tr class="title last  "><td>CICERO TREBATIO</td><td></td></tr><tr><td>Iam diu ignoro quid agas; nihil enim scribis, neque ego ad</td><td>7.9.1.1</td></tr><tr><td>te his duobus mensibus scripseram. quod cum Quinto fratre</td><td></td></tr><tr><td>meo non eras, quo mitterem aut cui darem nesciebam. cupio </td><td></td></tr><tr><td>scire quid agas et ubi sis hiematurus. equidem velim cum</td><td></td></tr><tr><td>Caesare, sed ad eum propter eius &lt;luctum&gt; nihil sum ausus</td><td>5</td></tr><tr><td>scribere; ad Balbum tamen scripsi. tu tibi deesse noli; serius</td><td>2.1</td></tr><tr><td>potius ad nos, dum plenior. quod huc properes nihil est,</td><td></td></tr><tr><td>praesertim Battara mortuo. sed tibi consilium non deest.</td><td></td></tr><tr><td>quid constitueris cupio scire. </td><td></td></tr><tr><td>  Cn. Octavius est (an Cn. Cornelius?) quidam, tuus</td><td>5</td></tr><tr><td>familiaris, summo genere natus, terrae filius. is me, quia scit</td><td></td></tr><tr><td>tuum familiarem esse, crebro ad cenam invitat. adhuc non</td><td></td></tr><tr><td>potuit perducere, sed mihi tamen gratum est.</td><td></td></tr>
        </table>