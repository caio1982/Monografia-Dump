<table>
          <script>targetHit=0;</script>
          <tr><td>  Ac ne illud quidem vobis neglegendum est quod mihi</td><td>17.1</td></tr><tr><td>ego extremum proposueram, cum essem de belli genere</td><td></td></tr><tr><td>dicturus, quod ad multorum bona civium Romanorum</td><td></td></tr><tr><td>pertinet; quorum vobis pro vestra sapientia, Quirites, ha-</td><td></td></tr><tr><td>benda est ratio diligenter. Nam et publicani, homines</td><td>5</td></tr><tr><td>honestissimi atque ornatissimi, suas rationes et copias in</td><td></td></tr><tr><td>illam provinciam contulerunt, quorum ipsorum per se res</td><td></td></tr><tr><td>et fortunae vobis curae esse debent. Etenim, si vectigalia</td><td></td></tr><tr><td>nervos esse rei publicae semper duximus, eum certe ordinem</td><td></td></tr><tr><td>qui exercet illa firmamentum ceterorum ordinum recte esse </td><td>10</td></tr><tr><td>dicemus. Deinde ex ceteris ordinibus homines gnavi atque</td><td>18.1</td></tr><tr><td>industrii partim ipsi in Asia negotiantur, quibus vos absenti-</td><td></td></tr><tr><td>bus consulere debetis, partim eorum in ea provincia pecu-</td><td></td></tr><tr><td>nias magnas conlocatas habent. Est igitur humanitatis</td><td></td></tr><tr><td>vestrae magnum numerum civium calamitate prohibere,</td><td>5</td></tr><tr><td>sapientiae videre multorum civium calamitatem a re publica</td><td></td></tr><tr><td>seiunctam esse non posse. Etenim illud primum parvi</td><td></td></tr><tr><td>refert, vos publicanis amissa vectigalia postea victoria reci-</td><td></td></tr><tr><td>perare; neque enim isdem redimendi facultas erit propter</td><td></td></tr><tr><td>calamitatem neque aliis voluntas propter timorem. Deinde</td><td>19.1</td></tr><tr><td>quod nos eadem Asia atque idem iste Mithridates initio</td><td></td></tr><tr><td>belli Asiatici docuit, id quidem certe calamitate docti me-</td><td></td></tr><tr><td>moria retinere debemus. Nam tum, cum in Asia magnas</td><td></td></tr><tr><td>permulti res amiserunt, scimus Romae solutione impedita</td><td>5</td></tr><tr><td>fidem concidisse. Non enim possunt una in civitate multi</td><td></td></tr><tr><td>rem ac fortunas amittere ut non pluris secum in eandem</td><td></td></tr><tr><td>trahant calamitatem: a quo periculo prohibete rem publi-</td><td></td></tr><tr><td>cam. Etenim—mihi credite id quod ipsi videtis—haec fides</td><td></td></tr><tr><td>atque haec ratio pecuniarum quae Romae, quae in foro</td><td>10</td></tr><tr><td>versatur, implicata est cum illis pecuniis Asiaticis et co-</td><td></td></tr><tr><td>haeret; ruere illa non possunt ut haec non eodem labefacta</td><td></td></tr><tr><td>motu concidant. Qua re videte num dubitandum vobis sit</td><td></td></tr><tr><td>omni studio ad id bellum incumbere in quo gloria nominis</td><td></td></tr><tr><td>vestri, salus sociorum, vectigalia maxima, fortunae pluri-</td><td>15</td></tr><tr><td>morum civium coniunctae cum re publica defendantur. </td><td></td></tr>
        </table>