<table>
          <script>targetHit=0;</script>
          <tr class="title first  "><td>EX GRAECIS CONVERSA</td><td></td></tr><tr class="title  "><td>ILIAS</td><td></td></tr><tr class="title last  citat"><td>Cic<span class="snum">.</span> <span class="citref">Div</span><span class="snum"><span class="citref">.</span></span><span class="citref"></span> <span class="snum">2.63</span></td><td></td></tr><tr><td>ferte, viri, et duros animo tolerate labores,</td><td>23.1</td></tr><tr><td>auguris ut nostri Calchantis fata queamus</td><td></td></tr><tr><td>scire, ratosne habeant an vanos pectoris orsus.</td><td></td></tr><tr><td>namque omnes memori portentum mente retentant,</td><td></td></tr><tr><td>qui non funestis liquerunt lumina fatis.</td><td>5</td></tr><tr><td>Argolicis primum ut vestita est classibus Aulis,</td><td></td></tr><tr><td>quae Priamo cladem et Troiae pestemque ferebant,</td><td></td></tr><tr><td>nos circum latices gelidos fumantibus aris</td><td></td></tr><tr><td>aurigeris divom placantes numina tauris</td><td></td></tr><tr><td>sub platano umbrifera, fons unde emanat aquai,</td><td>10</td></tr><tr><td>vidimus inmani specie tortuque draconem</td><td></td></tr><tr><td>terribilem, Iovis ut pulsu penetraret ab ara;</td><td></td></tr><tr><td>qui platani in ramo foliorum tegmine saeptos</td><td></td></tr><tr><td>corripuit pullos; quos cum consumeret octo,</td><td></td></tr><tr><td>nona super tremulo genetrix clangore volabat,</td><td>15</td></tr><tr><td>cui ferus inmani laniavit viscera morsu.</td><td></td></tr><tr><td>hunc, ubi tam teneros volucris matremque peremit,</td><td></td></tr><tr><td>qui luci ediderat genitor Saturnius idem</td><td></td></tr><tr><td>abdidit et duro formavit tegmine saxi.</td><td></td></tr><tr><td>nos autem timidi stantes mirabile monstrum</td><td>20</td></tr><tr><td>vidimus in mediis divom versarier aris.</td><td></td></tr><tr><td>tum Calchas haec est fidenti voce locutus:</td><td></td></tr><tr><td>'quidnam torpentes subito obstipuistis, Achivi?</td><td></td></tr><tr><td>nobis haec portenta deum dedit ipse creator</td><td></td></tr><tr><td>tarda et sera nimis, sed fama ac laude perenni.</td><td>25</td></tr><tr><td>nam quot avis taetro mactatas dente videtis,</td><td></td></tr><tr><td>tot nos ad Troiam belli exanclabimus annos.</td><td></td></tr><tr><td>quae decumo cadet et poena satiabit Achivos.'</td><td></td></tr><tr><td>edidit haec Calchas; quae iam matura videtis. </td><td></td></tr><tr class="title first last  citat"><td>Cic<span class="snum">.</span> <span class="citref">Tusc</span><span class="snum"><span class="citref">.</span></span><span class="citref"></span> <span class="snum">3.63</span></td><td></td></tr><tr><td>qui miser in campis maerens errabat Aleis,</td><td>24.1</td></tr><tr><td>ipse suum cor edens, hominum vestigia vitans.</td><td></td></tr><tr class="title first last  citat"><td>Gel<span class="snum">.</span> <span class="citref">N</span><span class="snum"><span class="citref">.</span></span><span class="citref">A</span><span class="snum"><span class="citref">.</span></span><span class="citref"></span> <span class="snum">15.6.3</span></td><td></td></tr><tr><td>'hic situs est vitae iam pridem lumina linquens</td><td>25.1</td></tr><tr><td>qui quondam Hectoreo perculsus concidit ense.'</td><td></td></tr><tr><td>fabitur haec aliquis, mea semper gloria vivet. </td><td></td></tr><tr class="title first last  citat"><td>Cic<span class="snum">.</span> <span class="citref">Div</span><span class="snum"><span class="citref">.</span></span><span class="citref"></span> <span class="snum">2.82</span></td><td></td></tr><tr><td>prospera Iuppiter his dextris fulgoribus edit</td><td>26.1</td></tr><tr class="title first last  citat"><td>Cic<span class="snum">.</span> <span class="citref">Div</span><span class="snum"><span class="citref">.</span></span><span class="citref"></span> <span class="snum">1.52</span></td><td></td></tr><tr><td>tertia te Phthiae tempestas laeta locabit</td><td>27.1</td></tr><tr class="title first last  citat"><td>Cic<span class="snum">.</span> <span class="citref">Tusc</span><span class="snum"><span class="citref">.</span></span><span class="citref"></span> <span class="snum">3.18</span></td><td></td></tr><tr><td>corque meum penitus turgescit tristibus iris,</td><td>28.1</td></tr><tr><td>cum decore atque omni me orbatum laude recordor.</td><td></td></tr><tr class="title first last  citat"><td>Cic<span class="snum">.</span> <span class="citref">Tusc</span><span class="snum"><span class="citref">.</span></span><span class="citref"></span> <span class="snum">3.65</span></td><td></td></tr><tr><td>namque nimis multos atque omni luce cadentis</td><td>29.1</td></tr><tr><td>cernimus, ut nemo possit maerore vacare.</td><td></td></tr><tr><td>quo magis est aequum tumulis mandare peremptos</td><td></td></tr><tr><td>firmo animo et luctum lacrimis finire diurnis. </td><td></td></tr>
        </table>