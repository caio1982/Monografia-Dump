<table>
          <script>targetHit=0;</script>
          <tr><td>  Illa vero eius cupiditas incredibilis est. Nam ut in</td><td>2.4.58.8</td></tr><tr><td>singula conclavia, quae iste non modo Romae sed in</td><td></td></tr><tr><td>omnibus villis habet, tricenos lectos optime stratos cum</td><td>10</td></tr><tr><td>ceteris ornamentis convivi quaereret, nimium multa compa-</td><td></td></tr><tr><td>rare videretur; nulla domus in Sicilia locuples fuit ubi iste</td><td></td></tr><tr><td>non textrinum instituerit. Mulier [est] Segestana perdives</td><td>59.1</td></tr><tr><td>et nobilis, Lamia nomine, per triennium isti plena domo</td><td></td></tr><tr><td>telarum stragulam vestem confecit, nihil nisi conchylio</td><td></td></tr><tr><td>tinctum Attalus, homo pecuniosus, Neti, Lyso Lilybaei,</td><td></td></tr><tr><td>Critolaus Aetnae, Syracusis Aeschrio, Cleomenes, Theo-</td><td>5</td></tr><tr><td>mnastus, Helori Archonidas,—dies me citius defecerit</td><td></td></tr><tr><td>quam nomina. 'Ipse dabat purpuram, tantum operam</td><td></td></tr><tr><td>amici.' Credo; iam enim non libet omnia criminari; quasi</td><td></td></tr><tr><td>vero hoc mihi non satis sit ad crimen, habuisse tam multum</td><td></td></tr><tr><td>quod daret, voluisse deportare tam multa, hoc denique, quod</td><td>10</td></tr><tr><td>concedit, amicorum operis esse in huiusce modi rebus usum.</td><td></td></tr><tr><td>Iam vero lectos aeratos et candelabra aenea num cui praeter</td><td>60.1</td></tr><tr><td>istum Syracusis per triennium facta esse existimatis?</td><td></td></tr><tr><td>'Emebat.' Credo; sed tantum vos certiores, iudices, facio</td><td></td></tr><tr><td>quid iste in provincia praetor egerit, ne cui forte neglegens</td><td></td></tr><tr><td>nimium fuisse videatur neque se satis, cum potestatem</td><td>5</td></tr><tr><td>habuerit, instruxisse et ornasse. </td><td></td></tr><tr><td>  Venio nunc non iam ad furtum, non ad avaritiam, non ad</td><td></td></tr><tr><td>cupiditatem, sed ad eius modi facinus in quo omnia nefaria</td><td></td></tr><tr><td>contineri mihi atque inesse videantur; in quo di immortales</td><td></td></tr><tr><td>violati, existimatio atque auctoritas nominis populi Romani</td><td>10</td></tr><tr><td>imminuta, hospitium spoliatum ac proditum, abalienati</td><td></td></tr><tr><td>scelere istius a nobis omnes reges amicissimi, nationesque</td><td></td></tr><tr><td>quae in eorum regno ac dicione sunt. Nam reges Syriae,</td><td>61.1</td></tr><tr><td>regis Antiochi filios pueros, scitis Romae nuper fuisse; qui </td><td></td></tr><tr><td>venerant non propter Syriae regnum, nam id sine contro-</td><td></td></tr><tr><td>versia obtinebant ut a patre et a maioribus acceperant, sed</td><td></td></tr><tr><td>regnum Aegypti ad se et ad Selenen, matrem suam, per-</td><td>5</td></tr><tr><td>tinere arbitrabantur. Ii posteaquam temporibus rei publicae</td><td></td></tr><tr><td>exclusi per senatum agere quae voluerant non potuerunt, in</td><td></td></tr><tr><td>Syriam in regnum patrium profecti sunt. Eorum alter, qui</td><td></td></tr><tr><td>Antiochus vocatur, iter per Siciliam facere voluit, itaque isto</td><td></td></tr><tr><td>praetore venit Syracusas. Hic Verres hereditatem sibi</td><td>62.1</td></tr><tr><td>venisse arbitratus est, quod in eius regnum ac manus</td><td></td></tr><tr><td>venerat is quem iste et audierat multa secum praeclara</td><td></td></tr><tr><td>habere et suspicabatur. Mittit homini munera satis large</td><td></td></tr><tr><td>haec ad usum domesticum, olei, vini quod visum est,</td><td>5</td></tr><tr><td>etiam tritici quod satis esset, de suis decumis. Deinde</td><td></td></tr><tr><td>ipsum regem ad cenam vocavit. Exornat ample magnifi-</td><td></td></tr><tr><td>ceque triclinium; exponit ea, quibus abundabat, plurima</td><td></td></tr><tr><td>et pulcherrima vasa argentea,—nam haec aurea nondum</td><td></td></tr><tr><td>fecerat; omnibus curat rebus instructum et paratum ut sit</td><td>10</td></tr><tr><td>convivium. Quid multa? rex ita discessit ut et istum</td><td></td></tr><tr><td>copiose ornatum et se honorifice acceptum arbitraretur.</td><td></td></tr><tr><td>Vocat ad cenam deinde ipse praetorem; exponit suas</td><td></td></tr><tr><td>copias omnis, multum argentum, non pauca etiam pocula</td><td></td></tr><tr><td>ex auro, quae, ut mos est regius et maxime in Syria,</td><td>15</td></tr><tr><td>gemmis erant distincta clarissimis. Erat etiam vas vina-</td><td></td></tr><tr><td>rium, ex una gemma pergrandi trulla excavata, manubrio</td><td></td></tr><tr><td>aureo, de qua, credo, satis idoneum satis gravem testem,</td><td></td></tr><tr><td>Q. Minucium, dicere audistis. Iste unum quodque vas in</td><td>63.1</td></tr><tr><td>manus sumere, laudare, mirari: rex gaudere praetori populi</td><td></td></tr><tr><td>Romani satis iucundum et gratum illud esse convivium.</td><td></td></tr><tr><td>Posteaquam inde discessum est, cogitare nihil iste aliud, </td><td></td></tr><tr><td>quod ipsa res declaravit, nisi quem ad modum regem ex</td><td>5</td></tr><tr><td>provincia spoliatum expilatumque dimitteret. Mittit ro-</td><td></td></tr><tr><td>gatum vasa ea quae pulcherrima apud eum viderat; ait se</td><td></td></tr><tr><td>suis caelatoribus velle ostendere. Rex, qui illum non</td><td></td></tr><tr><td>nosset, sine ulla suspicione libentissime dedit. Mittit etiam</td><td></td></tr><tr><td>trullam gemmeam rogatum; velle se eam diligentius con-</td><td>10</td></tr><tr><td>siderare. Ea quoque ei mittitur. </td><td></td></tr>
        </table>