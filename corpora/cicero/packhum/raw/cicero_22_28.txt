<table>
          <script>targetHit=0;</script>
          <tr><td>  Huic gravitati hominis videbat ille gladiator se, si moribus</td><td>88.1</td></tr><tr><td>ageret, parem esse non posse; ad ferrum, faces, ad coti-</td><td></td></tr><tr><td>dianam caedem, incendia, rapinas se cum exercitu suo con-</td><td></td></tr><tr><td>tulit; domum oppugnare, itineribus occurrere, vi lacessere</td><td></td></tr><tr><td>et terrere coepit. Non movit hominem summa gravitate</td><td>5</td></tr><tr><td>summaque constantia; sed quamquam dolor animi, innata</td><td></td></tr><tr><td>libertas, prompta excellensque virtus fortissimum virum</td><td></td></tr><tr><td>hortabatur vi vim, oblatam praesertim saepius, ut frangeret</td><td></td></tr><tr><td>et refutaret, tanta moderatio fuit hominis, tantum consilium,</td><td></td></tr><tr><td>ut contineret dolorem neque eadem se re ulcisceretur qua</td><td>10</td></tr><tr><td>esset lacessitus, sed illum tot iam in funeribus rei publicae</td><td></td></tr><tr><td>exsultantem ac tripudiantem legum, si posset, laqueis con-</td><td></td></tr><tr><td>stringeret. Descendit ad accusandum. Quis umquam tam</td><td>89.1</td></tr><tr><td>proprie rei publicae causa, nullis inimicitiis, nullis praemiis, </td><td></td></tr><tr><td>nulla hominum postulatione aut etiam opinione id eum</td><td></td></tr><tr><td>umquam esse facturum? Fracti erant animi hominis; hoc</td><td></td></tr><tr><td>enim accusante pristini illius sui iudici turpitudinem despera-</td><td>5</td></tr><tr><td>bat. Ecce tibi consul, praetor, tribunus plebis nova novi</td><td></td></tr><tr><td>generis edicta proponunt; 'ne reus adsit, ne citetur, ne</td><td></td></tr><tr><td>quaeratur, ne mentionem omnino cuiquam iudicum aut</td><td></td></tr><tr><td>iudiciorum facere liceat!' Quid ageret vir ad virtutem,</td><td></td></tr><tr><td>dignitatem, gloriam natus vi sceleratorum hominum con-</td><td>10</td></tr><tr><td>roborata, legibus iudiciisque sublatis? Cervices tribunus</td><td></td></tr><tr><td>plebis privato, praestantissimus vir profligatissimo homini</td><td></td></tr><tr><td>daret? an causam susceptam adfligeret? an se domi con-</td><td></td></tr><tr><td>tineret? Et vinci turpe putavit et deterreri &lt;et clam eripi: id</td><td></td></tr><tr><td>egit&gt; ut, quoniam sibi in illum legibus uti non liceret, illius</td><td>15</td></tr><tr><td>vim neque in suo neque in rei publicae periculo perti-</td><td></td></tr><tr><td>mesceret. </td><td></td></tr><tr><td>  Quo modo igitur hoc in genere praesidi comparati accusas</td><td>90.1</td></tr><tr><td>Sestium, cum idem laudes Milonem? An qui sua tecta</td><td></td></tr><tr><td>defendit, qui ab aris focis ferrum flammamque depellit, qui</td><td></td></tr><tr><td>sibi licere vult tuto esse in foro, in templo, in curia, iure</td><td></td></tr><tr><td>praesidium comparat: qui vulneribus, quae cernit cotidie</td><td>5</td></tr><tr><td>toto corpore, monetur ut aliquo praesidio caput et cervices</td><td></td></tr><tr><td>et iugulum ac latera tutetur, hunc de vi accusandum putas?</td><td></td></tr><tr><td>Quis enim nostrum, iudices, ignorat ita naturam rerum</td><td>91.1</td></tr><tr><td>tulisse ut quodam tempore homines nondum neque naturali</td><td></td></tr><tr><td>neque civili iure descripto fusi per agros ac dispersi vaga-</td><td></td></tr><tr><td>rentur, tantumque haberent quantum manu ac viribus per</td><td></td></tr><tr><td>caedem ac vulnera aut eripere aut retinere potuissent? Qui</td><td>5</td></tr><tr><td>igitur primi virtute et consilio praestanti exstiterunt, ii per- </td><td></td></tr><tr><td>specto genere humanae docilitatis atque ingeni dissupatos</td><td></td></tr><tr><td>unum in locum congregarunt eosque ex feritate illa ad</td><td></td></tr><tr><td>iustitiam atque ad mansuetudinem transduxerunt. Tum</td><td></td></tr><tr><td>res ad communem utilitatem, quas publicas appellamus, tum</td><td>10</td></tr><tr><td>conventicula hominum, quae postea civitates nominatae</td><td></td></tr><tr><td>sunt, tum domicilia coniuncta, quas urbis dicimus, invento</td><td></td></tr><tr><td>et divino iure et humano moenibus saepserunt. Atque</td><td>92.1</td></tr><tr><td>inter hanc vitam perpolitam humanitate et illam immanem</td><td></td></tr><tr><td>nihil tam interest quam ius atque vis. Horum utro uti</td><td></td></tr><tr><td>nolumus, altero est utendum. Vim volumus exstingui, ius</td><td></td></tr><tr><td>valeat necesse est, id est iudicia, quibus omne ius continetur;</td><td>5</td></tr><tr><td>iudicia displicent aut nulla sunt, vis dominetur necesse est.</td><td></td></tr><tr><td>Hoc vident omnes: Milo et vidit et fecit, ut ius experiretur,</td><td></td></tr><tr><td>vim depelleret. Altero uti voluit, ut virtus audaciam vin-</td><td></td></tr><tr><td>ceret; altero usus necessario est, ne virtus ab audacia</td><td></td></tr><tr><td>vinceretur. Eademque ratio fuit Sesti, si minus in accu-</td><td>10</td></tr><tr><td>sando—neque enim per omnis fuit idem fieri necesse—at</td><td></td></tr><tr><td>certe in necessitate defendendae salutis suae praesidioque</td><td></td></tr><tr><td>contra vim et manum comparando. </td><td></td></tr>
        </table>