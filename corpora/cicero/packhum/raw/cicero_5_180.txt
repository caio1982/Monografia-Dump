<table>
          <script>targetHit=0;</script>
          <tr><td>  Te nunc, P. Scipio, te, inquam, lectissimum ornatis-</td><td>2.4.79.7</td></tr><tr><td>simumque adulescentem, appello, abs te officium tuum</td><td></td></tr><tr><td>debitum generi et nomini requiro et flagito. Cur pro isto,</td><td></td></tr><tr><td>qui laudem honoremque familiae vestrae depeculatus est,</td><td>10</td></tr><tr><td>pugnas, cur eum defensum esse vis, cur ego tuas partis</td><td></td></tr><tr><td>suscipio, cur tuum munus sustineo, cur M. Tullius</td><td></td></tr><tr><td>P. Africani monumenta requirit, P. Scipio eum qui illa</td><td></td></tr><tr><td>sustulit defendit? Cum mos a maioribus traditus sit, ut</td><td></td></tr><tr><td>monumenta maiorum ita suorum quisque defendat ut ea ne</td><td>15</td></tr><tr><td>ornari quidem nomine aliorum sinat, tu isti aderis, qui non</td><td></td></tr><tr><td>obstruxit aliqua ex parte monumento P. Scipionis sed id</td><td></td></tr><tr><td>funditus delevit ac sustulit? Quisnam igitur, per deos</td><td>80.1</td></tr><tr><td>immortalis, tuebitur P. Scipionis memoriam mortui, quis</td><td></td></tr><tr><td>monumenta atque indicia virtutis, si tu ea relinques aut</td><td></td></tr><tr><td>deseres, nec solum spoliata illa patieris sed etiam eorum</td><td></td></tr><tr><td>spoliatorem vexatoremque defendes? Adsunt Segestani,</td><td>5</td></tr><tr><td>clientes tui, socii populi Romani atque amici; certiorem</td><td></td></tr><tr><td>te faciunt P. Africanum Carthagine deleta simulacrum</td><td></td></tr><tr><td>Dianae maioribus suis restituisse, idque apud Segestanos</td><td></td></tr><tr><td>eius imperatoris nomine positum ac dedicatum fuisse; hoc</td><td></td></tr><tr><td>Verrem demoliendum et asportandum nomenque omnino</td><td>10</td></tr><tr><td>P. Scipionis delendum tollendumque curasse; orant te</td><td></td></tr><tr><td>atque obsecrant ut sibi religionem, generi tuo laudem </td><td></td></tr><tr><td>gloriamque restituas, ut, quod per P. Africanum ex urbe ho-</td><td></td></tr><tr><td>stium recuperarint, id per te ex praedonis domo conservare</td><td></td></tr><tr><td>possint. </td><td>15</td></tr><tr><td>  Quid aut tu his respondere honeste potes aut illi facere,</td><td></td></tr><tr><td>nisi ut te ac fidem tuam implorent? Adsunt et implorant.</td><td></td></tr><tr><td>Potes domesticae laudis amplitudinem, Scipio, tueri, potes;</td><td></td></tr><tr><td>omnia sunt in te quae aut fortuna hominibus aut natura</td><td></td></tr><tr><td>largitur; non praecerpo fructum offici tui, non alienam</td><td>20</td></tr><tr><td>mihi laudem appeto, non est pudoris mei P. Scipione,</td><td></td></tr><tr><td>florentissimo adulescente, vivo et incolumi me propugna-</td><td></td></tr><tr><td>torem monumentorum P. Scipionis defensoremque profiteri.</td><td></td></tr><tr><td>Quam ob rem si suscipis domesticae laudis patrocinium,</td><td>81.1</td></tr><tr><td>me non solum silere de vestris monumentis oportebit, sed</td><td></td></tr><tr><td>etiam laetari P. Africani eius modi fortunam esse mortui</td><td></td></tr><tr><td>ut eius honos ab iis qui ex eadem familia sint defendatur,</td><td></td></tr><tr><td>neque ullum adventicium auxilium requiratur. Sin istius</td><td>5</td></tr><tr><td>amicitia te impedit, si hoc quod ego abs te postulo minus</td><td></td></tr><tr><td>ad officium tuum pertinere arbitrabere, succedam ego</td><td></td></tr><tr><td>vicarius tuo muneri, suscipiam partis quas alienas esse</td><td></td></tr><tr><td>arbitrabar. Deinde ista praeclara nobilitas desinat queri</td><td></td></tr><tr><td>populum Romanum hominibus novis industriis libenter</td><td>10</td></tr><tr><td>honores mandare semperque mandasse. Non est que-</td><td></td></tr><tr><td>rendum in hac civitate, quae propter virtutem omnibus</td><td></td></tr><tr><td>nationibus imperat, virtutem plurimum posse. Sit apud</td><td></td></tr><tr><td>alios imago P. Africani, ornentur alii mortui virtute ac</td><td></td></tr><tr><td>nomine; talis ille vir fuit, ita de populo Romano meritus</td><td>15</td></tr><tr><td>est ut non uni familiae sed universae civitati commendatus</td><td></td></tr><tr><td>esse debeat. Est aliqua mea pars virilis, quod eius civitatis</td><td></td></tr><tr><td>sum quam ille amplam inlustrem claramque reddidit, prae-</td><td></td></tr><tr><td>cipue quod in his rebus pro mea parte versor quarum ille</td><td></td></tr><tr><td>princeps fuit, aequitate, industria, temperantia, defensione </td><td>20</td></tr><tr><td>miserorum, odio improborum; quae cognatio studiorum et</td><td></td></tr><tr><td>artium prope modum non minus est coniuncta quam ista</td><td></td></tr><tr><td>qua vos delectamini generis et nominis. </td><td></td></tr>
        </table>