<table>
          <script>targetHit=0;</script>
          <tr><td>  Verum quod ego laboribus periculis inimicitiisque meis</td><td>1.1.51.1</td></tr><tr><td>tum cum admissum erit dedecus severe me persecuturum</td><td></td></tr><tr><td>esse polliceor, id ne accidat tu tua auctoritate, sapientia,</td><td></td></tr><tr><td>diligentia, M'. Glabrio, potes providere. Suscipe causam</td><td></td></tr><tr><td>iudiciorum; suscipe causam severitatis, integritatis, fidei,</td><td>5</td></tr><tr><td>religionis; suscipe causam senatus, ut is hoc iudicio pro-</td><td></td></tr><tr><td>batus cum populo Romano et in laude et in gratia esse</td><td></td></tr><tr><td>possit. Cogita, quo loco sis, quid dare populo Romano,</td><td></td></tr><tr><td>quid reddere maioribus tuis debeas; fac tibi paternae legis</td><td></td></tr><tr><td>Aciliae veniat in mentem, qua lege populus Romanus de</td><td>10</td></tr><tr><td>pecuniis repetundis optimis iudiciis severissimisque iudici-</td><td></td></tr><tr><td>bus usus est. Circumstant te summae auctoritates, quae</td><td>52.1</td></tr><tr><td>te oblivisci laudis domesticae non sinant, quae te noctes</td><td></td></tr><tr><td>diesque commoneant fortissimum tibi patrem, sapientis-</td><td></td></tr><tr><td>simum avum, gravissimum socerum fuisse. Quare si</td><td></td></tr><tr><td>Glabrionis patris vim et acrimoniam ceperis ad resistendum</td><td>5</td></tr><tr><td>hominibus audacissimis, si avi Scaevolae prudentiam ad</td><td></td></tr><tr><td>prospiciendas insidias quae tuae atque horum famae com-</td><td></td></tr><tr><td>parantur, si soceri Scauri constantiam, ut ne quis te de</td><td></td></tr><tr><td>vera et certa possit sententia demovere, intelleget populus</td><td></td></tr><tr><td>Romanus integerrimo atque honestissimo praetore de-</td><td>10</td></tr><tr><td>lectoque consilio nocenti reo magnitudinem pecuniae plus</td><td></td></tr><tr><td>habuisse momenti ad suspicionem criminis quam ad</td><td></td></tr><tr><td>rationem salutis. </td><td></td></tr><tr><td>  Mihi certum est non committere ut in hac causa praetor</td><td>53.1</td></tr><tr><td>nobis consiliumque mutetur. Non patiar rem in id tempus</td><td></td></tr><tr><td>adduci ut quos adhuc servi designatorum consulum non</td><td></td></tr><tr><td>moverunt, cum eos novo exemplo universos arcesserent,</td><td></td></tr><tr><td>eos tum lictores consulum vocent; ut homines miseri, </td><td>5</td></tr><tr><td>antea socii atque amici populi Romani, nunc servi ac</td><td></td></tr><tr><td>supplices, non modo ius suum fortunasque omnis eorum</td><td></td></tr><tr><td>imperio amittant, verum etiam deplorandi iuris sui pote-</td><td></td></tr><tr><td>statem non habeant. Non sinam profecto causa a me</td><td>54.1</td></tr><tr><td>perorata, quadraginta diebus interpositis, tum nobis deni-</td><td></td></tr><tr><td>que responderi cum accusatio nostra in oblivionem diu-</td><td></td></tr><tr><td>turnitatis adducta sit. Non committam ut tum haec res</td><td></td></tr><tr><td>iudicetur, cum haec frequentia totius Italiae Roma dis-</td><td>5</td></tr><tr><td>cesserit, quae convenit uno tempore undique comitiorum</td><td></td></tr><tr><td>ludorum censendique causa. Huius iudici et laudis fructum</td><td></td></tr><tr><td>et offensionis periculum vestrum, laborem sollicitudinem-</td><td></td></tr><tr><td>que nostram, scientiam quid agatur, memoriamque quid a</td><td></td></tr><tr><td>quoque dictum sit, omnium puto esse oportere. Faciam</td><td>55.1</td></tr><tr><td>hoc non novum, sed ab iis qui nunc principes nostrae</td><td></td></tr><tr><td>civitatis sunt ante factum, ut testibus utar statim: illud a</td><td></td></tr><tr><td>me novum, iudices, cognoscetis, quod ita testis constituam</td><td></td></tr><tr><td>ut crimen totum explicem, ubi id interrogando argumentis</td><td>5</td></tr><tr><td>atque oratione firmavero, tum testis ad crimen adcommo-</td><td></td></tr><tr><td>dem, ut nihil inter illam usitatam accusationem atque hanc</td><td></td></tr><tr><td>novam intersit, nisi quod in illa tum cum omnia dicta sunt</td><td></td></tr><tr><td>testes dantur, hic in singulas res dabuntur, ut illis quoque</td><td></td></tr><tr><td>eadem interrogandi facultas argumentandi dicendique sit.</td><td>10</td></tr><tr><td>Si quis erit qui perpetuam orationem accusationemque</td><td></td></tr><tr><td>desideret, altera actione audiet; nunc id quod facimus,—</td><td></td></tr><tr><td>&lt;quia&gt; ea ratione facimus, ut malitiae illorum consilio nostro</td><td></td></tr><tr><td>occurramus,—necessario fieri intellegat. Haec primae</td><td>56.1</td></tr><tr><td>actionis erit accusatio. Dicimus C. Verrem, cum multa </td><td></td></tr><tr><td>libidinose, multa crudeliter in civis Romanos atque socios,</td><td></td></tr><tr><td>multa in deos hominesque nefarie fecerit, tum praeterea</td><td></td></tr><tr><td>quadringentiens sestertium ex Sicilia contra leges abstulisse.</td><td>5</td></tr><tr><td>Hoc testibus, hoc tabulis privatis publicisque auctoritatibus</td><td></td></tr><tr><td>ita vobis planum faciemus ut hoc statuatis, etiamsi spatium</td><td></td></tr><tr><td>ad dicendum nostro commodo vacuosque dies habuissemus,</td><td></td></tr><tr><td>tamen oratione longa nihil opus fuisse. Dixi. </td><td></td></tr>
        </table>