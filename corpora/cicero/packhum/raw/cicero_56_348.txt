<table>
          <script>targetHit=0;</script>
          <tr class="title first  date"><td><span class="snum">51</span> vel <span class="snum">50</span> in Cilicia</td><td></td></tr><tr class="title last  "><td>M. CICERO S. D. P. SILIO PRO PR.</td><td></td></tr><tr><td>Cum P. Terentio Hispone, qui operas in scriptura pro</td><td>13.65.1.1</td></tr><tr><td>magistro dat, mihi summa familiaritas consuetudoque est,</td><td></td></tr><tr><td>multaque et magna inter nos officia paria et mutua inter- </td><td></td></tr><tr><td>cedunt. eius summa existimatio agitur in eo ut pactiones cum</td><td></td></tr><tr><td>civitatibus reliquis conficiat. non me praeterit nos eam rem</td><td>5</td></tr><tr><td>Ephesi expertos esse neque ab Ephesiis ullo modo impetrare</td><td></td></tr><tr><td>potuisse; sed quoniam, quem ad modum omnes existimant</td><td></td></tr><tr><td>et ego intellego, tua cum summa integritate tum singulari</td><td></td></tr><tr><td>humanitate et mansuetudine consecutus es ut libentissimis</td><td></td></tr><tr><td>Graecis nutu quod velis consequare, peto a te in maiorem</td><td>10</td></tr><tr><td>modum ut honoris mei causa hac laude Hisponem adfici velis. </td><td></td></tr><tr><td>  Praeterea cum sociis scripturae mihi summa necessitudo</td><td>2.1</td></tr><tr><td>est, non solum ob eam causam quod ea societas universa in</td><td></td></tr><tr><td>mea fide est sed etiam quod plerisque sociis utor familiaris-</td><td></td></tr><tr><td>sime. ita et Hisponem meum per me ornaris et societatem</td><td></td></tr><tr><td>mihi coniunctiorem feceris tuque ipse et ex huius observantia,</td><td>5</td></tr><tr><td>gratissimi hominis, et ex sociorum gratia, hominum amplissi-</td><td></td></tr><tr><td>morum, maximum fructum capies et me summo beneficio</td><td></td></tr><tr><td>adfeceris. sic enim velim existimes, in tota tua provincia</td><td></td></tr><tr><td>omnique isto imperio nihil esse quod mihi gratius facere possis.</td><td></td></tr>
        </table>