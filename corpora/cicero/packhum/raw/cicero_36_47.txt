<table>
          <script>targetHit=0;</script>
          <tr><td>  Nunc ab coniecturali constitutione proficiscamur;</td><td>2.14.1</td></tr><tr><td>cuius exemplum sit hoc expositum: in itinere qui-</td><td></td></tr><tr><td>dam proficiscentem ad mercatum quendam et secum</td><td></td></tr><tr><td>aliquantum nummorum ferentem est comitatus. cum</td><td></td></tr><tr><td>hoc, ut fere fit, in via sermonem contulit; ex quo</td><td>5</td></tr><tr><td>factum est, ut illud iter familiarius facere vellent.</td><td></td></tr><tr><td>quare cum in eandem tabernam devertissent, simul ce-</td><td></td></tr><tr><td>nare et in eodem loco somnum capere voluerunt. cenati</td><td></td></tr><tr><td>discubuerunt ibidem. copo autem—nam ita dicitur</td><td></td></tr><tr><td>post inventum, cum in alio maleficio deprehensus est </td><td>10</td></tr><tr><td>—cum illum alterum, videlicet qui nummos haberet,</td><td></td></tr><tr><td>animum advertisset, noctu postquam illos artius iam</td><td></td></tr><tr><td>ut ex lassitudine dormire sensit, accessit et alterius</td><td></td></tr><tr><td>eorum, qui sine nummis erat, gladium propter adposi-</td><td></td></tr><tr><td>tum e vagina eduxit et illum alterum occidit, nummos</td><td>15</td></tr><tr><td>abstulit, gladium cruentum in vaginam recondidit, ipse</td><td></td></tr><tr><td>se in suum lectum recepit. ille autem, cuius gladio</td><td></td></tr><tr><td>occisio erat facta, multo ante lucem surrexit, comitem</td><td></td></tr><tr><td>illum suum inclamavit semel et saepius. illum somno</td><td>15.1</td></tr><tr><td>inpeditum non respondere existimavit; ipse gladium et</td><td></td></tr><tr><td>cetera, quae secum adtulerat, sustulit, solus profectus</td><td></td></tr><tr><td>est. copo non multum post conclamat hominem esse</td><td></td></tr><tr><td>occisum et cum quibusdam devorsoribus illum, qui</td><td>5</td></tr><tr><td>ante exierat, consequitur in itinere. hominem conpre-</td><td></td></tr><tr><td>hendit, gladium eius e vagina educit, reperit cruentum.</td><td></td></tr><tr><td>homo in urbem ab illis deducitur ac reus fit. in</td><td></td></tr><tr><td>hac intentio est criminis: 'occidisti.' depulsio: 'non</td><td></td></tr><tr><td>occidi.' ex quibus constitutio est [id est quaestio]</td><td>10</td></tr><tr><td>eadem [in coniecturali] quae iudicatio: occideritne? </td><td></td></tr>
        </table>