<table>
          <script>targetHit=0;</script>
          <tr><td>  Sed prius pauca cum Antiocho, qui haec ipsa quae</td><td>69.1</td></tr><tr><td>a me defenduntur et didicit apud Philonem tam diu</td><td></td></tr><tr><td>ut constaret diutius didicisse neminem, et scripsit de</td><td></td></tr><tr><td>iis rebus acutissime, et idem haec non acrius accusavit</td><td></td></tr><tr><td>in senectute quam antea defensitaverat. quamvis igi-</td><td>5</td></tr><tr><td>tur fuerit acutus, ut fuit, tamen inconstantia levatur</td><td></td></tr><tr><td>auctoritas. quis [quam] enim iste dies inluxerit quaero, </td><td></td></tr><tr><td>qui illi ostenderit eam quam [quam] multos annos</td><td></td></tr><tr><td>esse negitavisset veri et falsi notam. excogitavit ali-</td><td></td></tr><tr><td>quid? eadem dicit quae Stoici. paenituit illa sen-</td><td>10</td></tr><tr><td>sisse? cur non se transtulit ad alios, et maxime ad</td><td></td></tr><tr><td>Stoicos? eorum enim erat propria ista dissensio. quid</td><td></td></tr><tr><td>eum Mnesarchi paenitebat, quid Dardani; qui erant</td><td></td></tr><tr><td>Athenis tum principes Stoicorum. numquam a Phi-</td><td></td></tr><tr><td>lone discessit, nisi postea quam ipse coepit qui se</td><td>15</td></tr><tr><td>audirent habere. Unde autem subito vetus Academia</td><td>70.1</td></tr><tr><td>revocata est? nominis dignitatem videtur, cum a re</td><td></td></tr><tr><td>ipsa descisceret, retinere voluisse. quod erant qui</td><td></td></tr><tr><td>illum gloriae causa facere dicerent, sperare etiam fore</td><td></td></tr><tr><td>ut i qui se sequerentur Antiochii vocarentur; mihi</td><td>5</td></tr><tr><td>autem magis videtur non potuisse sustinere concur-</td><td></td></tr><tr><td>sum omnium philosophorum. etenim de ceteris sunt</td><td></td></tr><tr><td>inter illos non nulla communia; haec Academicorum</td><td></td></tr><tr><td>est una sententia quam reliquorum philosophorum</td><td></td></tr><tr><td>nemo probet. itaque cessit, et ut ii qui sub novis solem</td><td>10</td></tr><tr><td>non ferunt item ille cum aestuaret veterum ut mae-</td><td></td></tr><tr><td>nianorum sic Academicorum umbram secutus est. quo-</td><td>71.1</td></tr><tr><td>que solebat uti argumento tum cum ei placebat nihil</td><td></td></tr><tr><td>posse percipi, cum quaereret, Dionysius ille Heracleo-</td><td></td></tr><tr><td>tes utrum conprehendisset certa illa nota qua adsen-</td><td></td></tr><tr><td>tiri dicitis oportere, illudne quod multos annos tenuis-</td><td>5</td></tr><tr><td>set Zenonique magistro credidisset, honestum quod</td><td></td></tr><tr><td>esset id bonum solum esse, an quod postea defen-</td><td></td></tr><tr><td>sitavisset, honesti inane nomen esse, voluptatem esse</td><td></td></tr><tr><td>summum bonum—qui ex illius commutata sententia</td><td></td></tr><tr><td>docere vellet nihil ita signari in animis nostris a vero</td><td>10</td></tr><tr><td>posse quod non eodem modo possit a falso, is curavit</td><td></td></tr><tr><td>quod argumentum ex Dionysio ipse sumpsisset ex eo </td><td></td></tr><tr><td>ceteri sumerent. Sed cum hoc alio loco plura; nunc</td><td></td></tr><tr><td>ad ea quae a te Luculle dicta sunt. </td><td></td></tr>
        </table>