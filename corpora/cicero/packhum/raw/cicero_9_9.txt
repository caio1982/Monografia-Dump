<table>
          <script>targetHit=0;</script>
          <tr><td>  Et quoniam auctoritas quoque in bellis administrandis</td><td>43.1</td></tr><tr><td>multum atque in imperio militari valet, certe nemini dubium</td><td></td></tr><tr><td>est quin ea re idem ille imperator plurimum possit. Vehe-</td><td></td></tr><tr><td>menter autem pertinere ad bella administranda quid hostes,</td><td></td></tr><tr><td>quid socii de imperatoribus nostris existiment quis ignorat,</td><td>5</td></tr><tr><td>cum sciamus homines in tantis rebus ut aut metuant aut </td><td></td></tr><tr><td>contemnant aut oderint aut ament opinione non minus</td><td></td></tr><tr><td>et fama quam aliqua ratione certa commoveri? Quod</td><td></td></tr><tr><td>igitur nomen umquam in orbe terrarum clarius fuit, cuius</td><td></td></tr><tr><td>res gestae pares? de quo homine vos, id quod maxime facit</td><td>10</td></tr><tr><td>auctoritatem, tanta et tam praeclara iudicia fecistis? An</td><td>44.1</td></tr><tr><td>vero ullam usquam esse oram tam desertam putatis quo</td><td></td></tr><tr><td>non illius diei fama pervaserit, cum universus populus Ro-</td><td></td></tr><tr><td>manus referto foro completisque omnibus templis ex quibus</td><td></td></tr><tr><td>hic locus conspici potest unum sibi ad commune omnium</td><td>5</td></tr><tr><td>gentium bellum Cn. Pompeium imperatorem depoposcit?</td><td></td></tr><tr><td>Itaque ut plura non dicam neque aliorum exemplis con-</td><td></td></tr><tr><td>firmem quantum auctoritas valeat in bello, ab eodem Cn.</td><td></td></tr><tr><td>Pompeio omnium rerum egregiarum exempla sumantur.</td><td></td></tr><tr><td>Qui quo die a vobis maritimo bello praepositus est impe-</td><td>10</td></tr><tr><td>rator, tanta repente vilitas ex summa inopia et caritate rei</td><td></td></tr><tr><td>frumentariae consecuta est unius hominis spe ac nomine</td><td></td></tr><tr><td>quantam vix in summa ubertate agrorum diuturna pax</td><td></td></tr><tr><td>efficere potuisset. Iam accepta in Ponto calamitate ex eo</td><td>45.1</td></tr><tr><td>proelio de quo vos paulo ante invitus admonui, cum socii</td><td></td></tr><tr><td>pertimuissent, hostium opes animique crevissent, satis firmum</td><td></td></tr><tr><td>praesidium provincia non haberet, amisissetis Asiam, Qui-</td><td></td></tr><tr><td>rites, nisi ad ipsum discrimen eius temporis divinitus Cn.</td><td>5</td></tr><tr><td>Pompeium ad eas regiones Fortuna populi Romani attu-</td><td></td></tr><tr><td>lisset. Huius adventus et Mithridatem insolita inflatum</td><td></td></tr><tr><td>victoria continuit et Tigranen magnis copiis minitantem</td><td></td></tr><tr><td>Asiae retardavit. Et quisquam dubitabit quid virtute per-</td><td></td></tr><tr><td>fecturus sit qui tantum auctoritate perfecerit, aut quam</td><td>10</td></tr><tr><td>facile imperio atque exercitu socios et vectigalia conserva- </td><td></td></tr><tr><td>turus sit qui ipso nomine ac rumore defenderit? Age vero</td><td>46.1</td></tr><tr><td>illa res quantam declarat eiusdem hominis apud hostis</td><td></td></tr><tr><td>populi Romani auctoritatem, quod ex locis tam longinquis</td><td></td></tr><tr><td>tamque diversis tam brevi tempore omnes huic se uni</td><td></td></tr><tr><td>dediderunt! quod &lt;a&gt; communi Cretensium legati, cum in</td><td>5</td></tr><tr><td>eorum insula noster imperator exercitusque esset, ad Cn.</td><td></td></tr><tr><td>Pompeium in ultimas prope terras venerunt eique se omnis</td><td></td></tr><tr><td>Cretensium civitates dedere velle dixerunt! Quid? idem</td><td></td></tr><tr><td>iste Mithridates nonne ad eundem Cn. Pompeium legatum</td><td></td></tr><tr><td>usque in Hispaniam misit? eum quem Pompeius legatum</td><td>10</td></tr><tr><td>semper iudicavit, ei quibus erat molestum ad eum potissimum</td><td></td></tr><tr><td>esse missum speculatorem quam legatum iudicari maluerunt.</td><td></td></tr><tr><td>Potestis igitur iam constituere, Quirites, hanc auctoritatem</td><td></td></tr><tr><td>multis postea rebus gestis magnisque vestris iudiciis ampli-</td><td></td></tr><tr><td>ficatam quantum apud illos reges, quantum apud exteras</td><td>15</td></tr><tr><td>nationes valituram esse existimetis. </td><td></td></tr>
        </table>