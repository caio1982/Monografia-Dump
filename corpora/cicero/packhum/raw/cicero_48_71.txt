<table>
          <script>targetHit=0;</script>
          <tr><td>  Ut enim obscuratur et offunditur luce solis lumen</td><td>3.45.1</td></tr><tr><td>lucernae, et ut interit &lt;in&gt; magnitudine maris Aegaei</td><td></td></tr><tr><td>stilla mellis, et ut in divitiis Croesi teruncii accessio et</td><td></td></tr><tr><td>gradus unus in ea via, quae est hinc in Indiam, sic,</td><td></td></tr><tr><td>cum sit is bonorum finis, quem Stoici dicunt, omnis</td><td>5</td></tr><tr><td>ista rerum corporearum aestimatio splendore virtutis et</td><td></td></tr><tr><td>magnitudine obscuretur et obruatur atque intereat ne-</td><td></td></tr><tr><td>cesse est. et quem ad modum oportunitas—sic enim</td><td></td></tr><tr><td>appellemus εὐκαιρίαν—non fit maior productione tem-</td><td></td></tr><tr><td>poris—habent enim suum modum, quae oportuna di-</td><td>10</td></tr><tr><td>cuntur—, sic recta effectio—κατόρθωσιν enim ita</td><td></td></tr><tr><td>appello, quoniam rectum factum κατόρθωμα—, recta</td><td></td></tr><tr><td>igitur effectio, item convenientia, denique ipsum bonum,</td><td></td></tr><tr><td>quod in eo positum est, ut naturae consentiat, crescendi </td><td></td></tr><tr><td>accessionem nullam habet. ut enim oportunitas illa,</td><td>46.1</td></tr><tr><td>sic haec, de quibus dixi, non fiunt temporis productione</td><td></td></tr><tr><td>maiora, ob eamque causam Stoicis non videtur opta-</td><td></td></tr><tr><td>bilior nec magis expetenda beata vita, si sit longa, quam</td><td></td></tr><tr><td>si brevis, utunturque simili: ut, si cothurni laus illa esset,</td><td>5</td></tr><tr><td>ad pedem apte convenire, neque multi cothurni paucis</td><td></td></tr><tr><td>anteponerentur nec maiores minoribus, sic, quorum omne</td><td></td></tr><tr><td>bonum convenientia atque oportunitate finitur, nec plura</td><td></td></tr><tr><td>paucioribus nec longinquiora brevioribus anteponent.</td><td></td></tr><tr><td>Nec vero satis acute dicunt: si bona valitudo pluris</td><td>47.1</td></tr><tr><td>aestimanda sit longa quam brevis, sapientiae quoque</td><td></td></tr><tr><td>usus longissimus quisque sit plurimi. non intellegunt</td><td></td></tr><tr><td>valitudinis aestimationem spatio iudicari, virtutis opor-</td><td></td></tr><tr><td>tunitate, ut videantur qui illud dicant idem hoc esse</td><td>5</td></tr><tr><td>dicturi, bonam mortem et bonum partum meliorem</td><td></td></tr><tr><td>longum esse quam brevem. non vident alia brevitate</td><td></td></tr><tr><td>pluris aestimari, alia diuturnitate. itaque consentaneum</td><td>48.1</td></tr><tr><td>est his, quae dicta sunt, ratione illorum, qui illum bo-</td><td></td></tr><tr><td>norum finem, quod appellamus extremum, quod ulti-</td><td></td></tr><tr><td>mum, crescere putent posse—isdem placere esse alium</td><td></td></tr><tr><td>alio et sapientiorem itemque alium magis alio vel pec-</td><td>5</td></tr><tr><td>care vel recte facere, quod nobis non licet dicere, qui</td><td></td></tr><tr><td>crescere bonorum finem non putamus. ut enim qui</td><td></td></tr><tr><td>demersi sunt in aqua nihilo magis respirare possunt,</td><td></td></tr><tr><td>si non longe absunt a summo, ut iam iamque possint</td><td></td></tr><tr><td>emergere, quam si etiam tum essent in profundo, nec</td><td>10</td></tr><tr><td>catulus ille, qui iam adpropinquat ut videat, plus cernit</td><td></td></tr><tr><td>quam is, qui modo est natus, item qui processit ali-</td><td></td></tr><tr><td>quantum ad virtutis habitum nihilo minus in miseria</td><td></td></tr><tr><td>est quam ille, qui nihil processit. </td><td></td></tr>
        </table>