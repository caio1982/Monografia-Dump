<table>
          <script>targetHit=0;</script>
          <tr><td>  Quo die Siciliam attigit—videte satisne paratus ex illo</td><td>2.2.19.1</td></tr><tr><td>omine urbano ad everrendam provinciam venerit,—statim</td><td></td></tr><tr><td>Messana litteras Halaesam mittit (quas ego istum in Italia</td><td></td></tr><tr><td>conscripsisse arbitror; nam simul atque e navi egressus est</td><td></td></tr><tr><td>dedit), Halaesinus ad se Dio continuo veniret; se de</td><td>5</td></tr><tr><td>hereditate velle cognoscere quae eius filio a propinquo</td><td></td></tr><tr><td>homine, Apollodoro Laphirone, venisset. Ea erat, iudices,</td><td>20.1</td></tr><tr><td>pergrandis pecunia. Hic est Dio, iudices, nunc beneficio</td><td></td></tr><tr><td>Q. Metelli civis Romanus factus; de quo multis viris pri- </td><td></td></tr><tr><td>mariis testibus multorumque tabulis vobis priore actione</td><td></td></tr><tr><td>satis factum est, HS deciens numerata esse ut eam causam,</td><td>5</td></tr><tr><td>in qua ne tenuissima quidem dubitatio posset esse, isto</td><td></td></tr><tr><td>cognoscente obtineret; praeterea greges nobilissimarum</td><td></td></tr><tr><td>equarum abactos, argenti vestisque stragulae domi quod</td><td></td></tr><tr><td>fuerit esse direptum; ita HS deciens Q. Dionem, quod</td><td></td></tr><tr><td>hereditas ei venisset, nullam aliam ob causam perdidisse.</td><td>10</td></tr><tr><td>Quid? haec hereditas quo praetore Dionis filio venerat?</td><td>21.1</td></tr><tr><td>Eodem quo Anniae, P. Anni senatoris filiae, eodem quo</td><td></td></tr><tr><td>M. Liguri senatori, C. Sacerdote praetore. Quid? tum</td><td></td></tr><tr><td>nemo molestus Dioni fuerat? Non plus quam Liguri</td><td></td></tr><tr><td>Sacerdote praetore. Quid? tum ad Verrem quis detulit?</td><td>5</td></tr><tr><td>Nemo; nisi forte existimatis ei quadruplatores ad fretum</td><td></td></tr><tr><td>praesto fuisse. Ad urbem cum esset, audivit Dioni cuidam</td><td></td></tr><tr><td>Siculo permagnam venisse hereditatem; heredem statuas</td><td></td></tr><tr><td>iussum esse in foro ponere; nisi posuisset, Veneri Erycinae</td><td></td></tr><tr><td>esse multatum. Tametsi positae essent ex testamento,</td><td>10</td></tr><tr><td>tamen putabat, quoniam Veneris nomen esset, causam</td><td></td></tr><tr><td>calumniae se reperturum. Itaque adponit qui petat Veneri</td><td>22.1</td></tr><tr><td>Erycinae illam hereditatem. Non enim quaestor petit, ut</td><td></td></tr><tr><td>est consuetudo, is qui Erycum montem obtinebat: petit</td><td></td></tr><tr><td>Naevius Turpio quidam, istius excursor et emissarius,</td><td></td></tr><tr><td>homo omnium ex illo conventu quadruplatorum deterrimus,</td><td>5</td></tr><tr><td>C. Sacerdote praetore condemnatus iniuriarum; etenim</td><td></td></tr><tr><td>erat eius modi causa ut ipse praetor, cum quaereret</td><td></td></tr><tr><td>calumniatorem, paulo tamen consideratiorem reperire non </td><td></td></tr><tr><td>posset. Hunc hominem Veneri absolvit, sibi condemnat.</td><td></td></tr><tr><td>Maluit videlicet homines peccare quam deos: se potius</td><td>10</td></tr><tr><td>a Dione quod non licebat, quam Venerem quod non debe-</td><td></td></tr><tr><td>batur auferre. </td><td></td></tr>
        </table>