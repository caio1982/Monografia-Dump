<table>
          <script>targetHit=0;</script>
          <tr class="title first  date"><td>xv<span class="snum">(?)</span> Kal<span class="snum">.</span> Mai<span class="snum">.</span> <span class="snum">59</span> <span class="snum">(</span>§<span class="snum">1)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Epistulam cum a te avide exspectarem ad vesperum, ut soleo,</td><td>2.8.1.1</td></tr><tr><td>ecce tibi nuntius pueros venisse Roma. voco, quaero ecquid</td><td></td></tr><tr><td>litterarum. negant. 'quid ais?' inquam, 'nihilne a Pomponio?'</td><td></td></tr><tr><td>perterriti voce et vultu confessi sunt se accepisse sed excidisse in</td><td></td></tr><tr><td>via. quid quaeris? permoleste tuli. nulla enim abs te per hos</td><td>5</td></tr><tr><td>dies epistula inanis aliqua re utili et suavi venerat. nunc, si quid in</td><td></td></tr><tr><td>ea epistula quam a. d. <span class="caps">xvi</span> Kal. Mai. dedisti fuit historia dignum, </td><td></td></tr><tr><td>scribe quam primum ne ignoremus; sin nihil praeter iocationem,</td><td></td></tr><tr><td>redde id ipsum. </td><td></td></tr><tr><td>  Et scito Curionem adulescentem venisse ad me salutatum.</td><td>10</td></tr><tr><td>valde eius sermo de Publio cum tuis litteris congruebat. ipse</td><td></td></tr><tr><td>vero mirandum in modum 'reges odisse superbos'. peraeque</td><td></td></tr><tr><td>narrabat incensam esse iuventutem neque ferre haec posse.</td><td></td></tr><tr><td>bene habemus nos, si in his spes est; opinor, aliud agamus. ego</td><td></td></tr><tr><td>me do historiae. quamquam, licet me Saufeium putes esse,</td><td>15</td></tr><tr><td>nihil me est inertius. </td><td></td></tr><tr><td>  Sed cognosce itinera nostra ut statuas ubi nos visurus sis. in</td><td>2.1</td></tr><tr><td>Formianum volumus venire Parilibus. inde, quoniam putas</td><td></td></tr><tr><td>praetermittendum nobis esse hoc tempore Cratera illum</td><td></td></tr><tr><td>delicatum, Kal. Mai. de Formiano proficiscemur, ut Anti</td><td></td></tr><tr><td>simus a. d. <span class="caps">v</span> Non. Mai. ludi enim Anti futuri sunt a <span class="caps">iiii</span> [Kal.]</td><td>5</td></tr><tr><td>ad prid. Non. Mai. eos Tullia spectare vult. inde cogito in</td><td></td></tr><tr><td>Tusculanum, deinde Arpinum, Romam ad Kal. Iun. te aut in</td><td></td></tr><tr><td>Formiano aut Anti aut in Tusculano cura ut videamus. epistu-</td><td></td></tr><tr><td>lam superiorem restitue nobis et appinge aliquid novi.</td><td></td></tr>
        </table>