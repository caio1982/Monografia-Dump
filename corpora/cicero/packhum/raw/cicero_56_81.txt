<table>
          <script>targetHit=0;</script>
          <tr class="title first  date"><td>in<span class="snum">.</span> <span class="snum">45(?)</span></td><td></td></tr><tr class="title last  "><td>M. CICERO S. D. A. TORQUATO</td><td></td></tr><tr><td>Etsi ea perturbatio est omnium rerum ut suae quemque</td><td>6.1.1.1</td></tr><tr><td>fortunae maxime paeniteat nemoque sit quin ubivis quam</td><td></td></tr><tr><td>ibi ubi sit esse malit, tamen mihi dubium non est quin hoc</td><td></td></tr><tr><td>tempore bono viro Romae esse miserrimum sit. nam etsi,</td><td></td></tr><tr><td>quocumque in loco quisquis est, idem est ei sensus et eadem</td><td>5</td></tr><tr><td>acerbitas ex interitu rerum et publicarum et suarum, tamen</td><td></td></tr><tr><td>oculi augent dolorem, qui ea quae ceteri audiunt intueri </td><td></td></tr><tr><td>cogunt nec avertere a miseriis cogitationem sinunt. qua re,</td><td></td></tr><tr><td>etsi multarum rerum desiderio te angi necesse est, tamen illo</td><td></td></tr><tr><td>dolore quo maxime te confici audio, quod Romae non sis,</td><td>10</td></tr><tr><td>animum tuum libera. etsi enim cum magna molestia tuos</td><td></td></tr><tr><td>tuaque desideras, tamen illa quidem quae requiris suum</td><td></td></tr><tr><td>statum tenent nec melius si tu adesses tenerent nec sunt ullo</td><td></td></tr><tr><td>in proprio periculo; nec debes tu, cum de tuis cogitas, aut</td><td></td></tr><tr><td>praecipuam aliquam fortunam postulare aut communem</td><td>15</td></tr><tr><td>recusare. </td><td></td></tr><tr><td>  De te autem ipso, Torquate, est tuum sic agitare animo ut</td><td>2.1</td></tr><tr><td>non adhibeas in consilium cogitationum tuarum despera-</td><td></td></tr><tr><td>tionem aut timorem. nec enim is qui in te adhuc iniustior</td><td></td></tr><tr><td>quam tua dignitas postulabat fuit non magna signa dedit</td><td></td></tr><tr><td>animi erga te mitigati nec tamen is ipse a quo salus petitur</td><td>5</td></tr><tr><td>habet explicatam aut exploratam rationem salutis suae;</td><td></td></tr><tr><td>cumque omnium bellorum exitus incerti sint, ab altera</td><td></td></tr><tr><td>victoria tibi periculum nullum esse perspicio, quod quidem</td><td></td></tr><tr><td>&lt;se&gt;iunctum sit ab omnium interitu, ab altera te ipsum</td><td></td></tr><tr><td>numquam timuisse certo scio. </td><td>10</td></tr><tr><td>  Reliquum est ut te id ipsum quod ego quasi consolationis</td><td>3.1</td></tr><tr><td>loco pono maxime excruciet, commune periculum rei</td><td></td></tr><tr><td>publicae. cuius tanti mali, quamvis docti viri multa dicant,</td><td></td></tr><tr><td>tamen vereor ne consolatio nulla possit vera reperiri praeter</td><td></td></tr><tr><td>illam quae tanta est quantum in cuiusque animo roboris est</td><td>5</td></tr><tr><td>atque nervorum: si enim bene sentire recteque facere satis est</td><td></td></tr><tr><td>ad bene beateque vivendum, vereor ne eum qui se optimorum</td><td></td></tr><tr><td>consiliorum conscientia sustentare possit miserum esse nefas</td><td></td></tr><tr><td>sit dicere. nec enim nos arbitror victoriae praemiis ductos</td><td></td></tr><tr><td>patriam olim et liberos et fortunas reliquisse, sed quoddam</td><td>10</td></tr><tr><td>nobis officium iustum et pium et debitum rei publicae</td><td></td></tr><tr><td>nostraeque dignitati videbamur sequi, nec, cum id fa-</td><td></td></tr><tr><td>ciebamus, tam eramus amentes ut explorata nobis esset </td><td></td></tr><tr><td>victoria. qua re, si id evenit quod ingredientibus nobis in</td><td>4.1</td></tr><tr><td>causam propositum fuit accidere posse, non debemus ita</td><td></td></tr><tr><td>cadere animis quasi aliquid evenerit quod fieri posse num-</td><td></td></tr><tr><td>quam putarimus. simus igitur ea mente quam ratio et veritas</td><td></td></tr><tr><td>praescribit, ut nihil in vita nobis praestandum praeter</td><td>5</td></tr><tr><td>culpam putemus, eaque cum careamus, omnia humana</td><td></td></tr><tr><td>placate et moderate feramus. atque haec eo pertinet oratio</td><td></td></tr><tr><td>ut perditis rebus omnibus tamen ipsa virtus se sustentare</td><td></td></tr><tr><td>posse videatur. sed si est spes aliqua &lt;d&gt;e rebus communibus,</td><td></td></tr><tr><td>ea tu, quicumque status est futurus, carere non debes. </td><td>10</td></tr><tr><td>  Atque haec mihi scribenti veniebat in mentem me esse</td><td>5.1</td></tr><tr><td>eum cuius tu desperationem accusare solitus esses quemque</td><td></td></tr><tr><td>auctoritate tua cunctantem et diffidentem excitare. quo</td><td></td></tr><tr><td>quidem tempore non ego causam nostram sed consilium</td><td></td></tr><tr><td>improbabam. sero enim nos iis armis adversari videbam</td><td>5</td></tr><tr><td>quae multo ante confirmata per nosmet ipsos erant, dole-</td><td></td></tr><tr><td>bamque pilis et gladiis, non consiliis neque auctoritatibus</td><td></td></tr><tr><td>nostris de iure publico disceptari. neque ego, ea quae facta</td><td></td></tr><tr><td>sunt fore cum dicebam, divinabam futura, sed quod et fieri</td><td></td></tr><tr><td>posse et exitiosum fore si evenisset videbam id ne accideret</td><td>10</td></tr><tr><td>timebam, praesertim cum, si mihi alterum utrum de eventu</td><td></td></tr><tr><td>atque exitu rerum promittendum esset, id futurum quod</td><td></td></tr><tr><td>evenit exploratius possem promittere. iis enim rebus praesta-</td><td></td></tr><tr><td>bamus quae non prodeunt in aciem, usu autem armorum et</td><td></td></tr><tr><td>militum robore inferiores eramus. sed tu illum animum nunc</td><td>15</td></tr><tr><td>adhibe, quaeso, quo me tum esse oportere censebas. </td><td></td></tr><tr><td>  Haec eo scripsi quod mihi Philargyrus tuus omnia de te</td><td>6.1</td></tr><tr><td>requirenti fidelissimo animo, ut mihi quidem visus est,</td><td></td></tr><tr><td>narravit te interdum sollicitum solere esse vehementius. quod</td><td></td></tr><tr><td>facere non debes nec dubitare quin aut aliqua re publica sis</td><td></td></tr><tr><td>is futurus qui esse debes aut perdita non adflictiore con-</td><td>5</td></tr><tr><td>dicione quam ceteri. hoc vero tempus, quo exanimati omnes </td><td></td></tr><tr><td>et suspensi sumus, hoc moderatiore animo ferre debes quod</td><td></td></tr><tr><td>et in urbe ea es ubi nata et alta est ratio ac moderatio</td><td></td></tr><tr><td>vitae et habes Ser. Sulpicium, quem semper unice dilexisti;</td><td></td></tr><tr><td>qui te profecto et benevolentia et sapientia consolatur. cuius</td><td>10</td></tr><tr><td>si essemus et auctoritatem et consilium secuti, togati potius</td><td></td></tr><tr><td>potentiam quam armati victoriam subissemus. </td><td></td></tr><tr><td>  Sed haec longiora fortasse fuerunt quam necesse fuit; illa</td><td>7.1</td></tr><tr><td>quae maiora sunt brevius exponam. ego habeo cui plus quam</td><td></td></tr><tr><td>tibi debeam neminem; quibus tantum debebam quantum tu</td><td></td></tr><tr><td>intellegis eos huius mihi belli casus eripuit. qui sim autem hoc</td><td></td></tr><tr><td>tempore intellego. sed quia nemo est tam adflictus qui&lt;n&gt;,</td><td>5</td></tr><tr><td>si nihil aliud studeat nisi id quod agit, possit navare aliquid</td><td></td></tr><tr><td>et efficere, omne meum consilium, operam, studium certe</td><td></td></tr><tr><td>velim existimes tibi tuisque liberis esse debitum.</td><td></td></tr>
        </table>