<table>
          <script>targetHit=0;</script>
          <tr><td>  Similiter cadens exornatio appellatur, cum in</td><td>4.28.8</td></tr><tr><td>eadem constructione verborum duo aut plura sunt</td><td></td></tr><tr><td>verba, quae similiter isdem casibus efferantur, hoc</td><td>10</td></tr><tr><td>modo:</td><td></td></tr><tr><td>      'Hominem laudem egentem virtutis, abundantem</td><td></td></tr><tr><td>    felicitatis?'</td><td></td></tr><tr><td>Item: 'Huic omnis in pecunia spes est, a sapientia est</td><td></td></tr><tr><td>    animus remotus: diligentia conparat divitias, negle-</td><td>15</td></tr><tr><td>    gentia corrumpit animum, et tamen, cum ita vivit,</td><td></td></tr><tr><td>    neminem prae se ducit hominem.' </td><td></td></tr><tr><td>  Similiter desinens est, cum, tametsi casus non</td><td></td></tr><tr><td>insunt in verbis, tamen similes exitus sunt, hoc pacto:</td><td></td></tr><tr><td>      'Turpiter audes facere, nequiter studes dicere; vi-</td><td>20</td></tr><tr><td>    vis invidiose, delinquis studiose, loqueris odiose.'</td><td></td></tr><tr><td>Item: 'Audaciter territas, humiliter placas.' </td><td></td></tr><tr><td>  Haec duo genera, quorum alterum in exitum, alte-</td><td></td></tr><tr><td>rum in casus similitudine versatur, inter se vehe-</td><td></td></tr><tr><td>menter conveniunt; et ea re, qui his bene utuntur,</td><td>25</td></tr><tr><td>plerumque simul ea conlocant in isdem partibus ora-</td><td></td></tr><tr><td>tionis. Id hoc modo facere oportet:</td><td></td></tr><tr><td>      'Perditissima ratio est amorem petere, pudorem</td><td></td></tr><tr><td>    fugere, diligere formam, neglegere famam.' </td><td></td></tr><tr><td>  Hic et ea verba, quae casus habent ad casus similes,</td><td>30</td></tr><tr><td>et illa, quae non habent, ad similes exitus veniunt. </td><td></td></tr><tr><td>  Adnominatio est, cum ad idem verbum et no-</td><td>29.1</td></tr><tr><td>men acceditur commutatione vocum aut litterarum, </td><td></td></tr><tr><td>ut ad res dissimiles similia verba adcommodentur.</td><td></td></tr><tr><td>Ea multis et variis rationibus conficitur. </td><td></td></tr><tr><td>  Adtenuatione aut conplexione eiusdem litterae sic:</td><td>5</td></tr><tr><td>      'Hic, qui se magnifice iactat atque ostentat, venit</td><td></td></tr><tr><td>    ante, quam Romam venit.' </td><td></td></tr>
        </table>