<table>
          <script>targetHit=0;</script>
          <tr><td>  Utrum igitur tibi non placet, inquit, virtutisne tan-</td><td>5.77.10</td></tr><tr><td>tam esse vim, ut ad beate vivendum se ipsa contenta</td><td></td></tr><tr><td>sit? an, si id probas, fieri ita posse negas, ut ii, qui</td><td></td></tr><tr><td>virtutis compotes sint, etiam malis quibusdam affecti</td><td></td></tr><tr><td>beati sint? </td><td></td></tr><tr><td>  Ego vero volo in virtute vim esse quam maximam;</td><td>15</td></tr><tr><td>sed quanta sit alias; nunc tantum possitne esse tanta,</td><td></td></tr><tr><td>si quicquam extra virtutem habeatur in bonis. </td><td></td></tr><tr><td>  Atqui, inquit, si Stoicis concedis ut virtus sola, si</td><td>78.1</td></tr><tr><td>adsit, vitam efficiat beatam, concedis etiam Peripate-</td><td></td></tr><tr><td>ticis. quae enim mala illi non audent appellare, aspera</td><td></td></tr><tr><td>autem et incommoda et reicienda et aliena naturae</td><td></td></tr><tr><td>esse concedunt, ea nos mala dicimus, sed exigua et</td><td>5</td></tr><tr><td>paene minima. quare si potest esse beatus is, qui est</td><td></td></tr><tr><td>in asperis reiciendisque rebus, potest is quoque esse,</td><td></td></tr><tr><td>qui est in parvis malis. </td><td></td></tr><tr><td>  Et ego: Piso, inquam, si est quisquam, qui acute in</td><td></td></tr><tr><td>causis videre soleat quae res agatur, is es profecto</td><td>10</td></tr><tr><td>tu. quare attende, quaeso. nam adhuc, meo fortasse</td><td></td></tr><tr><td>vitio, quid ego quaeram non perspicis.  </td><td></td></tr><tr><td>  Istic sum, inquit, expectoque quid ad id, quod quae-</td><td></td></tr><tr><td>rebam, respondeas. </td><td></td></tr><tr><td>  Respondebo me non quaerere, inquam, hoc tempore</td><td>79.1</td></tr><tr><td>quid virtus efficere possit, sed quid constanter dicatur,</td><td></td></tr><tr><td>quid ipsum a se dissentiat. </td><td></td></tr><tr><td>  Quo igitur, inquit, modo? </td><td></td></tr><tr><td>  Quia, cum a Zenone, inquam, hoc magnifice tam-</td><td>5</td></tr><tr><td>quam ex oraculo editur: 'Virtus ad beate vivendum se</td><td></td></tr><tr><td>ipsa contenta est', &lt;et&gt; Quare? inquit, respondet:</td><td></td></tr><tr><td>'Quia, nisi quod honestum est, nullum est aliud bo-</td><td></td></tr><tr><td>num.' Non quaero iam verumne sit; illud dico, ea,</td><td></td></tr><tr><td>quae dicat, praeclare inter se cohaerere. dixerit hoc</td><td>80.1</td></tr><tr><td>idem Epicurus, semper beatum esse sapientem—quod</td><td></td></tr><tr><td>quidem solet ebullire non numquam—, quem qui-</td><td></td></tr><tr><td>dem, cum summis doloribus conficiatur, ait dicturum:</td><td></td></tr><tr><td>'Quam suave est! quam nihil curo!'; non pugnem</td><td>5</td></tr><tr><td>cum homine, cur tantum habeat in natura boni; illud</td><td></td></tr><tr><td>urgueam, non intellegere eum quid sibi dicendum sit,</td><td></td></tr><tr><td>cum dolorem summum malum esse dixerit. Eadem</td><td></td></tr><tr><td>nunc mea adversum te oratio est. dicis eadem omnia</td><td></td></tr><tr><td>et bona et mala, quae quidem dicunt ii, qui numquam</td><td>10</td></tr><tr><td>philosophum pictum, ut dicitur, viderunt: valitudinem,</td><td></td></tr><tr><td>vires, staturam, formam, integritatem unguiculorum</td><td></td></tr><tr><td>omnium &lt;bona&gt;, deformitatem, morbum, debilitatem</td><td></td></tr><tr><td>mala. iam illa externa parce tu quidem; sed haec</td><td>81.1</td></tr><tr><td>cum corporis bona sint, eorum conficientia certe in</td><td></td></tr><tr><td>bonis numerabis, amicos, liberos, propinquos, divitias,</td><td></td></tr><tr><td>honores, opes. contra hoc attende me nihil dicere,</td><td></td></tr><tr><td>&lt;illud dicere&gt;, si ista mala sunt, in quae potest incidere </td><td>5</td></tr><tr><td>sapiens, sapientem esse non esse ad beate vivendum</td><td></td></tr><tr><td>satis. </td><td></td></tr>
        </table>