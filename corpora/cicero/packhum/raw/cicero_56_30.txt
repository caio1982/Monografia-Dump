<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">53</span> vel in<span class="snum">.</span> <span class="snum">52</span> Romae<span class="snum">(?)</span></td><td></td></tr><tr class="title last  "><td>CICERO APPIO IMP. S. D.</td><td></td></tr><tr><td>Si ipsa res publica tibi narrare posset quo modo sese haberet,</td><td>3.1.1.1</td></tr><tr><td>non facilius ex ea cognoscere posses quam ex liberto tuo</td><td></td></tr><tr><td>Phania; ita est homo non modo prudens verum etiam, quod</td><td></td></tr><tr><td>iuvet, curiosus. quapropter ille tibi omnia explanabit; id</td><td></td></tr><tr><td>enim mihi et ad brevitatem est aptius et ad reliquas res</td><td>5</td></tr><tr><td>providentius. de mea autem benevolentia erga te etsi potes</td><td></td></tr><tr><td>ex eodem Phania cognoscere, tamen videntur etiam aliquae</td><td></td></tr><tr><td>meae partes. sic enim tibi persuade, carissimum te mihi esse</td><td></td></tr><tr><td>cum propter multas suavitates ingeni, offici, humanitatis tuae</td><td></td></tr><tr><td>tum quod ex tuis litteris et ex multorum sermonibus intellego</td><td>10</td></tr><tr><td>omnia quae a me profecta sunt in te tibi accidisse gratissima.</td><td></td></tr><tr><td>quod cum ita sit, perficiam profecto ut longi temporis</td><td></td></tr><tr><td>usuram, qua caruimus intermissa nostra consuetudine, et gratia</td><td></td></tr><tr><td>et crebritate et magnitudine officiorum meorum sarciam,</td><td></td></tr><tr><td>idque me, quoniam tu ita vis, puto non invita Minerva</td><td>15</td></tr><tr><td>esse facturum. quam quidem ego si forte de tuis sumpsero,</td><td></td></tr><tr><td>non solum Πολιάδα sed etiam Ἀππιάδα nominabo.  </td><td></td></tr><tr><td>  Cilix, libertus tuus, antea mihi minus fuit notus; sed ut</td><td>2.1</td></tr><tr><td>mihi reddidit a te litteras plenas et amoris et offici, mirifice</td><td></td></tr><tr><td>ipse suo sermone subsecutus est humanitatem litterarum</td><td></td></tr><tr><td>tuarum. iucunda mihi eius oratio fuit cum de animo tuo, de</td><td></td></tr><tr><td>sermonibus quos de me haberes cottidie, mihi narraret. quid</td><td>5</td></tr><tr><td>quaeris? biduo factus est mihi familiaris, ita tamen ut</td><td></td></tr><tr><td>Phaniam valde sim desideraturus. quem cum Romam</td><td></td></tr><tr><td>remittes, quod, ut putabamus, celeriter eras facturus, omni-</td><td></td></tr><tr><td>bus ei de rebus quas agi, quas curari a me voles mandata des</td><td></td></tr><tr><td>velim. </td><td>10</td></tr><tr><td>  L. Valerium iureconsultum valde tibi commendo, sed ita</td><td>3.1</td></tr><tr><td>etiam si non est iure consultus; melius enim ei cavere volo</td><td></td></tr><tr><td>quam ipse aliis solet. valde hominem diligo; est ex meis</td><td></td></tr><tr><td>domesticis atque intimis familiaribus. omnino tibi agit</td><td></td></tr><tr><td>gratias, sed idem scribit meas litteras maximum apud te</td><td>5</td></tr><tr><td>pondus habituras. id eum ne fallat etiam atque etiam</td><td></td></tr><tr><td>rogo.</td><td></td></tr>
        </table>