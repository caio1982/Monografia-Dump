<table>
          <script>targetHit=0;</script>
          <tr><td>  Atqui duas Gallias qui decernit consulibus duobus, hos</td><td>17.1</td></tr><tr><td>retinet ambo; qui autem alteram Galliam et aut Syriam aut</td><td></td></tr><tr><td>Macedoniam, tamen alterum retinet &lt;et&gt; in utriusque pari</td><td></td></tr><tr><td>scelere disparem condicionem facit. 'Faciam,' inquit, 'illas</td><td></td></tr><tr><td>praetorias, ut Pisoni et Gabinio succedatur statim.' Si hic</td><td>5</td></tr><tr><td>sinat! tum enim tribunus intercedere poterit, nunc non</td><td></td></tr><tr><td>potest. Itaque ego idem, qui nunc consulibus iis qui</td><td></td></tr><tr><td>designati erunt Syriam Macedoniamque decerno, decer-</td><td></td></tr><tr><td>nam easdem praetorias, ut et praetores annuas provincias</td><td></td></tr><tr><td>habeant et eos quam primum videamus quos animo</td><td>10</td></tr><tr><td>aequo videre non possumus. Sed, mihi credite, num-</td><td></td></tr><tr><td>quam succedetur illis, nisi cum ea lege referetur qua</td><td></td></tr><tr><td>intercedi de provinciis non licebit. Itaque hoc tempore</td><td></td></tr><tr><td>amisso annus est integer vobis exspectandus; quo interiecto</td><td></td></tr><tr><td>civium calamitas, sociorum aerumna, sceleratissimorum</td><td>15</td></tr><tr><td>hominum impunitas propagatur. </td><td></td></tr><tr><td>  Quod si essent illi optimi viri, tamen ego mea sententia</td><td>18.1</td></tr><tr><td>C. Caesari succedendum nondum putarem. Qua de re</td><td></td></tr><tr><td>dicam, patres conscripti, quae sentio, atque illam interpella-</td><td></td></tr><tr><td>tionem mei familiarissimi, qua paulo ante interrupta est</td><td></td></tr><tr><td>oratio mea, non pertimescam. Negat me vir optimus ini-</td><td>5</td></tr><tr><td>miciorem Gabinio debere esse quam Caesari: omnem illam</td><td></td></tr><tr><td>tempestatem cui cesserim Caesare impulsore atque adiutore</td><td></td></tr><tr><td>esse excitatam. Cui si primum sic respondeam, me com-</td><td></td></tr><tr><td>munis utilitatis habere rationem, non doloris mei, possimne</td><td></td></tr><tr><td>probare, cum id me facere dicam quod exemplo fortissi-</td><td>10</td></tr><tr><td>morum et clarissimorum civium facere possim? An Ti.</td><td></td></tr><tr><td>Gracchus—patrem dico, cuius utinam filii ne degenerassent</td><td></td></tr><tr><td>a gravitate patria!—tantam laudem est adeptus, quos tribunus</td><td></td></tr><tr><td>plebis solus ex toto illo conlegio L. Scipioni auxilio fuit, ini-</td><td></td></tr><tr><td>micissimus et ipsius et fratris eius Africani, iuravitque in </td><td>15</td></tr><tr><td>contione se in gratiam non redisse, sed alienum sibi videri</td><td></td></tr><tr><td>dignitate imperi quo duces essent hostium Scipione trium-</td><td></td></tr><tr><td>phante ducti, eodem ipsum duci qui triumphasset? Quis</td><td>19.1</td></tr><tr><td>plenior inimicorum fuit C. Mario? L. Crassus, M. Scaurus</td><td></td></tr><tr><td>alieni, inimici omnes Metelli: at ii non modo illum inimi-</td><td></td></tr><tr><td>cum ex Gallia sententiis suis non detrahebant, sed ei propter</td><td></td></tr><tr><td>rationem Gallici belli provinciam extra ordinem decernebant.</td><td>5</td></tr><tr><td>Bellum in Gallia maximum gestum est; domitae sunt a</td><td></td></tr><tr><td>Caesare maximae nationes, sed nondum legibus, nondum</td><td></td></tr><tr><td>iure certo, nondum satis firma pace devinctae. Bellum ad-</td><td></td></tr><tr><td>fectum videmus et, vere ut dicam, paene confectum, sed ita</td><td></td></tr><tr><td>ut, si idem extrema persequitur qui inchoavit, iam omnia</td><td>10</td></tr><tr><td>perfecta videamus, si succeditur, periculum sit ne instauratas</td><td></td></tr><tr><td>maximi belli reliquias ac renovatas audiamus. Ergo ego</td><td></td></tr><tr><td>senator—inimicus, si ita vultis, homini—amicus esse, sicut</td><td></td></tr><tr><td>semper fui, rei publicae debeo. Quid? si ipsas inimicitias</td><td>20.1</td></tr><tr><td>depono rei publicae causa, quis me tandem iure reprehendet?</td><td></td></tr><tr><td>praesertim cum ego omnium meorum consiliorum atque</td><td></td></tr><tr><td>factorum exempla semper ex summorum hominum factis</td><td></td></tr><tr><td>mihi censuerim petenda. An vero M. ille Lepidus, qui bis</td><td>5</td></tr><tr><td>consul et pontifex maximus fuit, non solum memoriae testi-</td><td></td></tr><tr><td>monio, sed etiam annalium litteris et summi poetae voce</td><td></td></tr><tr><td>laudatus est quod cum M. Fulvio conlega, quo die censor</td><td></td></tr><tr><td>est factus, homine inimicissimo, in campo statim rediit in</td><td></td></tr><tr><td>gratiam, ut commune officium censurae communi animo ac</td><td>10</td></tr><tr><td>voluntate defenderent? Atque ut vetera, quae sunt innu-</td><td>21.1</td></tr><tr><td>merabilia, mittam, tuus pater, Philippe, nonne uno tempore</td><td></td></tr><tr><td>cum suis inimicissimis in gratiam rediit? quibus eum omni-</td><td></td></tr><tr><td>bus eadem res publica reconciliavit quae alienarat. Multa</td><td>22.1</td></tr><tr><td>praetereo, quod intueor coram haec lumina atque ornamenta</td><td></td></tr><tr><td>rei publicae, P. Servilium et M. Lucullum. Vtinam etiam </td><td></td></tr><tr><td>L. Lucullus illic adsideret! Quae fuerunt inimicitiae in civi-</td><td></td></tr><tr><td>tate graviores quam Lucullorum atque Servili? quas in viris</td><td>5</td></tr><tr><td>fortissimis non solum exstinxit rei publicae &lt;utilitas&gt; dignitasque</td><td></td></tr><tr><td>ipsorum, sed etiam ad amicitiam consuetudinemque traduxit.</td><td></td></tr><tr><td>Quid? Q. Metellus Nepos nonne consul in templo Iovis</td><td></td></tr><tr><td>Optimi Maximi, permotus cum auctoritate vestra tum illius</td><td></td></tr><tr><td>P. Servili incredibili gravitate dicendi, absens mecum summo</td><td>10</td></tr><tr><td>suo beneficio rediit in gratiam? An ego possum huic esse</td><td></td></tr><tr><td>inimicus cuius litteris fama nuntiis celebrantur aures cotidie</td><td></td></tr><tr><td>meae novis nominibus gentium nationum locorum? Ardeo,</td><td>23.1</td></tr><tr><td>mihi credite, patres conscripti,—id quod vosmet de me existi-</td><td></td></tr><tr><td>matis et facitis ipsi,—incredibili quodam amore patriae, qui</td><td></td></tr><tr><td>me amor et subvenire olim impendentibus periculis maximis</td><td></td></tr><tr><td>cum dimicatione capitis et rursum, cum omnia tela undique</td><td>5</td></tr><tr><td>esse intenta in patriam viderem, subire coegit atque excipere</td><td></td></tr><tr><td>unum pro universis. Hic me meus in rem publicam animus</td><td></td></tr><tr><td>pristinus ac perennis cum C. Caesare reducit, reconciliat,</td><td></td></tr><tr><td>restituit in gratiam. </td><td></td></tr>
        </table>