<table>
          <script>targetHit=0;</script>
          <tr class="title first  "><td>DE DIVINATIONE</td><td></td></tr><tr class="title last  "><td>LIBER PRIMUS. </td><td></td></tr><tr><td>  Vetus opinio est iam usque ab heroicis ducta tem-</td><td>1.1.1</td></tr><tr><td>poribus, eaque et populi Romani et omnium gentium</td><td></td></tr><tr><td>firmata consensu, versari quandam inter homines di-</td><td></td></tr><tr><td>vinationem, quam Graeci μαντικήν appellant, id est</td><td></td></tr><tr><td>praesensionem et scientiam rerum futurarum. Magni-</td><td>5</td></tr><tr><td>fica quaedam res et salutaris, si modo est ulla, qua-</td><td></td></tr><tr><td>que proxime ad deorum vim natura mortalis possit</td><td></td></tr><tr><td>accedere. Itaque ut alia nos melius multa quam</td><td></td></tr><tr><td>Graeci, sic huic praestantissimae rei nomen nostri a</td><td></td></tr><tr><td>divis, Graeci, ut Plato interpretatur, a furore duxerunt.</td><td>10</td></tr><tr><td>Gentem quidem nullam video neque tam humanam </td><td>2.1</td></tr><tr><td>atque doctam neque tam inmanem tamque barbaram,</td><td></td></tr><tr><td>quae non significari futura et a quibusdam intellegi</td><td></td></tr><tr><td>praedicique posse censeat. Principio Assyrii, ut ab</td><td></td></tr><tr><td>ultumis auctoritatem repetam, propter planitiam ma-</td><td>5</td></tr><tr><td>gnitudinemque regionum, quas incolebant, cum caelum</td><td></td></tr><tr><td>ex omni parte patens atque apertum intuerentur, tra-</td><td></td></tr><tr><td>iectiones motusque stellarum observitaverunt, quibus</td><td></td></tr><tr><td>notatis, quid cuique significaretur, memoriae prodide-</td><td></td></tr><tr><td>runt. Qua in natione Chaldaei non ex artis, sed ex</td><td>10</td></tr><tr><td>gentis vocabulo nominati diuturna observatione side-</td><td></td></tr><tr><td>rum scientiam putantur effecisse, ut praedici posset,</td><td></td></tr><tr><td>quid cuique eventurum et quo quisque fato natus esset.</td><td></td></tr><tr><td>Eandem artem etiam Aegyptii longinquitate tempo-</td><td></td></tr><tr><td>rum innumerabilibus paene saeculis consecuti putantur.</td><td>15</td></tr><tr><td>Cilicum autem et Pisidarum gens et his finituma</td><td></td></tr><tr><td>Pamphylia, quibus nationibus praefuimus ipsi, volati-</td><td></td></tr><tr><td>bus avium cantibusque &lt;ut&gt; certissimis signis declarari</td><td></td></tr><tr><td>res futuras putant. Quam vero Graecia coloniam mi-</td><td>3.1</td></tr><tr><td>sit in Aeoliam, Ioniam, Asiam, Siciliam, Italiam sine</td><td></td></tr><tr><td>Pythio aut Dodonaeo aut Hammonis oraculo? aut</td><td></td></tr><tr><td>quod bellum susceptum ab ea sine consilio deorum</td><td></td></tr><tr><td>est? Nec unum genus est divinationis publice pri-</td><td>5</td></tr><tr><td>vatimque celebratum. Nam, ut omittam ceteros po-</td><td></td></tr><tr><td>pulos, noster quam multa genera conplexus est! Prin-</td><td></td></tr><tr><td>cipio huius urbis parens Romulus non solum auspicato</td><td></td></tr><tr><td>urbem condidisse, sed ipse etiam optumus augur fuisse</td><td></td></tr><tr><td>traditur. Deinde auguribus et reliqui reges usi, et</td><td>10</td></tr><tr><td>exactis regibus nihil publice sine auspiciis nec domi</td><td></td></tr><tr><td>nec militiae gerebatur. Cumque magna vis videretur</td><td></td></tr><tr><td>esse et inpetriendis consulendisque rebus et monstris</td><td></td></tr><tr><td>interpretandis ac procurandis in haruspicum disciplina,</td><td></td></tr><tr><td>omnem hanc ex Etruria scientiam adhibebant, ne ge-</td><td>15</td></tr><tr><td>nus esset ullum divinationis, quod neglectum ab iis</td><td></td></tr><tr><td>videretur. Et cum duobus modis animi sine ratione</td><td>4.1</td></tr><tr><td>et scientia motu ipsi suo soluto et libero incitarentur,</td><td></td></tr><tr><td>uno furente, altero somniante, furoris divinationem</td><td></td></tr><tr><td>Sibyllinis maxime versibus contineri arbitrati eorum </td><td></td></tr><tr><td>decem interpretes delectos e civitate esse voluerunt.</td><td>5</td></tr><tr><td>Ex quo genere saepe hariolorum etiam et vatum fu-</td><td></td></tr><tr><td>ribundas praedictiones, ut Octaviano bello Cornelii</td><td></td></tr><tr><td>Culleoli, audiendas putaverunt. Nec vero somnia gra-</td><td></td></tr><tr><td>viora, si quae ad rem publicam pertinere visa sunt,</td><td></td></tr><tr><td>a summo consilio neglecta sunt. Quin etiam memo-</td><td>10</td></tr><tr><td>ria nostra templum Iunonis Sospitae L. Iulius, qui</td><td></td></tr><tr><td>cum P. Rutilio consul fuit, de senatus sententia refecit</td><td></td></tr><tr><td>ex Caeciliae, Baliarici filiae, somnio. </td><td></td></tr>
        </table>