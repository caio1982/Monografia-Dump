<table>
          <script>targetHit=0;</script>
          <tr><td>  Tum his omnibus in causa repertis denique sin-</td><td>1.19.16</td></tr><tr><td>gulae partes totius causae considerandae sunt. nam non</td><td></td></tr><tr><td>ut quidque dicendum primum est, ita primum animad-</td><td></td></tr><tr><td>vertendum videtur; ideo quod illa, quae prima dicun-</td><td></td></tr><tr><td>tur, si vehementer velis congruere et cohaerere cum</td><td>20</td></tr><tr><td>causa, ex iis ducas oportet, quae post dicenda sunt.</td><td></td></tr><tr><td>quare cum iudicatio et ea, quae ad iudicationem oportet</td><td></td></tr><tr><td>argumenta inveniri, diligenter erunt artificio reperta,</td><td></td></tr><tr><td>cura et cogitatione pertractata, tum denique ordinandae</td><td></td></tr><tr><td>sunt ceterae partes orationis. eae partes sex esse om-</td><td>25</td></tr><tr><td>nino nobis videntur: exordium, narratio, partitio, con-</td><td></td></tr><tr><td>firmatio, reprehensio, conclusio. </td><td></td></tr><tr><td>  Nunc quoniam exordium princeps debet esse, nos</td><td></td></tr><tr><td>quoque primum in rationem exordiendi praecepta da-</td><td></td></tr><tr><td>bimus. </td><td>30</td></tr><tr><td>  Exordium est oratio animum auditoris idonee com-</td><td>20.1</td></tr><tr><td>parans ad reliquam dictionem: quod eveniet, si eum</td><td></td></tr><tr><td>benivolum, attentum, docilem confecerit. quare qui</td><td></td></tr><tr><td>bene exordiri causam volet, eum necesse est genus suae</td><td></td></tr><tr><td>causae diligenter ante cognoscere. Genera causarum</td><td>5</td></tr><tr><td>quinque sunt: honestum, admirabile, humile, anceps,</td><td></td></tr><tr><td>obscurum. honestum causae genus est, cui statim sine</td><td></td></tr><tr><td>oratione nostra favet auditoris animus; admirabile, a</td><td></td></tr><tr><td>quo est alienatus animus eorum, qui audituri sunt; hu- </td><td></td></tr><tr><td>mile, quod neglegitur ab auditore et non magno opere</td><td>10</td></tr><tr><td>adtendendum videtur; anceps, in quo aut iudicatio</td><td></td></tr><tr><td>dubia est aut causa et honestatis et turpitudinis parti-</td><td></td></tr><tr><td>ceps, ut et benivolentiam pariat et offensionem; obscu-</td><td></td></tr><tr><td>rum, in quo aut tardi auditores sunt aut difficilioribus</td><td></td></tr><tr><td>ad cognoscendum negotiis causa est implicata. quare</td><td>15</td></tr><tr><td>cum tam diversa sint genera causarum, exordiri quo-</td><td></td></tr><tr><td>que dispari ratione in uno quoque genere necesse est.</td><td></td></tr><tr><td>igitur exordium in duas partes dividitur, in principium</td><td></td></tr><tr><td>et insinuationem. principium est oratio perspicue et</td><td></td></tr><tr><td>protinus perficiens auditorem benivolum aut docilem</td><td>20</td></tr><tr><td>aut attentum. insinuatio est oratio quadam dissimu-</td><td></td></tr><tr><td>latione et circumitione obscure subiens auditoris</td><td></td></tr><tr><td>animum. </td><td></td></tr>
        </table>