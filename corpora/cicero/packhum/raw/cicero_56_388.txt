<table>
          <script>targetHit=0;</script>
          <tr class="title first  date"><td>x vel ix Kal<span class="snum">.</span> Oct<span class="snum">.</span> <span class="snum">51</span> in castris ad Cybistra</td><td></td></tr><tr class="title  "><td>M. TULLIUS M. F. CICERO PRO COS. S. D. COS. PR.</td><td></td></tr><tr class="title last  "><td>TR. PL. SENATUI</td><td></td></tr><tr><td>S. v. v. b. e. e. q. v. </td><td>15.2.1.1</td></tr><tr><td>  Cum prid. Kal. Sext. in provinciam venissem neque</td><td></td></tr><tr><td>maturius propter itinerum et navigationum difficultatem</td><td></td></tr><tr><td>venire potuissem, maxime convenire officio meo reique</td><td></td></tr><tr><td>publicae conducere putavi parare ea quae ad exercitum</td><td>5</td></tr><tr><td>quaeque ad rem militarem pertinerent. quae cum essent </td><td></td></tr><tr><td>a me cura magis et diligentia quam facultate et copia con-</td><td></td></tr><tr><td>stituta nuntiique et litterae de bello a Parthis in provinciam</td><td></td></tr><tr><td>Syriam illato cottidie fere adferrentur, iter mihi faciendum</td><td></td></tr><tr><td>per Lycaoniam et per Isauros et per Cappadociam arbitratus</td><td>10</td></tr><tr><td>sum. erat enim magna suspicio Parthos, si ex Syria egredi</td><td></td></tr><tr><td>atque irrumpere in meam provinciam conarentur, iter eo[s]</td><td></td></tr><tr><td>per Cappadociam, quod ea maxime pateret, esse facturos. </td><td></td></tr><tr><td>  Itaque cum exercitu per Cappadociae partem eam quae</td><td>2.1</td></tr><tr><td>cum Cilicia continens est iter feci castraque ad Cybistra,</td><td></td></tr><tr><td>quod oppidum est ad montem Taurum, locavi, ut Art&lt;a&gt;-</td><td></td></tr><tr><td>vasdes, rex Armenius, quocumque animo esset, sciret non</td><td></td></tr><tr><td>procul a suis finibus exercitum populi Romani esse, et</td><td>5</td></tr><tr><td>Deiotarum, fidelissimum regem atque amicissimum rei</td><td></td></tr><tr><td>publicae nostrae, maxime coniunctum haberem, cuius et</td><td></td></tr><tr><td>consilio et opibus adiuvari posset res publica. </td><td></td></tr><tr><td>  Quo cum in loco castra haberem equitatumque in</td><td>3.1</td></tr><tr><td>Ciliciam misissem, ut et meus adventus iis civitatibus quae</td><td></td></tr><tr><td>in ea parte essent nuntiatus firmiores animos omnium faceret</td><td></td></tr><tr><td>et ego mature quid ageretur in Syria scire possem, tempus</td><td></td></tr><tr><td>eius tridui quod in iis castris morabar in magno officio et</td><td>5</td></tr><tr><td>necessario mihi ponendum putavi. cum enim vestra aucto-</td><td>4.1</td></tr><tr><td>ritas intercessisset ut ego regem Ariobarzanem Eusebem et</td><td></td></tr><tr><td>Philorhomaeum tuerer eiusque regis salutem et incolumi-</td><td></td></tr><tr><td>tatem regnumque defenderem, regi regnoque praesidio</td><td></td></tr><tr><td>essem, adiunxissetisque salutem eius regis populo senatuique</td><td>5</td></tr><tr><td>magnae curae esse, quod nullo umquam de rege decretum</td><td></td></tr><tr><td>esset a nostro ordine, existimavi me iudicium vestrum ad</td><td></td></tr><tr><td>regem deferre debere eique praesidium meum et fidem et</td><td></td></tr><tr><td>diligentiam polliceri, ut, quoniam salus ipsius, incolumitas</td><td></td></tr><tr><td>regni mihi commendata esset a vobis, diceret si quid vellet.  </td><td>10</td></tr><tr><td>  Quae cum essem in consilio meo cum rege locutus, initio</td><td>5.1</td></tr><tr><td>ille orationis suae vobis maximas, ut debuit, deinde etiam</td><td></td></tr><tr><td>mihi gratias egit, quod ei permagnum et perhonorificum</td><td></td></tr><tr><td>videbatur senatui populoque Romano tantae curae esse</td><td></td></tr><tr><td>salutem suam meque tantam diligentiam adhibere ut et mea</td><td>5</td></tr><tr><td>fides et commendationis vestrae auctoritas perspici posset.</td><td></td></tr><tr><td>atque ille primo, quod mihi maximae laetitiae fuit, ita</td><td></td></tr><tr><td>mecum locutus est ut nullas insidias neque vitae suae neque</td><td></td></tr><tr><td>regno diceret se aut intellegere fieri aut etiam suspicari. cum</td><td></td></tr><tr><td>ego ei gratulatus essem idque me gaudere dixissem et tamen</td><td>10</td></tr><tr><td>adulescentem essem cohortatus ut recordaretur casum illum</td><td></td></tr><tr><td>interitus paterni et vigilanter se tueretur atque admonitu</td><td></td></tr><tr><td>senatus consuleret saluti suae, tum a me discessit in oppidum</td><td></td></tr><tr><td>Cybistra. </td><td></td></tr><tr><td>  Postero autem die cum Ariarathe, fratre suo, et cum pater-</td><td>6.1</td></tr><tr><td>nis amicis maioribus natu ad me in castra venit pertur-</td><td></td></tr><tr><td>batusque et flens, cum idem et frater faceret et amici,</td><td></td></tr><tr><td>meam fidem, vestram commendationem implorare coepit.</td><td></td></tr><tr><td>cum admirarer quid accidisset novi, dixit ad se indicia</td><td>5</td></tr><tr><td>manifestarum insidiarum esse delata, quae essent ante adven-</td><td></td></tr><tr><td>tum meum occultata, quod ii qui ea patefacere possent</td><td></td></tr><tr><td>propter metum reticuissent. eo autem tempore spe mei</td><td></td></tr><tr><td>praesidi compluris ea quae scirent audacter ad se detulisse;</td><td></td></tr><tr><td>in iis amantissimum sui, summa pietate praeditum fratrem</td><td>10</td></tr><tr><td>dicere (ea quae is me quoque audiente dicebat) se sollicitatum</td><td></td></tr><tr><td>esse ut regnare vellet; id vivo fratre suo accidere non</td><td></td></tr><tr><td>potuisse; se tamen ante illud tempus eam rem numquam in</td><td></td></tr><tr><td>medium propter periculi metum protulisse. quae cum esset</td><td></td></tr><tr><td>locutus, monui regem ut omnem diligentiam ad se con-</td><td>15</td></tr><tr><td>servandum adhiberet, amicosque [in] patris eius atque avi </td><td></td></tr><tr><td>iudicio probatos hortatus sum regis sui vitam docti casu</td><td></td></tr><tr><td>acerbissimo patris eius omni cura custodiaque defenderent. </td><td></td></tr><tr><td>  Cum rex a me equitatum cohortisque de exercitu meo</td><td>7.1</td></tr><tr><td>postularet, etsi intellegebam vestro senatus consulto non</td><td></td></tr><tr><td>modo posse me id facere sed etiam debere, tamen, cum res</td><td></td></tr><tr><td>publica postularet propter cottidianos ex Syria nuntios ut</td><td></td></tr><tr><td>quam primum exercitum ad Ciliciae fines adducerem,</td><td>5</td></tr><tr><td>cumque mihi rex patefactis iam insidiis non egere exercitu</td><td></td></tr><tr><td>populi Romani sed posse &lt;se&gt; suis opibus defendere videretur,</td><td></td></tr><tr><td>illum cohortatus sum ut in sua vita conservanda primum</td><td></td></tr><tr><td>regnare disceret; a quibus perspexisset sibi insidias paratas,</td><td></td></tr><tr><td>in eos uteretur iure regio; poena adficeret eos quos necesse</td><td>10</td></tr><tr><td>esset, reliquos metu liberaret; praesidio exercitus mei ad</td><td></td></tr><tr><td>eorum qui in culpa essent timorem potius quam ad con-</td><td></td></tr><tr><td>tentionem uteretur; fore autem ut omnes, quoniam senatus</td><td></td></tr><tr><td>consultum nossent, intellegerent me regi, si opus esset, ex</td><td></td></tr><tr><td>auctoritate vestra praesidio futurum. </td><td>15</td></tr><tr><td>  Ita confirmato illo ex eo loco castra movi. iter in Ciliciam</td><td>8.1</td></tr><tr><td>facere institui, cum hac opinione e Cappadocia discederem</td><td></td></tr><tr><td>ut consilio vestro, casu incredibili ac paene divino regem,</td><td></td></tr><tr><td>quem vos honorificentissime appellassetis nullo postulante</td><td></td></tr><tr><td>quemque meae fidei commendassetis et cuius salutem</td><td>5</td></tr><tr><td>magnae vobis curae esse decressetis, meus adventus praesen-</td><td></td></tr><tr><td>tibus insidiis liberarit. quod ad vos a me scribi non alienum</td><td></td></tr><tr><td>putavi, &lt;ut&gt; intellegeretis ex iis quae paene acciderunt vos</td><td></td></tr><tr><td>multo ante ne ea acciderent providisse, eoque vos studiosius</td><td></td></tr><tr><td>feci certiores quod in rege Ariobarzane ea mihi signa videor</td><td>10</td></tr><tr><td>virtutis, ingeni, fidei benevolentiaeque erga vos perspexisse</td><td></td></tr><tr><td>ut non sine causa tantam curam in eius vos salutem</td><td></td></tr><tr><td>diligentiamque videamini contulisse. </td><td></td></tr>
        </table>