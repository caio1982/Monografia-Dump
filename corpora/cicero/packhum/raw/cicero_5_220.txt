<table>
          <script>targetHit=0;</script>
          <tr><td>  At quem ad modum ipse se induit priore actione! Qui</td><td>2.5.73.8</td></tr><tr><td>tot dies tacuisset, repente in M. Anni, hominis splendi-</td><td></td></tr><tr><td>dissimi, testimonio,—cum is civem Romanum dixisset,</td><td>10</td></tr><tr><td>archipiratam negasset securi esse percussum,—exsiluit con-</td><td></td></tr><tr><td>scientia sceleris et furore ex maleficiis concepto excitatus; </td><td></td></tr><tr><td>dixit se, quod sciret sibi crimini datum iri pecuniam accepisse</td><td></td></tr><tr><td>neque de vero archipirata sumpsisse supplicium, ideo se</td><td></td></tr><tr><td>securi non percussisse; domi esse apud sese archipiratas</td><td>15</td></tr><tr><td>dixit duos. O clementiam populi Romani seu potius pati-</td><td>74.1</td></tr><tr><td>entiam miram ac singularem! Civem Romanum securi</td><td></td></tr><tr><td>esse percussum M. Annius, eques Romanus, dicit, taces:</td><td></td></tr><tr><td>archipiratam negat, fateris. Fit gemitus omnium et clamor,</td><td></td></tr><tr><td>cum tamen a praesenti supplicio tuo continuit populus</td><td>5</td></tr><tr><td>Romanus se et repressit et salutis suae rationem iudicum</td><td></td></tr><tr><td>severitati reservavit. Quid? sciebas tibi crimini datum iri?</td><td></td></tr><tr><td>quam ob rem sciebas, quam ob rem etiam suspicabare?</td><td></td></tr><tr><td>Inimicum habebas neminem; si haberes, tamen non ita</td><td></td></tr><tr><td>vixeras ut metum iudici propositum habere deberes. An</td><td>10</td></tr><tr><td>te, id quod fieri solet, conscientia timidum suspiciosumque</td><td></td></tr><tr><td>faciebat? Qui igitur, cum esses cum imperio, iam tum</td><td></td></tr><tr><td>crimen et iudicium horrueris, cum tot testibus coarguare</td><td></td></tr><tr><td>potes de damnatione dubitare? Verum si crimen hoc</td><td>75.1</td></tr><tr><td>metuebas, ne quis suppositum abs te esse diceret qui pro</td><td></td></tr><tr><td>archipirata securi feriretur, utrum tandem tibi ad defen-</td><td></td></tr><tr><td>sionem firmius fore putasti, in iudicio coactu atque efflagitatu</td><td></td></tr><tr><td>meo producere ad ignotos tanto post eum quem archi-</td><td>5</td></tr><tr><td>piratam esse diceres, an recenti re, Syracusis, apud notos,</td><td></td></tr><tr><td>inspectante Sicilia paene tota, securi ferire? Vide quid</td><td></td></tr><tr><td>intersit utrum faciendum fuerit: in illo reprehensio nulla</td><td></td></tr><tr><td>esset, hic defensio nulla est. Itaque illud semper omnes</td><td></td></tr><tr><td>fecerunt, hoc quis ante te, quis praeter te, fecerit quaero. </td><td>10</td></tr>
        </table>