<table>
          <script>targetHit=0;</script>
          <tr class="title first  date"><td>prid<span class="snum">.</span> Kal<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Mihi molestior &lt;lippitudo&gt; erat etiam quam ante fuerat;</td><td>8.12.1.1</td></tr><tr><td>dictare tamen hanc epistulam malui quam Gallo Fabio</td><td></td></tr><tr><td>amantissimo utriusque nostrum nihil ad te litterarum dare.</td><td></td></tr><tr><td>nam pridie quidem, quoquo modo potueram, scripseram</td><td></td></tr><tr><td>ipse eas litteras quarum vaticinationem falsam esse cupio.</td><td>5</td></tr><tr><td>huius autem epistulae non solum ea causa est, ut ne quis a me </td><td></td></tr><tr><td>dies intermittatur quin dem ad te litteras, sed etiam haec iustior,</td><td></td></tr><tr><td>ut a te impetrarem ut sumeres aliquid temporis †quo tibi</td><td></td></tr><tr><td>quia perexiguo tempore† opus est. explicari mihi tuum</td><td></td></tr><tr><td>consilium plane volo, ut penitus intellegam. </td><td>10</td></tr><tr><td>  Omnia sunt integra nobis; nihil praetermissum est quod</td><td>2.1</td></tr><tr><td>non habeat sapientem excusationem, non modo probabilem.</td><td></td></tr><tr><td>nam certe neque tum peccavi cum imperatam iam Capuam</td><td></td></tr><tr><td>non solum ignaviae dedecus sed etiam perfidiae suspicionem</td><td></td></tr><tr><td>fugiens accipere nolui, neque cum post condiciones pacis per</td><td>5</td></tr><tr><td>L. Caesarem et Fabatum adlatas cavi ne animum eius</td><td></td></tr><tr><td>offenderem cui Pompeius iam armatus armato consulatum</td><td></td></tr><tr><td>triumphumque deferret. nec vero haec extrema quisquam</td><td>3.1</td></tr><tr><td>potest iure reprehendere, quod mare non transierim. id enim,</td><td></td></tr><tr><td>etsi erat deliberationis, tamen obire non potui; neque enim</td><td></td></tr><tr><td>suspicari debui, cum praesertim ex ipsius Pompei litteris, idem</td><td></td></tr><tr><td>quod te video existimasse, non dubitarim quin is Domitio</td><td>5</td></tr><tr><td>subventurus esset, et plane quid rectum et quid faciendum</td><td></td></tr><tr><td>mihi esset diutius cogitare malui. </td><td></td></tr><tr><td>  Primum igitur haec qualia tibi esse videantur, etsi signi-</td><td>4.1</td></tr><tr><td>ficata sunt a te, tamen accuratius mihi perscribas velim,</td><td></td></tr><tr><td>deinde aliquid etiam in posterum prospicias fingasque quem</td><td></td></tr><tr><td>me esse deceat et ubi me plurimum prodesse rei publicae</td><td></td></tr><tr><td>sentias, ecquae pacifica persona desideretur an in bellatore</td><td>5</td></tr><tr><td>sint omnia. </td><td></td></tr><tr><td>  Atque ego, qui omnia officio metior, recordor tamen tua</td><td>5.1</td></tr><tr><td>consilia, quibus si paruissem, tristitiam illorum temporum </td><td></td></tr><tr><td>non subissem. memini quid mihi tum suaseris per Theo-</td><td></td></tr><tr><td>phanem, per Culleonem, idque saepe ingemiscens sum re-</td><td></td></tr><tr><td>cordatus. qua re nunc saltem ad illos calculos revertamur</td><td>5</td></tr><tr><td>quos tum abiecimus, ut non solum gloriosis consiliis utamur</td><td></td></tr><tr><td>sed etiam paulo salubri&lt;ori&gt;bus. sed nihil praescribo; accurate</td><td></td></tr><tr><td>velim perscribas tuam ad me sententiam. volo etiam exquiras</td><td>6.1</td></tr><tr><td>quam diligentissime poteris (habebis autem per quos possis)</td><td></td></tr><tr><td>quid Lentulus noster, quid Domitius agat, quid acturus sit,</td><td></td></tr><tr><td>quem ad modum nunc se gerant, num quem accusent, num</td><td></td></tr><tr><td>cui suscenseant—quid dico num cui? num Pompeio. omnino</td><td>5</td></tr><tr><td>culpam omnem Pompeius in Domitium confert, quod ipsius</td><td></td></tr><tr><td>litteris cognosci potest quarum exemplum ad te misi. haec</td><td></td></tr><tr><td>igitur videbis et, quod ante ad te scripsi, Demetri Magnetis</td><td></td></tr><tr><td>librum quem ad te misit de concordia velim mihi mittas.</td><td></td></tr>
        </table>