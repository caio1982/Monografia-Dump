<table>
          <script>targetHit=0;</script>
          <tr><td>  Quae, malum, ista fuit amentia! Ecquando te rationem</td><td>2.2.43.1</td></tr><tr><td>factorum tuorum redditurum putasti? ecquando his de</td><td></td></tr><tr><td>rebus talis viros audituros existimasti? Petatur hereditas</td><td></td></tr><tr><td>ea, quae nulla debetur, in praedam praetoris? interponatur</td><td></td></tr><tr><td>nomen civitatis? imponatur honestae civitati turpissima</td><td>5</td></tr><tr><td>persona calumniae? neque hoc solum, sed ita res agatur ut</td><td></td></tr><tr><td>ne simulatio quidem aequitatis ulla adhibeatur? Nam, per</td><td></td></tr><tr><td>deos immortalis, quid interest utrum praetor imperet vique</td><td></td></tr><tr><td>cogat aliquem de suis bonis omnibus decedere, an huiusce </td><td></td></tr><tr><td>modi iudicium det, quo iudicio indicta causa fortunis omni-</td><td>10</td></tr><tr><td>bus everti necesse sit? Profecto enim negare non potes te</td><td>44.1</td></tr><tr><td>ex lege Rupilia sortiri iudices debuisse, cum praesertim</td><td></td></tr><tr><td>Heraclius id postularet. Sin illud dicis, te Heraclii volun-</td><td></td></tr><tr><td>tate ab lege recessisse, ipse te impedies, ipse tua defensione</td><td></td></tr><tr><td>implicabere; quare enim primum ille adesse noluit, cum ex</td><td>5</td></tr><tr><td>eo numero iudices haberet quos postularat? deinde tu cur</td><td></td></tr><tr><td>post illius fugam iudices alios sortitus es, si eos qui erant</td><td></td></tr><tr><td>antea dati utriusque dederas voluntate? Deinde ceteras</td><td></td></tr><tr><td>dicas omnis illo foro M. Postumius quaestor sortitus est:</td><td></td></tr><tr><td>hanc solam tu illo conventu reperiere sortitus. </td><td>10</td></tr><tr><td>  Ergo, inquiet aliquis, donavit populo Syracusano illam</td><td>45.1</td></tr><tr><td>hereditatem. Primum, si id confiteri velim, tamen istum</td><td></td></tr><tr><td>condemnetis necesse est; neque enim permissum est ut</td><td></td></tr><tr><td>impune nobis liceat, quod alicui eripuerimus, id alteri tra-</td><td></td></tr><tr><td>dere. Verum ex ista reperietis hereditate ita istum prae-</td><td>5</td></tr><tr><td>datum ut perpauca occulte fecerit; populum Syracusanum</td><td></td></tr><tr><td>in maximam invidiam sua infamia, alieno praemio per-</td><td></td></tr><tr><td>venisse, paucos Syracusanos,—eos qui nunc se publice</td><td></td></tr><tr><td>laudationis causa venisse dicunt,—et tunc participes prae-</td><td></td></tr><tr><td>dae fuisse et nunc non ad istius laudationem, sed ad com-</td><td>10</td></tr><tr><td>munem litium aestimationem venisse. Posteaquam dam-</td><td></td></tr><tr><td>natus est absens, non solum illius hereditatis de qua</td><td></td></tr><tr><td>ambigebatur, quae erat HS triciens, sed omnium bonorum</td><td></td></tr><tr><td>paternorum ipsius Heraclii, quae non minor erat pecunia,</td><td></td></tr><tr><td>palaestrae Syracusanorum, hoc est Syracusanis, possessio</td><td>15</td></tr><tr><td>traditur. Quae est ista praetura? Eripis hereditatem</td><td>46.1</td></tr><tr><td>quae venerat a propinquo, venerat testamento, venerat</td><td></td></tr><tr><td>legibus; quae bona is qui testamentum fecerat huic Hera- </td><td></td></tr><tr><td>clio, aliquanto ante quam est mortuus, omnia utenda ac</td><td></td></tr><tr><td>possidenda tradiderat, cuius hereditatis, cum ille aliquanto</td><td>5</td></tr><tr><td>ante te praetorem esset mortuus, controversia fuerat nulla,</td><td></td></tr><tr><td>mentionem fecerat nemo. Verum esto. Eripe hereditatem</td><td></td></tr><tr><td>propinquis, da palaestritis, praedare in bonis alienis nomine</td><td></td></tr><tr><td>civitatis, everte leges, testamenta, voluntates mortuorum,</td><td></td></tr><tr><td>iura vivorum: num etiam patriis Heraclium bonis extur-</td><td>10</td></tr><tr><td>bare oportuit? Qui simul ac profugit, quam impudenter,</td><td></td></tr><tr><td>quam palam, quam acerbe, di immortales, illa bona direpta</td><td></td></tr><tr><td>sunt! quam illa res calamitosa Heraclio, quaestuosa Verri,</td><td></td></tr><tr><td>turpis Syracusanis, miseranda omnibus videbatur! Nam</td><td></td></tr><tr><td>illud quidem statim curatur, ut quicquid caelati argenti fuit</td><td>15</td></tr><tr><td>in illis bonis ad istum deferatur, quicquid Corinthiorum</td><td></td></tr><tr><td>vasorum, stragulae vestis: haec nemo dubitabat quin non</td><td></td></tr><tr><td>modo ex illa domo capta et oppressa, verum ex tota pro-</td><td></td></tr><tr><td>vincia ad istum comportari necesse esset. Mancipia quae</td><td></td></tr><tr><td>voluit abduxit, alia divisit; auctio facta est, in qua cohors</td><td>20</td></tr><tr><td>istius invicta dominata est. Verum illud est praeclarum.</td><td>47.1</td></tr><tr><td>Syracusani qui praefuerant his Heraclii bonis verbo redig-</td><td></td></tr><tr><td>endis, re dispertiendis, reddebant eorum negotiorum ratio-</td><td></td></tr><tr><td>nem in senatu; dicebant scyphorum paria complura, hydrias</td><td></td></tr><tr><td>argenteas pretiosas, vestem stragulam multam, mancipia</td><td>5</td></tr><tr><td>pretiosa data esse Verri; dicebant quantum cuique eius</td><td></td></tr><tr><td>iussu nummorum esset datum. Gemebant Syracusani, sed</td><td></td></tr><tr><td>tamen patiebantur. Repente recitatur uno nomine HS <span class="caps"><span class="ovl">ccc</span></span><span class="ovl"></span></td><td></td></tr><tr><td>iussu praetoris data esse. Fit maximus clamor omnium,</td><td></td></tr><tr><td>non modo optimi cuiusque neque eorum quibus indignum </td><td>10</td></tr><tr><td>semper visum erat bona privati populi nomine per sum-</td><td></td></tr><tr><td>mam iniuriam erepta, verum etiam ipsi illi auctores iniuriae</td><td></td></tr><tr><td>et ex aliqua particula socii praedae ac rapinarum clamare</td><td></td></tr><tr><td>coeperunt sibi ut haberet hereditatem. Tantus in curia</td><td></td></tr><tr><td>clamor factus est ut populus concurreret. Res ab omni</td><td>48.1</td></tr><tr><td>conventu cognita celeriter isti domum nuntiatur. Homo</td><td></td></tr><tr><td>inimicus iis qui recitassent, hostis omnibus qui acclamas-</td><td></td></tr><tr><td>sent, exarsit iracundia ac stomacho; verum tamen fuit tum</td><td></td></tr><tr><td>sui dissimilis. Nostis os hominis, nostis audaciam; tamen</td><td>5</td></tr><tr><td>tum rumore populi et clamore et manifesto furto grandis</td><td></td></tr><tr><td>pecuniae perturbatus est. Vbi se collegit, vocat ad se</td><td></td></tr><tr><td>Syracusanos; qui non posset negare ab illis pecuniam</td><td></td></tr><tr><td>datam, non quaesivit procul alicunde, (neque enim pro-</td><td></td></tr><tr><td>baret), sed proximum, paene alterum filium, quem illam</td><td>10</td></tr><tr><td>pecuniam diceret abstulisse; ostendit se reddere coacturum.</td><td></td></tr><tr><td>Qui posteaquam id audivit, habuit et dignitatis et aetatis et</td><td></td></tr><tr><td>nobilitatis suae rationem; verba apud senatum fecit, docuit</td><td></td></tr><tr><td>ad se nihil pertinere; de isto, id quod omnes videbant, ne</td><td></td></tr><tr><td>ille quidem obscure locutus est. Itaque illi Syracusani</td><td>15</td></tr><tr><td>statuam postea statuerunt, et is, ut primum potuit, istum</td><td></td></tr><tr><td>reliquit de provinciaque decessit. Et tamen aiunt eum</td><td>49.1</td></tr><tr><td>queri solere non numquam se miserum quod non suis, sed</td><td></td></tr><tr><td>suorum peccatis et criminibus prematur. Triennium pro-</td><td></td></tr><tr><td>vinciam obtinuisti; gener, lectus adulescens, unum annum</td><td></td></tr><tr><td>tecum fuit; sodales, viri fortes, legati tui primo anno te</td><td>5</td></tr><tr><td>reliquerunt; unus legatus P. Tadius qui erat reliquus</td><td></td></tr><tr><td>non ita tecum multum fuit; qui si semper una fuisset, </td><td></td></tr><tr><td>tamen summa cura cum tuae, tum multo etiam magis suae</td><td></td></tr><tr><td>famae pepercisset. Quid est quod tu alios accuses? quid</td><td></td></tr><tr><td>est quam ob rem putes te tuam culpam non modo derivare</td><td>10</td></tr><tr><td>in aliquem, sed communicare cum altero posse? Nume-</td><td>50.1</td></tr><tr><td>rantur illa HS <span class="caps"><span class="ovl">ccc</span></span><span class="ovl"></span> Syracusanis. Ea quem ad modum ad</td><td></td></tr><tr><td>istum postea per pseudothyrum revertantur, tabulis vobis</td><td></td></tr><tr><td>testibusque, iudices, planum faciam. </td><td></td></tr>
        </table>