<table>
          <script>targetHit=0;</script>
          <tr class="title first  date"><td>med<span class="snum">.</span> Ian<span class="snum">.</span> <span class="snum">43</span> Romae</td><td></td></tr><tr class="title last  "><td>CICERO PLANCO S.</td><td></td></tr><tr><td>Binas a te accepi litteras eodem exemplo, quod ipsum argu-</td><td>10.5.1.1</td></tr><tr><td>mento mihi fuit diligentiae tuae. intellexi enim te laborare ut</td><td></td></tr><tr><td>ad me mihi exspectatissimae litterae perferrentur. ex quibus</td><td></td></tr><tr><td>cepi fructum duplicem mihique in comparatione difficilem</td><td></td></tr><tr><td>ad iudicandum, amoremne erga me tuum an animum in</td><td>5</td></tr><tr><td>re&lt;m&gt; publicam pluris aestimandum putarem. est omnino</td><td></td></tr><tr><td>patriae caritas meo quidem iudicio maxima, sed amor</td><td></td></tr><tr><td>voluntatisque coniunctio plus certe habet suavitatis. itaque</td><td></td></tr><tr><td>commemoratio tua paternae necessitudinis benevolentiaeque</td><td></td></tr><tr><td>eius quam erga me a pueritia contulisses ceterarumque</td><td>10</td></tr><tr><td>rerum quae ad eam sententiam pertinebant incredibilem</td><td></td></tr><tr><td>mihi laetitiam attulerunt. rursus declaratio animi tui quem </td><td>2.1</td></tr><tr><td>haberes de re publica quemque habiturus esses mihi erat</td><td></td></tr><tr><td>iucundissima, eoque maior erat haec laetitia quod ad illa</td><td></td></tr><tr><td>superiora accedebat. </td><td></td></tr><tr><td>  Itaque te non hortor solum, mi Plance, sed plane etiam</td><td>5</td></tr><tr><td>oro, quod feci iis litteris quibus tu humanissime respondisti,</td><td></td></tr><tr><td>ut tota mente omnique animi impetu in rem publicam</td><td></td></tr><tr><td>incumbas. nihil est quod tibi maiori fructui gloriaeque esse</td><td></td></tr><tr><td>possit, nec quicquam ex omnibus rebus humanis est prae-</td><td></td></tr><tr><td>clarius aut praestantius quam de re publica bene mereri.</td><td>10</td></tr><tr><td>adhuc enim (patitur tua summa humanitas et sapientia me</td><td>3.1</td></tr><tr><td>quid sentiam libere dicere) fortuna suffragante videris res</td><td></td></tr><tr><td>maximas consecutus; quod quamquam sine virtute fieri non</td><td></td></tr><tr><td>potuisset, tamen ex maxima parte ea quae es adeptus for-</td><td></td></tr><tr><td>tunae temporibusque tribuuntur. his temporibus difficillimis</td><td>5</td></tr><tr><td>rei publicae quicquid subveneris, id erit totum et proprium</td><td></td></tr><tr><td>tuum. incredibile est omnium civium latronibus exceptis</td><td></td></tr><tr><td>odium in Antonium, magna spes in te et in tuo exercitu,</td><td></td></tr><tr><td>magna exspectatio; cuius, per deos, gratiae gloriaeque cave</td><td></td></tr><tr><td>tempus amittas. sic moneo ut filium, sic faveo ut mihi, sic</td><td>10</td></tr><tr><td>hortor ut et pro patria et amicissimum.</td><td></td></tr>
        </table>