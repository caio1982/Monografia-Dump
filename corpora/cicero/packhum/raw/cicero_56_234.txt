<table>
          <script>targetHit=0;</script>
          <tr class="title first  date"><td>ex<span class="snum">.</span> Iun<span class="snum">.</span> <span class="snum">43</span></td><td></td></tr><tr class="title last  "><td>M. CICERO D. BRUTO COS. DESIG. S. D.</td><td></td></tr><tr><td>Etsi mihi tuae litterae iucundissimae sunt, tamen iucundius</td><td>11.15.1.1</td></tr><tr><td>fuit quod in summa occupatione tua Planco collegae mandasti</td><td></td></tr><tr><td>ut te mihi per litteras excusaret; quod fecit ille diligenter.</td><td></td></tr><tr><td>mihi autem nihil amabilius officio tuo et diligentia. con-</td><td></td></tr><tr><td>iunctio tua cum collega concordiaque vestra, quae litteris</td><td>5</td></tr><tr><td>communibus declarata est, senatui populoque Romano</td><td></td></tr><tr><td>gratissima accidit. </td><td></td></tr><tr><td>  Quod superest, perge, mi Brute, et iam non cum aliis sed </td><td>2.1</td></tr><tr><td>tecum ipse certa. plura scribere non debeo, praesertim ad te,</td><td></td></tr><tr><td>quo magistro brevitatis uti cogito. litteras tuas vehementer</td><td></td></tr><tr><td>exspecto, et quidem talis qualis maxime opto. </td><td></td></tr><tr><td>  Vale.</td><td>5</td></tr>
        </table>