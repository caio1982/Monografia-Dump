<table>
          <script>targetHit=0;</script>
          <tr><td>  Sint sane inimicitiae, quae esse non debebant—rex enim</td><td>30.1</td></tr><tr><td>Deiotarus vestram familiam abiectam et obscuram e tenebris</td><td></td></tr><tr><td>in lucem evocavit: quis tuum patrem ante quis esset quam</td><td></td></tr><tr><td>cuius gener esset audivit?—sed quamvis ingrate et impie</td><td></td></tr><tr><td>necessitudinis nomen repudiaretis, tamen inimicitias homi-</td><td>5</td></tr><tr><td>num more gerere poteratis, non ficto crimine insectari, non</td><td></td></tr><tr><td>expetere vitam, non capitis arcessere. Esto: concedatur</td><td></td></tr><tr><td>haec quoque acerbitatis et odi magnitudo: adeone ut omnia</td><td></td></tr><tr><td>vitae salutisque communis atque etiam humanitatis iura</td><td></td></tr><tr><td>violentur? Servum sollicitare verbis, spe promissisque cor-</td><td>10</td></tr><tr><td>rumpere, abducere domum, contra dominum armare, hoc</td><td></td></tr><tr><td>est non uni propinquo, sed omnibus familiis nefarium bellum</td><td></td></tr><tr><td>indicere. Nam ista corruptela servi si non modo impunita</td><td></td></tr><tr><td>fuerit sed etiam a tanta auctoritate approbata, nulli parietes</td><td></td></tr><tr><td>nostram salutem, nullae leges, nulla iura custodient. Vbi</td><td>15</td></tr><tr><td>enim id quod intus est atque nostrum impune evolare</td><td></td></tr><tr><td>potest contraque nos pugnare, fit in dominatu servitus, in</td><td></td></tr><tr><td>servitute dominatus. O tempora, o mores! Cn. Domitius</td><td>31.1</td></tr><tr><td>ille quem nos pueri consulem, censorem, pontificem maxi-</td><td></td></tr><tr><td>mum vidimus, cum tribunus plebis M. Scaurum principem </td><td></td></tr><tr><td>civitatis in iudicium populi vocavisset Scaurique servus ad</td><td></td></tr><tr><td>eum clam domum venisset et crimina in dominum delatu-</td><td>5</td></tr><tr><td>rum se esse dixisset, prendi hominem iussit ad Scaurumque</td><td></td></tr><tr><td>deduci. Vide quid intersit, etsi inique Castorem cum</td><td></td></tr><tr><td>Domitio comparo: sed tamen ille inimico servum remisit,</td><td></td></tr><tr><td>tu ab avo abduxisti; ille incorruptum audire noluit, tu</td><td></td></tr><tr><td>corrupisti; ille adiutorem servum contra dominum re-</td><td>10</td></tr><tr><td>pudiavit, tu etiam accusatorem adhibuisti. At semel iste</td><td></td></tr><tr><td>est corruptus a vobis. Nonne, cum esset perductus et</td><td>32.1</td></tr><tr><td>cum tecum fuisset, refugit ad legatos? nonne ad hunc Cn.</td><td></td></tr><tr><td>Domitium venit? nonne audiente hoc Ser. Sulpicio,</td><td></td></tr><tr><td>clarissimo viro, qui tum casu apud Domitium cenabat, et</td><td></td></tr><tr><td>hoc T. Torquato, optimo adulescente, se a te corruptum,</td><td>5</td></tr><tr><td>tuis promissis in fraudem impulsum esse confessus est?</td><td></td></tr><tr><td>Quae est ista tam impotens, tam crudelis, tam immoderata</td><td></td></tr><tr><td>inhumanitas? Idcirco in hanc urbem venisti ut huius</td><td></td></tr><tr><td>urbis iura et exempla corrumperes domesticaque immanitate</td><td></td></tr><tr><td>nostrae civitatis humanitatem inquinares? </td><td>10</td></tr>
        </table>