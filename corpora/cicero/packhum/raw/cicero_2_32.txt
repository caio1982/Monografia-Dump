<table>
          <script>targetHit=0;</script>
          <tr><td>  Sciunt ei qui me norunt me pro mea tenui infirmaque </td><td>136.1</td></tr><tr><td>parte, postea quam id quod maxime volui fieri non potuit, ut</td><td></td></tr><tr><td>componeretur, id maxime defendisse ut ei vincerent qui</td><td></td></tr><tr><td>vicerunt. Quis enim erat qui non videret humilitatem cum</td><td></td></tr><tr><td>dignitate de amplitudine contendere? quo in certamine</td><td>5</td></tr><tr><td>perditi civis erat non se ad eos iungere quibus incolumibus</td><td></td></tr><tr><td>et domi dignitas et foris auctoritas retineretur. Quae per-</td><td></td></tr><tr><td>fecta esse et suum cuique honorem et gradum redditum</td><td></td></tr><tr><td>gaudeo, iudices, vehementerque laetor eaque omnia deorum</td><td></td></tr><tr><td>voluntate, studio populi Romani, consilio et imperio et</td><td>10</td></tr><tr><td>felicitate L. Sullae gesta esse intellego. Quod animadversum</td><td>137.1</td></tr><tr><td>est in eos qui contra omni ratione pugnarunt, non debeo</td><td></td></tr><tr><td>reprehendere; quod viris fortibus quorum opera eximia in</td><td></td></tr><tr><td>rebus gerendis exstitit honos habitus est, laudo. Quae ut</td><td></td></tr><tr><td>fierent idcirco pugnatum esse arbitror meque in eo studio</td><td>5</td></tr><tr><td>partium fuisse confiteor. Sin autem id actum est et idcirco</td><td></td></tr><tr><td>arma sumpta sunt ut homines postremi pecuniis alienis</td><td></td></tr><tr><td>locupletarentur et in fortunas unius cuiusque impetum</td><td></td></tr><tr><td>facerent, et id non modo re prohibere non licet sed ne</td><td></td></tr><tr><td>verbis quidem vituperare, tum vero in isto bello non re-</td><td>10</td></tr><tr><td>creatus neque restitutus sed subactus oppressusque populus</td><td></td></tr><tr><td>Romanus est. Verum longe aliter est; nil horum est,</td><td>138.1</td></tr><tr><td>iudices. Non modo non laedetur causa nobilitatis, si istis</td><td></td></tr><tr><td>hominibus resistetis, verum etiam ornabitur. Etenim qui</td><td></td></tr><tr><td>haec vituperare volunt Chrysogonum tantum posse querun-</td><td></td></tr><tr><td>tur; qui laudare volunt concessum ei non esse commemo-</td><td>5</td></tr><tr><td>rant. Ac iam nihil est quod quisquam aut tam stultus aut</td><td></td></tr><tr><td>tam improbus sit qui dicat: 'Vellem quidem liceret;</td><td></td></tr><tr><td>hoc dixissem.' Dicas licet. 'Hoc fecissem.' Facias licet;</td><td></td></tr><tr><td>nemo prohibet. 'Hoc decrevissem.' Decerne, modo</td><td></td></tr><tr><td>recte; omnes approbabunt. 'Hoc iudicassem.' Laudabunt</td><td>10</td></tr><tr><td>omnes, si recte et ordine iudicaris. Dum necesse erat</td><td>139.1</td></tr><tr><td>resque ipsa cogebat, unus omnia poterat; qui postea quam </td><td></td></tr><tr><td>magistratus creavit legesque constituit, sua cuique procura-</td><td></td></tr><tr><td>tio auctoritasque est restituta. Quam si retinere volunt ei</td><td></td></tr><tr><td>qui reciperarunt in perpetuum poterunt obtinere; sin has</td><td>5</td></tr><tr><td>caedis et rapinas et hos tantos tamque profusos sumptus aut</td><td></td></tr><tr><td>facient aut approbabunt—nolo in eos gravius quicquam ne</td><td></td></tr><tr><td>ominis quidem causa dicere, unum hoc dico: nostri isti</td><td></td></tr><tr><td>nobiles nisi vigilantes et boni et fortes et misericordes erunt,</td><td></td></tr><tr><td>eis hominibus in quibus haec erunt ornamenta sua conce-</td><td>10</td></tr><tr><td>dant necesse est. Quapropter desinant aliquando dicere</td><td>140.1</td></tr><tr><td>male aliquem locutum esse, si qui vere ac libere locutus sit,</td><td></td></tr><tr><td>desinant suam causam cum Chrysogono communicare, de-</td><td></td></tr><tr><td>sinant, si ille laesus sit, de se aliquid detractum arbitrari,</td><td></td></tr><tr><td>videant ne turpe miserumque sit eos qui equestrem splen-</td><td>5</td></tr><tr><td>dorem pati non potuerunt servi nequissimi dominationem</td><td></td></tr><tr><td>ferre posse. Quae quidem dominatio, iudices, in aliis rebus</td><td></td></tr><tr><td>antea versabatur, nunc vero quam viam munitet et quod iter</td><td></td></tr><tr><td>adfectet videtis, ad fidem, ad ius iurandum, ad iudicia vestra,</td><td></td></tr><tr><td>ad id quod solum prope in civitate sincerum sanctumque</td><td>10</td></tr><tr><td>restat. Hicne etiam sese putat aliquid posse Chrysogonus?</td><td>141.1</td></tr><tr><td>hic&lt;ne&gt; etiam potens esse volt? O rem miseram atque acerbam!</td><td></td></tr><tr><td>Neque me hercules hoc indigne fero, quod verear ne quid</td><td></td></tr><tr><td>possit, verum quod ausus est, quod speravit sese apud talis</td><td></td></tr><tr><td>viros aliquid ad perniciem &lt;posse&gt; innocentis, id ipsum queror.</td><td>5</td></tr><tr><td>Idcircone exspectata nobilitas armis atque ferro rem publi-</td><td></td></tr><tr><td>cam reciperavit ut ad libidinem suam liberti servolique</td><td></td></tr><tr><td>nobilium bona fortunas arasque nostras vexare possent? Si</td><td>142.1</td></tr><tr><td>id actum est, fateor me errasse qui hoc maluerim, fateor</td><td></td></tr><tr><td>insanisse qui cum illis senserim; tametsi inermis, iudices,</td><td></td></tr><tr><td>sensi. Sin autem victoria nobilium ornamento atque emolu- </td><td></td></tr><tr><td>mento rei publicae populoque Romano debet esse, tum vero</td><td>5</td></tr><tr><td>optimo et nobilissimo cuique meam orationem gratissimam</td><td></td></tr><tr><td>esse oportet. Quod si quis est qui et se et causam laedi</td><td></td></tr><tr><td>putet, cum Chrysogonus vituperetur, is causam ignorat, se</td><td></td></tr><tr><td>ipsum probe novit; causa enim splendidior fiet, si nequis-</td><td></td></tr><tr><td>simo cuique resistetur, ille improbissimus Chrysogoni fautor</td><td>10</td></tr><tr><td>qui sibi cum illo rationem communicatam putat laeditur,</td><td></td></tr><tr><td>cum ab hoc splendore causae separatur. </td><td></td></tr>
        </table>