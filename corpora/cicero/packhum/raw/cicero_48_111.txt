<table>
          <script>targetHit=0;</script>
          <tr><td>  De summo autem bono, quia duo genera librorum</td><td>5.12.1</td></tr><tr><td>sunt, unum populariter scriptum, quod ἐξωτερικόν</td><td></td></tr><tr><td>appellabant, alterum limatius, quod in commentariis</td><td></td></tr><tr><td>reliquerunt, non semper idem dicere videntur, nec in</td><td></td></tr><tr><td>summa tamen ipsa aut varietas est ulla apud hos</td><td>5</td></tr><tr><td>quidem, quos nominavi, aut inter ipsos dissensio. sed</td><td></td></tr><tr><td>cum beata vita quaeratur idque sit unum, quod phi-</td><td></td></tr><tr><td>losophia spectare et sequi debeat, sitne ea tota sita</td><td></td></tr><tr><td>in potestate sapientis an possit aut labefactari aut</td><td></td></tr><tr><td>eripi rebus adversis, in eo non numquam variari inter</td><td>10</td></tr><tr><td>eos et dubitari videtur. quod maxime efficit Theo-</td><td></td></tr><tr><td>phrasti de beata vita liber, in quo multum admodum</td><td></td></tr><tr><td>fortunae datur. quod si ita se habeat, non possit</td><td></td></tr><tr><td>beatam praestare vitam sapientia. Haec mihi videtur</td><td></td></tr><tr><td>delicatior, ut ita dicam, molliorque ratio, quam virtutis</td><td>15</td></tr><tr><td>vis gravitasque postulat. quare teneamus Aristotelem et</td><td></td></tr><tr><td>eius filium Nicomachum, cuius accurate scripti de</td><td></td></tr><tr><td>moribus libri dicuntur illi quidem esse Aristoteli, sed</td><td></td></tr><tr><td>non video, cur non potuerit patri similis esse filius.</td><td></td></tr><tr><td>Theophrastum tamen adhibeamus ad pleraque, dum</td><td>20</td></tr><tr><td>modo plus in virtute teneamus, quam ille tenuit, fir-</td><td></td></tr><tr><td>mitatis et roboris. Simus igitur contenti his. namque</td><td>13.1</td></tr><tr><td>horum posteri meliores illi quidem mea sententia</td><td></td></tr><tr><td>quam reliquarum philosophi disciplinarum, sed ita</td><td></td></tr><tr><td>degenerant, ut ipsi ex se nati esse videantur. primum</td><td></td></tr><tr><td>Theophrasti, Strato, physicum se voluit; in quo etsi</td><td>5</td></tr><tr><td>est magnus, tamen nova pleraque et perpauca de </td><td></td></tr><tr><td>moribus. huius, Lyco, oratione locuples, rebus ipsis</td><td></td></tr><tr><td>ieiunior. concinnus deinde et elegans huius, Aristo,</td><td></td></tr><tr><td>sed ea, quae desideratur a magno philosopho, gra-</td><td></td></tr><tr><td>vitas, in eo non fuit; scripta sane et multa et polita,</td><td>10</td></tr><tr><td>sed nescio quo pacto auctoritatem oratio non habet.</td><td></td></tr><tr><td>praetereo multos, in his doctum hominem et suavem,</td><td>14.1</td></tr><tr><td>Hieronymum, quem iam cur Peripateticum appellem</td><td></td></tr><tr><td>nescio. summum enim bonum exposuit vacuitatem</td><td></td></tr><tr><td>doloris; qui autem de summo bono dissentit de tota</td><td></td></tr><tr><td>philosophiae ratione dissentit. Critolaus imitari voluit</td><td>5</td></tr><tr><td>antiquos, et quidem est gravitate proximus, et red-</td><td></td></tr><tr><td>undat oratio, ac tamen &lt;ne&gt; is quidem in patriis in-</td><td></td></tr><tr><td>stitutis manet. Diodorus, eius auditor, adiungit ad</td><td></td></tr><tr><td>honestatem vacuitatem doloris. hic quoque suus est</td><td></td></tr><tr><td>de summoque bono dissentiens dici vere Peripateticus</td><td>10</td></tr><tr><td>non potest. antiquorum autem sententiam Antiochus</td><td></td></tr><tr><td>noster mihi videtur persequi diligentissime, quam ean-</td><td></td></tr><tr><td>dem Aristoteli fuisse et Polemonis docet. </td><td></td></tr>
        </table>