<table>
          <script>targetHit=0;</script>
          <tr><td>  Exinde exiguae tenui cum lumine multae</td><td>34.155</td></tr><tr><td>inter Pistricem fusae sparsaeque uidentur</td><td></td></tr><tr><td>atque Gubernaclum stellae, quas contegit omnis</td><td></td></tr><tr><td>formidans acrem morsum Lepus: his neque nomen</td><td></td></tr><tr><td>nec formam ueteres certam statuisse uidentur.</td><td></td></tr><tr><td>Nam quae sideribus claris natura poliuit</td><td>160</td></tr><tr><td>et uario pinxit distinguens lumine formas, </td><td></td></tr><tr><td>haec ille astrorum custos ratione notauit</td><td></td></tr><tr><td>signaque dignauit caelestia nomine uero;</td><td></td></tr><tr><td>has autem quae sunt paruo cum lumine fusae,</td><td></td></tr><tr><td>consimili specie stellas parilique nitore,</td><td>165</td></tr><tr><td>non potuit nobis nota clarare figura. </td><td></td></tr><tr><td>  Exinde Australem soliti quem dicere Piscem</td><td></td></tr><tr><td>uoluitur inferior Capricorno uersus ad Austrum,</td><td></td></tr><tr><td>Pistricem obseruans, procul illis Piscibus haerens. </td><td></td></tr><tr><td>  Et prope conspicies, expertis nominis omnis,</td><td>170</td></tr><tr><td>inter Pistricem et Piscem quem diximus Austri</td><td></td></tr><tr><td>stellas, sub pedibus stratas radiantis Aquari.</td><td></td></tr><tr><td>Propter Aquarius obscurum dextra rigat amnem,</td><td></td></tr><tr><td>exiguo qui stellarum candore nitescit.</td><td></td></tr><tr><td>E multis tamen is duo late lumina fulgent:</td><td>175</td></tr><tr><td>unum sub magnis pedibus cernetur Aquari;</td><td></td></tr><tr><td>quod superest, gelido delapsum flumine fontis,</td><td></td></tr><tr><td>spinigeram subter caudam Pistricis adhaesit.</td><td></td></tr><tr><td>Hae tenues stellae perhibentur nomine Aqua[r]i.</td><td></td></tr><tr><td>Hic aliae uolitant paruo cum lumine clarae </td><td>180</td></tr><tr><td>atque priora pedum subeunt uestigia magni</td><td></td></tr><tr><td>Arquitenentis, et obscurae sine nomine cedunt. </td><td></td></tr><tr><td>  Inde Nepae cernes propter fulgentis acumen</td><td></td></tr><tr><td>Aram, quam flatu permulcet spiritus Austri,</td><td></td></tr><tr><td>exiguo superum quae lumen tempore tranat;</td><td>185</td></tr><tr><td>nam procul Arcturo aduersa est de parte locata:</td><td></td></tr><tr><td>Arcturo magnum spatium supero dedit orbe</td><td></td></tr><tr><td>Iuppiter, huic paruum inferiore in parte locauit.</td><td></td></tr><tr><td>Hic tamen aeterno inuisens loca curriculo nox</td><td></td></tr><tr><td>signa dedit nautis cuncti quae noscere possent,</td><td>190</td></tr><tr><td>conmiserans hominum metuendos undique casus.</td><td></td></tr><tr><td>Nam cum fulgentem cernes sine nubibus atris</td><td></td></tr><tr><td>Aram sub media caeli regione locatam,</td><td></td></tr><tr><td>a summa parte obscura caligine tectam,</td><td></td></tr><tr><td>tum ualidis fugito deuitans uiribus Austrum.</td><td>195</td></tr><tr><td>Quem si prospiciens uitaueris, omnia caute</td><td></td></tr><tr><td>armamenta locans tuto labere per undas;</td><td></td></tr><tr><td>sin grauis inciderit uehementi flamine uentus,</td><td></td></tr><tr><td>perfringet celsos defixo robore malos,</td><td></td></tr><tr><td>ut res nulla feras possit mulcere procellas, </td><td>200</td></tr><tr><td>ni parte ex Aquilonis opacam pellere nubem</td><td></td></tr><tr><td>coeperit et subitis auris diduxerit Ara. </td><td></td></tr>
        </table>