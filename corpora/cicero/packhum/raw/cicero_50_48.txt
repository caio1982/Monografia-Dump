<table>
          <script>targetHit=0;</script>
          <tr><td>  Licet enim iam remota subtilitate disputandi ocu-</td><td>2.98.1</td></tr><tr><td>lis quodam modo contemplari pulchritudinem rerum</td><td></td></tr><tr><td>earum quas divina providentia dicimus constitutas. </td><td></td></tr><tr><td>  Ac principio terra universa cernatur, locata in me-</td><td></td></tr><tr><td>dia sede mundi, solida et globosa et undique ipsa in</td><td>5</td></tr><tr><td>sese nutibus suis conglobata, vestita floribus herbis</td><td></td></tr><tr><td>arboribus frugibus, quorum omnium incredibilis mul-</td><td></td></tr><tr><td>titudo insatiabili varietate distinguitur. adde huc fon-</td><td></td></tr><tr><td>tum gelidas perennitates, liquores perlucidos amnium,</td><td></td></tr><tr><td>riparum vestitus viridissimos, speluncarum concavas</td><td>10</td></tr><tr><td>altitudines, saxorum asperitates, inpendentium mon-</td><td></td></tr><tr><td>tium altitudines inmensitatesque camporum; adde</td><td></td></tr><tr><td>etiam reconditas auri argentique venas infinitamque</td><td></td></tr><tr><td>vim marmoris. quae vero et quam varia genera bes- </td><td>99.1</td></tr><tr><td>tiarum vel cicurum vel ferarum, qui volucrium lapsus</td><td></td></tr><tr><td>atque cantus, qui pecudum pastus, quae vita silves-</td><td></td></tr><tr><td>trium. quid iam de hominum genere dicam, qui quasi</td><td></td></tr><tr><td>cultores terrae constituti non patiuntur eam nec inma-</td><td>5</td></tr><tr><td>nitate beluarum efferari nec stirpium asperitate vas-</td><td></td></tr><tr><td>tari, quorumque operibus agri insulae litoraque collu-</td><td></td></tr><tr><td>cent distincta tectis et urbibus. quae si ut animis sic</td><td></td></tr><tr><td>oculis videre possemus, nemo cunctam intuens terram</td><td></td></tr><tr><td>de divina ratione dubitaret. </td><td>10</td></tr><tr><td>  At vero quanta maris est pulchritudo, quae species</td><td>100.1</td></tr><tr><td>universi, quae multitudo et varietas insularum, quae</td><td></td></tr><tr><td>amoenitates orarum ac litorum, quot genera quamque</td><td></td></tr><tr><td>disparia partim submersarum partim fluitantium et in-</td><td></td></tr><tr><td>nantium beluarum partim ad saxa nativis testis in-</td><td>5</td></tr><tr><td>haerentium. ipsum autem mare sic terram appetens li-</td><td></td></tr><tr><td>toribus eludit, ut una ex duabus naturis conflata vi-</td><td></td></tr><tr><td>deatur. </td><td></td></tr>
        </table>