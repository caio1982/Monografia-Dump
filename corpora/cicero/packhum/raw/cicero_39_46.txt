<table>
          <script>targetHit=0;</script>
          <tr><td>  Tum Atticus: tu quidem de faece, inquit, hauris idque </td><td>244.1</td></tr><tr><td>iam dudum, sed tacebam; hoc vero non putabam, te</td><td></td></tr><tr><td>usque ad Staienos et Autronios esse venturum. </td><td></td></tr><tr><td>  Non puto, inquam, existimare te ambitione me labi,</td><td></td></tr><tr><td>quippe de mortuis; sed ordinem sequens in memoriam</td><td>5</td></tr><tr><td>notam et aequalem necessario incurro. volo autem hoc</td><td></td></tr><tr><td>perspici, omnibus conquisitis, qui in multitudine dicere</td><td></td></tr><tr><td>ausi sint, memoria quidem dignos perpaucos, verum qui</td><td></td></tr><tr><td>omnino nomen habuerint, non ita multos fuisse. sed ad</td><td></td></tr><tr><td>sermonem institutum revertamur. </td><td>10</td></tr><tr><td>  T. Torquatus T. f. et doctus vir ex Rhodia disciplina</td><td>245.1</td></tr><tr><td>Molonis et a natura ad dicendum satis solutus atque</td><td></td></tr><tr><td>expeditus, cui si vita suppeditavisset, sublato ambitu</td><td></td></tr><tr><td>consul factus esset, plus facultatis habuit ad dicendum</td><td></td></tr><tr><td>quam voluntatis. itaque studio huic non satisfecit, officio</td><td>5</td></tr><tr><td>vero nec in suorum necessariorum causis nec in sententia</td><td></td></tr><tr><td>senatoria defuit. etiam M. Pontidius municeps noster</td><td>246.1</td></tr><tr><td>multas privatas causas actitavit, celeriter sane verba</td><td></td></tr><tr><td>volvens nec hebes in causis vel dicam plus etiam quam non</td><td></td></tr><tr><td>hebes, sed effervescens in dicendo stomacho saepe iracun-</td><td></td></tr><tr><td>diaque vehementius; ut non cum adversario solum sed</td><td>5</td></tr><tr><td>etiam, quod mirabile esset, cum iudice ipso, cuius delini-</td><td></td></tr><tr><td>tor esse debet orator, iurgio saepe contenderet. M. Mes-</td><td></td></tr><tr><td>salla minor natu quam nos, nullo modo inops, sed non</td><td></td></tr><tr><td>nimis ornatus genere verborum; prudens acutus, minime</td><td></td></tr><tr><td>incautus patronus, in causis cognoscendis componendis-</td><td>10</td></tr><tr><td>que diligens, magni laboris, multae operae multarumque</td><td></td></tr><tr><td>causarum. duo etiam Metelli, Celer et Nepos nihil in causis</td><td>247.1</td></tr><tr><td>versati nec sine ingenio nec indocti hoc erant populare</td><td></td></tr><tr><td>dicendi genus adsecuti. Cn. autem Lentulus Marcellinus</td><td></td></tr><tr><td>nec umquam indisertus et in consulatu pereloquens visus</td><td></td></tr><tr><td>est, non tardus sententiis, non inops verbis, voce canora,</td><td>5</td></tr><tr><td>facetus satis. C. Memmius L. f. perfectus litteris sed Grae-</td><td></td></tr><tr><td>cis, fastidiosus sane Latinarum, argutus orator verbisque </td><td></td></tr><tr><td>dulcis, sed fugiens non modo dicendi verum etiam cogi-</td><td></td></tr><tr><td>tandi laborem, tantum sibi de facultate detraxit quantum</td><td></td></tr><tr><td>imminuit industriae. </td><td>10</td></tr>
        </table>