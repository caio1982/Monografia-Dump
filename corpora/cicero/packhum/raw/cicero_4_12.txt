<table>
          <script>targetHit=0;</script>
          <tr><td>  Semper haec causa plurimum valuit, semper haec ratio</td><td>63.11</td></tr><tr><td>accusandi fuit honestissima, pro sociis, pro salute pro-</td><td></td></tr><tr><td>vinciae, pro exterarum nationum commodis inimicitias sus-</td><td></td></tr><tr><td>cipere, ad periculum accedere, operam, studium, laborem</td><td></td></tr><tr><td>interponere. Etenim si probabilis est eorum causa qui</td><td>64.1</td></tr><tr><td>iniurias suas persequi volunt (qua in re dolori suo, non rei</td><td></td></tr><tr><td>publicae commodis serviunt), quanto illa honestior causa</td><td></td></tr><tr><td>est, quae non solum probabilis videri sed etiam grata esse</td><td></td></tr><tr><td>debet, nulla privatim accepta iniuria sociorum atque ami-</td><td>5</td></tr><tr><td>corum populi Romani dolore atque iniuriis commoveri!</td><td></td></tr><tr><td>Nuper cum in P. Gabinium vir fortissimus et innocentis-</td><td></td></tr><tr><td>simus L. Piso delationem nominis postularet, et contra </td><td></td></tr><tr><td>Q. Caecilius peteret isque se veteres inimicitias iam diu</td><td></td></tr><tr><td>susceptas persequi diceret, cum auctoritas et dignitas</td><td>10</td></tr><tr><td>Pisonis valebat plurimum, tum illa erat causa iustissima,</td><td></td></tr><tr><td>quod eum sibi Achaei patronum adoptarant. Etenim cum</td><td>65.1</td></tr><tr><td>lex ipsa de pecuniis repetundis sociorum atque amicorum</td><td></td></tr><tr><td>populi Romani patrona sit, iniquum est non eum legis</td><td></td></tr><tr><td>iudicique actorem idoneum maxime putari quem actorem</td><td></td></tr><tr><td>causae suae socii defensoremque fortunarum suarum potis-</td><td>5</td></tr><tr><td>simum esse voluerunt. An quod ad commemorandum est</td><td></td></tr><tr><td>honestius, id ad probandum non multo videri debet</td><td></td></tr><tr><td>aequius? Vtra igitur est splendidior, utra inlustrior com-</td><td></td></tr><tr><td>memoratio, 'Accusavi eum cui quaestor fueram, quicum</td><td></td></tr><tr><td>me sors consuetudoque maiorum, quicum me deorum</td><td>10</td></tr><tr><td>hominumque iudicium coniunxerat,' an 'Accusavi rogatu</td><td></td></tr><tr><td>sociorum atque amicorum, delectus sum ab universa pro-</td><td></td></tr><tr><td>vincia qui eius iura fortunasque defenderem'? Dubitare</td><td></td></tr><tr><td>quisquam potest quin honestius sit eorum causa apud quos</td><td></td></tr><tr><td>quaestor fueris, quam eum cuius quaestor fueris accusare? </td><td>15</td></tr>
        </table>