<table>
          <script>targetHit=0;</script>
          <tr><td>  Ut enim, inquit, nemo dicit in regia regem ipsum</td><td>3.52.1</td></tr><tr><td>quasi productum esse ad dignitatem (id est enim προηγ-</td><td></td></tr><tr><td>μένον), sed eos, qui in aliquo honore sunt, quorum ordo</td><td></td></tr><tr><td>proxime accedit, ut secundus sit, ad regium principatum,</td><td></td></tr><tr><td>sic in vita non ea, quae primo loco sunt, sed ea, quae</td><td>5</td></tr><tr><td>secundum locum optinent, προηγμένα, id est producta, </td><td></td></tr><tr><td>nominentur; quae vel ita appellemus—id erit verbum</td><td></td></tr><tr><td>e verbo—vel promota et remota vel, ut dudum</td><td></td></tr><tr><td>diximus, praeposita vel praecipua, et illa reiecta.</td><td></td></tr><tr><td>re enim intellecta in verborum usu faciles esse debemus.</td><td>10</td></tr><tr><td>quoniam autem omne, quod est bonum, primum locum</td><td>53.1</td></tr><tr><td>tenere dicimus, necesse est nec bonum esse nec malum</td><td></td></tr><tr><td>hoc, quod praepositum vel praecipuum nominamus.</td><td></td></tr><tr><td>idque ita definimus; quod sit indifferens cum aestima-</td><td></td></tr><tr><td>tione mediocri; quod enim illi ἀδιάφορον dicunt, id mihi</td><td>5</td></tr><tr><td>ita occurrit, ut indifferens dicerem. neque enim illud</td><td></td></tr><tr><td>fieri poterat ullo modo, ut nihil relinqueretur in mediis,</td><td></td></tr><tr><td>quod aut secundum naturam esset aut contra, nec, cum</td><td></td></tr><tr><td>id relinqueretur, nihil in his poni, quod satis aestima-</td><td></td></tr><tr><td>bile esset, nec hoc posito non aliqua esse praeposita.</td><td>10</td></tr><tr><td>recte igitur haec facta distinctio est, atque etiam ab</td><td>54.1</td></tr><tr><td>iis, quo facilius res perspici possit, hoc simile ponitur:</td><td></td></tr><tr><td>Ut enim, inquiunt, si hoc fingamus esse quasi finem et</td><td></td></tr><tr><td>ultimum, ita iacere talum, ut rectus adsistat, qui ita talus</td><td></td></tr><tr><td>erit iactus, ut cadat rectus, praepositum quiddam ha-</td><td>5</td></tr><tr><td>bebit ad finem, qui aliter, contra, neque tamen illa prae-</td><td></td></tr><tr><td>positio tali ad eum, quem dixi, finem pertinebit, sic ea,</td><td></td></tr><tr><td>quae sunt praeposita, referuntur illa quidem ad finem,</td><td></td></tr><tr><td>sed ad eius vim naturamque nihil pertinent. Sequitur</td><td>55.1</td></tr><tr><td>illa divisio, ut bonorum alia sint ad illud ultimum per-</td><td></td></tr><tr><td>tinentia (sic enim appello, quae τελικά dicuntur; nam</td><td></td></tr><tr><td>hoc ipsum instituamus, ut placuit, pluribus verbis di-</td><td></td></tr><tr><td>cere, quod uno non poterimus, ut res intellegatur), alia</td><td>5</td></tr><tr><td>autem efficientia, quae Graeci ποιητικά, alia utrum-</td><td></td></tr><tr><td>que. de pertinentibus nihil est bonum praeter actiones</td><td></td></tr><tr><td>honestas, de efficientibus nihil praeter amicum, sed et</td><td></td></tr><tr><td>pertinentem et efficientem sapientiam volunt esse. nam</td><td></td></tr><tr><td>quia sapientia est conveniens actio, est &lt;in&gt; illo perti- </td><td>10</td></tr><tr><td>nenti genere, quod dixi; quod autem honestas actiones</td><td></td></tr><tr><td>adfert et efficit, [id] efficiens dici potest. </td><td></td></tr>
        </table>