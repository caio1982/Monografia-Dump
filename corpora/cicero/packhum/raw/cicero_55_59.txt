<table>
          <script>targetHit=0;</script>
          <tr><td>  Atque etiam si hoc natura praescribit, ut homo ho-</td><td>3.27.1</td></tr><tr><td>mini, quicumque sit, ob eam ipsam causam, quod is</td><td></td></tr><tr><td>homo sit, consultum velit, necesse est secundum ean-</td><td></td></tr><tr><td>dem naturam omnium utilitatem esse communem.</td><td></td></tr><tr><td>Quod si ita est, una continemur omnes et eadem lege</td><td>5</td></tr><tr><td>naturae, idque ipsum si ita est, certe violare alterum</td><td></td></tr><tr><td>naturae lege prohibemur. Verum autem primum, ve- </td><td></td></tr><tr><td>rum igitur extremum. Nam illud quidem absurdum</td><td>28.1</td></tr><tr><td>est, quod quidam dicunt, parenti se aut fratri nihil</td><td></td></tr><tr><td>detracturos sui commodi causa, aliam rationem esse</td><td></td></tr><tr><td>civium reliquorum. Hi sibi nihil iuris, nullam socie-</td><td></td></tr><tr><td>tatem communis utilitatis causa statuunt esse cum ci-</td><td>5</td></tr><tr><td>vibus quae sententia omnem societatem distrahit civi-</td><td></td></tr><tr><td>tatis. Qui autem civium rationem dicunt habendam,</td><td></td></tr><tr><td>externorum negant, ii dirimunt communem humani</td><td></td></tr><tr><td>generis societatem; qua sublata beneficentia, liberali-</td><td></td></tr><tr><td>tas, bonitas, iustitia funditus tollitur; quae qui tollunt,</td><td>10</td></tr><tr><td>etiam adversus deos immortales impii iudicandi sunt.</td><td></td></tr><tr><td>Ab iis enim constitutam inter homines societatem ever-</td><td></td></tr><tr><td>tunt, cuius societatis artissimum vinculum est magis</td><td></td></tr><tr><td>arbitrari esse contra naturam hominem homini detra-</td><td></td></tr><tr><td>here sui commodi causa quam omnia incommoda su-</td><td>15</td></tr><tr><td>bire vel externa vel corporis vel etiam ipsius animi.</td><td></td></tr><tr><td>†Iustitia enim una virtus omnium est domina et re-</td><td></td></tr><tr><td>gina virtutum. </td><td></td></tr><tr><td>  Forsitan quispiam dixerit: Nonne igitur sapiens, si</td><td>29.1</td></tr><tr><td>fame ipse conficiatur, abstulerit cibum alteri homini</td><td></td></tr><tr><td>ad nullam rem utili? Minime vero: non enim mihi</td><td></td></tr><tr><td>est vita mea utilior quam animi talis affectio, nemi-</td><td></td></tr><tr><td>nem ut violem commodi mei gratia. Quid? si Phala-</td><td>5</td></tr><tr><td>rim, crudelem tyrannum et immanem, vir bonus, ne</td><td></td></tr><tr><td>ipse frigore conficiatur, vestitu spoliare possit, nonne </td><td></td></tr><tr><td>faciat? Haec ad iudicandum sunt facillima. Nam si</td><td>30.1</td></tr><tr><td>quid ab homine ad nullam partem utili utilitatis tuae</td><td></td></tr><tr><td>causa detraxeris, inhumane feceris contraque naturae</td><td></td></tr><tr><td>legem, sin autem is tu sis, qui multam utilitatem rei</td><td></td></tr><tr><td>publicae atque hominum societati, si in vita remaneas,</td><td>5</td></tr><tr><td>adferre possis si quid ob eam causam alteri de-</td><td></td></tr><tr><td>traxeris, non sit reprehendendum. Sin autem id non</td><td></td></tr><tr><td>sit eiusmodi, suum cuique incommodum ferendum est</td><td></td></tr><tr><td>potius quam de alterius commodis detrahendum. Non</td><td></td></tr><tr><td>igitur magis est contra naturam morbus aut egestas</td><td>10</td></tr><tr><td>aut quid eiusmodi quam detractio atque appetitio</td><td></td></tr><tr><td>alieni, sed communis utilitatis derelictio contra na-</td><td></td></tr><tr><td>turam est; est enim iniusta. Itaque lex ipsa naturae,</td><td>31.1</td></tr><tr><td>quae utilitatem hominum conservat et continet, de-</td><td></td></tr><tr><td>cernet profecto, ut ab homine inerti atque inutili ad</td><td></td></tr><tr><td>sapientem, bonum, fortem virum transferantur res ad vi-</td><td></td></tr><tr><td>vendum necessariae, qui si occiderit, multum de com-</td><td>5</td></tr><tr><td>muni utilitate detraxerit, modo hoc ita faciat, ut ne</td><td></td></tr><tr><td>ipse de se bene existimans seseque diligens hanc cau-</td><td></td></tr><tr><td>sam habeat ad iniuriam. Ita semper officio fungetur</td><td></td></tr><tr><td>utilitati consulens hominum et ei, quam saepe com-</td><td></td></tr><tr><td>memoro, humanae societati. Nam quod ad Phalarim</td><td>32.1</td></tr><tr><td>attinet, perfacile iudicium est. Nulla est enim societas</td><td></td></tr><tr><td>nobis cum tyrannis et potius summa distractio est,</td><td></td></tr><tr><td>neque est contra naturam spoliare eum, si possis,</td><td></td></tr><tr><td>quem est honestum necare, atque hoc omne genus</td><td>5</td></tr><tr><td>pestiferum atque impium ex hominum communitate</td><td></td></tr><tr><td>exterminandum est. Etenim, ut membra quaedam am-</td><td></td></tr><tr><td>putantur, si et ipsa sanguine et tamquam spiritu carere</td><td></td></tr><tr><td>coeperunt et nocent reliquis partibus corporis, sic ista</td><td></td></tr><tr><td>in figura hominis feritas et immanitas beluae a com- </td><td>10</td></tr><tr><td>muni tamquam humanitate corporis segreganda est.</td><td></td></tr><tr><td>Huius generis quaestiones sunt omnes eae, in quibus</td><td></td></tr><tr><td>ex tempore officium exquiritur. </td><td></td></tr>
        </table>