<table>
          <script>targetHit=0;</script>
          <tr class="title first  date"><td>iii Kal<span class="snum">.</span> Iun<span class="snum">.</span> <span class="snum">43</span> in Ponte Argenteo</td><td></td></tr><tr class="title  "><td>M. LEPIDUS IMP. ITER. PONT. MAX. S. D. PR.</td><td></td></tr><tr class="title last  "><td>TR. PL. SENATUI POPULO PLEBIQUE ROMANAE</td><td></td></tr><tr><td>Si v. liberique vestri v. b. e. e. q. v. </td><td>10.35.1.1</td></tr><tr><td>  Deos hominesque testor, p. c., qua mente et quo animo</td><td></td></tr><tr><td>semper in rem publicam fuerim et quam nihil antiquius</td><td></td></tr><tr><td>communi salute ac libertate iudicarim. quod vobis brevi</td><td></td></tr><tr><td>probassem, nisi mihi fortuna proprium consilium extorsisset.</td><td>5</td></tr><tr><td>nam exercitus cunctus consuetudine&lt;m&gt; sua&lt;m&gt; in civibus</td><td></td></tr><tr><td>conservandis communique pace seditione facta retinuit</td><td></td></tr><tr><td>meque tantae multitudinis civium Romanorum salutis atque</td><td></td></tr><tr><td>incolumitatis causam suscipere, ut vere dicam, coegit. in qua</td><td>2.1</td></tr><tr><td>re ego vos, p. c., oro atque obsecro ut privatis offensionibus</td><td></td></tr><tr><td>omissis summae rei publicae consulatis neve misericordiam</td><td></td></tr><tr><td>nostram exercitusque nostri in civili dissensione sceleris loco</td><td></td></tr><tr><td>ponatis. quod si salutis omnium ac dignitatis rationem</td><td>5</td></tr><tr><td>habueritis, melius et vobis et rei publicae consuletis.</td><td></td></tr><tr><td> D. III Kal. &lt;Iun.&gt; a Ponte Argenteo. </td><td></td></tr>
        </table>