<table>
          <script>targetHit=0;</script>
          <tr><td>  Nunc homo audacissimus atque amentissimus hoc cogitat.</td><td>1.1.7.1</td></tr><tr><td>Intellegit me ita paratum atque instructum in iudicium</td><td></td></tr><tr><td>venire ut non modo in auribus vestris, sed in oculis omnium</td><td></td></tr><tr><td>sua furta atque flagitia defixurus sim; videt senatores</td><td></td></tr><tr><td>multos esse testis audaciae suae, videt multos equites</td><td>5</td></tr><tr><td>Romanos, frequentis praeterea civis atque socios, quibus</td><td></td></tr><tr><td>ipse insignis iniurias fecerit, videt etiam tot tam gravis ab</td><td></td></tr><tr><td>amicissimis civitatibus legationes cum publicis auctori-</td><td></td></tr><tr><td>tatibus convenisse. Quae cum ita sint, usque eo de</td><td>8.1</td></tr><tr><td>omnibus bonis male existimat, usque eo senatoria iudicia</td><td></td></tr><tr><td>perdita profligataque esse arbitratur, ut hoc palam dictitet,</td><td></td></tr><tr><td>non sine causa se cupidum pecuniae fuisse, quoniam in</td><td></td></tr><tr><td>pecunia tantum praesidium experiatur esse; sese, id quod</td><td>5</td></tr><tr><td>difficillimum fuerit, tempus ipsum emisse iudici sui, quo</td><td></td></tr><tr><td>cetera facilius emere postea posset; ut, quoniam criminum</td><td></td></tr><tr><td>vim subterfugere nullo modo poterat, procellam temporis</td><td></td></tr><tr><td>devitaret. Quodsi non modo in causa, verum in aliquo</td><td>9.1</td></tr><tr><td>honesto praesidio aut in alicuius eloquentia aut gratia spem</td><td></td></tr><tr><td>aliquam conlocasset, profecto non haec omnia colligeret</td><td></td></tr><tr><td>atque aucuparetur; non usque eo despiceret contemneret- </td><td></td></tr><tr><td>que ordinem senatorium ut arbitratu eius deligeretur ex</td><td>5</td></tr><tr><td>senatu qui reus fieret, qui, dum hic quae opus essent com-</td><td></td></tr><tr><td>pararet, causam interea ante eum diceret. </td><td></td></tr><tr><td>  Quibus ego rebus quid iste speret et quo animum</td><td>10.1</td></tr><tr><td>intendat facile perspicio; quam ob rem vero se confidat</td><td></td></tr><tr><td>aliquid proficere posse hoc praetore et hoc consilio intelle-</td><td></td></tr><tr><td>gere non possum. Vnum illud intellego, quod populus</td><td></td></tr><tr><td>Romanus in reiectione iudicum iudicavit, ea spe istum</td><td>5</td></tr><tr><td>fuisse praeditum ut omnem rationem salutis in pecunia</td><td></td></tr><tr><td>constitueret, hoc erepto praesidio ut nullam sibi rem</td><td></td></tr><tr><td>adiumento fore arbitraretur. Etenim quod est ingenium</td><td></td></tr><tr><td>tantum, quae tanta facultas dicendi aut copia, quae istius</td><td></td></tr><tr><td>vitam tot vitiis flagitiisque convictam, iam pridem omnium</td><td>10</td></tr><tr><td>voluntate iudicioque damnatam, aliqua ex parte possit</td><td></td></tr><tr><td>defendere? Cuius ut adulescentiae maculas ignominiasque</td><td>11.1</td></tr><tr><td>praeteream, quaestura, primus gradus honoris, quid aliud</td><td></td></tr><tr><td>habet in se nisi Cn. Carbonem spoliatum a quaestore suo</td><td></td></tr><tr><td>pecunia publica, nudatum et proditum consulem, desertum</td><td></td></tr><tr><td>exercitum, relictam provinciam, sortis necessitudinem reli-</td><td>5</td></tr><tr><td>gionemque violatam? cuius legatio exitium fuit Asiae totius</td><td></td></tr><tr><td>et Pamphyliae, quibus in provinciis multas domos, plurimas</td><td></td></tr><tr><td>urbis, omnia fana depeculatus est, tum cum in Cn. Dola-</td><td></td></tr><tr><td>bellam suum scelus illud pristinum renovavit et instauravit</td><td></td></tr><tr><td>quaestorium, cum eum, cui et legatus et pro quaestore</td><td>10</td></tr><tr><td>fuisset, et in invidiam suis maleficiis adduxit, et in ipsis</td><td></td></tr><tr><td>periculis non solum deseruit, sed etiam oppugnavit ac</td><td></td></tr><tr><td>prodidit; cuius praetura urbana aedium sacrarum fuit </td><td>12.1</td></tr><tr><td>publicorumque operum depopulatio, simul in iure di-</td><td></td></tr><tr><td>cundo bonorum possessionumque contra omnium instituta</td><td></td></tr><tr><td>addictio et condonatio. Iam vero omnium vitiorum suorum</td><td></td></tr><tr><td>plurima et maxima constituit monumenta et indicia in pro-</td><td>5</td></tr><tr><td>vincia Sicilia, quam iste per triennium ita vexavit ac per-</td><td></td></tr><tr><td>didit ut ea restitui in antiquum statum nullo modo possit,</td><td></td></tr><tr><td>vix autem per multos annos innocentisque praetores aliqua</td><td></td></tr><tr><td>ex parte recreari aliquando posse videatur. Hoc praetore</td><td>13.1</td></tr><tr><td>Siculi neque suas leges neque nostra senatus consulta</td><td></td></tr><tr><td>neque communia iura tenuerunt: tantum quisque habet</td><td></td></tr><tr><td>in Sicilia quantum hominis avarissimi et libidinosissimi aut</td><td></td></tr><tr><td>imprudentiam subterfugit aut satietati superfuit. Nulla res</td><td>5</td></tr><tr><td>per triennium nisi ad nutum istius iudicata est, nulla res</td><td></td></tr><tr><td>tam patria cuiusquam atque avita fuit quae non ab eo</td><td></td></tr><tr><td>imperio istius abiudicaretur. Innumerabiles pecuniae ex</td><td></td></tr><tr><td>aratorum bonis novo nefarioque instituto coactae, socii</td><td></td></tr><tr><td>fidelissimi in hostium numero existimati, cives Romani</td><td>10</td></tr><tr><td>servilem in modum cruciati et necati, homines nocentissimi</td><td></td></tr><tr><td>propter pecunias iudicio liberati, honestissimi atque inte-</td><td></td></tr><tr><td>gerrimi absentes rei facti indicta causa damnati et eiecti,</td><td></td></tr><tr><td>portus munitissimi, maximae tutissimaeque urbes piratis</td><td></td></tr><tr><td>praedonibusque patefactae, nautae militesque Siculorum,</td><td>15</td></tr><tr><td>socii nostri atque amici, fame necati, classes optimae atque</td><td></td></tr><tr><td>opportunissimae cum magna ignominia populi Romani</td><td></td></tr><tr><td>amissae et perditae. Idem iste praetor monumenta anti-</td><td>14.1</td></tr><tr><td>quissima partim regum locupletissimorum, quae illi orna-</td><td></td></tr><tr><td>mento urbibus esse voluerunt, partim etiam nostrorum</td><td></td></tr><tr><td>imperatorum, quae victores civitatibus Siculis aut dederunt</td><td></td></tr><tr><td>aut reddiderunt, spoliavit nudavitque omnia. Neque hoc</td><td>5</td></tr><tr><td>solum in statuis ornamentisque publicis fecit, sed etiam </td><td></td></tr><tr><td>delubra omnia sanctissimis religionibus consecrata depecu-</td><td></td></tr><tr><td>latus est, deum denique nullum Siculis, qui ei paulo magis</td><td></td></tr><tr><td>adfabre atque antiquo artificio factus videretur, reliquit.</td><td></td></tr><tr><td>In stupris vero et flagitiis nefarias eius libidines commemo-</td><td>10</td></tr><tr><td>rare pudore deterreor; simul illorum calamitatem com-</td><td></td></tr><tr><td>memorando augere nolo quibus liberos coniugesque suas</td><td></td></tr><tr><td>integras ab istius petulantia conservare non licitum est.</td><td></td></tr><tr><td>'At enim haec ita commissa sunt ab isto ut non cognita</td><td>15.1</td></tr><tr><td>sint ab omnibus.' Hominem esse arbitror neminem, qui</td><td></td></tr><tr><td>nomen istius audierit, quin facta quoque eius nefaria com-</td><td></td></tr><tr><td>memorare possit, ut mihi magis timendum sit ne multa</td><td></td></tr><tr><td>crimina praetermittere quam ne qua in istum fingere existi-</td><td>5</td></tr><tr><td>mer. Neque enim mihi videtur haec multitudo, quae ad</td><td></td></tr><tr><td>audiendum convenit, cognoscere ex me causam voluisse,</td><td></td></tr><tr><td>sed ea quae scit mecum recognoscere. </td><td></td></tr>
        </table>