<table>
          <script>targetHit=0;</script>
          <tr><td>  Fac id quod ne intellegi quidem potest mihi esse per-</td><td>1.75.9</td></tr><tr><td>suasum; cedo mihi istorum adumbratorum deorum li-</td><td>10</td></tr><tr><td>niamenta atque formas. Non deest hoc loco copia ra-</td><td>76.1</td></tr><tr><td>tionum, quibus docere velitis humanas esse formas</td><td></td></tr><tr><td>deorum; primum quod ita sit informatum anticipatum-</td><td></td></tr><tr><td>&lt;que&gt; mentibus nostris, ut homini, cum de deo cogitet,</td><td></td></tr><tr><td>forma occurrat humana; deinde cum, quoniam rebus</td><td>5</td></tr><tr><td>omnibus excellat natura divina, forma quoque esse</td><td></td></tr><tr><td>pulcherrima debeat, nec esse humana ullam pulchrio-</td><td></td></tr><tr><td>rem; tertiam rationem adfertis, quod nulla in alia fi-</td><td></td></tr><tr><td>gura domicilium mentis esse possit. primum igitur</td><td>77.1</td></tr><tr><td>quidque considera quale sit; arripere enim mihi vide-</td><td></td></tr><tr><td>mini quasi vestro iure rem nullo modo probabilem. </td><td></td></tr><tr><td>  &lt;Primum&gt; omnium quis tam caecus in contemplan-</td><td></td></tr><tr><td>dis rebus umquam fuit, ut non videret species istas ho- </td><td>5</td></tr><tr><td>minum conlatas in deos aut consilio quodam sapien-</td><td></td></tr><tr><td>tium, quo facilius animos imperitorum ad deorum cul-</td><td></td></tr><tr><td>tum a vitae pravitate converterent, aut superstitione,</td><td></td></tr><tr><td>ut essent simulacra quae venerantes deos ipsos se adire</td><td></td></tr><tr><td>crederent. auxerunt autem haec eadem poetae pictores</td><td>10</td></tr><tr><td>opifices; erat enim non facile agentis aliquid et molien-</td><td></td></tr><tr><td>tes deos in aliarum formarum imitatione servare. </td><td></td></tr><tr><td>  Accessit etiam ista opinio fortasse, quod homini ho-</td><td></td></tr><tr><td>mine pulchrius nihil videatur. Sed tu hoc physice non</td><td></td></tr><tr><td>vides, quam blanda conciliatrix et quasi sui sit lena</td><td>15</td></tr><tr><td>natura? an putas ullam esse terra marique beluam</td><td></td></tr><tr><td>quae non sui generis belua maxime delectetur? quod</td><td></td></tr><tr><td>ni ita esset, cur non gestiret taurus equae contrecta-</td><td></td></tr><tr><td>tione, equus vaccae? an tu aquilam aut leonem aut</td><td></td></tr><tr><td>delphinum ullam anteferre censes figuram suae? quid</td><td>20</td></tr><tr><td>igitur mirum si hoc eodem modo homini natura prae-</td><td></td></tr><tr><td>scripsit, ut nihil pulchrius quam hominem putaret? * *</td><td></td></tr><tr><td>eam esse causam cur deos hominum similis putaremus:</td><td></td></tr><tr><td>quid censes, si ratio esset in beluis, non suo quasque</td><td>78.1</td></tr><tr><td>generi plurimum tributuras fuisse? At mehercule ego</td><td></td></tr><tr><td>(dicam enim ut sentio) quamvis amem ipse me tamen</td><td></td></tr><tr><td>non audeo dicere pulchriorem esse me quam ille fuerit</td><td></td></tr><tr><td>taurus qui vexit Europam; non enim hoc loco de in-</td><td>5</td></tr><tr><td>geniis aut de orationibus nostris sed de specie figura-</td><td></td></tr><tr><td>que quaeritur. quod si fingere nobis et iungere formas</td><td></td></tr><tr><td>velimus, qualis ille maritimus Triton pingitur, natanti-</td><td></td></tr><tr><td>bus invehens beluis adiunctis humano corpori, nolis</td><td></td></tr><tr><td>esse. Difficili in loco versor; est enim vis tanta na-</td><td>10</td></tr><tr><td>turae, ut homo nemo velit nisi hominis similis esse—</td><td></td></tr><tr><td>et quidem formica formicae. Sed tamen cuius hominis?</td><td>79.1</td></tr><tr><td>quotus enim quisque formonsus est: Athenis cum es- </td><td></td></tr><tr><td>sem, e gregibus epheborum vix singuli reperiebantur</td><td></td></tr><tr><td>—video quid adriseris, sed ita tamen se res habet.</td><td></td></tr><tr><td>Deinde nobis, qui concedentibus philosophis antiquis</td><td>5</td></tr><tr><td>adulescentulis delectamur, etiam vitia saepe iucunda</td><td></td></tr><tr><td>sunt. naevos in articulo pueri delectat Alcaeum; at est</td><td></td></tr><tr><td>corporis macula naevos; illi tamen hoc lumen videba-</td><td></td></tr><tr><td>tur. Q. Catulus, huius collegae et familiaris nostri pater,</td><td></td></tr><tr><td>dilexit municipem tuum Roscium, in quem etiam illud</td><td>10</td></tr><tr><td>est eius:</td><td></td></tr><tr><td>    &quot;constiteram exorientem Auroram forte salutans,</td><td></td></tr><tr><td>     cum subito a laeva Roscius exoritur.</td><td></td></tr><tr><td>    pace mihi liceat caelestes dicere vestra:</td><td></td></tr><tr><td>     mortalis visus pulchrior esse deo.&quot;</td><td>15</td></tr><tr><td>huic deo pulchrior; at erat, sicuti hodie est, perversissi-</td><td></td></tr><tr><td>mis oculis: quid refert, si hoc ipsum salsum illi et ve-</td><td></td></tr><tr><td>nustum videbatur? Redeo ad deos. ecquos si non tam</td><td>80.1</td></tr><tr><td>strabones at paetulos esse arbitramur, ecquos naevum</td><td></td></tr><tr><td>habere, ecquos silos flaccos frontones capitones, quae</td><td></td></tr><tr><td>sunt in nobis, an omnia emendata in illis? Detur id</td><td></td></tr><tr><td>vobis; num etiam una est omnium facies? nam si plu-</td><td>5</td></tr><tr><td>res, aliam esse alia pulchriorem necesse est, igitur ali-</td><td></td></tr><tr><td>quis non pulcherrimus deus; si una omnium facies</td><td></td></tr><tr><td>est, florere in caelo Academiam necesse est: si enim</td><td></td></tr><tr><td>nihil inter deum et deum differt, nulla est apud deos</td><td></td></tr><tr><td>cognitio, nulla perceptio. </td><td>10</td></tr>
        </table>