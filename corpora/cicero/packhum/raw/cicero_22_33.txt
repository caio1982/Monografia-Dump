<table>
          <script>targetHit=0;</script>
          <tr><td>  Nunc, nisi me fallit, in eo statu civitas est ut, si operas </td><td>106.1</td></tr><tr><td>conductorum removeris, omnes idem de re publica sensuri</td><td></td></tr><tr><td>esse videantur. Etenim tribus locis significari maxime de &lt;re</td><td></td></tr><tr><td>publica&gt; populi Romani iudicium ac voluntas potest, contione,</td><td></td></tr><tr><td>comitiis, ludorum gladiatorumque consessu. Quae contio</td><td>5</td></tr><tr><td>fuit per hos annos, quae quidem esset non conducta sed</td><td></td></tr><tr><td>vera, in qua populi Romani consensus non perspici posset?</td><td></td></tr><tr><td>Habitae sunt multae de me a gladiatore sceleratissimo, ad</td><td></td></tr><tr><td>quas nemo adibat incorruptus, nemo integer; nemo illum</td><td></td></tr><tr><td>foedum vultum aspicere, nemo furialem vocem bonus audire</td><td>10</td></tr><tr><td>poterat. Erant illae contiones perditorum hominum neces-</td><td></td></tr><tr><td>sario turbulentae. Habuit de eodem me P. Lentulus consul</td><td>107.1</td></tr><tr><td>contionem: concursus est populi Romani factus; omnes</td><td></td></tr><tr><td>ordines, tota in illa contione Italia constitit. Egit causam</td><td></td></tr><tr><td>summa cum gravitate copiaque dicendi tanto silentio, tanta</td><td></td></tr><tr><td>adprobatione omnium, nihil ut umquam videretur tam popu-</td><td>5</td></tr><tr><td>lare ad populi Romani auris accidisse. Productus est ab eo</td><td></td></tr><tr><td>Cn. Pompeius, qui se non solum auctorem meae salutis, sed</td><td></td></tr><tr><td>etiam supplicem populo Romano &lt;praebuit&gt;. Huius oratio ut</td><td></td></tr><tr><td>semper gravis et grata in contionibus fuit, sic contendo num-</td><td></td></tr><tr><td>quam neque sententiam eius auctoritate neque eloquentiam</td><td>10</td></tr><tr><td>iucunditate fuisse maiore. Quo silentio sunt auditi de me</td><td>108.1</td></tr><tr><td>ceteri principes civitatis! quos idcirco non appello hoc loco</td><td></td></tr><tr><td>ne mea oratio, si minus de aliquo dixero, ingrata, si satis de</td><td></td></tr><tr><td>omnibus, infinita esse videatur. Cedo nunc eiusdem illius </td><td></td></tr><tr><td>inimici mei de me eodem ad verum populum in campo</td><td>5</td></tr><tr><td>Martio contionem! Quis non modo adprobavit, sed non</td><td></td></tr><tr><td>indignissimum facinus putavit illum non dicam loqui, sed</td><td></td></tr><tr><td>vivere ac spirare? Quis fuit qui non eius voce maculari</td><td></td></tr><tr><td>rem publicam, seque si eum audiret scelere adstringi</td><td></td></tr><tr><td>arbitraretur? </td><td>10</td></tr>
        </table>