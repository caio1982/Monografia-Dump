<table>
          <script>targetHit=0;</script>
          <tr class="title first  date"><td>iii Non<span class="snum">.</span> Iun<span class="snum">.(?)</span> <span class="snum">45</span> Asturae</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De aquae ductu probe fecisti. columnarium vide ne nullum</td><td>13.6.1.1</td></tr><tr><td>debeamus; quamquam mihi videor audisse &lt;e&gt; Camillo com-</td><td></td></tr><tr><td>mutatam esse legem. </td><td></td></tr><tr><td>  Pisoni quid est quod honestius respondere possimus quam</td><td>2.1</td></tr><tr><td>solitudinem Catonis? nec coheredibus solum Herennianis, sed</td><td></td></tr><tr><td>etiam, ut scis (tu enim mecum egisti), de puero Lucullo, quam</td><td></td></tr><tr><td>pecuniam tutor (nam hoc quoque ad rem pertinet) in Achaia</td><td></td></tr><tr><td>sumpserat. sed agit liberaliter, quoniam negat se quicquam</td><td>5</td></tr><tr><td>facturum contra nostram voluntatem. coram igitur, ut scribis,</td><td></td></tr><tr><td>constituemus quem ad modum rem explicemus. quod reliquos</td><td></td></tr><tr><td>coheredes convenisti, fecisti plane bene. </td><td></td></tr><tr><td>  Quod epistulam meam ad Brutum poscis, non habeo eius ex-</td><td>3.1</td></tr><tr><td>emplum; sed tamen salvum est, et ait Tiro te habere oportere et,</td><td></td></tr><tr><td>ut recordor, una cum illius obiurgatoria tibi meam quoque quam</td><td></td></tr><tr><td>ad eum rescripseram misi. iudiciali molestia ut caream videbis. </td><td></td></tr><tr><td>  Tuditanum istum, proavum Hortensi, plane non noram et</td><td>4.1</td></tr><tr><td>filium, qui tum non potuerat esse legatus, fuisse putaram.</td><td></td></tr><tr><td>Mummium fuisse ad Corinthum pro certo habeo. saepe enim</td><td></td></tr><tr><td>hic Spurius, qui nuper est &lt;mortuus&gt;, epistulas mihi pronunti-</td><td></td></tr><tr><td>abat versiculis factas ad familiaris missas a Corintho. sed non </td><td>5</td></tr><tr><td>dubito quin fratri fuerit legatus, non in decem. atque hoc</td><td></td></tr><tr><td>etiam accepi, non solitos maiores nostros eos legare in decem</td><td></td></tr><tr><td>qui essent imperatorum necessarii, ut nos ignari pulcherri-</td><td></td></tr><tr><td>morum institutorum aut neglegentes potius M. Lucullum et</td><td></td></tr><tr><td>L. Murenam et ceteros coniunctissimos ad L. Lucullum misi-</td><td>10</td></tr><tr><td>mus. illudque εὐλογώτατον, illum fratri in primis eius legatis</td><td></td></tr><tr><td>fuisse. &lt;o&gt; operam tuam multam, qui et haec cures et mea</td><td></td></tr><tr><td>expedias et sis in tuis non multo minus diligens quam in meis!</td><td></td></tr>
        </table>