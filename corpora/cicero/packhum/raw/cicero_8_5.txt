<table>
          <script>targetHit=0;</script>
          <tr><td>  Est haec res posita quae ab adversario non negatur, </td><td>32.4</td></tr><tr><td>Caecinam, cum ad constitutam diem tempusque venisset ut</td><td>5</td></tr><tr><td>vis ac deductio moribus fieret, pulsum prohibitumque esse</td><td></td></tr><tr><td>vi coactis hominibus et armatis. Cum hoc constet, ego,</td><td></td></tr><tr><td>homo imperitus iuris, ignarus negotiorum ac litium, hanc</td><td></td></tr><tr><td>puto me habere actionem, ut per interdictum meum ius</td><td></td></tr><tr><td>teneam atque iniuriam tuam persequar. Fac in hoc errare</td><td>10</td></tr><tr><td>me nec ullo modo posse per hoc interdictum id adsequi</td><td></td></tr><tr><td>quod velim; te uti in hac re magistro volo. Quaero sitne</td><td>33.1</td></tr><tr><td>aliqua huius rei actio an nulla. Convocari homines pro-</td><td></td></tr><tr><td>pter possessionis controversiam non oportet, armari multitu-</td><td></td></tr><tr><td>dinem iuris retinendi causa non convenit; nec iuri quic-</td><td></td></tr><tr><td>quam tam inimicum quam vis nec aequitati quicquam</td><td>5</td></tr><tr><td>tam infestum est quam convocati homines et armati.</td><td></td></tr><tr><td>Quod cum ita sit resque eius modi sit ut in primis a magi-</td><td></td></tr><tr><td>stratibus animadvertenda videatur, iterum quaero sitne eius</td><td></td></tr><tr><td>rei aliqua actio an nulla. Nullam esse dices? Audire</td><td></td></tr><tr><td>cupio, qui in pace et otio, cum manum fecerit, copias para-</td><td>10</td></tr><tr><td>rit, multitudinem hominum coegerit, armarit, instruxerit,</td><td></td></tr><tr><td>homines inermos qui ad constitutum experiendi iuris gratia</td><td></td></tr><tr><td>venissent armis, viris, terrore periculoque mortis reppulerit,</td><td></td></tr><tr><td>fugarit, averterit, hoc dicat: 'Feci equidem quae dicis</td><td>34.1</td></tr><tr><td>omnia, et ea sunt et turbulenta et temeraria et periculosa.</td><td></td></tr><tr><td>Quid ergo est? impune feci; nam quid agas mecum ex</td><td></td></tr><tr><td>iure civili ac praetorio non habes.' Itane vero? recupera-</td><td></td></tr><tr><td>tores, hoc vos audietis et apud vos dici patiemini saepius?</td><td>5</td></tr><tr><td>Cum maiores nostri tanta diligentia prudentiaque fuerint ut</td><td></td></tr><tr><td>omnia omnium non modo tantarum rerum sed etiam tenuis-</td><td></td></tr><tr><td>simarum iura statuerint persecutique sint, hoc genus unum</td><td></td></tr><tr><td>vel maximum praetermitterent, ut, si qui me exire domo </td><td></td></tr><tr><td>mea coegisset armis, haberem actionem, si qui introire prohi-</td><td>10</td></tr><tr><td>buisset, non haberem? Nondum de Caecinae causa dis-</td><td></td></tr><tr><td>puto, nondum de iure possessionis nostrae loquor; tantum</td><td></td></tr><tr><td>de tua defensione, C. Piso, quaero. Quoniam ita dicis et</td><td>35.1</td></tr><tr><td>ita constituis, si Caecina, cum in fundo esset, inde deiectus</td><td></td></tr><tr><td>esset, tum per hoc interdictum eum restitui oportuisse;</td><td></td></tr><tr><td>nunc vero deiectum nullo modo esse inde ubi non fuerit;</td><td></td></tr><tr><td>hoc interdicto nihil nos adsecutos esse: quaero, si te hodie</td><td>5</td></tr><tr><td>domum tuam redeuntem coacti homines et armati non</td><td></td></tr><tr><td>modo limine tectoque aedium tuarum sed primo aditu vesti-</td><td></td></tr><tr><td>buloque prohibuerint, quid acturus sis. Monet amicus</td><td></td></tr><tr><td>meus te, L. Calpurnius, ut idem dicas quod ipse antea dixit,</td><td></td></tr><tr><td>iniuriarum. Quid ad causam possessionis, quid ad resti-</td><td>10</td></tr><tr><td>tuendum eum quem oportet restitui, quid denique ad ius</td><td></td></tr><tr><td>civile, aut ad praetoris notionem atque animadversionem?</td><td></td></tr><tr><td>Ages iniuriarum. Plus tibi ego largiar; non solum egeris</td><td></td></tr><tr><td>verum etiam condemnaris licet; num quid magis possidebis?</td><td></td></tr><tr><td>actio enim iniuriarum non ius possessionis adsequitur sed</td><td>15</td></tr><tr><td>dolorem imminutae libertatis iudicio poenaque mitigat.</td><td></td></tr><tr><td>Praetor interea, Piso, tanta de re tacebit? quem ad modum</td><td>36.1</td></tr><tr><td>te restituat in aedis tuas non habebit? Qui dies totos aut</td><td></td></tr><tr><td>vim fieri vetat aut restitui factam iubet, qui de fossis, de</td><td></td></tr><tr><td>cloacis, de minimis aquarum itinerumque controversiis inter-</td><td></td></tr><tr><td>dicit, is repente obmutescet, in atrocissima re quid faciat</td><td>5</td></tr><tr><td>non habebit? et C. Pisoni domo tectisque suis prohibito,</td><td></td></tr><tr><td>&lt;prohibito&gt; inquam, per homines coactos et armatos, praetor</td><td></td></tr><tr><td>quem ad modum more et exemplo opitulari possit non </td><td></td></tr><tr><td>habebit? Quid enim dicet, aut quid tu tam insigni accepta</td><td></td></tr><tr><td>iniuria postulabis? 'Vnde vi prohibitus?' Sic nemo um-</td><td>10</td></tr><tr><td>quam interdixit; novum est, non dico inusitatum, verum</td><td></td></tr><tr><td>omnino inauditum. 'Vnde deiectus?' Quid proficies,</td><td></td></tr><tr><td>cum illi hoc respondebunt tibi quod tu nunc mihi, armatis</td><td></td></tr><tr><td>se tibi obstitisse ne in aedis accederes; deici porro nullo</td><td></td></tr><tr><td>modo potuisse qui non accesserit? 'Deicior ego,' inquis,</td><td>37.1</td></tr><tr><td>'si quis meorum deicitur omnino.' Iam bene agis; a verbis</td><td></td></tr><tr><td>enim recedis et aequitate uteris. Nam verba quidem ipsa</td><td></td></tr><tr><td>si sequi volumus, quo modo tu deiceris, cum servus tuus</td><td></td></tr><tr><td>deicitur? Verum ita est uti dicis; te deiectum debeo</td><td>5</td></tr><tr><td>intellegere, etiam si tactus non fueris. Nonne? Age nunc,</td><td></td></tr><tr><td>si ne tuorum quidem quisquam loco motus erit atque</td><td></td></tr><tr><td>omnes in aedibus adservati ac retenti, tu solus prohibitus</td><td></td></tr><tr><td>et a tuis aedibus vi atque armis proterritus, utrum hanc</td><td></td></tr><tr><td>actionem habebis qua nos usi sumus, an aliam quampiam,</td><td>10</td></tr><tr><td>an omnino nullam? Nullam esse actionem dicere in re</td><td></td></tr><tr><td>tam insigni tamque atroci neque prudentiae neque auctori-</td><td></td></tr><tr><td>tatis tuae est; alia si quae forte est quae nos fugerit, dic</td><td></td></tr><tr><td>quae sit; cupio discere. Haec si est qua nos usi sumus</td><td>38.1</td></tr><tr><td>te iudice vincamus necesse est. Non enim vereor ne hoc</td><td></td></tr><tr><td>dicas, in eadem causa eodem interdicto te oportere restitui,</td><td></td></tr><tr><td>Caecinam non oportere. Etenim cui non perspicuum est</td><td></td></tr><tr><td>ad incertum revocari bona, fortunas, possessiones omnium,</td><td>5</td></tr><tr><td>si ulla ex parte sententia huius interdicti deminuta aut infir-</td><td></td></tr><tr><td>mata sit, si auctoritate virorum talium vis armatorum homi- </td><td></td></tr><tr><td>num iudicio approbata videatur, in quo iudicio non de</td><td></td></tr><tr><td>armis dubitatum sed de verbis quaesitum esse dicatur?</td><td></td></tr><tr><td>Isne apud vos obtinebit causam suam qui se ita defenderit:</td><td>10</td></tr><tr><td>'reieci ego te armatis hominibus, non deieci,' ut tantum</td><td></td></tr><tr><td>facinus non in aequitate defensionis, sed in una littera la-</td><td></td></tr><tr><td>tuisse videatur? Huiusce rei vos statuetis nullam esse</td><td>39.1</td></tr><tr><td>actionem, nullum experiendi ius constitutum, qui obstiterit</td><td></td></tr><tr><td>armatis hominibus, qui multitudine coacta non introitu,</td><td></td></tr><tr><td>sed omnino aditu quempiam prohibuerit? Quid ergo?</td><td></td></tr><tr><td>hoc quam habet vim, ut distare aliquid aut ex aliqua parte</td><td>5</td></tr><tr><td>differre videatur, utrum, pedem cum intulero atque in pos-</td><td></td></tr><tr><td>sessione vestigium fecero, tum expellar ac deiciar, an eadem</td><td></td></tr><tr><td>vi et isdem armis mihi ante occurratur, ne non modo in-</td><td></td></tr><tr><td>trare verum aspicere aut aspirare possim? Quid hoc ab</td><td></td></tr><tr><td>illo differt, ut ille cogatur restituere qui ingressum expulerit,</td><td>10</td></tr><tr><td>ille qui ingredientem reppulerit non cogatur? Videte, per</td><td>40.1</td></tr><tr><td>deos immortalis! quod ius nobis, quam condicionem vobis-</td><td></td></tr><tr><td>met ipsis, quam denique civitati legem constituere velitis.</td><td></td></tr><tr><td>Huiusce generis una est actio per hoc interdictum quo nos</td><td></td></tr><tr><td>usi sumus constituta; ea si nihil valet aut si ad hanc rem</td><td>5</td></tr><tr><td>non pertinet, quid neglegentius aut quid stultius maioribus</td><td></td></tr><tr><td>nostris dici potest, qui aut tantae rei praetermiserint actio-</td><td></td></tr><tr><td>nem aut eam constituerint quae nequaquam satis verbis</td><td></td></tr><tr><td>causam et rationem iuris amplecteretur? Hoc est pericu-</td><td></td></tr><tr><td>losum, dissolvi hoc interdictum, est captiosum omnibus</td><td>10</td></tr><tr><td>rem ullam constitui eius modi quae, cum armis gesta sit,</td><td></td></tr><tr><td>rescindi iure non possit; verum tamen illud est turpissi-</td><td></td></tr><tr><td>mum, tantae stultitiae prudentissimos homines condemnari, </td><td></td></tr><tr><td>ut vos iudicetis huius rei ius atque actionem in mentem</td><td></td></tr><tr><td>maioribus nostris non venisse. </td><td>15</td></tr>
        </table>