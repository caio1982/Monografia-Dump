<table>
          <script>targetHit=0;</script>
          <tr><td>  Alter unguentis adfluens, calamistrata coma, despiciens</td><td>18.1</td></tr><tr><td>conscios stuprorum ac veteres vexatores aetatulae suae,</td><td></td></tr><tr><td>puteali et faeneratorum gregibus inflatus, a quibus com-</td><td></td></tr><tr><td>pulsus olim, ne in Scyllaeo illo aeris alieni tamquam [in]</td><td></td></tr><tr><td>fretu ad columnam adhaeresceret, in tribunatus portum per-</td><td>5</td></tr><tr><td>fugerat, contemnebat equites Romanos, minitabatur senatui,</td><td></td></tr><tr><td>venditabat se operis atque ab iis se ereptum ne de ambitu</td><td></td></tr><tr><td>causam diceret praedicabat, ab isdemque se etiam invito</td><td></td></tr><tr><td>senatu provinciam sperare dicebat; eamque nisi adeptus</td><td></td></tr><tr><td>esset, se incolumem nullo modo fore arbitrabatur. Alter,</td><td>19.1</td></tr><tr><td>o di boni, quam taeter incedebat, quam truculentus, quam</td><td></td></tr><tr><td>terribilis aspectu! unum aliquem te ex barbatis illis, ex-</td><td></td></tr><tr><td>emplum imperi veteris, imaginem antiquitatis, columen rei</td><td></td></tr><tr><td>publicae diceres intueri. Vestitus aspere nostra hac purpura</td><td>5</td></tr><tr><td>plebeia ac paene fusca, capillo ita horrido ut Capua, in qua</td><td></td></tr><tr><td>ipsa tum imaginis ornandae causa duumviratum gerebat,</td><td></td></tr><tr><td>Seplasiam sublaturus videretur. Nam quid ego de supercilio</td><td></td></tr><tr><td>dicam, quod tum hominibus non supercilium, sed pignus rei</td><td></td></tr><tr><td>publicae videbatur? Tanta erat gravitas in oculo, tanta</td><td>10</td></tr><tr><td>contractio frontis, ut illo supercilio annus ille niti tamquam</td><td></td></tr><tr><td>&lt;vade&gt; videretur. Erat hic omnium sermo: 'est tamen rei</td><td>20.1</td></tr><tr><td>publicae magnum firmumque subsidium; habeo quem op-</td><td></td></tr><tr><td>ponam labi illi atque caeno; vultu me dius fidius conlegae </td><td></td></tr><tr><td>sui libidinem levitatemque franget; habebit senatus in hunc</td><td></td></tr><tr><td>annum quem sequatur; non deerit auctor et dux bonis.'</td><td>5</td></tr><tr><td>Mihi denique homines praecipue gratulabantur, quod habi-</td><td></td></tr><tr><td>turus essem contra tribunum plebis furiosum et audacem cum</td><td></td></tr><tr><td>amicum et adfinem tum etiam fortem et gravem consulem. </td><td></td></tr><tr><td>  Atque eorum alter fefellit neminem. Quis enim clavum</td><td></td></tr><tr><td>tanti imperi tenere et gubernacula rei publicae tractare in</td><td>10</td></tr><tr><td>maximo cursu ac fluctibus posse arbitraretur hominem emer-</td><td></td></tr><tr><td>sum subito ex diuturnis tenebris lustrorum ac stuprorum,</td><td></td></tr><tr><td>vino, ganeis, lenociniis adulteriisque confectum? cum is</td><td></td></tr><tr><td>praeter spem in altissimo gradu alienis opibus positus esset,</td><td></td></tr><tr><td>qui non modo tempestatem impendentem intueri temu-</td><td>15</td></tr><tr><td>lentus, sed ne lucem quidem insolitam aspicere posset.</td><td></td></tr><tr><td>Alter multos plane in omnis partis fefellit; erat enim</td><td>21.1</td></tr><tr><td>hominum opinioni nobilitate ipsa, blanda conciliatricula,</td><td></td></tr><tr><td>commendatus. Omnes boni semper nobilitati favemus, et</td><td></td></tr><tr><td>quia utile est rei publicae nobilis homines esse dignos</td><td></td></tr><tr><td>maioribus suis, et quia valet apud nos clarorum hominum</td><td>5</td></tr><tr><td>et bene de re publica meritorum memoria, etiam mortuorum.</td><td></td></tr><tr><td>Quia tristem semper, quia taciturnum, quia subhorridum</td><td></td></tr><tr><td>atque incultum videbant, et quod erat eo nomine ut in-</td><td></td></tr><tr><td>generata familiae frugalitas videretur, favebant, gaudebant,</td><td></td></tr><tr><td>et ad integritatem maiorum spe sua hominem vocabant</td><td>10</td></tr><tr><td>materni generis obliti. Ego autem,—vere dicam, iudices,—</td><td>22.1</td></tr><tr><td>tantum esse in homine sceleris, audaciae, crudelitatis,</td><td></td></tr><tr><td>quantum ipse cum re publica sensi, numquam putavi. Ne-</td><td></td></tr><tr><td>quam esse hominem et levem et falsa opinione [errore]</td><td></td></tr><tr><td>hominum ab adulescentia commendatum sciebam; etenim</td><td>5</td></tr><tr><td>animus eius vultu, flagitia parietibus tegebantur. Sed haec</td><td></td></tr><tr><td>obstructio nec diuturna est neque obducta ita ut curiosis </td><td></td></tr><tr><td>oculis perspici non possit. Videbamus genus vitae, desidiam,</td><td></td></tr><tr><td>inertiam; inclusas eius libidines qui paulo propius acces-</td><td></td></tr><tr><td>serant intuebantur; denique etiam sermo nobis ansas dabat</td><td>10</td></tr><tr><td>quibus reconditos eius sensus tenere possemus. Laudabat</td><td>23.1</td></tr><tr><td>homo doctus philosophos nescio quos, neque eorum tamen</td><td></td></tr><tr><td>nomina poterat dicere, sed tamen eos laudabat maxime qui</td><td></td></tr><tr><td>dicuntur praeter ceteros esse auctores et laudatores volu-</td><td></td></tr><tr><td>ptatis; cuius et quo tempore et quo modo non quaerebat,</td><td>5</td></tr><tr><td>verbum ipsum omnibus &lt;viribus&gt; animi et corporis devorarat;</td><td></td></tr><tr><td>eosdemque praeclare dicere aiebat sapientis omnia sua</td><td></td></tr><tr><td>causa facere, rem publicam capessere hominem bene sanum</td><td></td></tr><tr><td>non oportere, nihil esse praestabilius otiosa vita, plena et</td><td></td></tr><tr><td>conferta voluptatibus; eos autem qui dicerent dignitati esse</td><td>10</td></tr><tr><td>serviendum, rei publicae consulendum, offici rationem in</td><td></td></tr><tr><td>omni vita, non commodi esse ducendam, adeunda pro patria</td><td></td></tr><tr><td>pericula, vulnera excipienda, mortem oppetendam, vaticinari</td><td></td></tr><tr><td>atque insanire dicebat. Ex his adsiduis eius cotidianisque</td><td>24.1</td></tr><tr><td>sermonibus, et quod videbam quibuscum hominibus in</td><td></td></tr><tr><td>interiore parte aedium viveret, et quod ita domus ipsa fuma-</td><td></td></tr><tr><td>bat ut multa eius &lt;consorti&gt;onis indicia redolerent, statuebam</td><td></td></tr><tr><td>sic, boni nihil ab illis nugis exspectandum, mali quidem</td><td>5</td></tr><tr><td>certe nihil pertimescendum. Sed ita est, iudices, ut, si</td><td></td></tr><tr><td>gladium parvo puero aut si imbecillo seni aut debili dederis,</td><td></td></tr><tr><td>ipse impetu suo nemini noceat, sin ad nudum vel fortissimi</td><td></td></tr><tr><td>viri corpus accesserit, possit acie ipsa et ferri viribus vulne-</td><td></td></tr><tr><td>rare: cum hominibus enervatis atque exsanguibus con-</td><td>10</td></tr><tr><td>sulatus tamquam gladius esset datus, qui per se pungere </td><td></td></tr><tr><td>neminem umquam potuissent, ii summi imperi nomine</td><td></td></tr><tr><td>armati rem publicam contrucidarunt. Foedus fecerunt cum</td><td></td></tr><tr><td>tribuno plebis palam, ut ab eo provincias acciperent quas</td><td></td></tr><tr><td>ipsi vellent, exercitum et pecuniam quantam vellent, ea lege,</td><td>15</td></tr><tr><td>si ipsi prius tribuno plebis adflictam et constrictam rem</td><td></td></tr><tr><td>publicam tradidissent: id autem foedus meo sanguine ictum</td><td></td></tr><tr><td>sanciri posse dicebant. Qua re patefacta—neque enim dis-</td><td>25.1</td></tr><tr><td>simulari tantum scelus poterat nec latere—promulgantur</td><td></td></tr><tr><td>uno eodemque tempore rogationes ab eodem tribuno de</td><td></td></tr><tr><td>mea pernicie et de provinciis consulum nominatim. </td><td></td></tr>
        </table>