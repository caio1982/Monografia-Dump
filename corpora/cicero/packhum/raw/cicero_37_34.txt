<table>
          <script>targetHit=0;</script>
          <tr><td>  Valet igitur multum ad vincendum probari mores et in-</td><td>2.182.1</td></tr><tr><td>stituta et facta et vitam eorum, qui agent causas, et eorum,</td><td></td></tr><tr><td>pro quibus, et item improbari adversariorum, animosque</td><td></td></tr><tr><td>eorum, apud quos agetur, conciliari quam maxime ad bene-</td><td></td></tr><tr><td>volentiam cum erga oratorem tum erga illum, pro quo dicet</td><td>5</td></tr><tr><td>orator. Conciliantur autem animi dignitate hominis, rebus</td><td></td></tr><tr><td>gestis, existimatione vitae; quae facilius ornari possunt, si </td><td></td></tr><tr><td>modo sunt, quam fingi, si nulla sunt. Sed haec adiuvant</td><td></td></tr><tr><td>in oratore: lenitas vocis, vultus pudor[is significatio], ver-</td><td></td></tr><tr><td>borum comitas; si quid persequare acrius, ut invitus et</td><td>10</td></tr><tr><td>coactus facere videare. Facilitatis, liberalitatis, mansuetu-</td><td></td></tr><tr><td>dinis, pietatis, grati animi, non appetentis, non avidi signa</td><td></td></tr><tr><td>proferre perutile est; eaque omnia, quae proborum, demis-</td><td></td></tr><tr><td>sorum, non acrium, non pertinacium, non litigiosorum, non</td><td></td></tr><tr><td>acerborum sunt, valde benevolentiam conciliant abalienant-</td><td>15</td></tr><tr><td>que ab eis, in quibus haec non sunt; itaque eadem sunt in</td><td></td></tr><tr><td>adversarios ex contrario conferenda. Sed genus hoc totum</td><td>183.1</td></tr><tr><td>orationis in eis causis excellit, in quibus minus potest in-</td><td></td></tr><tr><td>flammari animus iudicis acri et vehementi quadam incita-</td><td></td></tr><tr><td>tione; non enim semper fortis oratio quaeritur, sed saepe</td><td></td></tr><tr><td>placida, summissa, lenis, quae maxime commendat reos.</td><td>5</td></tr><tr><td>Reos autem appello non eos modo, qui arguuntur, sed</td><td></td></tr><tr><td>omnis, quorum de re disceptatur; sic enim olim loqueban-</td><td></td></tr><tr><td>tur. Horum igitur exprimere mores oratione iustos, inte-</td><td>184.1</td></tr><tr><td>gros, religiosos, timidos, perferentis iniuriarum mirum quid-</td><td></td></tr><tr><td>dam valet; et hoc vel in principiis vel in re narranda vel in</td><td></td></tr><tr><td>perorando tantam habet vim, si est suaviter et cum sensu</td><td></td></tr><tr><td>tractatum, ut saepe plus quam causa valeat. Tantum autem</td><td>5</td></tr><tr><td>efficitur sensu quodam ac ratione dicendi, ut quasi mores</td><td></td></tr><tr><td>oratoris effingat oratio; genere enim quodam sententiarum</td><td></td></tr><tr><td>et genere verborum, adhibita etiam actione leni facilitatem-</td><td></td></tr><tr><td>que significante efficitur, ut probi, ut bene morati, ut boni</td><td></td></tr><tr><td>viri esse videamur. Huic autem est illa dispar adiuncta</td><td>185.1</td></tr><tr><td>ratio orationis, quae alio quodam genere mentis iudicum</td><td></td></tr><tr><td>permovet impellitque, ut aut oderint aut diligant aut in-</td><td></td></tr><tr><td>videant aut salvum velint aut metuant aut sperent aut cupiant </td><td></td></tr><tr><td>aut abhorreant aut laetentur aut maereant aut misereantur</td><td>5</td></tr><tr><td>aut poenire velint aut ad eos motus deducantur, si qui fini-</td><td></td></tr><tr><td>timi sunt [et de propinquis ac] talibus animi permotionibus.</td><td></td></tr><tr><td>Atque illud optandum est oratori, ut aliquam permotionem</td><td>186.1</td></tr><tr><td>animorum sua sponte ipsi adferant ad causam iudices ad id,</td><td></td></tr><tr><td>quod utilitas oratoris feret, accommodatam; facilius est enim</td><td></td></tr><tr><td>currentem, ut aiunt, incitare quam commovere languentem;</td><td></td></tr><tr><td>sin id aut non erit aut erit obscurius, sicut medico diligenti,</td><td>5</td></tr><tr><td>priusquam conetur aegro adhibere medicinam, non solum</td><td></td></tr><tr><td>morbus eius, cui mederi volet, sed etiam consuetudo valentis</td><td></td></tr><tr><td>et natura corporis cognoscenda est, sic equidem cum adgre-</td><td></td></tr><tr><td>dior in ancipiti causa et gravi ad animos iudicum pertra-</td><td></td></tr><tr><td>ctandos, omni mente in ea cogitatione curaque versor, ut</td><td>10</td></tr><tr><td>odorer, quam sagacissime possim, quid sentiant, quid existi-</td><td></td></tr><tr><td>ment, quid exspectent, quid velint, quo deduci oratione</td><td></td></tr><tr><td>facillime posse videantur. Si se dant et, ut ante dixi, sua</td><td>187.1</td></tr><tr><td>sponte, quo impellimus, inclinant atque propendent, accipio</td><td></td></tr><tr><td>quod datur et ad id, unde aliquis flatus ostenditur, vela do;</td><td></td></tr><tr><td>sin est integer quietusque iudex, plus est operis; sunt enim</td><td></td></tr><tr><td>omnia dicendo excitanda, nihil adiuvante natura. Sed tantam</td><td>5</td></tr><tr><td>vim habet illa, quae recte a bono poeta dicta est</td><td></td></tr><tr><td>    flexanima atque omnium regina rerum oratio,</td><td></td></tr><tr><td>ut non modo inclinantem excipere aut stantem inclinare,</td><td></td></tr><tr><td>sed etiam adversantem ac repugnantem, ut imperator fortis</td><td></td></tr><tr><td>ac bonus, capere possit. Haec sunt illa, quae me ludens</td><td>188.1</td></tr><tr><td>Crassus modo flagitabat, cum a me divinitus tractari solere</td><td></td></tr><tr><td>diceret et in causa M'. Aquili Gaique Norbani non nullis- </td><td></td></tr><tr><td>que aliis quasi praeclare acta laudaret, quae me hercule ego,</td><td></td></tr><tr><td>Crasse, cum a te tractantur in causis, horrere soleo: tanta</td><td>5</td></tr><tr><td>vis animi, tantus impetus, tantus dolor oculis, vultu, gestu,</td><td></td></tr><tr><td>digito denique isto tuo significari solet; tantum est flumen</td><td></td></tr><tr><td>gravissimorum optimorumque verborum, tam integrae sen-</td><td></td></tr><tr><td>tentiae, tum verae, tam novae, tam sine pigmentis fucoque</td><td></td></tr><tr><td>puerili, ut mihi non solum tu incendere iudicem, sed ipse</td><td>10</td></tr><tr><td>ardere videaris. Neque fieri potest ut doleat is, qui audit,</td><td>189.1</td></tr><tr><td>ut oderit, ut invideat, ut pertimescat aliquid, ut ad fletum</td><td></td></tr><tr><td>misericordiamque deducatur, nisi omnes illi motus, quos</td><td></td></tr><tr><td>orator adhibere volet iudici, in ipso oratore impressi esse</td><td></td></tr><tr><td>atque inusti videbuntur. Quod si fictus aliqui dolor susci-</td><td>5</td></tr><tr><td>piendus esset et si in eius modi genere orationis nihil esset</td><td></td></tr><tr><td>nisi falsum atque imitatione simulatum, maior ars aliqua</td><td></td></tr><tr><td>forsitan esset requirenda: nunc ego, quid tibi, Crasse, quid</td><td></td></tr><tr><td>ceteris accidat, nescio; de me autem causa nulla est cur</td><td></td></tr><tr><td>apud homines prudentissimos atque amicissimos mentiar:</td><td>10</td></tr><tr><td>non me hercule umquam apud iudices [aut] dolorem aut</td><td></td></tr><tr><td>misericordiam aut invidiam aut odium dicendo excitare</td><td></td></tr><tr><td>volui quin ipse in commovendis iudicibus eis ipsis sensibus,</td><td></td></tr><tr><td>ad quos illos adducere vellem, permoverer; neque est enim</td><td>190.1</td></tr><tr><td>facile perficere ut irascatur ei, cui tu velis, iudex, si tu ipse</td><td></td></tr><tr><td>id lente ferre videare; neque ut oderit eum, quem tu velis,</td><td></td></tr><tr><td>nisi te ipsum flagrantem odio ante viderit; neque ad miseri-</td><td></td></tr><tr><td>cordiam adducetur, nisi tu ei signa doloris tui verbis, sen-</td><td>5</td></tr><tr><td>tentiis, voce, vultu, conlacrimatione denique ostenderis; ut</td><td></td></tr><tr><td>enim nulla materies tam facilis ad exardescendum est, quae</td><td></td></tr><tr><td>nisi admoto igni ignem concipere possit, sic nulla mens est</td><td></td></tr><tr><td>tam ad comprehendendam vim oratoris parata, quae possit</td><td></td></tr><tr><td>incendi, nisi ipse inflammatus ad eam et ardens accesserit.</td><td>10</td></tr><tr><td>Ac, ne hoc forte magnum ac mirabile esse videatur homi-</td><td>191.1</td></tr><tr><td>nem totiens irasci, totiens dolere, totiens omni motu animi </td><td></td></tr><tr><td>concitari, praesertim in rebus alienis, magna vis est earum</td><td></td></tr><tr><td>sententiarum atque eorum locorum, quos agas tractesque</td><td></td></tr><tr><td>dicendo, nihil ut opus sit simulatione et fallaciis; ipsa enim</td><td>5</td></tr><tr><td>natura orationis eius, quae suscipitur ad aliorum animos</td><td></td></tr><tr><td>permovendos, oratorem ipsum magis etiam quam quem-</td><td></td></tr><tr><td>quam eorum qui audiunt permovet. Et ne hoc in causis,</td><td>192.1</td></tr><tr><td>in iudiciis, in amicorum periculis, in concursu hominum,</td><td></td></tr><tr><td>in civitate, in foro accidere miremur, cum agitur non solum</td><td></td></tr><tr><td>ingeni nostri existimatio, nam id esset levius;—quamquam,</td><td></td></tr><tr><td>cum professus sis te id posse facere, quod pauci, ne id</td><td>5</td></tr><tr><td>quidem neglegendum est;—sed alia sunt maiora multo,</td><td></td></tr><tr><td>fides, officium, diligentia, quibus rebus adducti, etiam cum</td><td></td></tr><tr><td>alienissimos defendimus, tamen eos alienos, si ipsi viri boni</td><td></td></tr><tr><td>volumus haberi, existimare non possumus—sed, ut dixi, ne</td><td>193.1</td></tr><tr><td>hoc in nobis mirum esse videatur, quid potest esse tam</td><td></td></tr><tr><td>fictum quam versus, quam scaena, quam fabulae? Tamen</td><td></td></tr><tr><td>in hoc genere saepe ipse vidi, ut ex persona mihi ardere</td><td></td></tr><tr><td>oculi hominis histrionis viderentur †spondalli illa dicentis:</td><td>5</td></tr><tr><td>    segregare abs te ausu's aut sine illo Salamina ingredi?</td><td></td></tr><tr><td>    neque paternum aspectum es veritus?</td><td></td></tr><tr><td>Numquam illum aspectum dicebat, quin mihi Telamo iratus</td><td></td></tr><tr><td>furere luctu fili videretur; at idem inflexa ad miserabilem</td><td></td></tr><tr><td>sonum voce,</td><td>10</td></tr><tr><td>    cum aetate exacta indigem</td><td></td></tr><tr><td>    liberum lacerasti, orbasti, exstinxti; neque fratris necis,</td><td></td></tr><tr><td>    neque eius gnati parvi, qui tibi in tutelam est traditus,</td><td></td></tr><tr><td>flens ac lugens dicere videbatur; quae si ille histrio, cotidie</td><td></td></tr><tr><td>cum ageret, tamen [recte] agere sine dolore non poterat,</td><td>15</td></tr><tr><td>quid Pacuvium putatis in scribendo leni animo ac remisso</td><td></td></tr><tr><td>fuisse? Fieri nullo modo potuit. Saepe enim audivi poetam </td><td>194.1</td></tr><tr><td>bonum neminem—id quod a Democrito et Platone in scri-</td><td></td></tr><tr><td>ptis relictum esse dicunt—sine inflammatione animorum</td><td></td></tr><tr><td>exsistere posse et sine quodam adflatu quasi furoris. Qua</td><td></td></tr><tr><td>re nolite existimare me ipsum, qui non heroum veteres casus</td><td>5</td></tr><tr><td>fictosque luctus velim imitari atque adumbrare dicendo</td><td></td></tr><tr><td>neque actor sim alienae personae, sed auctor meae, cum</td><td></td></tr><tr><td>mihi M'. Aquilius in civitate retinendus esset, quae in illa</td><td></td></tr><tr><td>causa peroranda fecerim, sine magno dolore fecisse: quem</td><td>195.1</td></tr><tr><td>enim ego consulem fuisse, imperatorem ornatum a senatu,</td><td></td></tr><tr><td>ovantem in Capitolium ascendisse meminissem, hunc cum</td><td></td></tr><tr><td>adflictum, debilitatum, maerentem, in summum discrimen</td><td></td></tr><tr><td>adductum viderem, non prius sum conatus misericordiam</td><td>5</td></tr><tr><td>aliis commovere quam misericordia sum ipse captus. Sensi</td><td></td></tr><tr><td>equidem tum magno opere moveri iudices, cum excitavi</td><td></td></tr><tr><td>maestum ac sordidatum senem et cum ista feci, quae tu,</td><td></td></tr><tr><td>Crasse, laudas, non arte, de qua quid loquar nescio, sed</td><td></td></tr><tr><td>motu magno animi ac dolore, ut discinderem tunicam, ut</td><td>10</td></tr><tr><td>cicatrices ostenderem. Cum C. Marius maerorem orationis</td><td>196.1</td></tr><tr><td>meae praesens ac sedens multum lacrimis suis adiuvaret</td><td></td></tr><tr><td>cumque ego illum crebro appellans conlegam ei suum com-</td><td></td></tr><tr><td>mendarem atque ipsum advocatum ad communem impera-</td><td></td></tr><tr><td>torum fortunam defendendam invocarem, non fuit haec sine</td><td>5</td></tr><tr><td>meis lacrimis, non sine dolore [magno] miseratio omniumque</td><td></td></tr><tr><td>deorum et hominum et civium et sociorum imploratio;</td><td></td></tr><tr><td>quibus omnibus verbis, quae a me tum sunt habita, si</td><td></td></tr><tr><td>dolor afuisset meus, non modo non miserabilis, sed etiam</td><td></td></tr><tr><td>inridenda fuisset oratio mea. Quam ob rem hoc vos doceo,</td><td>10</td></tr><tr><td>Sulpici, bonus ego videlicet atque eruditus magister, ut in</td><td></td></tr><tr><td>dicendo irasci, ut dolere, ut flere possitis. Quamquam te</td><td>197.1</td></tr><tr><td>quidem quid hoc doceam, qui in accusando sodali meo</td><td></td></tr><tr><td>tantum incendium non oratione solum, sed etiam multo </td><td></td></tr><tr><td>magis vi et dolore et ardore animi concitaras, ut ego ad id</td><td></td></tr><tr><td>restinguendum vix conarer accedere? Habueras enim tu</td><td>5</td></tr><tr><td>omnia in causa superiora: vim, fugam, lapidationem, cru-</td><td></td></tr><tr><td>delitatem tribuniciam in Caepionis gravi miserabilique casu</td><td></td></tr><tr><td>in iudicium vocabas; deinde principem et senatus et civitatis,</td><td></td></tr><tr><td>M. Aemilium, lapide percussum esse constabat; vi pulsum</td><td></td></tr><tr><td>e templo L. Cottam et T. Didium, cum intercedere vellent</td><td>10</td></tr><tr><td>rogationi, nemo poterat negare. Accedebat ut haec tu</td><td>198.1</td></tr><tr><td>adulescens pro re publica queri summa cum dignitate existi-</td><td></td></tr><tr><td>marere; ego, homo censorius, vix satis honeste viderer se-</td><td></td></tr><tr><td>ditiosum civem et in hominis consularis calamitate crudelem</td><td></td></tr><tr><td>posse defendere. Erant optimi cives iudices, bonorum</td><td>5</td></tr><tr><td>virorum plenum forum, vix ut mihi tenuis quaedam venia</td><td></td></tr><tr><td>daretur excusationis, quod tamen eum defenderem, qui mihi</td><td></td></tr><tr><td>quaestor fuisset. Hic ego quid dicam me artem aliquam</td><td></td></tr><tr><td>adhibuisse? Quid fecerim, narrabo; si placuerit, vos</td><td></td></tr><tr><td>meam defensionem in aliquo artis loco reponetis. Omnium</td><td>199.1</td></tr><tr><td>seditionum genera, vitia, pericula conlegi eamque orationem</td><td></td></tr><tr><td>ex omni rei publicae nostrae temporum varietate repetivi</td><td></td></tr><tr><td>conclusique ita, ut dicerem, etsi omnes semper molestae</td><td></td></tr><tr><td>seditiones fuissent, iustas tamen fuisse non nullas et prope</td><td>5</td></tr><tr><td>necessarias. Tum illa, quae modo Crassus commemorabat,</td><td></td></tr><tr><td>egi: neque reges ex hac civitate exigi neque tribunos plebis</td><td></td></tr><tr><td>creari neque plebiscitis totiens consularem potestatem minui</td><td></td></tr><tr><td>neque provocationem, patronam illam civitatis ac vindicem</td><td></td></tr><tr><td>libertatis, populo Romano dari sine nobilium dissensione</td><td>10</td></tr><tr><td>potuisse; ac, si illae seditiones saluti huic civitati fuissent,</td><td></td></tr><tr><td>non continuo, si quis motus populi factus esset, id C. Nor-</td><td></td></tr><tr><td>bano in nefario crimine atque in fraude capitali esse ponen-</td><td></td></tr><tr><td>dum. Quod si umquam populo Romano concessum esset</td><td></td></tr><tr><td>ut iure incitatus videretur, id quod docebam saepe esse </td><td>15</td></tr><tr><td>concessum, nullam illa causa iustiorem fuisse. Tum omnem</td><td></td></tr><tr><td>orationem traduxi et converti in increpandam Caepionis</td><td></td></tr><tr><td>fugam, in deplorandum interitum exercitus: sic et eorum</td><td></td></tr><tr><td>dolorem, qui lugebant suos, oratione refricabam et animos</td><td></td></tr><tr><td>equitum Romanorum, apud quos tum iudices causa agebatur,</td><td>20</td></tr><tr><td>ad Q. Caepionis odium, &lt;a&gt; quo erant ipsi propter iudicia</td><td></td></tr><tr><td>abalienati, renovabam. Quod ubi sensi me in possessionem</td><td>200.1</td></tr><tr><td>iudici ac defensionis meae constitisse, quod et populi bene-</td><td></td></tr><tr><td>volentiam mihi conciliaram, cuius ius etiam cum seditionis</td><td></td></tr><tr><td>coniunctione defenderam, et iudicum animos totos vel</td><td></td></tr><tr><td>calamitate civitatis vel luctu ac desiderio propinquorum vel</td><td>5</td></tr><tr><td>odio proprio in Caepionem ad causam nostram converteram,</td><td></td></tr><tr><td>tum admiscere huic generi orationis vehementi atque atroci</td><td></td></tr><tr><td>genus illud alterum, de quo ante disputavi, lenitatis et</td><td></td></tr><tr><td>mansuetudinis coepi: me pro meo sodali, qui mihi in</td><td></td></tr><tr><td>liberum loco more maiorum esse deberet, et pro mea omni</td><td>10</td></tr><tr><td>fama prope fortunisque decernere; nihil mihi ad existi-</td><td></td></tr><tr><td>mationem turpius, nihil ad dolorem acerbius accidere posse,</td><td></td></tr><tr><td>quam si is, qui saepe alienissimis a me, sed meis tamen</td><td></td></tr><tr><td>civibus saluti existimarer fuisse, sodali meo auxilium ferre</td><td></td></tr><tr><td>non potuissem. Petebam a iudicibus ut illud aetati meae,</td><td>201.1</td></tr><tr><td>ut honoribus, ut rebus gestis, si iusto, si pio dolore me esse</td><td></td></tr><tr><td>adfectum viderent, concederent; praesertim si in aliis causis</td><td></td></tr><tr><td>intellexissent omnia me semper pro amicorum periculis,</td><td></td></tr><tr><td>nihil umquam pro me ipso deprecatum. Sic in illa omni</td><td>5</td></tr><tr><td>defensione atque causa, quod esse in arte positum videbatur,</td><td></td></tr><tr><td>ut de lege Appuleia dicerem, ut quid esset minuere maie-</td><td></td></tr><tr><td>statem explicarem, perquam breviter perstrinxi atque attigi;</td><td></td></tr><tr><td>his duabus partibus orationis, quarum altera commenda-</td><td></td></tr><tr><td>tionem habet, altera concitationem, quae minime praeceptis</td><td>10</td></tr><tr><td>artium sunt perpolitae, omnis est a me illa causa tractata, ut </td><td></td></tr><tr><td>et acerrimus in Caepionis invidia renovanda et in meis</td><td></td></tr><tr><td>moribus erga meos necessarios declarandis mansuetissimus</td><td></td></tr><tr><td>viderer: ita magis adfectis animis iudicum quam doctis, tua,</td><td></td></tr><tr><td>Sulpici, est a nobis tum accusatio victa.' Hic Sulpicius,</td><td>202.1</td></tr><tr><td>'vere hercle,' inquit 'Antoni, ista commemoras; nam ego</td><td></td></tr><tr><td>nihil umquam vidi, quod tam e manibus elaberetur, quam</td><td></td></tr><tr><td>mihi tum est elapsa illa ipsa causa. Cum enim, quem ad</td><td></td></tr><tr><td>modum dixisti, tibi ego non iudicium, sed incendium tradi-</td><td>5</td></tr><tr><td>dissem, quod tuum principium, di immortales, fuit! qui</td><td></td></tr><tr><td>timor! quae dubitatio, quanta haesitatio tractusque ver-</td><td></td></tr><tr><td>borum! Ut tu illud initio, quod tibi unum ad ignoscendum</td><td></td></tr><tr><td>homines dabant, tenuisti, te pro homine pernecessario,</td><td></td></tr><tr><td>quaestore tuo, dicere! Quam tibi primum munisti ad te</td><td>10</td></tr><tr><td>audiendum viam. Ecce autem, cum te nihil aliud profecisse</td><td>203.1</td></tr><tr><td>arbitrarer, nisi ut homines tibi civem improbum defendenti</td><td></td></tr><tr><td>ignoscendum propter necessitudinem arbitrarentur, serpere</td><td></td></tr><tr><td>occulte coepisti, nihil dum aliis suspicantibus, me vero iam</td><td></td></tr><tr><td>pertimescente, ut illam non Norbani seditionem, sed populi</td><td>5</td></tr><tr><td>Romani iracundiam neque eam iniustam, sed meritam ac</td><td></td></tr><tr><td>debitam fuisse defenderes. Deinde qui locus a te praeter-</td><td></td></tr><tr><td>missus est in Caepionem? Ut tu illa omnia odio, invidia,</td><td></td></tr><tr><td>misericordia miscuisti! Neque haec solum in defensione,</td><td></td></tr><tr><td>sed etiam in Scauro ceterisque meis testibus, quorum testi-</td><td>10</td></tr><tr><td>monia non refellendo, sed ad eundem impetum populi</td><td></td></tr><tr><td>confugiendo refutasti; quae cum abs te modo commemora-</td><td>204.1</td></tr><tr><td>rentur, equidem nulla praecepta desiderabam; ipsam tamen</td><td></td></tr><tr><td>istam demonstrationem defensionum tuarum [abs te ipso</td><td></td></tr><tr><td>commemoratam] doctrinam esse non mediocrem puto.' </td><td></td></tr>
        </table>