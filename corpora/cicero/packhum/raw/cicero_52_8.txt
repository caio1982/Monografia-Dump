<table>
          <script>targetHit=0;</script>
          <tr><td>  Quodsi tanta vis probitatis est, ut eam vel in eis,</td><td>29.1</td></tr><tr><td>quos numquam vidimus, vel, quod maius est, in hoste</td><td></td></tr><tr><td>etiam diligamus, quid mirum est, si animi hominum</td><td></td></tr><tr><td>moveantur, cum eorum, quibuscum usu coniuncti esse</td><td></td></tr><tr><td>possunt, virtutem et bonitatem perspicere videantur?</td><td>5</td></tr><tr><td>Quamquam confirmatur amor et beneficio accepto et</td><td></td></tr><tr><td>studio perspecto et consuetudine adiuncta, quibus rebus</td><td></td></tr><tr><td>ad illum primum motum animi et amoris adhibitis</td><td></td></tr><tr><td>admirabilis quaedam exardescit benivolentiae magni-</td><td></td></tr><tr><td>tudo. Quam si qui putant ab inbecillitate proficisci,</td><td>10</td></tr><tr><td>ut sit, per quem adsequatur, quod quisque desideret,</td><td></td></tr><tr><td>humilem sane relinquunt et minime generosum, ut</td><td></td></tr><tr><td>ita dicam, ortum amicitiae, quam ex inopia atque in-</td><td></td></tr><tr><td>digentia natam volunt. Quod si ita esset, ut quisque</td><td></td></tr><tr><td>minimum esse in se arbitraretur, ita ad amicitiam</td><td>15</td></tr><tr><td>esset aptissimus; quod longe secus est. Ut enim quis-</td><td>30.1</td></tr><tr><td>que sibi plurimum confidit, et ut quisque maxime</td><td></td></tr><tr><td>virtute et sapientia sic munitus est, ut nullo egeat</td><td></td></tr><tr><td>suaque omnia in se ipso posita iudicet, ita in ami-</td><td></td></tr><tr><td>citiis expetendis colendisque maxime excellit. Quid</td><td>5</td></tr><tr><td>enim? Africanus indigens mei? Minime hercule! ac</td><td></td></tr><tr><td>ne ego quidem illius; sed ego admiratione quadam</td><td></td></tr><tr><td>virtutis eius, ille vicissim opinione fortasse non nulla,</td><td></td></tr><tr><td>quam de meis moribus habebat, me dilexit; auxit beni-</td><td></td></tr><tr><td>volentiam consuetudo. Sed quamquam utilitates mul-</td><td>10</td></tr><tr><td>tae et magnae consecutae sunt, non sunt tamen ab</td><td></td></tr><tr><td>earum spe causae diligendi profectae. Ut enim bene-</td><td>31.1</td></tr><tr><td>fici liberalesque sumus, non ut exigamus gratiam</td><td></td></tr><tr><td>(neque enim beneficium faeneramur, sed natura pro-</td><td></td></tr><tr><td>pensi ad liberalitatem sumus), sic amicitiam non spe</td><td></td></tr><tr><td>mercedis adducti, sed quod omnis eius fructus in ipso</td><td>5</td></tr><tr><td>amore inest, expetendam putamus. Ab his, qui pe-</td><td>32.1</td></tr><tr><td>cudum ritu ad voluptatem omnia referunt, longe dis-</td><td></td></tr><tr><td>sentiunt, nec mirum; nihil enim altum, nihil magni-</td><td></td></tr><tr><td>ficum ac divinum suspicere possunt, qui suas omnes </td><td></td></tr><tr><td>cogitationes abiecerunt in rem tam humilem tamque</td><td>5</td></tr><tr><td>contemptam. Quam ob rem hos quidem ab hoc ser-</td><td></td></tr><tr><td>mone removeamus, ipsi autem intellegamus natura</td><td></td></tr><tr><td>gigni sensum diligendi et benivolentiae caritatem facta</td><td></td></tr><tr><td>significatione probitatis. Quam qui adpetiverunt, ad-</td><td></td></tr><tr><td>plicant se et propius admovent, ut et usu eius, quem</td><td>10</td></tr><tr><td>diligere coeperunt, fruantur et moribus sintque pares</td><td></td></tr><tr><td>in amore et aequales propensioresque ad bene meren-</td><td></td></tr><tr><td>dum quam ad reposcendum, atque haec inter eos sit</td><td></td></tr><tr><td>honesta certatio. Sic et utilitates ex amicitia maximae</td><td></td></tr><tr><td>capientur, et erit eius ortus a natura quam ab inbe-</td><td>15</td></tr><tr><td>cillitate gravior et verior. Nam si utilitas amicitias</td><td></td></tr><tr><td>conglutinaret, eadem commutata dissolveret; sed quia</td><td></td></tr><tr><td>natura mutari non potest, idcirco verae amicitiae sem-</td><td></td></tr><tr><td>piternae sunt. Ortum quidem amicitiae videtis, nisi</td><td></td></tr><tr><td>quid ad haec forte vultis. </td><td>20</td></tr>
        </table>