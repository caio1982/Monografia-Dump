<table>
          <script>targetHit=0;</script>
          <tr><td>  <span class="caps">Qvintvs</span> Mihi uero nihil, et saepe de</td><td>1.8.1</td></tr><tr><td>isto conlocuti sumus; sed est quaedam inter nos parua</td><td></td></tr><tr><td>dissensio. </td><td></td></tr><tr><td>  <span class="caps">Atticvs</span> Quae tandem? </td><td></td></tr><tr><td>  <span class="caps">Qvintvs</span> A quibus temporibus scribendi capia-</td><td>5</td></tr><tr><td>tur exordium. Ego enim ab ultimis censeo, quoniam</td><td></td></tr><tr><td>illa sic scripta sunt ut ne legantur quidem, ipse autem</td><td></td></tr><tr><td>aequalem aetatis suae memoriam deposcit, ut ea</td><td></td></tr><tr><td>conplectatur quibus ipse interfuit. </td><td></td></tr><tr><td>  <span class="caps">Atticvs</span> Ego uero huic potius adsentior. Sunt</td><td>10</td></tr><tr><td>enim maxumae res in hac memoria atque aetate</td><td></td></tr><tr><td>nostra; tum autem hominis amicissimi Cn. Pompeii</td><td></td></tr><tr><td>laudes inlustrabit, incurret etiam in &lt;praeclarum&gt; illum</td><td></td></tr><tr><td>et memorabilem annum suum: quae ab isto malo</td><td></td></tr><tr><td>praedicari quam, ut aiunt, de Remo et Romulo. </td><td>15</td></tr><tr><td>  <span class="caps">Marcvs</span> Intellego equidem a me istum labo-</td><td></td></tr><tr><td>rem iam diu postulari, Attice. Quem non recusarem,</td><td></td></tr><tr><td>si mihi ullum tribueretur uacuum tempus et liberum.</td><td></td></tr><tr><td>Neque enim occupata opera neque inpedito animo</td><td></td></tr><tr><td>res tanta suscipi potest: utrumque opus est, et cura</td><td>20</td></tr><tr><td>uacare et negotio.  </td><td></td></tr><tr><td>  <span class="caps">Atticvs</span> Quid? Ad cetera quae scripsisti</td><td>9.1</td></tr><tr><td>plura quam quisquam e nostris, quod tibi tandem</td><td></td></tr><tr><td>tempus uacuum fuit concessum? </td><td></td></tr><tr><td>  <span class="caps">Marcvs</span> Subsiciua quaedam tempora incurrunt,</td><td></td></tr><tr><td>quae ego perire non patior, ut si qui dies ad rusti-</td><td>5</td></tr><tr><td>candum dati sint, ad eorum numerum adcommodentur</td><td></td></tr><tr><td>quae scribimus. Historia uero nec institui potest nisi</td><td></td></tr><tr><td>praeparato otio, nec exiguo tempore absolui, et ego</td><td></td></tr><tr><td>animi pendere soleo, cum semel quid orsus, [si] tra-</td><td></td></tr><tr><td>ducor alio, neque tam facile interrupta contexo</td><td>10</td></tr><tr><td>quam absoluo instituta. </td><td></td></tr>
        </table>