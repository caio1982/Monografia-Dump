<table>
          <script>targetHit=0;</script>
          <tr><td>  Illud autem ipsum qui optineri potest, quod dicitis,</td><td>2.107.1</td></tr><tr><td>omnis animi et voluptates et dolores ad corporis volup-</td><td></td></tr><tr><td>tates ac dolores pertinere? nihilne te delectat umquam</td><td></td></tr><tr><td>—video, quicum loquar—, te igitur, Torquate, ipsum</td><td></td></tr><tr><td>per se nihil delectat? omitto dignitatem, honestatem,</td><td>5</td></tr><tr><td>speciem ipsam virtutum, de quibus ante dictum est,</td><td></td></tr><tr><td>haec leviora ponam: poëma, orationem cum aut scribis</td><td></td></tr><tr><td>aut legis, cum omnium factorum, cum regionum con-</td><td></td></tr><tr><td>quiris historiam, signum, tabula, locus amoenus, ludi,</td><td></td></tr><tr><td>venatio, villa Luculli—nam si 'tuam' dicerem, late-</td><td>10</td></tr><tr><td>bram haberes; ad corpus diceres pertinere—, sed ea,</td><td></td></tr><tr><td>quae dixi, ad corpusne refers? an est aliquid, quod te</td><td></td></tr><tr><td>sua sponte delectet? aut pertinacissimus fueris, si in</td><td></td></tr><tr><td>eo perstiteris ad corpus ea, quae dixi, referri, aut de-</td><td></td></tr><tr><td>serueris totam Epicuri voluptatem, si negaveris. </td><td>15</td></tr><tr><td>  Quod vero a te disputatum est maiores esse volup-</td><td>108.1</td></tr><tr><td>tates et dolores animi quam corporis, quia trium tem-</td><td></td></tr><tr><td>porum particeps animus sit, corpore autem praesentia</td><td></td></tr><tr><td>solum sentiantur, qui id probari potest, ut is, qui prop-</td><td></td></tr><tr><td>ter me aliquid gaudeat, plus quam ego ipse gaudeat?</td><td>5</td></tr><tr><td>[animo voluptas oritur propter voluptatem corporis, et</td><td></td></tr><tr><td>maior est animi voluptas quam corporis. ita fit, ut gra-</td><td></td></tr><tr><td>tulator laetior sit quam is, cui gratulatur.] Sed dum </td><td></td></tr><tr><td>efficere vultis beatum sapientem, cum maximas animo</td><td></td></tr><tr><td>voluptates percipiat omnibusque partibus maiores quam</td><td>10</td></tr><tr><td>corpore, quid occurrat non videtis. animi enim quoque</td><td></td></tr><tr><td>dolores percipiet omnibus partibus maiores quam cor-</td><td></td></tr><tr><td>poris. ita miser sit aliquando necesse est is, quem vos</td><td></td></tr><tr><td>beatum semper vultis esse, nec vero id, dum omnia ad</td><td></td></tr><tr><td>voluptatem doloremque referetis, efficietis umquam. </td><td>15</td></tr>
        </table>