<table>
          <script>targetHit=0;</script>
          <tr class="title first last  "><td>M. CICERO S. D. C. CURIONI</td><td></td></tr><tr><td>Rupae studium non defuit declarandorum munerum tuo</td><td>2.3.1.1</td></tr><tr><td>nomine, sed nec mihi placuit nec cuiquam tuorum quicquam</td><td></td></tr><tr><td>te absente fieri quod tibi, cum venisses, non esset integrum.</td><td></td></tr><tr><td>equidem &lt;quid&gt; sentiam aut scribam ad te postea pluribus</td><td></td></tr><tr><td>aut, ne ad ea meditere, imparatum te offendam coramque</td><td>5</td></tr><tr><td>contra istam rationem meam dicam, ut aut te in meam</td><td></td></tr><tr><td>sententiam adducam aut certe testatum apud animum tuum</td><td></td></tr><tr><td>relinquam quid senserim, ut, si quando, quod nolim,</td><td></td></tr><tr><td>displicere tibi tuum consilium coeperit, possis meum</td><td></td></tr><tr><td>recordari. brevi tamen sic habeto, in eum statum temporum </td><td>10</td></tr><tr><td>tuum reditum incidere ut iis bonis quae tibi natura, studio,</td><td></td></tr><tr><td>fortuna data sunt facilius omnia quae sunt amplissima in re</td><td></td></tr><tr><td>publica consequi possis quam muneribus. quorum neque</td><td></td></tr><tr><td>facultatem quisquam admiratur (est enim copiarum, non</td><td></td></tr><tr><td>virtutis) neque quisquam est quin satietate iam defessus</td><td>15</td></tr><tr><td>sit. </td><td></td></tr><tr><td>  Sed aliter atque ostenderam facio qui ingrediar ad</td><td>2.1</td></tr><tr><td>explicandam rationem sententiae meae; qua re omnem hanc</td><td></td></tr><tr><td>disputationem in adventum tuum differo. summa &lt;te&gt; scito</td><td></td></tr><tr><td>in exspectatione esse eaque a te exspectari quae a summa</td><td></td></tr><tr><td>virtute summoque ingenio exspectanda sunt. ad quae si es,</td><td>5</td></tr><tr><td>ut debes, paratus, quod ita esse confido, plurimis maximisque</td><td></td></tr><tr><td>muneribus et nos amicos et civis tuos universos et rem publi-</td><td></td></tr><tr><td>cam adficies. illud cognosces profecto, mihi te neque cariorem</td><td></td></tr><tr><td>neque iucundiorem esse quemquam.</td><td></td></tr>
        </table>