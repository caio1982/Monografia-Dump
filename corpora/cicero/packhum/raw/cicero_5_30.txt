<table>
          <script>targetHit=0;</script>
          <tr><td>  Iam iam, Dolabella, neque me tui neque tuorum liberorum,</td><td>2.1.77.1</td></tr><tr><td>quos tu miseros in egestate atque in solitudine reliquisti,</td><td></td></tr><tr><td>misereri potest. Verresne tibi tanti fuit ut eius libidinem</td><td></td></tr><tr><td>hominum innocentium sanguine lui velles? Idcircone exer-</td><td></td></tr><tr><td>citum atque hostem relinquebas ut tua vi et crudelitate istius</td><td>5</td></tr><tr><td>hominis improbissimi pericula sublevares? Quod enim eum</td><td></td></tr><tr><td>tibi quaestoris in loco constitueras, idcirco tibi amicum in</td><td></td></tr><tr><td>perpetuum fore putasti? nesciebas ab eo Cn. Carbonem con-</td><td></td></tr><tr><td>sulem, cuius re vera quaestor fuerat, non modo relictum sed</td><td></td></tr><tr><td>etiam spoliatum auxiliis, pecunia, nefarie oppugnatum et</td><td>10</td></tr><tr><td>proditum? Expertus igitur es istius perfidiam tum cum</td><td></td></tr><tr><td>ipse se ad inimicos tuos contulit, cum in te homo ipse</td><td></td></tr><tr><td>nocens acerrimum testimonium dixit, cum rationes ad aera-</td><td></td></tr><tr><td>rium nisi damnato te referre noluit. </td><td></td></tr><tr><td>  Tantaene tuae, Verres, libidines erunt ut eas capere ac</td><td>78.1</td></tr><tr><td>sustinere non provinciae populi Romani, non nationes ex-</td><td></td></tr><tr><td>terae possint? Tune quod videris, quod audieris, quod</td><td></td></tr><tr><td>concupieris, quod cogitaris, nisi id ad nutum tuum praesto</td><td></td></tr><tr><td>fuerit, nisi libidini tuae cupiditatique paruerit, immittentur</td><td>5</td></tr><tr><td>homines, expugnabuntur domus, civitates non modo pacatae,</td><td></td></tr><tr><td>verum etiam sociorum atque amicorum ad vim atque ad</td><td></td></tr><tr><td>arma confugient, ut ab se atque a liberis suis legati populi</td><td></td></tr><tr><td>Romani scelus ac libidinem propulsare possint? Nam</td><td></td></tr><tr><td>quaero abs te circumsessusne sis Lampsaci, coeperitne do-</td><td>10</td></tr><tr><td>mum in qua deversabare illa multitudo incendere, volue-</td><td></td></tr><tr><td>rintne legatum populi Romani comburere vivum Lam-</td><td></td></tr><tr><td>psaceni? Negare non potes; habeo enim testimonium tuum</td><td></td></tr><tr><td>quod apud Neronem dixisti, habeo quas ad eundem litteras </td><td></td></tr><tr><td>misisti. Recita hunc ipsum locum de testimonio. <span class="caps">Testi-</span></td><td>79.1</td></tr><tr><td><span class="caps">monivm C. Verris in Artemidorvm. Non mvlto post</span></td><td></td></tr><tr><td><span class="caps">in domvm—.</span> Bellumne populo Romano Lampsacena</td><td></td></tr><tr><td>civitas facere conabatur? deficere ab imperio ac nomine</td><td></td></tr><tr><td>nostro volebat? Video enim et ex iis quae legi et audivi</td><td>5</td></tr><tr><td>intellego, in qua civitate non modo legatus populi Romani</td><td></td></tr><tr><td>circumsessus, non modo igni, ferro, manu, copiis oppugnatus,</td><td></td></tr><tr><td>sed aliqua ex parte violatus sit, nisi publice satis factum sit,</td><td></td></tr><tr><td>ei civitati bellum indici atque inferri solere. Quae fuit</td><td>80.1</td></tr><tr><td>igitur causa cur cuncta civitas Lampsacenorum de contione,</td><td></td></tr><tr><td>quem ad modum tute scribis, domum tuam concurreret? Tu</td><td></td></tr><tr><td>enim neque in litteris quas Neroni mittis, neque in testi-</td><td></td></tr><tr><td>monio causam tanti tumultus ostendis ullam. Obsessum te</td><td>5</td></tr><tr><td>dicis, ignem adlatum, sarmenta circumdata, lictorem tuum</td><td></td></tr><tr><td>occisum esse dicis, prodeundi tibi in publicum potestatem</td><td></td></tr><tr><td>factam negas: causam huius tanti terroris occultas. Nam</td><td></td></tr><tr><td>si quam Rubrius iniuriam suo nomine ac non impulsu tuo</td><td></td></tr><tr><td>et tua cupiditate fecisset, de tui comitis iniuria questum ad</td><td>10</td></tr><tr><td>te potius quam te oppugnatum venirent. Cum igitur quae</td><td></td></tr><tr><td>causa illius tumultus fuerit testes a nobis producti dixerint,</td><td></td></tr><tr><td>ipse celarit, nonne causam hanc quam nos proposuimus cum</td><td></td></tr><tr><td>illorum testimonia tum istius taciturnitas perpetua con-</td><td></td></tr><tr><td>firmat? </td><td>15</td></tr>
        </table>