<table>
          <script>targetHit=0;</script>
          <tr><td>  Duo sunt enim genera facetiarum, quorum alterum re</td><td>2.239.9</td></tr><tr><td>tractatur, alterum dicto: re, si quando quid tamquam aliqua</td><td>240.1</td></tr><tr><td>fabella narratur, ut olim tu, Crasse, in Memmium, come-</td><td></td></tr><tr><td>disse eum lacertum Largi, cum esset cum eo Tarracinae de</td><td></td></tr><tr><td>amicula rixatus: salsa, ac tamen a te ipso ficta [tota] narratio;</td><td></td></tr><tr><td>addidisti clausulam: tota Tarracina tum omnibus in parie-</td><td>5</td></tr><tr><td>tibus inscriptas fuisse litteras L. L. L. M. M.; cum quaereres</td><td></td></tr><tr><td>id quid esset, senem tibi quendam oppidanum dixisse:</td><td></td></tr><tr><td>&quot;lacerat lacertum Largi mordax Memmius.&quot; Perspicitis</td><td>241.1</td></tr><tr><td>genus hoc quam sit facetum, quam elegans, quam oratorium,</td><td></td></tr><tr><td>sive habeas vere quod narrare possis, quod tamen est men-</td><td></td></tr><tr><td>daciunculis aspergendum, sive fingas. Est autem huius</td><td></td></tr><tr><td>generis virtus, ut ita facta demonstres, ut mores eius,</td><td>5</td></tr><tr><td>de quo narres, ut sermo, ut vultus omnes exprimantur, ut</td><td></td></tr><tr><td>eis, qui audiunt, tum geri illa fierique videantur. In re est</td><td>242.1</td></tr><tr><td>item ridiculum, quod ex quadam depravata imitatione sumi</td><td></td></tr><tr><td>solet, ut idem Crassus: &quot;per tuam nobilitatem, per vestram</td><td></td></tr><tr><td>familiam!&quot; Quid aliud fuit, in quo contio rideret, nisi</td><td></td></tr><tr><td>illa vultus et vocis imitatio? &quot;Per tuas statuas!&quot; vero</td><td>5</td></tr><tr><td>cum dixit et extento bracchio paulum etiam de gestu</td><td></td></tr><tr><td>addidit, vehementius risimus. Ex hoc genere est illa</td><td></td></tr><tr><td>Rosciana imitatio senis:</td><td></td></tr><tr><td>    &quot;tibi ego, Antipho, has sero, inquit; seniumst, quom audio.&quot;</td><td></td></tr><tr><td>Atqui ita est totum hoc ipso genere ridiculum, ut cautis-</td><td>10</td></tr><tr><td>sime tractandum sit; mimorum est enim et ethologorum,</td><td></td></tr><tr><td>si nimia est imitatio, sicut obscenitas. Orator surripiat</td><td></td></tr><tr><td>oportet imitationem, ut is, qui audiet, cogitet plura quam</td><td></td></tr><tr><td>videat; praestet idem ingenuitatem et ruborem suum ver-</td><td></td></tr><tr><td>borum turpitudine et rerum obscenitate vitanda. Ergo </td><td>243.1</td></tr><tr><td>haec duo genera sunt eius ridiculi, quod in re positum est,</td><td></td></tr><tr><td>quae sunt propria perpetuarum facetiarum, in quibus de-</td><td></td></tr><tr><td>scribuntur hominum mores et ita effinguntur, ut aut re</td><td></td></tr><tr><td>narrata aliqua quales sint intellegantur aut imitatione</td><td>5</td></tr><tr><td>breviter iniecta in aliquo insigni ad inridendum vitio repe-</td><td></td></tr><tr><td>riantur. In dicto autem ridiculum est id, quod verbi aut</td><td>244.1</td></tr><tr><td>sententiae quodam acumine movetur; sed ut in illo supe-</td><td></td></tr><tr><td>riore genere vel narrationis vel imitationis vitanda est mimo-</td><td></td></tr><tr><td>rum et ethologorum similitudo, sic in hoc scurrilis oratori</td><td></td></tr><tr><td>dicacitas magno opere fugienda est. Qui igitur distingue-</td><td>5</td></tr><tr><td>mus a Crasso, a Catulo, a ceteris familiarem vestrum</td><td></td></tr><tr><td>Granium aut Vargulam amicum meum? Non me hercule</td><td></td></tr><tr><td>in mentem mihi quidem venit: sunt enim dicaces; Granio</td><td></td></tr><tr><td>quidem nemo dicacior. Hoc, opinor, primum, ne, quotiens-</td><td></td></tr><tr><td>cumque potuerit dictum dici, necesse habeamus dicere.</td><td>10</td></tr><tr><td>Pusillus testis processit. &quot;Licet&quot; inquit &quot;rogare?&quot; Philip-</td><td>245.1</td></tr><tr><td>pus. Tum quaesitor properans &quot;modo breviter.&quot; Hic ille</td><td></td></tr><tr><td>&quot;non accusabis: perpusillum rogabo.&quot; Ridicule. Sed sede-</td><td></td></tr><tr><td>bat iudex L. Aurifex brevior ipse quam testis etiam: omnis</td><td></td></tr><tr><td>est risus in iudicem conversus; visum est totum scurrile</td><td>5</td></tr><tr><td>ridiculum. Ergo haec, quae cadere possunt in quos nolis,</td><td></td></tr><tr><td>quamvis sint bella, sunt tamen ipso genere scurrilia; ut</td><td>246.1</td></tr><tr><td>iste, qui se vult dicacem et me hercule est, Appius, sed non</td><td></td></tr><tr><td>numquam in hoc vitium scurrile delabitur. &quot;Cenabo&quot;</td><td></td></tr><tr><td>inquit &quot;apud te,&quot; huic lusco familiari meo, C. Sextio; &quot;uni</td><td></td></tr><tr><td>enim locum esse video.&quot; Est hoc scurrile, et quod sine</td><td>5</td></tr><tr><td>causa lacessivit et tamen id dixit, quod in omnis luscos</td><td></td></tr><tr><td>conveniret; ea, quia meditata putantur esse, minus riden-</td><td></td></tr><tr><td>tur: illud egregium Sexti et ex tempore &quot;manus lava&quot;</td><td></td></tr><tr><td>inquit &quot;et cena.&quot; Temporis igitur ratio et ipsius dicacitatis </td><td>247.1</td></tr><tr><td>moderatio et temperantia et raritas dictorum distinguent</td><td></td></tr><tr><td>oratorem a scurra, et quod nos cum causa dicimus, non ut</td><td></td></tr><tr><td>ridiculi videamur, sed ut proficiamus aliquid, illi totum</td><td></td></tr><tr><td>diem et sine causa. Quid enim est Vargula adsecutus, cum</td><td>5</td></tr><tr><td>eum candidatus A. Sempronius cum M. fratre suo com-</td><td></td></tr><tr><td>plexus esset &quot;puer, abige muscas&quot;? Risum quaesivit, qui</td><td></td></tr><tr><td>est mea sententia vel tenuissimus ingeni fructus. Tempus</td><td></td></tr><tr><td>igitur dicendi prudentia et gravitate moderabimur; quarum</td><td></td></tr><tr><td>utinam artem aliquam haberemus! Sed domina natura est. </td><td>10</td></tr>
        </table>