<table>
          <script>targetHit=0;</script>
          <tr><td>  Atque hac mundi divinitate perspecta tribuenda est</td><td>2.39.6</td></tr><tr><td>sideribus eadem divinitas; quae ex mobilissima purissi- </td><td></td></tr><tr><td>maque aetheris parte gignuntur neque ulla praeterea</td><td></td></tr><tr><td>sunt admixta natura totaque sunt calida atque per-</td><td></td></tr><tr><td>lucida, ut ea quoque rectissime et animantia esse et</td><td>10</td></tr><tr><td>sentire atque intellegere dicantur. Atque ea quidem</td><td>40.1</td></tr><tr><td>tota esse ignea duorum sensuum testimonio confirmari</td><td></td></tr><tr><td>Cleanthes putat, tactus et oculorum. nam solis calor et</td><td></td></tr><tr><td>candor inlustrior est quam ullius ignis, quippe qui in-</td><td></td></tr><tr><td>menso mundo tam longe lateque conluceat, et is eius</td><td>5</td></tr><tr><td>tactus est, non ut tepefaciat solum sed etiam saepe</td><td></td></tr><tr><td>comburat, quorum neutrum faceret nisi esset igneus.</td><td></td></tr><tr><td>&quot;ergo&quot; inquit &quot;cum sol igneus sit Oceanique alatur umo-</td><td></td></tr><tr><td>ribus&quot; (quia nullus ignis sine pastu aliquo possit per-</td><td></td></tr><tr><td>manere) &quot;necesse est aut ei similis sit igni quem ad-</td><td>10</td></tr><tr><td>hibemus ad usum atque victum, aut ei qui corporibus</td><td></td></tr><tr><td>animantium continetur. atqui hic noster ignis, quem</td><td>41.1</td></tr><tr><td>usus vitae requirit, confector est et consumptor om-</td><td></td></tr><tr><td>nium idemque quocumque invasit cuncta disturbat ac</td><td></td></tr><tr><td>dissipat; contra ille corporeus vitalis et salutaris omnia</td><td></td></tr><tr><td>conservat alit auget sustinet sensuque adficit.&quot; negat</td><td>5</td></tr><tr><td>ergo esse dubium horum ignium sol utri similis sit, cum</td><td></td></tr><tr><td>is quoque efficiat ut omnia floreant et in suo quaeque</td><td></td></tr><tr><td>genere pubescant. quare cum solis ignis similis eorum</td><td></td></tr><tr><td>ignium sit qui sunt in corporibus animantium, solem</td><td></td></tr><tr><td>quoque animantem esse oportet, et quidem reliqua</td><td>10</td></tr><tr><td>astra quae oriantur in ardore caelesti qui aether vel</td><td></td></tr><tr><td>caelum nominatur. </td><td></td></tr><tr><td>  Cum igitur aliorum animantium ortus in terra sit</td><td>42.1</td></tr><tr><td>aliorum in aqua in aere aliorum, absurdum esse Aris-</td><td></td></tr><tr><td>toteli videtur in ea parte quae sit ad gignenda ani-</td><td></td></tr><tr><td>mantia aptissima animal gigni nullum putare. sidera</td><td></td></tr><tr><td>autem aetherium locum optinent; qui quoniam tenu-</td><td>5</td></tr><tr><td>issimus est et semper agitatur et viget, necesse est </td><td></td></tr><tr><td>quod animal in eo gignatur id et sensu acerrumo et</td><td></td></tr><tr><td>mobilitate celerrima esse. quare cum in aethere astra</td><td></td></tr><tr><td>gignantur, consentaneum est in his sensum inesse et</td><td></td></tr><tr><td>intellegentiam, ex quo efficitur in deorum numero astra</td><td>10</td></tr><tr><td>esse ducenda. Etenim licet videre acutiora ingenia et</td><td></td></tr><tr><td>ad intellegendum aptiora eorum qui terras incolant eas</td><td></td></tr><tr><td>in quibus aer sit purus ac tenuis quam illorum qui</td><td></td></tr><tr><td>utantur crasso caelo atque concreto. quin etiam cibo</td><td>43.1</td></tr><tr><td>quo utare interesse aliquid ad mentis aciem putant.</td><td></td></tr><tr><td>probabile est igitur praestantem intellegentiam in si-</td><td></td></tr><tr><td>deribus esse, quae et aetheriam partem mundi incolant</td><td></td></tr><tr><td>et marinis terrenisque umoribus longo intervallo ex-</td><td>5</td></tr><tr><td>tenuatis alantur. Sensum autem astrorum atque intel-</td><td></td></tr><tr><td>legentiam maxume declarat ordo eorum atque con-</td><td></td></tr><tr><td>stantia (nihil est enim quod ratione et numero moveri</td><td></td></tr><tr><td>possit sine consilio), in quo nihil est temerarium nihil</td><td></td></tr><tr><td>varium nihil fortuitum. ordo autem siderum et in omni</td><td>10</td></tr><tr><td>aeternitate constantia neque naturam significat (est</td><td></td></tr><tr><td>enim plena rationis) neque fortunam, quae amica varie-</td><td></td></tr><tr><td>tati constantiam respuit. sequitur ergo ut ipsa sua</td><td></td></tr><tr><td>sponte suo sensu ac divinitate moveantur. Nec vero</td><td>44.1</td></tr><tr><td>Aristoteles non laudandus in eo quod omnia quae mo-</td><td></td></tr><tr><td>ventur aut natura moveri censuit aut vi aut volun-</td><td></td></tr><tr><td>tate; moveri autem solem et lunam et sidera omnia;</td><td></td></tr><tr><td>quae autem natura moverentur, haec aut pondere deor-</td><td>5</td></tr><tr><td>sum aut levitate in sublime ferri, quorum neutrum</td><td></td></tr><tr><td>astris contingeret propterea quod eorum motus in or-</td><td></td></tr><tr><td>bem circumque ferretur; nec vero dici potest vi qua-</td><td></td></tr><tr><td>dam maiore fieri ut contra naturam astra moveantur</td><td></td></tr><tr><td>(quae enim potest maior esse?); restat igitur ut motus</td><td>10</td></tr><tr><td>astrorum sit voluntarius.  </td><td></td></tr>
        </table>