<table>
          <script>targetHit=0;</script>
          <tr><td>  Quaeres a nobis, Gratti, cur tanto opere hoc homine</td><td>12.1</td></tr><tr><td>delectemur. Quia suppeditat nobis ubi et animus ex hoc</td><td></td></tr><tr><td>forensi strepitu reficiatur et aures convicio defessae con-</td><td></td></tr><tr><td>quiescant. An tu existimas aut suppetere nobis posse quod</td><td></td></tr><tr><td>cotidie dicamus in tanta varietate rerum, nisi animos nostros</td><td>5</td></tr><tr><td>doctrina excolamus, aut ferre animos tantam posse conten-</td><td></td></tr><tr><td>tionem, nisi eos doctrina eadem relaxemus? Ego vero fateor</td><td></td></tr><tr><td>me his studiis esse deditum. Ceteros pudeat, si qui ita se</td><td></td></tr><tr><td>litteris abdiderunt ut nihil possint ex eis neque ad commu-</td><td></td></tr><tr><td>nem adferre fructum neque in aspectum lucemque proferre;</td><td>10</td></tr><tr><td>me autem quid pudeat qui tot annos ita vivo, iudices, ut a</td><td></td></tr><tr><td>nullius umquam me tempore aut commodo aut otium meum</td><td></td></tr><tr><td>abstraxerit aut voluptas avocarit aut denique somnus retar-</td><td></td></tr><tr><td>darit? Qua re quis tandem me reprehendat, aut quis mihi</td><td>13.1</td></tr><tr><td>iure suscenseat, si, quantum ceteris ad suas res obeundas,</td><td></td></tr><tr><td>quantum ad festos dies ludorum celebrandos, quantum ad</td><td></td></tr><tr><td>alias voluptates et ad ipsam requiem animi et corporis</td><td></td></tr><tr><td>conceditur temporum, quantum alii tribuunt tempestivis con-</td><td>5</td></tr><tr><td>viviis, quantum denique alveolo, quantum pilae, tantum mihi</td><td></td></tr><tr><td>egomet ad haec studia recolenda sumpsero? Atque id eo</td><td></td></tr><tr><td>mihi concedendum est magis quod ex his studiis haec quoque</td><td></td></tr><tr><td>crescit oratio et facultas quae, quantacumque &lt;est&gt; in me, num-</td><td></td></tr><tr><td>quam amicorum periculis defuit. Quae si cui levior videtur,</td><td>10</td></tr><tr><td>illa quidem certe quae summa sunt ex quo fonte hauriam </td><td></td></tr><tr><td>sentio. Nam nisi multorum praeceptis multisque litteris</td><td>14.1</td></tr><tr><td>mihi ab adulescentia suasissem nihil esse in vita magno</td><td></td></tr><tr><td>opere expetendum nisi laudem atque honestatem, in ea</td><td></td></tr><tr><td>autem persequenda omnis cruciatus corporis, omnia pericula</td><td></td></tr><tr><td>mortis atque exsili parvi esse ducenda, numquam me pro</td><td>5</td></tr><tr><td>salute vestra in tot ac tantas dimicationes atque in hos</td><td></td></tr><tr><td>profligatorum hominum cotidianos impetus obiecissem. Sed</td><td></td></tr><tr><td>pleni omnes sunt libri, plenae sapientium voces, plena exem-</td><td></td></tr><tr><td>plorum vetustas; quae iacerent in tenebris omnia, nisi litte-</td><td></td></tr><tr><td>rarum lumen accederet. Quam multas nobis imagines non</td><td>10</td></tr><tr><td>solum ad intuendum verum etiam ad imitandum fortissi-</td><td></td></tr><tr><td>morum virorum expressas scriptores et Graeci et Latini re-</td><td></td></tr><tr><td>liquerunt! quas ego mihi semper in administranda re publica</td><td></td></tr><tr><td>proponens animum et mentem meam ipsa cogitatione homi-</td><td></td></tr><tr><td>num excellentium conformabam. </td><td>15</td></tr>
        </table>