<table>
          <script>targetHit=0;</script>
          <tr><td>  Sed cum tot signis eadem natura declaret, quid</td><td>88.11</td></tr><tr><td>velit, anquirat, desideret, tamen obsurdescimus nescio</td><td></td></tr><tr><td>quo modo nec ea, quae ab ea monemur, audimus. Est</td><td></td></tr><tr><td>enim varius et multiplex usus amicitiae, multaeque</td><td></td></tr><tr><td>causae suspicionum offensionumque dantur, quas tum</td><td>15</td></tr><tr><td>evitare, tum elevare, tum ferre sapientis est; una</td><td></td></tr><tr><td>illa sublevanda offensio est, ut et utilitas in amicitia</td><td></td></tr><tr><td>et fides retineatur: nam et monendi amici saepe sunt</td><td></td></tr><tr><td>et obiurgandi, et haec accipienda amice, cum benivole</td><td></td></tr><tr><td>fiunt. Sed nescio quo modo verum est, quod in An-</td><td>89.1</td></tr><tr><td>dria familiaris meus dicit:</td><td></td></tr><tr><td>    Obséquium amicos, véritas odiúm parit.</td><td></td></tr><tr><td>Molesta veritas, siquidem ex ea nascitur odium, quod</td><td></td></tr><tr><td>est venenum amicitiae, sed obsequium multo molestius,</td><td>5</td></tr><tr><td>quod peccatis indulgens praecipitem amicum ferri sinit;</td><td></td></tr><tr><td>maxuma autem culpa in eo, qui et veritatem asper-</td><td></td></tr><tr><td>natur et in fraudem obsequio inpellitur. Omni igitur</td><td></td></tr><tr><td>hac in re habenda ratio et diligentia est, primum ut</td><td></td></tr><tr><td>monitio acerbitate, deinde ut obiurgatio contumelia</td><td>10</td></tr><tr><td>careat; in obsequio autem, quoniam Terentiano verbo</td><td></td></tr><tr><td>lubenter utimur, comitas adsit, adsentatio, vitiorum</td><td></td></tr><tr><td>adiutrix, procul amoveatur, quae non modo amico, sed</td><td></td></tr><tr><td>ne libero quidem digna est; aliter enim cum tyranno,</td><td></td></tr><tr><td>aliter cum amico vivitur. Cuius autem aures clausae</td><td>90.1</td></tr><tr><td>veritati sunt, ut ab amico verum audire nequeat, huius</td><td></td></tr><tr><td>salus desperanda est. Scitum est enim illud Catonis,</td><td></td></tr><tr><td>ut multa: 'melius de quibusdam acerbos inimi-</td><td></td></tr><tr><td>cos mereri quam eos amicos, qui dulces vi- </td><td>5</td></tr><tr><td>deantur; illos verum saepe dicere, hos num-</td><td></td></tr><tr><td>quam.' Atque illud absurdum, quod ii, qui monentur,</td><td></td></tr><tr><td>eam molestiam, quam debent capere, non capiunt, eam</td><td></td></tr><tr><td>capiunt, qua debent vacare; peccasse enim se non an-</td><td></td></tr><tr><td>guntur, obiurgari moleste ferunt; quod contra opor-</td><td>10</td></tr><tr><td>tebat, delicto dolere, correctione gaudere. </td><td></td></tr>
        </table>