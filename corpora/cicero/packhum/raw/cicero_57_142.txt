<table>
          <script>targetHit=0;</script>
          <tr class="title first  date"><td>iii Non<span class="snum">.</span> Febr<span class="snum">.</span> <span class="snum">49</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Nihil habeo quod ad te scribam, qui etiam eam epistulam</td><td>7.19.1.1</td></tr><tr><td>quam eram elucubratus ad te non dederim; erat enim plena</td><td></td></tr><tr><td>spei bonae, quod et contionis voluntatem audieram et illum</td><td></td></tr><tr><td>condicionibus usurum putabam, praesertim suis. ecce tibi</td><td></td></tr><tr><td><span class="caps">iii</span> Non. Febr. mane accepi litteras tuas, Philotimi, Furni,</td><td>5</td></tr><tr><td>Curionis ad Furnium, quibus irridet L. Caesaris legationem.</td><td></td></tr><tr><td>plane oppressi videmur nec quid consili capiam scio. nec</td><td></td></tr><tr><td>mehercule de me laboro; de pueris quid agam non habeo.</td><td></td></tr><tr><td>Capuam tamen proficiscebar haec scribens, quo facilius de</td><td></td></tr><tr><td>Pompei rebus cognoscerem.</td><td>10</td></tr>
        </table>