<table>
          <script>targetHit=0;</script>
          <tr><td>  Et quoniam omnia persequimur, volumus quidem</td><td>1.138.1</td></tr><tr><td>certe, dicendum est etiam, qualem hominis honorati</td><td></td></tr><tr><td>et principis domum placeat esse, cuius finis est usus,</td><td></td></tr><tr><td>ad quem accommodanda est aedificandi descriptio et</td><td></td></tr><tr><td>tamen adhibenda commoditatis dignitatisque diligen-</td><td>5</td></tr><tr><td>tia. Cn. Octavio, qui primus ex illa familia consul</td><td></td></tr><tr><td>factus est, honori fuisse accepimus, quod praeclaram </td><td></td></tr><tr><td>aedificasset in Palatio et plenam dignitatis domum,</td><td></td></tr><tr><td>quae cum vulgo viseretur, suffragata domino, novo</td><td></td></tr><tr><td>homini, ad consulatum putabatur. Hanc Scaurus de-</td><td>10</td></tr><tr><td>molitus accessionem adiunxit aedibus. Itaque ille in</td><td></td></tr><tr><td>suam domum consulatum primus attulit, hic, summi</td><td></td></tr><tr><td>et clarissimi viri filius, in domum multiplicatam non</td><td></td></tr><tr><td>repulsam solum rettulit, sed ignominiam etiam et ca-</td><td></td></tr><tr><td>lamitatem. Ornanda enim est dignitas domo, non ex</td><td>139.1</td></tr><tr><td>domo tota quaerenda, nec domo dominus, sed domino</td><td></td></tr><tr><td>domus honestanda est, et, ut in ceteris habenda ratio</td><td></td></tr><tr><td>non sua solum, sed etiam aliorum, sic in domo clari</td><td></td></tr><tr><td>hominis, in quam et hospites multi recipiendi et ad-</td><td>5</td></tr><tr><td>mittenda hominum cuiusque modi multitudo, adhi-</td><td></td></tr><tr><td>benda cura est laxitatis. Aliter ampla domus dedecori</td><td></td></tr><tr><td>saepe domino est, si est in ea solitudo, et maxime, si</td><td></td></tr><tr><td>aliquando alio domino solita est frequentari. Odiosum</td><td></td></tr><tr><td>est enim, cum a praetereuntibus dicitur: &quot;o domus an-</td><td>10</td></tr><tr><td>tiqua et quam dispari dominare domino&quot; quod quidem</td><td></td></tr><tr><td>his temporibus in multis licet dicere. Cavendum au-</td><td>140.1</td></tr><tr><td>tem est, praesertim si ipse aedifices, ne extra modum</td><td></td></tr><tr><td>sumptu et magnificentia prodeas, quo in genere mul-</td><td></td></tr><tr><td>tum mali etiam in exemplo est. Studiose enim plerique</td><td></td></tr><tr><td>praesertim in hanc partem facta principum imitantur,</td><td>5</td></tr><tr><td>ut L. Luculli, summi viri, virtutem quis? at quam</td><td></td></tr><tr><td>multi villarum magnificentiam imitati! Quarum qui-</td><td></td></tr><tr><td>dem certe est adhibendus modus ad mediocritatemque </td><td></td></tr><tr><td>revocandus. Eademque mediocritas ad omnem usum</td><td></td></tr><tr><td>cultumque vitae transferenda est. Sed haec hactenus. </td><td>10</td></tr>
        </table>