<table>
          <script>targetHit=0;</script>
          <tr class="title first  date"><td>med<span class="snum">.</span> interc<span class="snum">.</span> post<span class="snum">.(?)</span> <span class="snum">46</span> Romae</td><td></td></tr><tr class="title last  "><td>CICERO PAETO S. D.</td><td></td></tr><tr><td>Accubueram hora nona cum ad te harum exemplum in</td><td>9.26.1.1</td></tr><tr><td>codicillis exaravi. dices 'ubi?' apud Volumnium Eutrapelum,</td><td></td></tr><tr><td>et quidem supra me Atticus, infra Verrius, familiares tui.</td><td></td></tr><tr><td>miraris tam exhilaratam esse servitutem nostram? quid ergo</td><td></td></tr><tr><td>faciam? te consulo, qui philosophum audis. angar, excruciem</td><td>5</td></tr><tr><td>me? quid adsequar? deinde, quem ad finem? 'vivas' inquis</td><td></td></tr><tr><td>'in litteris.' an quicquam me aliud agere censes aut posse</td><td></td></tr><tr><td>vivere nisi in litteris viverem? sed est earum etiam non</td><td></td></tr><tr><td>satietas sed quidam modus; a quibus cum discessi, etsi</td><td></td></tr><tr><td>minimum mihi est in cena, quod tu unum ζήτημα Dioni</td><td>10</td></tr><tr><td>philosopho posuisti, tamen quid potius faciam prius quam</td><td></td></tr><tr><td>me dormitum conferam non reperio. </td><td></td></tr><tr><td>  Audi reliqua. infra Eutrapelum Cytheris accubuit. 'in eo</td><td>2.1</td></tr><tr><td>igitur' inquis 'convivio Cicero ille</td><td></td></tr><tr><td>    &quot;quem aspectabant, cuius ob os Grai ora obvertebant</td><td></td></tr><tr><td>       sua?&quot;' </td><td></td></tr><tr><td>non mehercule suspicatus sum illam adfore. sed tamen ne</td><td>5</td></tr><tr><td>Aristippus quidem ille Socraticus erubuit cum esset obiectum</td><td></td></tr><tr><td>habere eum Laida. 'habeo' inquit, 'non habeor a Laide'</td><td></td></tr><tr><td>(Graece hoc melius; tu, si voles, interpretabere). me vero</td><td></td></tr><tr><td>nihil istorum ne iuvenem quidem movit umquam, ne nunc</td><td></td></tr><tr><td>senem. convivio delector; ibi loquor quod in solum, ut</td><td>10</td></tr><tr><td>dicitur, et gemitum [et] in risus maximos transfero. an tu id</td><td>3.1</td></tr><tr><td>melius qui etiam [in] philosophum irriseris, cum ille si quis</td><td></td></tr><tr><td>quid quaereret dixisset, cenam te quaerere a mane dixeris?</td><td></td></tr><tr><td>ille baro te putabat quaesiturum unum caelum esset an</td><td></td></tr><tr><td>innumerabilia. quid ad te? at hercule cena numquid ad te,</td><td>5</td></tr><tr><td>ibi praesertim? </td><td></td></tr><tr><td>  Sic igitur vivitur. cottidie aliquid legitur aut scribitur.</td><td>4.1</td></tr><tr><td>dein, ne amicis nihil tribuamus, epulamur una non modo non</td><td></td></tr><tr><td>contra legem, si ulla nunc lex est, sed etiam intra legem, et</td><td></td></tr><tr><td>quidem aliquanto. qua re nihil est quod adventum nostrum</td><td></td></tr><tr><td>extimescas. non multi cibi hospitem accipies, multi ioci.</td><td>5</td></tr>
        </table>