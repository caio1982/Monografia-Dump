<table>
          <script>targetHit=0;</script>
          <tr><td>  Itaque illam partem causae facile patior graviter et ornate </td><td>23.1</td></tr><tr><td>a M. Crasso peroratam de seditionibus Neapolitanis, de</td><td></td></tr><tr><td>Alexandrinorum pulsatione Puteolana, de bonis Pallae.</td><td></td></tr><tr><td>Vellem dictum esset ab eodem etiam de Dione. De quo</td><td></td></tr><tr><td>ipso tamen quid est quod exspectetis? quod is qui fecit</td><td>5</td></tr><tr><td>aut non timet aut etiam fatetur; est enim rex; qui autem</td><td></td></tr><tr><td>dictus est adiutor fuisse et conscius, P. Asicius, iudicio est</td><td></td></tr><tr><td>liberatus. Quod igitur est eius modi crimen ut qui commisit</td><td></td></tr><tr><td>non neget, qui negavit absolutus sit, id hic pertimescat qui</td><td></td></tr><tr><td>non modo a facti verum etiam a conscientiae suspicione</td><td>10</td></tr><tr><td>afuit? Et, si Asicio causa plus profuit quam nocuit invidia,</td><td></td></tr><tr><td>huic oberit maledictum tuum qui istius facti non modo</td><td></td></tr><tr><td>suspicione sed ne infamia quidem est aspersus? At prae-</td><td>24.1</td></tr><tr><td>varicatione est Asicius liberatus. Perfacile est isti loco</td><td></td></tr><tr><td>respondere, mihi praesertim a quo illa causa defensa est.</td><td></td></tr><tr><td>Sed Caelius optimam causam Asici esse arbitratur; cuicui-</td><td></td></tr><tr><td>modi autem sit, a sua putat esse seiunctam. Neque solum</td><td>5</td></tr><tr><td>Caelius sed etiam adulescentes humanissimi et doctissimi,</td><td></td></tr><tr><td>rectissimis studiis atque optimis artibus praediti, Titus</td><td></td></tr><tr><td>Gaiusque Coponii qui ex omnibus maxime Dionis mortem</td><td></td></tr><tr><td>doluerunt, qui cum doctrinae studio atque humanitatis tum</td><td></td></tr><tr><td>etiam hospitio Dionis tenebantur. Habitabat apud Titum,</td><td>10</td></tr><tr><td>ut audistis, Dio, erat ei cognitus Alexandriae. Quid aut</td><td></td></tr><tr><td>hic aut summo splendore praeditus frater eius de M. Caelio</td><td></td></tr><tr><td>existimet ex ipsis, si producti erunt, audietis. Ergo haec</td><td>25.1</td></tr><tr><td>removeantur, ut aliquando, in quibus causa nititur, ad ea</td><td></td></tr><tr><td>veniamus.  </td><td></td></tr><tr><td>  Animadverti enim, iudices, audiri a vobis meum familiarem,</td><td></td></tr><tr><td>L. Herennium, perattente. In quo etsi magna ex parte</td><td>5</td></tr><tr><td>ingenio eius et dicendi genere quodam tenebamini, tamen</td><td></td></tr><tr><td>non numquam verebar ne illa subtiliter ad criminandum</td><td></td></tr><tr><td>inducta oratio ad animos vestros sensim ac leniter accederet.</td><td></td></tr><tr><td>Dixit enim multa de luxurie, multa de libidine, multa de</td><td></td></tr><tr><td>vitiis iuventutis, multa de moribus et, qui in reliqua vita</td><td>10</td></tr><tr><td>mitis esset et in hac suavitate humanitatis qua prope iam</td><td></td></tr><tr><td>delectantur omnes versari periucunde soleret, fuit in hac</td><td></td></tr><tr><td>causa pertristis quidam patruus, censor, magister; obiurgavit</td><td></td></tr><tr><td>M. Caelium, sicut neminem umquam parens; multa de</td><td></td></tr><tr><td>incontinentia intemperantiaque disseruit. Quid quaeritis,</td><td>15</td></tr><tr><td>iudices? ignoscebam vobis attente audientibus, propterea</td><td></td></tr><tr><td>quod egomet tam triste illud, tam asperum genus orationis</td><td></td></tr><tr><td>horrebam. Ac prima pars fuit illa quae me minus movebat,</td><td>26.1</td></tr><tr><td>fuisse meo necessario Bestiae Caelium familiarem, cenasse</td><td></td></tr><tr><td>apud eum, ventitasse domum, studuisse praeturae. Non</td><td></td></tr><tr><td>me haec movent quae perspicue falsa sunt; etenim eos</td><td></td></tr><tr><td>una cenasse dixit qui aut absunt aut quibus necesse est</td><td>5</td></tr><tr><td>idem dicere. Neque vero illud me commovet quod sibi in</td><td></td></tr><tr><td>Lupercis sodalem esse Caelium dixit. Fera quaedam</td><td></td></tr><tr><td>sodalitas et plane pastoricia atque agrestis germanorum</td><td></td></tr><tr><td>Lupercorum, quorum coitio illa silvestris ante est instituta</td><td></td></tr><tr><td>quam humanitas atque leges, si quidem non modo nomina</td><td>10</td></tr><tr><td>deferunt inter se sodales sed etiam commemorant sodali-</td><td></td></tr><tr><td>tatem in accusando, ut ne quis id forte nesciat timere</td><td></td></tr><tr><td>videantur! Sed haec omitto; ad illa quae me magis</td><td>27.1</td></tr><tr><td>moverunt respondeo.  </td><td></td></tr>
        </table>