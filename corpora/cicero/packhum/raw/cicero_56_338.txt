<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">51</span> vel in<span class="snum">.</span> <span class="snum">50</span> Tarsi<span class="snum">(?)</span></td><td></td></tr><tr class="title last  "><td>CICERO THERMO PRO PR. S.</td><td></td></tr><tr><td>Etsi mihi videor intellexisse, cum tecum Ephesi de re M.</td><td>13.55.1.1</td></tr><tr><td>Annei, legati mei, locutus sum, te ipsius causa vehementer</td><td></td></tr><tr><td>omnia velle, tamen et M. Anneium tanti facio ut mihi nihil</td><td></td></tr><tr><td>putem praetermittendum quod illius intersit et me a te tanti</td><td></td></tr><tr><td>fieri puto ut non dubitem quin ad tuam voluntatem magnus </td><td>5</td></tr><tr><td>cumulus accedat commendationis meae. nam cum iam diu</td><td></td></tr><tr><td>diligerem M. Anneium deque eo sic existimarem ut res</td><td></td></tr><tr><td>declarat, qui ultro ei detulerim legationem cum multis</td><td></td></tr><tr><td>petentibus denegassem, tum vero, postea quam mecum in</td><td></td></tr><tr><td>bello atque in re militari fuit, tantam in eo virtutem,</td><td>10</td></tr><tr><td>prudentiam, fidem tantamque erga me benevolentiam</td><td></td></tr><tr><td>cognovi ut hominem neminem pluris faciam. </td><td></td></tr><tr><td>  Eum cum Sardianis habere controversiam scis. causam</td><td></td></tr><tr><td>tibi exposuimus Ephesi; quam tu tamen coram facilius</td><td></td></tr><tr><td>meliusque cognosces. de reliquo, mihi mehercule diu dubium</td><td>2.1</td></tr><tr><td>fuit quid ad te potissimum scriberem. ius enim quem ad</td><td></td></tr><tr><td>modum dicas clarum et magna cum tua laude notum est.</td><td></td></tr><tr><td>nobis autem in hac causa nihil aliud opus est nisi te ius</td><td></td></tr><tr><td>instituto tuo dicere. sed tamen, cum me non fugiat quanta</td><td>5</td></tr><tr><td>sit in praetore auctoritas, praesertim ista integritate,</td><td></td></tr><tr><td>gravitate, clementia qua te esse inter omnis constat, peto</td><td></td></tr><tr><td>abs te pro nostra coniunctissima necessitudine plurimisque</td><td></td></tr><tr><td>officiis paribus ac mutuis ut voluntate, auctoritate, studio tuo</td><td></td></tr><tr><td>perficias ut M. Anneius intellegat te et sibi amicum esse (quod</td><td>10</td></tr><tr><td>non dubitat; saepe enim mecum locutus est) et multo</td><td></td></tr><tr><td>amiciorem his meis litteris esse factum. in tuo toto imperio</td><td></td></tr><tr><td>atque provincia nihil est quod mihi gratius facere possis. nam</td><td></td></tr><tr><td>apud ipsum, gratissimum hominem atque optimum virum,</td><td></td></tr><tr><td>quam bene positurus sis studium tuum atque officium dubitare</td><td>15</td></tr><tr><td>te non existimo.</td><td></td></tr>
        </table>