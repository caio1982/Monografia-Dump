<table>
          <script>targetHit=0;</script>
          <tr><td>  Diversae voluntates civium fuerunt distractaeque senten-</td><td>30.5</td></tr><tr><td>tiae. Non enim consiliis solum et studiis sed armis etiam</td><td></td></tr><tr><td>et castris dissidebamus. Erat obscuritas quaedam, erat</td><td></td></tr><tr><td>certamen inter clarissimos duces; multi dubitabant quid</td><td></td></tr><tr><td>optimum esset, multi quid sibi expediret, multi quid deceret,</td><td></td></tr><tr><td>non nulli etiam quid liceret. Perfuncta res publica est hoc</td><td>31.1</td></tr><tr><td>misero fatalique bello: vicit is qui non fortuna inflam-</td><td></td></tr><tr><td>maret odium suum, sed bonitate leniret; neque omnis</td><td></td></tr><tr><td>quibus iratus esset eosdem etiam exsilio aut morte dignos</td><td></td></tr><tr><td>iudicaret. Arma ab aliis posita, ab aliis erepta sunt. In-</td><td>5</td></tr><tr><td>gratus est iniustusque civis qui armorum periculo liberatus</td><td></td></tr><tr><td>animum tamen retinet armatum, ut etiam ille melior sit qui</td><td></td></tr><tr><td>in acie cecidit, qui in causa animam profudit. Quae enim</td><td></td></tr><tr><td>pertinacia quibusdam, eadem aliis constantia videri potest.</td><td></td></tr><tr><td>Sed iam omnis fracta dissensio est armis, exstincta aequi-</td><td>32.1</td></tr><tr><td>tate victoris: restat ut omnes unum velint qui habent</td><td></td></tr><tr><td>aliquid non sapientiae modo sed etiam sanitatis. Nisi</td><td></td></tr><tr><td>te, C. Caesar, salvo et in ista sententia qua cum antea</td><td></td></tr><tr><td>tum hodie maxime usus es manente salvi esse non pos-</td><td>5</td></tr><tr><td>sumus. Qua re omnes te qui haec salva esse volumus et</td><td></td></tr><tr><td>hortamur et obsecramus ut vitae, ut saluti tuae consulas,</td><td></td></tr><tr><td>omnesque tibi, ut pro aliis etiam loquar quod de me ipso</td><td></td></tr><tr><td>sentio, quoniam subesse aliquid putas quod cavendum sit,</td><td></td></tr><tr><td>non modo excubias et custodias sed etiam laterum nostro-</td><td>10</td></tr><tr><td>rum oppositus et corporum pollicemur. </td><td></td></tr><tr><td>  Sed ut, unde est orsa, in eodem terminetur oratio, maxi- </td><td>33.1</td></tr><tr><td>mas tibi omnes gratias agimus, C. Caesar, maiores etiam</td><td></td></tr><tr><td>habemus. Nam omnes idem sentiunt, quod ex omnium</td><td></td></tr><tr><td>precibus et lacrimis sentire potuisti. Sed quia non est</td><td></td></tr><tr><td>omnibus stantibus necesse dicere, a me certe dici volunt,</td><td>5</td></tr><tr><td>cui necesse est quodam modo, et quod fieri decet M. Mar-</td><td></td></tr><tr><td>cello a te huic ordini populoque Romano et rei publicae</td><td></td></tr><tr><td>reddito, fieri id intellego. Nam laetari omnis non ut de</td><td></td></tr><tr><td>unius solum sed ut de omnium salute sentio. Quod</td><td>34.1</td></tr><tr><td>autem summae benevolentiae est, quae mea erga illum</td><td></td></tr><tr><td>omnibus nota semper fuit, ut vix C. Marcello, optimo et</td><td></td></tr><tr><td>amantissimo fratri, praeter eum quidem cederem nemini,</td><td></td></tr><tr><td>cum id sollicitudine, cura, labore tam diu praestiterim</td><td>5</td></tr><tr><td>quam diu est de illius salute dubitatum, certe hoc tempore</td><td></td></tr><tr><td>magnis curis, molestiis, doloribus liberatus praestare debeo.</td><td></td></tr><tr><td>Itaque, C. Caesar, sic tibi gratias ago ut me omnibus</td><td></td></tr><tr><td>rebus a te non conservato solum sed etiam ornato, tamen</td><td></td></tr><tr><td>ad tua in me unum innumerabilia merita, quod fieri iam</td><td>10</td></tr><tr><td>posse non arbitrabar, magnus hoc tuo facto cumulus acces-</td><td></td></tr><tr><td>serit. </td><td></td></tr>
        </table>