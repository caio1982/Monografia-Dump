<table>
          <script>targetHit=0;</script>
          <tr><td>  Haec igitur est nostra ratio, quae tibi videtur</td><td>5.95.1</td></tr><tr><td>inconstans, cum propter virtutis caelestem quandam</td><td></td></tr><tr><td>et divinam tantamque praestantiam, ut, ubi virtus</td><td></td></tr><tr><td>sit resque magnae &lt;et&gt; summe laudabiles virtute</td><td></td></tr><tr><td>gestae, ibi esse miseria et aerumna non possit, tamen</td><td>5</td></tr><tr><td>labor possit, possit molestia, non dubitem dicere omnes</td><td></td></tr><tr><td>sapientes esse semper beatos, sed tamen fieri posse,</td><td></td></tr><tr><td>ut sit alius alio beatior. atqui iste locus est, Piso, tibi</td><td></td></tr><tr><td>etiam atque etiam confirmandus, inquam; quem si</td><td></td></tr><tr><td>tenueris, non modo meum Ciceronem, sed etiam me</td><td>10</td></tr><tr><td>ipsum abducas licebit. </td><td></td></tr><tr><td>  Tum Quintus: Mihi quidem, inquit, satis hoc confir-</td><td>96.1</td></tr><tr><td>matum videtur, laetorque eam philosophiam, cuius</td><td></td></tr><tr><td>antea supellectilem pluris aestimabam quam possessio-</td><td></td></tr><tr><td>nes reliquarum—ita mihi dives videbatur, ut ab ea</td><td></td></tr><tr><td>petere possem, quicquid in studiis nostris concupis-</td><td>5</td></tr><tr><td>sem—, hanc igitur laetor etiam acutiorem repertam</td><td></td></tr><tr><td>quam ceteras, quod quidam ei deesse dicebant. </td><td></td></tr><tr><td>  Non quam nostram quidem, inquit Pomponius</td><td></td></tr><tr><td>iocans; sed mehercule pergrata mihi oratio tua.</td><td></td></tr><tr><td>quae enim dici Latine posse non arbitrabar, ea dicta</td><td>10</td></tr><tr><td>sunt a te verbis aptis nec minus plane quam dicuntur a</td><td></td></tr><tr><td>Graecis. Sed tempus est, si videtur, et recta quidem ad me. </td><td></td></tr><tr><td>  Quod cum ille dixisset et satis disputatum videretur,</td><td></td></tr><tr><td>in oppidum ad Pomponium perreximus omnes. </td><td></td></tr>
        </table>