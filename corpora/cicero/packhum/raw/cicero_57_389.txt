<table>
          <script>targetHit=0;</script>
          <tr class="title first  date"><td>vi Non<span class="snum">.</span> Mai<span class="snum">.</span> <span class="snum">44</span> <span class="snum">(</span>§<span class="snum">1)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td><span class="caps">v</span>&lt;<span class="caps">i</span>&gt; Non. conscendens ab hortis Cluvianis in phaselum epico-</td><td>14.16.1.1</td></tr><tr><td>pum has dedi litteras, cum Piliae nostrae villam ad Lucrinum,</td><td></td></tr><tr><td>vilicos, procuratores tradidissem. ipse autem eo die in Paeti</td><td></td></tr><tr><td>nostri tyrotarichum imminebam; perpaucis diebus in Pom- </td><td></td></tr><tr><td>peiano, post in haec Puteolana et Cumana regna †renavigare†.</td><td>5</td></tr><tr><td>o loca ceteroqui valde expetenda, interpellantium autem multi-</td><td></td></tr><tr><td>tudine paene fugienda! </td><td></td></tr><tr><td>  Sed ad rem ut veniam, o Dolabellae nostri magnam ἀρι-</td><td>2.1</td></tr><tr><td>στείαν! quanta est ἀναθεώρησις! equidem laudare eum et</td><td></td></tr><tr><td>hortari non desisto. recte tu omnibus epistulis significas quid de</td><td></td></tr><tr><td>re, quid de viro sentias. mihi quidem videtur Brutus noster iam</td><td></td></tr><tr><td>vel coronam auream per forum ferre posse. quis enim audeat</td><td>5</td></tr><tr><td>violare proposita cruce aut saxo, praesertim tantis plausibus,</td><td></td></tr><tr><td>tanta approbatione infimorum? </td><td></td></tr><tr><td>  Nunc, mi Attice, me fac ut expedias. cupio, cum Bruto</td><td>3.1</td></tr><tr><td>nostro adfatim satis fecerim, excurrere in Graeciam. magni</td><td></td></tr><tr><td>interest Ciceronis vel mea potius vel mehercule utriusque me</td><td></td></tr><tr><td>intervenire discenti. nam epistula Leonidae quam ad me misisti</td><td></td></tr><tr><td>quid habet, quaeso, in quo magno opere laetemur? numquam</td><td>5</td></tr><tr><td>ille mihi satis laudari videbitur cum ita laudabitur, 'quo modo</td><td></td></tr><tr><td>nunc est'. non est fidentis hoc testimonium, sed potius timentis.</td><td></td></tr><tr><td>Herodi autem mandaram ut mihi κατὰ μίτον scriberet; a quo</td><td></td></tr><tr><td>adhuc nulla littera est. vereor ne nihil habuerit quod mihi, cum</td><td></td></tr><tr><td>cognossem, iucundum putaret fore. </td><td>10</td></tr><tr><td>  Quod ad Xenonem scripsisti, valde mihi gratum est; nihil</td><td>4.1</td></tr><tr><td>enim deesse Ciceroni cum ad officium tum ad existimationem</td><td></td></tr><tr><td>meam pertinet. Flammam Flaminium audio Romae esse. ad</td><td></td></tr><tr><td>eum scripsi me tibi mandasse per litteras ut de Montani negotio</td><td></td></tr><tr><td>cum eo loquerere, et velim cures epistulam quam ad eum misi</td><td>5</td></tr><tr><td>reddendam, et ipse, quod commodo tuo fiat, cum eo collo-</td><td></td></tr><tr><td>quare. puto, si quid in homine pudoris est, praestaturum eum, </td><td></td></tr><tr><td>ne sero cum damno dependatur. de Attica pergratum mihi</td><td></td></tr><tr><td>fecisti quod curasti ut ante scirem recte esse quam non belle</td><td></td></tr><tr><td>fuisse.</td><td>10</td></tr>
        </table>