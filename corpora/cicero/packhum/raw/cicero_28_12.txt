<table>
          <script>targetHit=0;</script>
          <tr><td>  Quaeris etiam, Laterensis, quid imaginibus tuis, quid</td><td>51.1</td></tr><tr><td>ornatissimo atque optimo viro, patri tuo, respondeas mortuo.</td><td></td></tr><tr><td>Noli ista meditari atque illud cave potius ne tua ista querela</td><td></td></tr><tr><td>dolorque nimius ab illis sapientissimis viris reprendatur.</td><td></td></tr><tr><td>Vidit enim pater tuus Appium Claudium, nobilissimum</td><td>5</td></tr><tr><td>hominem, vivo fratre suo, potentissimo et clarissimo civi, C.</td><td></td></tr><tr><td>Claudio, aedilem non esse factum et eundem sine repulsa</td><td></td></tr><tr><td>factum esse consulem; vidit hominem sibi maxime coniun-</td><td></td></tr><tr><td>ctum, egregium virum, L. Volcatium, vidit M. Pisonem ista</td><td></td></tr><tr><td>in aedilitate offensiuncula accepta summos a populo Romano</td><td>10</td></tr><tr><td>esse honores adeptos. Avus vero tuus et P. Nasicae tibi</td><td></td></tr><tr><td>aediliciam praedicaret repulsam, quo cive neminem ego</td><td></td></tr><tr><td>statuo in hac re publica fortiorem, et C. Mari, qui duabus</td><td></td></tr><tr><td>aedilitatis acceptis repulsis septiens consul est factus, et L.</td><td></td></tr><tr><td>Caesaris, Cn. Octavi, M. Tulli, quos omnis scimus aedilitate</td><td>15</td></tr><tr><td>praeteritos consules esse factos. Sed quid ego aedilicias</td><td>52.1</td></tr><tr><td>repulsas conligo? quae saepe eius modi habitae sunt ut eis</td><td></td></tr><tr><td>qui praeteriti essent benigne a populo factum videretur.</td><td></td></tr><tr><td>Tribunus militum L. Philippus, summa nobilitate et</td><td></td></tr><tr><td>eloquentia, quaestor C. Caelius, clarissimus ac fortissimus</td><td>5</td></tr><tr><td>adulescens, tribuni pl. P. Rutilius Rufus, C. Fimbria, C.</td><td></td></tr><tr><td>Cassius, Cn. Orestes facti non sunt, quos tamen omnis con-</td><td></td></tr><tr><td>sules factos scimus esse. Quae tibi ultro pater et maiores </td><td></td></tr><tr><td>tui non consolandi tui gratia dicent, neque vero quo te</td><td></td></tr><tr><td>liberent aliqua culpa, quam tu vereris ne a te suscepta</td><td>10</td></tr><tr><td>videatur, sed ut te ad istum cursum tenendum quem a prima</td><td></td></tr><tr><td>aetate suscepisti cohortentur. Nihil est enim, mihi crede,</td><td></td></tr><tr><td>Laterensis, de te detractum. &lt;Detractum&gt; dico; si me hercule</td><td></td></tr><tr><td>vere quod accidit interpretari velis, est aliquid etiam de</td><td></td></tr><tr><td>virtute significatum tua. Noli enim existimare non magnum</td><td>15</td></tr><tr><td>quendam motum fuisse illius petitionis tuae, de qua ne</td><td></td></tr><tr><td>aliquid iurares destitisti. Denuntiasti homo adulescens</td><td></td></tr><tr><td>quid de summa re publica sentires, fortius tu quidem quam</td><td></td></tr><tr><td>non nulli defuncti honoribus, sed apertius quam vel ambi-</td><td></td></tr><tr><td>tionis vel aetatis tuae ratio postulabat. Quam ob rem in</td><td>53.1</td></tr><tr><td>dissentiente populo noli putare nullos fuisse quorum animos</td><td></td></tr><tr><td>tuus ille fortis animus offenderet; qui te incautum fortasse</td><td></td></tr><tr><td>nunc tuo loco demovere potuerunt, providentem autem et</td><td></td></tr><tr><td>praecaventem numquam certe movebunt. </td><td>5</td></tr>
        </table>