<table>
          <script>targetHit=0;</script>
          <tr><td>  Simplex autem conclusio reprehenditur, si hoc, quod</td><td>1.86.1</td></tr><tr><td>sequitur, non videatur necessario cum eo, quod ante-</td><td></td></tr><tr><td>cessit, cohaerere. nam hoc quidem: 'Si spiritum ducit,</td><td></td></tr><tr><td>vivit', 'si dies est, lucet' eiusmodi est, ut cum priore</td><td></td></tr><tr><td>necessario posterius cohaerere videatur. hoc autem:</td><td>5</td></tr><tr><td>'si mater est, diligit', 'si aliquando peccavit, numquam</td><td></td></tr><tr><td>corrigetur' sic conveniet reprehendi, ut demonstretur</td><td></td></tr><tr><td>non necessario cum priore posterius cohaerere. hoc</td><td></td></tr><tr><td>genus et cetera necessaria et omnino omnis argumen-</td><td></td></tr><tr><td>tatio et eius reprehensio maiorem quandam vim con-</td><td>10</td></tr><tr><td>tinet et latius patet, quam hic exponitur; sed eius</td><td></td></tr><tr><td>artificii cognitio eiusmodi est, ut non ad huius artis</td><td></td></tr><tr><td>partem aliquam adiungi possit, sed ipsa separatim </td><td></td></tr><tr><td>longi temporis et magnae atque arduae cognitionis in-</td><td></td></tr><tr><td>digeat. quare illa nobis alio tempore atque ad aliud</td><td>15</td></tr><tr><td>institutum, si facultas erit, explicabuntur; nunc his</td><td></td></tr><tr><td>praeceptionibus rhetorum ad usum oratorium conten-</td><td></td></tr><tr><td>tos nos esse oportebit. cum igitur ex iis, quae sumentur,</td><td></td></tr><tr><td>aliquid non concedetur, sic infirmabitur. </td><td></td></tr><tr><td>  Cum autem his concessis conplexio ex his non con-</td><td>87.1</td></tr><tr><td>ficitur, haec erunt consideranda: num aliud conficiatur,</td><td></td></tr><tr><td>aliud dicatur, hoc modo: si, cum aliquis dicat se pro-</td><td></td></tr><tr><td>fectum esse ad exercitum, contra eum quis velit hac</td><td></td></tr><tr><td>uti argumentatione: 'si venisses ad exercitum, a tri-</td><td>5</td></tr><tr><td>bunis militaribus visus esses; non es autem ab his</td><td></td></tr><tr><td>visus: non es igitur ad exercitum profectus.' hic cum</td><td></td></tr><tr><td>concesseris propositionem et assumptionem, conplexio</td><td></td></tr><tr><td>est infirmanda. aliud enim, quam cogebatur, inlatum</td><td></td></tr><tr><td>est. ac nunc quidem, quo facilius res cognosceretur,</td><td>88.1</td></tr><tr><td>perspicuo et grandi vitio praeditum posuimus exem-</td><td></td></tr><tr><td>plum; sed saepe obscurius positum vitium pro vero</td><td></td></tr><tr><td>probatur, cum aut parum memineris, quid concesseris,</td><td></td></tr><tr><td>aut ambiguum aliquid pro certo concesseris. ambiguum</td><td>5</td></tr><tr><td>si concesseris ex ea parte, quam ipse intellexeris, [eam</td><td></td></tr><tr><td>partem] adversarius ad aliam partem per conplexionem</td><td></td></tr><tr><td>velit accommodare, demonstrare oportebit non ex eo,</td><td></td></tr><tr><td>quod ipse concesseris, sed ex eo, quod ille sumpserit,</td><td></td></tr><tr><td>confici conplexionem, ad hunc modum: 'si indigetis</td><td>10</td></tr><tr><td>pecuniae, pecuniam non habetis; si pecuniam non</td><td></td></tr><tr><td>habetis, pauperes estis: indigetis autem pecuniae; mer-</td><td></td></tr><tr><td>caturae enim, ni ita esset, operam non daretis: pauperes</td><td></td></tr><tr><td>igitur estis.' hoc sic reprehenditur: 'cum dicebas: si </td><td></td></tr><tr><td>indigetis pecuniae, pecuniam non habetis, hoc intelle-</td><td>15</td></tr><tr><td>gebam: si propter inopiam in egestate estis, pecuniam</td><td></td></tr><tr><td>non habetis, et idcirco concedebam; cum autem hoc</td><td></td></tr><tr><td>sumebas: indigetis autem pecuniae, illud accipiebam:</td><td></td></tr><tr><td>vultis autem pecuniae plus habere. ex quibus conces-</td><td></td></tr><tr><td>sionibus non conficitur hoc: pauperes igitur estis; con-</td><td>20</td></tr><tr><td>ficeretur autem, si tibi primo quoque hoc concessissem,</td><td></td></tr><tr><td>qui pecuniam maiorem vellet habere, eum pecuniam</td><td></td></tr><tr><td>non habere.' saepe autem oblitum putant, quid con-</td><td>89.1</td></tr><tr><td>cesseris, et idcirco id, quod non conficitur, quasi con-</td><td></td></tr><tr><td>ficiatur, in conclusionem infertur, hoc modo: 'si ad</td><td></td></tr><tr><td>illum hereditas veniebat, veri simile est ab illo ne-</td><td></td></tr><tr><td>catum.' deinde hoc adprobant plurimis verbis. post</td><td>5</td></tr><tr><td>adsumunt: 'ad illum autem hereditas veniebat.' de-</td><td></td></tr><tr><td>inde infertur: 'ille igitur occidit'; id quod ex iis, quae</td><td></td></tr><tr><td>sumpserant, non conficitur. quare observare diligenter</td><td></td></tr><tr><td>oportet, et quid sumatur et quid ex his conficiatur. </td><td></td></tr>
        </table>