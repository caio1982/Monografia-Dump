<table>
          <script>targetHit=0;</script>
          <tr><td>  Prima pars his fere locis confirmabitur: scriptori</td><td>2.130.8</td></tr><tr><td>neque ingenium neque operam neque ullam faculta-</td><td></td></tr><tr><td>tem defuisse, quo minus aperte posset perscribere id,</td><td>10</td></tr><tr><td>quod cogitaret; non fuisse ei grave nec difficile eam</td><td></td></tr><tr><td>causam excipere, quam adversarii proferant, si quic-</td><td></td></tr><tr><td>quam excipiendum putasset: consuesse eos, qui leges</td><td></td></tr><tr><td>scribant, exceptionibus uti. deinde oportet recitare</td><td>131.1</td></tr><tr><td>leges cum exceptionibus scriptas et maxime videre,</td><td></td></tr><tr><td>ecquae in ea ipsa lege, qua de agatur, sit exceptio ali-</td><td></td></tr><tr><td>quo in capite aut apud eundem legis scriptorem, quo</td><td></td></tr><tr><td>magis probetur eum fuisse excepturum, si quid exci-</td><td>5</td></tr><tr><td>piendum putaret; et ostendere causam accipere nihil</td><td></td></tr><tr><td>aliud esse nisi legem tollere, ideo quod, cum semel</td><td></td></tr><tr><td>causa consideretur, nihil attineat eam ex lege con-</td><td></td></tr><tr><td>siderare, quippe quae in lege scripta non sit. quod</td><td></td></tr><tr><td>si sit institutum, omnibus dari causam et potestatem</td><td>10</td></tr><tr><td>peccandi, cum intellexerint vos ex ingenio eius, qui</td><td></td></tr><tr><td>contra legem fecerit, non ex lege, in quam iurati sitis,</td><td></td></tr><tr><td>rem iudicare; deinde et ipsis iudicibus iudicandi et</td><td></td></tr><tr><td>ceteris civibus vivendi rationes perturbatum iri, si</td><td></td></tr><tr><td>semel ab legibus recessum sit; nam et iudices neque,</td><td>132.1</td></tr><tr><td>quid sequantur, habituros, si ab eo, quod scriptum</td><td></td></tr><tr><td>sit, recedant, neque, quo pacto aliis probare possint,</td><td></td></tr><tr><td>quod contra legem iudicarint; et ceteros cives, quid</td><td></td></tr><tr><td>agant, ignoraturos, si ex suo quisque consilio et ex</td><td>5</td></tr><tr><td>ea ratione, quae in mentem aut in libidinem venerit,</td><td></td></tr><tr><td>non ex communi praescripto civitatis unam quamque</td><td></td></tr><tr><td>rem administrabit; postea quaerere ab iudicibus ipsis,</td><td></td></tr><tr><td>quare in alienis detineantur negotiis; cur rei publicae </td><td></td></tr><tr><td>munere impediantur, quo setius suis rebus et commo-</td><td>10</td></tr><tr><td>dis servire possint; cur in certa verba iurent; cur certo</td><td></td></tr><tr><td>tempore conveniant, cur certo discedant, nihil quis-</td><td></td></tr><tr><td>quam afferat causae, quo minus frequenter operam</td><td></td></tr><tr><td>rei publicae det, nisi quae causa in lege excepta sit;</td><td></td></tr><tr><td>an se legibus obstrictos in tantis molestiis esse aequum</td><td>15</td></tr><tr><td>censeant, adversarios nostros leges neglegere con-</td><td></td></tr><tr><td>cedant; deinde item quaerere ab iudicibus, si eius rei</td><td>133.1</td></tr><tr><td>[causa], propter quam se reus contra legem fecisse</td><td></td></tr><tr><td>dicat, exceptionem ipse in lege adscribat, passurine</td><td></td></tr><tr><td>sint; [postea] hoc, quod faciat, indignius et inpuden-</td><td></td></tr><tr><td>tius esse, quam si adscribat; age porro, quid? si ipsi</td><td>5</td></tr><tr><td>vellent iudices adscribere, passurusne sit populus?</td><td></td></tr><tr><td>atque hoc esse indignius, quam rem verbo et litteris</td><td></td></tr><tr><td>mutare non possint, eam re ipsa et iudicio maximo</td><td></td></tr><tr><td>commutare; deinde indignum esse de lege aliquid</td><td>134.1</td></tr><tr><td>derogari aut legem abrogari aut aliqua ex parte com-</td><td></td></tr><tr><td>mutari, cum populo cognoscendi et probandi aut in-</td><td></td></tr><tr><td>probandi potestas nulla fiat; hoc ipsis iudicibus in-</td><td></td></tr><tr><td>vidiosissimum futurum; non hunc locum esse neque</td><td>5</td></tr><tr><td>hoc tempus legum corrigendarum; apud populum</td><td></td></tr><tr><td>haec et per populum agi convenire; quodsi nunc id</td><td></td></tr><tr><td>agant, velle se scire, qui lator sit, qui sint accepturi;</td><td></td></tr><tr><td>se &lt;f&gt;actiones videre et dissuadere velle; quodsi haec</td><td></td></tr><tr><td>cum summe inutilia tum multo turpissima sint, legem,</td><td>10</td></tr><tr><td>cuicuimodi sit, in praesentia conservari ab iudicibus, </td><td></td></tr><tr><td>post, si displiceat, a populo corrigi convenire; deinde,</td><td></td></tr><tr><td>si scriptum non exstaret, magnopere quaereremus ne-</td><td></td></tr><tr><td>que isti, ne si extra periculum quidem esset, credere-</td><td></td></tr><tr><td>mus; nunc cum scriptum sit, amentiam esse eius [rei],</td><td>15</td></tr><tr><td>qui peccarit, potius quam legis ipsius verba cogno-</td><td></td></tr><tr><td>scere. his et huiusmodi rationibus ostenditur causam</td><td></td></tr><tr><td>extra scriptum accipi non oportere. </td><td></td></tr>
        </table>