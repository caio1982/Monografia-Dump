<table>
          <script>targetHit=0;</script>
          <tr class="title first  date"><td>xvii Kal<span class="snum">.</span> Mai<span class="snum">.</span> <span class="snum">49</span> <span class="snum">(</span>§<span class="snum">7)</span> in Cumano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Multas a te accepi epistulas eodem die, omnis diligenter</td><td>10.4.1.1</td></tr><tr><td>scriptas, eam vero quae voluminis instar erat saepe legendam,</td><td></td></tr><tr><td>sicuti facio. in qua non frustra laborem suscepisti, mihi</td><td></td></tr><tr><td>quidem pergratum fecisti. qua re ut id, quoad licebit, id est</td><td></td></tr><tr><td>quoad scies ubi simus, quam saepissime facias te vehementer</td><td>5</td></tr><tr><td>rogo. </td><td></td></tr><tr><td>  Ac deplorandi quidem, quod cottidie facimus, sit iam</td><td></td></tr><tr><td>nobis aut finis omnino, si potest, aut moderatio quaedam,</td><td></td></tr><tr><td>quod profecto potest. non enim iam quam dignitatem, quos</td><td></td></tr><tr><td>honores, quem vitae statum amiserim cogito, sed quid con-</td><td>10</td></tr><tr><td>secutus sim, quid praestiterim, qua in laude vixerim, his</td><td></td></tr><tr><td>denique in malis quid intersit inter me et istos quos propter</td><td></td></tr><tr><td>omnia amisimus. hi sunt qui, nisi me civitate expulissent, </td><td></td></tr><tr><td>obtinere se non putaverunt posse licentiam cupiditatum</td><td></td></tr><tr><td>suarum; quorum societatis et sceleratae consensionis fides</td><td>15</td></tr><tr><td>quo eruperit vides. alter ardet furore et scelere nec remittit</td><td>2.1</td></tr><tr><td>aliquid sed in dies ingravescit; modo Italia expulit, nunc alia</td><td></td></tr><tr><td>ex parte persequi, ex alia provincia exspoliare conatur nec</td><td></td></tr><tr><td>iam recusat sed quodam modo postulat ut, quem ad modum</td><td></td></tr><tr><td>est, sic etiam appelletur tyrannus. alter, is qui nos sibi quon-</td><td>3.1</td></tr><tr><td>dam ad pedes stratos ne sublevabat quidem, qui se nihil</td><td></td></tr><tr><td>contra huius voluntatem facere posse, elapsus e soceri mani-</td><td></td></tr><tr><td>bus ac ferro bellum terra et mari comparat, non iniustum ille</td><td></td></tr><tr><td>quidem sed cum pium tum etiam necessarium, suis tamen</td><td>5</td></tr><tr><td>civibus exitiabile nisi vicerit, calamitosum etiam si vicerit. </td><td></td></tr><tr><td>  Horum ego summorum imperatorum non modo res gestas</td><td>4.1</td></tr><tr><td>non antepono meis sed ne fortunam quidem ipsam; qua illi</td><td></td></tr><tr><td>florentissima, nos duriore conflictati videmur. quis enim</td><td></td></tr><tr><td>potest aut deserta per se patria aut oppressa beatus esse? et</td><td></td></tr><tr><td>si, ut nos a te admonemur, recte in illis libris diximus nihil</td><td>5</td></tr><tr><td>esse bonum nisi quod honestum, nihil malum nisi quod turpe</td><td></td></tr><tr><td>sit, certe uterque istorum est miserrimus, quorum utrique</td><td></td></tr><tr><td>semper patriae salus et dignitas posterior sua dominatione</td><td></td></tr><tr><td>et domesticis commodis fuit. </td><td></td></tr><tr><td>  Praeclara igitur &lt;con&gt;scientia sustentor, cum cogito me de re</td><td>5.1</td></tr><tr><td>publica aut meruisse optime cum potuerim aut certe numquam</td><td></td></tr><tr><td>nisi pie cogitasse, eaque ipsa tempestate eversam esse rem publi-</td><td></td></tr><tr><td>cam quam ego <span class="caps">xiiii</span> annis ante prospexerim. hac igitur con-</td><td></td></tr><tr><td>scientia comite proficiscar, magno equidem cum dolore, </td><td>5</td></tr><tr><td>nec tam id propter me aut propter fratrem meum, quorum</td><td></td></tr><tr><td>est iam acta aetas, quam propter pueros, quibus interdum</td><td></td></tr><tr><td>videmur praestare etiam rem publicam debuisse. quorum</td><td></td></tr><tr><td>quidem alter non tam &lt;quia filius quam&gt; quia maiore pietate</td><td></td></tr><tr><td>est me mirabiliter excruciat, alter (o rem miseram! nihil</td><td>10</td></tr><tr><td>enim mihi accidit in omni vita acerbius) indulgentia videlicet</td><td></td></tr><tr><td>nostra depravatus eo progressus est quo non audeo dicere.</td><td></td></tr><tr><td>et exspecto tuas litteras; scripsisti enim te scripturum esse</td><td></td></tr><tr><td>plura cum ipsum vidisses. </td><td></td></tr><tr><td>  Omne meum obsequium in illum fuit cum multa severitate,</td><td>6.1</td></tr><tr><td>neque unum eius nec parvum sed multa &lt;et&gt; magna delicta</td><td></td></tr><tr><td>compressi. patris autem lenitas amanda potius ab illo quam</td><td></td></tr><tr><td>tam crudeliter neglegenda. nam litteras eius ad Caesarem missas</td><td></td></tr><tr><td>ita graviter tulimus ut te quidem celaremus sed ipsius</td><td>5</td></tr><tr><td>vide&lt;re&gt;mur vitam insuavem reddidisse. hoc vero eius iter</td><td></td></tr><tr><td>simulatioque pietatis qualis fuerit non audeo dicere; tantum</td><td></td></tr><tr><td>scio post Hirtium conventum arcessitum a Caesare, cum eo de</td><td></td></tr><tr><td>meo animo a suis rationibus alienissimo et consilio relinquendi</td><td></td></tr><tr><td>Italiam; et haec ipsa timide. sed nulla nostra culpa est, natura</td><td>10</td></tr><tr><td>metuenda est. haec Curionem, haec Hortensi filium, non</td><td></td></tr><tr><td>patrum culpa corrupit. </td><td></td></tr><tr><td>  Iacet in maerore meus frater neque tam de sua vita quam de</td><td></td></tr><tr><td>mea metuit. huic tu, huic tu malo adfer consolationes, si ullas</td><td></td></tr><tr><td>potes; maxime quidem illam velim, ea quae ad nos delata sint</td><td>15</td></tr><tr><td>aut falsa esse aut minora. quae si vera sint, quid futurum sit in</td><td></td></tr><tr><td>hac vita et fuga nescio; nam si haberemus rem publicam, </td><td></td></tr><tr><td>consilium mihi non deesset nec ad severitatem nec ad diligen-</td><td></td></tr><tr><td>tiam. nunc sive iracundia sive dolore sive metu permotus</td><td></td></tr><tr><td>gravius scripsi quam aut tuus in illum amor aut meus postula-</td><td>20</td></tr><tr><td>bat, si vera sunt, ignosces, sin falsa, me libente eripies mihi</td><td></td></tr><tr><td>hunc errorem. quoquo modo vero se res habebit, nihil adsi-</td><td></td></tr><tr><td>gnabis nec patruo nec patri. </td><td></td></tr><tr><td>  Cum haec scripsissem, a Curione mihi nuntiatum est eum</td><td>7.1</td></tr><tr><td>ad me venire. venerat enim is in Cumanum vesperi pridie, id</td><td></td></tr><tr><td>est Idibus. si quid igitur eius modi sermo eius attulerit quod</td><td></td></tr><tr><td>ad te scribendum sit, id his litteris adiungam. </td><td></td></tr><tr><td>  Praeteriit villam meam Curio iussitque mihi nuntiari mox</td><td>8.1</td></tr><tr><td>se venturum cucurritque Puteolos ut ibi contionaretur. con-</td><td></td></tr><tr><td>tionatus est, rediit, fuit ad me sane diu. o rem foedam! nosti</td><td></td></tr><tr><td>hominem; nihil occultabat, in primis nihil esse certius quam</td><td></td></tr><tr><td>ut omnes qui lege Pompeia condemnati essent restituerentur;</td><td>5</td></tr><tr><td>itaque se in Sicilia eorum opera usurum. de Hispaniis non</td><td></td></tr><tr><td>dubitabat quin Caesaris essent. inde ipsum cum exercitu,</td><td></td></tr><tr><td>ubicumque Pompeius esset. eius interitu&lt;m&gt; finem illi fore.</td><td></td></tr><tr><td>propius factum esse nihil. et plane iracundia elatum voluisse</td><td></td></tr><tr><td>Caesarem occidi Metellum tribunum pl., quod si esset factum,</td><td>10</td></tr><tr><td>caedem magnam futuram fuisse. permultos hortatores esse</td><td></td></tr><tr><td>caedis, ipsum autem non voluntate aut natura non esse</td><td></td></tr><tr><td>crudelem, sed quod &lt;putaret&gt; popularem esse clementiam.</td><td></td></tr><tr><td>quod si populi studium amisisset, crudelem fore; eumque</td><td></td></tr><tr><td>perturbatum quod intellegeret se apud ipsam plebem offen- </td><td>15</td></tr><tr><td>disse de aerario. itaque ei cum certissimum fuisset ante quam</td><td></td></tr><tr><td>proficisceretur contionem habere, ausum non esse vehemen-</td><td></td></tr><tr><td>terque animo perturbato profectum. </td><td></td></tr><tr><td>  Cum autem ex eo quaererem quid videret, quem exitum,</td><td>9.1</td></tr><tr><td>quam rem publicam, plane fatebatur nullam spem reliquam.</td><td></td></tr><tr><td>Pompei classem timebat; quae si †esset†, se de Sicilia abiturum.</td><td></td></tr><tr><td>'quid isti' inquam 'sex tui fasces? si a senatu, cur laureati? si ab</td><td></td></tr><tr><td>ipso, cur sex?' 'cupivi' inquit 'ex senatus consulto surrupto;</td><td>5</td></tr><tr><td>nam aliter &lt;non&gt; poterat. at ille impendio nunc magis odit</td><td></td></tr><tr><td>senatum. &quot;a me&quot; inquit &quot;omnia proficiscentur.&quot;' 'cur autem</td><td></td></tr><tr><td>sex?' 'quia duodecim nolui; nam licebat.' tum ego 'quam</td><td>10.1</td></tr><tr><td>vellem' inquam 'petisse ab eo quod audio Philippum impe-</td><td></td></tr><tr><td>trasse! sed veritus sum, quia ille a me nihil impetrabat.'</td><td></td></tr><tr><td>'libenter' inquit 'tibi concessisset. verum puta te impetrasse;</td><td></td></tr><tr><td>ego enim ad eum scribam, ut tu ipse voles, de ea re nos inter</td><td>5</td></tr><tr><td>nos locutos. quid autem illius interest, quoniam in senatum</td><td></td></tr><tr><td>non venis, ubi sis? quin nunc ipsum minime offendisses eius</td><td></td></tr><tr><td>causam si in Italia non fuisses.' ad quae ego me recessum et</td><td></td></tr><tr><td>solitudinem quaerere, maxime quod lictores haberem. laudabat</td><td></td></tr><tr><td>consilium. 'quid ergo?' inquam, 'nam mihi cursus in Graeciam</td><td>10</td></tr><tr><td>per tuam provinciam est, quoniam ad mare superum milites</td><td></td></tr><tr><td>sunt.' 'quid mihi' inquit 'optatius?' hoc loco multa per-</td><td></td></tr><tr><td>liberaliter. ergo hoc quidem est [verum] profectum, ut non</td><td></td></tr><tr><td>modo tuto verum etiam palam navigaremus.  </td><td></td></tr><tr><td>  Reliqua in posterum diem distulit; ex quibus scribam ad te</td><td>11.1</td></tr><tr><td>si quid erit epistula dignum. sunt autem quae praeterii,</td><td></td></tr><tr><td>interregnumne esset exspectaturus an quo modo dixerit ille</td><td></td></tr><tr><td>quidem, ad se deferri consulatum sed se nolle in proximum</td><td></td></tr><tr><td>annum. et alia sunt quae exquiram. iurabat ad summam,</td><td>5</td></tr><tr><td>quod nullo negotio faceret, amicissimum mihi Caesarem esse</td><td></td></tr><tr><td>debere. 'quid enim?' inquam. 'scripsit ad me Dolabella.'</td><td></td></tr><tr><td>'dic, quid?' adfirmabat eum scripsisse, quod me cuperet ad</td><td></td></tr><tr><td>urbem venire, illum quidem gratias agere maximas et non</td><td></td></tr><tr><td>modo probare sed etiam gaudere. quid quaeris? acquievi.</td><td>10</td></tr><tr><td>levata est enim suspicio illa domestici mali et sermonis Hir-</td><td></td></tr><tr><td>tiani. quam cupio illum dignum esse nobis et quam ipse me</td><td></td></tr><tr><td>invito †quae pro illo sit suspicandum†! sed opus fuit Hirtio</td><td></td></tr><tr><td>convento? est profecto nescio quid, sed velim quam minimo.</td><td></td></tr><tr><td>et tamen eum nondum redisse miramur. sed haec videbimus. </td><td>15</td></tr><tr><td>  Tu †optimus† Terentiae dabis. iam enim urbis nullum</td><td>12.1</td></tr><tr><td>periculum est. me tamen consilio iuva, pedibusne Regium</td><td></td></tr><tr><td>an hinc statim in navem, et cetera, quoniam commoror.</td><td></td></tr><tr><td>ego ad te [statim] habebo quod scribam simul et videro</td><td></td></tr><tr><td>Curionem. de Tirone, cura, quaeso, quod facis, ut sciam quid</td><td>5</td></tr><tr><td>is agat. </td><td></td></tr>
        </table>