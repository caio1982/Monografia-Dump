<table>
          <script>targetHit=0;</script>
          <tr><td>  Exemplum autem translationis in causa positum no-</td><td>2.59.8</td></tr><tr><td>bis sit huiusmodi: cum ad vim faciendam quidam</td><td></td></tr><tr><td>armati venissent, armati contra praesto fuerunt et</td><td>10</td></tr><tr><td>cuidam equiti Romano quidam ex armatis resistenti</td><td></td></tr><tr><td>gladio manum praecidit. agit is, cui manus praecisa</td><td></td></tr><tr><td>est, iniuriarum. postulat is, quicum agitur, a praetore</td><td></td></tr><tr><td>exceptionem: <span class="caps">extra quam in reum capitis prae-</span></td><td></td></tr><tr><td><span class="caps">iudicium fiat</span>. hic is, qui agit, iudicium purum</td><td>60.1</td></tr><tr><td>postulat; ille, quicum agitur, exceptionem addi ait</td><td></td></tr><tr><td>oportere. quaestio est: excipiundum sit an non. ratio:</td><td></td></tr><tr><td>'non enim oportet in recuperatorio iudicio eius male-</td><td></td></tr><tr><td>ficii, de quo inter sicarios quaeritur, praeiudicium fieri.' </td><td>5</td></tr><tr><td>infirmatio rationis: 'eiusmodi sunt iniuriae, ut de iis</td><td></td></tr><tr><td>indignum sit non primo quoque tempore iudicari.'</td><td></td></tr><tr><td>iudicatio: atrocitas iniuriarum satisne causae sit, quare,</td><td></td></tr><tr><td>dum de ea iudicatur, de aliquo maiore maleficio, de</td><td></td></tr><tr><td>quo iudicium conparatum sit, praeiudicetur? atque</td><td>10</td></tr><tr><td>exemplum quidem hoc est. in omni autem causa ab</td><td></td></tr><tr><td>utroque quaeri oportebit, a quo et per quos et quo</td><td></td></tr><tr><td>modo et quo tempore aut agi aut iudicari aut quid</td><td></td></tr><tr><td>statui de ea re conveniat. id ex partibus iuris, de qui-</td><td>61.1</td></tr><tr><td>bus post dicendum est, sumi oportebit et ratiocinari,</td><td></td></tr><tr><td>quid in similibus rebus fieri soleat, et videre, utrum</td><td></td></tr><tr><td>malitia [quid] aliud agatur, aliud simuletur, an stultitia,</td><td></td></tr><tr><td>an necessitudine, quod alio modo agere non possit, an</td><td>5</td></tr><tr><td>occasione agendi sic sit iudicium aut actio constituta,</td><td></td></tr><tr><td>an recte sine ulla re eiusmodi res agatur. Locus autem</td><td></td></tr><tr><td>communis contra eum, qui translationem inducet: fu-</td><td></td></tr><tr><td>gere iudicium ac poenam, quia causae diffidat. a trans-</td><td></td></tr><tr><td>latione autem: omnium fore perturbationem, si non ita</td><td>10</td></tr><tr><td>res agantur et in iudicium veniant, quo pacto oporteat;</td><td></td></tr><tr><td>hoc est, si aut cum eo agatur, quocum non oporteat,</td><td></td></tr><tr><td>aut alia poena, alio crimine, alio tempore; atque hanc</td><td></td></tr><tr><td>rationem ad perturbationem iudiciorum omnium per-</td><td></td></tr><tr><td>tinere. </td><td>15</td></tr>
        </table>