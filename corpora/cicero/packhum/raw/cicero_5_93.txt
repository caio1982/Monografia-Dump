<table>
          <script>targetHit=0;</script>
          <tr><td>  Primum edictum, iudices, audite praeclarum: Quantum</td><td>2.3.25.1</td></tr><tr><td>decumanus edidisset aratorem sibi decumae dare oportere,</td><td></td></tr><tr><td>ut tantum arator decumano dare cogeretur. Quo modo?</td><td></td></tr><tr><td>Quantum poposcerit Apronius, dato. Quid est hoc? utrum</td><td></td></tr><tr><td>praetoris institutum in socios an in hostis victos insani</td><td>5</td></tr><tr><td>edictum atque imperium tyranni? Ego tantundem dabo</td><td></td></tr><tr><td>quantum ille poposcerit? poscet omne quantum exaravero.</td><td></td></tr><tr><td>Quid omne? plus immo etiam, inquit, si volet. Quid tum?</td><td></td></tr><tr><td>quid censes? Aut dabis aut contra edictum fecisse damna-</td><td></td></tr><tr><td>bere. Per deos immortalis, quid est hoc? veri enim simile</td><td>10</td></tr><tr><td>non est. Sic mihi persuadeo, iudices, tametsi omnia in</td><td>26.1</td></tr><tr><td>istum hominem convenire putetis, tamen hoc vobis falsum</td><td></td></tr><tr><td>videri. Ego enim, cum hoc tota Sicilia diceret, tamen</td><td></td></tr><tr><td>adfirmare non auderem, si haec edicta non ex ipsius tabulis</td><td></td></tr><tr><td>totidem verbis recitare possem, sicuti faciam. Da, quaeso,</td><td>5</td></tr><tr><td>scribae, recitet ex codice professionem. Recita. <span class="caps">Edictvm</span></td><td></td></tr><tr><td><span class="caps">de professione.</span> Negat me recitare totum; nam id signi-</td><td></td></tr><tr><td>ficare nutu videtur. Quid praetereo? an illud, ubi caves</td><td></td></tr><tr><td>tamen Siculis et miseros respicis aratores? dicis enim te in</td><td></td></tr><tr><td>decumanum, si plus abstulerit quam debitum sit, in octu-</td><td>10</td></tr><tr><td>plum iudicium daturum. Nihil mihi placet praetermitti;</td><td></td></tr><tr><td>recita hoc quoque quod postulat totum. Recita. <span class="caps">Edictvm</span></td><td></td></tr><tr><td><span class="caps">de ivdicio in octvplvm.</span> Iudicio ut arator decumanum </td><td></td></tr><tr><td>persequatur? Miserum atque iniquum! Ex agro homines</td><td></td></tr><tr><td>traducis in forum, ab aratro ad subsellia, ab usu rerum</td><td>15</td></tr><tr><td>rusticarum ad insolitam litem atque iudicium? Cum</td><td>27.1</td></tr><tr><td>omnibus in aliis vectigalibus, Asiae Macedoniae Hispaniae</td><td></td></tr><tr><td>Galliae Africae Sardiniae, ipsius Italiae quae vectigalia sunt</td><td></td></tr><tr><td>—cum in his, inquam, rebus omnibus publicanus petitor ac</td><td></td></tr><tr><td>pignerator, non ereptor neque possessor soleat esse, tu de</td><td>5</td></tr><tr><td>optimo, de iustissimo, de honestissimo genere hominum,</td><td></td></tr><tr><td>hoc est de aratoribus, ea iura constituebas quae omnibus</td><td></td></tr><tr><td>aliis essent contraria? Vtrum est aequius, decumanum</td><td></td></tr><tr><td>petere an aratorem repetere? iudicium integra re an perdita</td><td></td></tr><tr><td>fieri? eum qui manu quaesierit, an eum qui digito sit</td><td>10</td></tr><tr><td>licitus possidere? Quid? qui singulis iugis arant, qui ab</td><td></td></tr><tr><td>opere ipsi non recedunt,—quo in numero magnus ante te</td><td></td></tr><tr><td>praetorem numerus ac magna multitudo Siculorum fuit,—</td><td></td></tr><tr><td>quid facient cum dederint Apronio quod poposcerit? relin-</td><td></td></tr><tr><td>quent arationes, relinquent Larem familiarem suum?</td><td>15</td></tr><tr><td>venient Syracusas, ut te praetore videlicet aequo iure</td><td></td></tr><tr><td>Apronium, delicias ac vitam tuam, iudicio recuperatorio</td><td></td></tr><tr><td>persequantur? Verum esto: reperietur aliqui fortis et</td><td>28.1</td></tr><tr><td>experiens arator, qui, cum tantum dederit decumano quan-</td><td></td></tr><tr><td>tum ille deberi dixerit, iudicio repetat et poenam octupli</td><td></td></tr><tr><td>persequatur: exspecto vim edicti, severitatem praetoris:</td><td></td></tr><tr><td>faveo aratori, cupio octupli damnari Apronium. Quid</td><td>5</td></tr><tr><td>tandem postulat arator? nihil nisi ex edicto iudicium in</td><td></td></tr><tr><td>octuplum. Quid Apronius? non recusat. Quid praetor?</td><td></td></tr><tr><td>iubet recuperatores reicere. 'Decurias scribamus.' Quas</td><td></td></tr><tr><td>decurias? 'de cohorte mea reicies,' inquit. 'Quid? ista</td><td></td></tr><tr><td>cohors quorum hominum est?' Volusi haruspicis et</td><td>10</td></tr><tr><td>Corneli medici et horum canum quos tribunal meum vides </td><td></td></tr><tr><td>lambere; nam de conventu nullum umquam iudicem nec</td><td></td></tr><tr><td>recuperatorem dedit; iniquos decumanis aiebat omnis esse</td><td></td></tr><tr><td>qui ullam agri glebam possiderent. Veniendum erat ad eos</td><td></td></tr><tr><td>contra Apronium qui nondum Aproniani convivi crapulam</td><td>15</td></tr><tr><td>exhalassent. O praeclarum et commemorandum iudicium!</td><td></td></tr><tr><td>o severum edictum! o tutum perfugium aratorum! </td><td></td></tr>
        </table>