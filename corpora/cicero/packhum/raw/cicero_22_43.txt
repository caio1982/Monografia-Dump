<table>
          <script>targetHit=0;</script>
          <tr><td>  Sed ut extremum habeat aliquid oratio mea, et ut ego ante</td><td>136.1</td></tr><tr><td>dicendi finem faciam quam vos me tam attente audiendi,</td><td></td></tr><tr><td>concludam illud de optimatibus eorumque principibus ac rei</td><td></td></tr><tr><td>publicae defensoribus, vosque, adulescentes, et qui nobiles</td><td></td></tr><tr><td>estis, ad maiorum vestrorum imitationem excitabo, et qui</td><td>5</td></tr><tr><td>ingenio ac virtute nobilitatem potestis consequi, ad eam</td><td></td></tr><tr><td>rationem in qua multi homines novi et honore et gloria</td><td></td></tr><tr><td>floruerunt cohortabor. Haec est una via, mihi credite, et</td><td>137.1</td></tr><tr><td>laudis et dignitatis et honoris, a bonis viris sapientibus et</td><td></td></tr><tr><td>bene natura constitutis laudari et diligi; nosse discriptionem</td><td></td></tr><tr><td>civitatis a maioribus nostris sapientissime constitutam; qui</td><td></td></tr><tr><td>cum regum potestatem non tulissent, ita magistratus annuos</td><td>5</td></tr><tr><td>creaverunt ut consilium senatus rei publicae praeponerent</td><td></td></tr><tr><td>sempiternum, deligerentur autem in id consilium ab universo</td><td></td></tr><tr><td>populo aditusque in illum summum ordinem omnium civium </td><td></td></tr><tr><td>industriae ac virtuti pateret. Senatum rei publicae custodem,</td><td></td></tr><tr><td>praesidem, propugnatorem conlocaverunt; huius ordinis</td><td>10</td></tr><tr><td>auctoritate uti magistratus et quasi ministros gravissimi con-</td><td></td></tr><tr><td>sili esse voluerunt; senatum autem ipsum proximorum</td><td></td></tr><tr><td>ordinum splendorem confirmare, plebis libertatem et com-</td><td></td></tr><tr><td>moda tueri atque augere voluerunt. </td><td></td></tr><tr><td>  Haec qui pro virili parte defendunt optimates sunt, cuius-</td><td>138.1</td></tr><tr><td>cumque sunt ordinis; qui autem praecipue suis cervicibus</td><td></td></tr><tr><td>tanta munia atque rem publicam sustinent, hi semper habiti</td><td></td></tr><tr><td>sunt optimatium principes, auctores et conservatores civitatis.</td><td></td></tr><tr><td>Huic hominum generi fateor, ut ante dixi, multos adversarios,</td><td>5</td></tr><tr><td>inimicos, invidos esse, multa proponi pericula, multas inferri</td><td></td></tr><tr><td>iniurias, magnos esse experiundos et subeundos labores; sed</td><td></td></tr><tr><td>mihi omnis oratio est cum virtute non cum desidia, cum</td><td></td></tr><tr><td>dignitate non cum voluptate, cum iis qui se patriae, qui suis</td><td></td></tr><tr><td>civibus, qui laudi, qui gloriae, non qui somno et conviviis</td><td>10</td></tr><tr><td>et delectationi natos arbitrantur. Nam si qui voluptatibus</td><td></td></tr><tr><td>ducuntur et se vitiorum inlecebris et cupiditatium lenociniis</td><td></td></tr><tr><td>dediderunt, missos faciant honores, ne attingant rem publi-</td><td></td></tr><tr><td>cam, patiantur virorum fortium labore se otio suo perfrui.</td><td></td></tr><tr><td>Qui autem bonam famam bonorum, quae sola vere gloria</td><td>139.1</td></tr><tr><td>nominari potest, expetunt, aliis otium quaerere debent et</td><td></td></tr><tr><td>voluptates, non sibi. Sudandum est iis pro communibus</td><td></td></tr><tr><td>commodis, adeundae inimicitiae, subeundae saepe pro re</td><td></td></tr><tr><td>publica tempestates: cum multis audacibus, improbis, non</td><td>5</td></tr><tr><td>numquam etiam potentibus dimicandum. Haec audivimus</td><td></td></tr><tr><td>de clarissimorum virorum consiliis et factis, haec accepimus,</td><td></td></tr><tr><td>haec legimus. Neque eos in laude positos videmus qui in-</td><td></td></tr><tr><td>citarunt aliquando populi animos ad seditionem, aut qui</td><td></td></tr><tr><td>largitione caecarunt mentis imperitorum, aut qui fortis et </td><td>10</td></tr><tr><td>claros viros et bene de re publica meritos in invidiam aliquam</td><td></td></tr><tr><td>vocaverunt. Levis hos semper nostri homines et audacis et</td><td></td></tr><tr><td>malos et perniciosos civis putaverunt. At vero qui horum</td><td></td></tr><tr><td>impetus et conatus represserunt, qui auctoritate, qui fide, qui</td><td></td></tr><tr><td>constantia, qui magnitudine animi consiliis audacium restite-</td><td>15</td></tr><tr><td>runt, hi graves, hi principes, hi duces, hi auctores huius digni-</td><td></td></tr><tr><td>tatis atque imperi semper habiti sunt. </td><td></td></tr>
        </table>