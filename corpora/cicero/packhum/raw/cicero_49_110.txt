<table>
          <script>targetHit=0;</script>
          <tr><td>  Sed ne verbis solum attingamus ea quae volumus</td><td>5.68.1</td></tr><tr><td>ostendere, proponenda quaedam quasi moventia sunt,</td><td></td></tr><tr><td>quae nos magis ad cognitionem intellegentiamque</td><td></td></tr><tr><td>convertant. sumatur enim nobis quidam praestans vir</td><td></td></tr><tr><td>optumis artibus, isque animo parumper et cogitatione</td><td>5</td></tr><tr><td>fingatur. primum ingenio eximio sit necesse est; tar- </td><td></td></tr><tr><td>dis enim mentibus virtus non facile comitatur; deinde</td><td></td></tr><tr><td>ad investigandam veritatem studio incitato. ex quo</td><td></td></tr><tr><td>triplex ille animi fetus existet, unus in cognitione re-</td><td></td></tr><tr><td>rum positus et in explicatione naturae, alter in di-</td><td>10</td></tr><tr><td>scriptione expetendarum fugiendarumque rerum &lt;et in</td><td></td></tr><tr><td>ratione be&gt;ne vivendi, tertius in iudicando, quid cui-</td><td></td></tr><tr><td>que rei sit consequens quid repugnans, in quo inest</td><td></td></tr><tr><td>omnis cum subtilitas disserendi, tum veritas iudicandi.</td><td></td></tr><tr><td>quo tandem igitur gaudio adfici necesse est sapientis</td><td>69.1</td></tr><tr><td>animum cum his habitantem pernoctantemque curis!</td><td></td></tr><tr><td>ut, cum totius mundi motus conversionesque per-</td><td></td></tr><tr><td>spexerit sideraque viderit innumerabilia caelo inhae-</td><td></td></tr><tr><td>rentia cum eius ipsius motu congruere certis infixa</td><td>5</td></tr><tr><td>sedibus, septem alia suos quaeque tenere cursus mul-</td><td></td></tr><tr><td>tum inter se aut altitudine aut humilitate distantia,</td><td></td></tr><tr><td>quorum vagi motus rata tamen et certa sui cursus spa-</td><td></td></tr><tr><td>tia definiant—horum nimirum aspectus impulit illos</td><td></td></tr><tr><td>veteres et admonuit, ut plura quaererent; inde est inda-</td><td>10</td></tr><tr><td>gatio nata initiorum et tamquam seminum, unde essent</td><td></td></tr><tr><td>omnia orta generata concreta, quaeque cuiusque gene-</td><td></td></tr><tr><td>ris vel inanimi vel animantis vel muti vel loquentis </td><td></td></tr><tr><td>origo, quae vita, qui interitus quaeque ex alio in aliud</td><td></td></tr><tr><td>vicissitudo atque mutatio, unde terra et quibus librata</td><td>15</td></tr><tr><td>ponderibus, quibus cavernis maria sustineantur, qua</td><td></td></tr><tr><td>omnia delata gravitate medium mundi locum sem-</td><td></td></tr><tr><td>per expetant, qui est idem infimus in rutundo. haec</td><td>70.1</td></tr><tr><td>tractanti animo et noctes et dies cogitanti existit illa</td><td></td></tr><tr><td>&lt;a&gt; deo Delphis praecepta cognitio, ut ipsa se mens</td><td></td></tr><tr><td>agnoscat coniunctamque cum divina mente se sentiat,</td><td></td></tr><tr><td>ex quo insatiabili gaudio compleatur. ipsa enim cogi-</td><td>5</td></tr><tr><td>tatio de vi et natura deorum studium incendit illius</td><td></td></tr><tr><td>aeternitatem imitandi, neque se in brevitate vitae con-</td><td></td></tr><tr><td>locatam putat, cum rerum causas alias ex aliis aptas</td><td></td></tr><tr><td>et necessitate nexas videt, quibus ab aeterno tempore</td><td></td></tr><tr><td>fluentibus in aeternum ratio tamen mensque modera-</td><td>10</td></tr><tr><td>tur. Haec ille intuens atque suspiciens vel potius om-</td><td>71.1</td></tr><tr><td>nis partis orasque circumspiciens quanta rursus animi</td><td></td></tr><tr><td>tranquillitate humana et citeriora considerat! hinc illa</td><td></td></tr><tr><td>cognitio virtutis existit, efflorescunt genera partesque</td><td></td></tr><tr><td>virtutum, invenitur, quid sit quod natura spectet extre-</td><td>5</td></tr><tr><td>mum in bonis, quid in malis ultumum, quo referenda</td><td></td></tr><tr><td>sint officia, quae degendae aetatis ratio deligenda. qui-</td><td></td></tr><tr><td>bus et talibus rebus exquisitis hoc vel maxime effici-</td><td></td></tr><tr><td>tur, quod hac disputatione agimus, ut virtus ad beate</td><td></td></tr><tr><td>vivendum sit se ipsa contenta. Sequitur tertia, quae</td><td>72.1</td></tr><tr><td>per omnis partis sapientiae manat et funditur, quae </td><td></td></tr><tr><td>rem definit, genera dispertit, sequentia adiungit, per-</td><td></td></tr><tr><td>fecta concludit, vera et falsa diiudicat, disserendi ratio</td><td></td></tr><tr><td>et scientia. ex qua cum summa utilitas existit ad res</td><td>5</td></tr><tr><td>ponderandas, tum maxume ingenua delectatio et digna</td><td></td></tr><tr><td>sapientia. Sed haec otii. transeat idem iste sapiens ad</td><td></td></tr><tr><td>rem publicam tuendam. quid eo possit esse praestan-</td><td></td></tr><tr><td>tius, cum †contineri prudentia utilitatem civium cer-</td><td></td></tr><tr><td>nat, iustitia nihil in suam domum inde derivet, reli-</td><td>10</td></tr><tr><td>quis utatur tot tam variisque virtutibus? adiunge fruc-</td><td></td></tr><tr><td>tum amicitiarum, in quo doctis positum est cum con-</td><td></td></tr><tr><td>silium omnis vitae consentiens et paene conspirans,</td><td></td></tr><tr><td>tum summa iucunditas e cotidiano cultu atque victu.</td><td></td></tr><tr><td>Quid haec tandem vita desiderat, quo sit beatior? cui</td><td>15</td></tr><tr><td>refertae tot tantisque gaudiis Fortuna ipsa cedat ne-</td><td></td></tr><tr><td>cesse est. quodsi gaudere talibus bonis animi, id est</td><td></td></tr><tr><td>virtutibus, beatum est omnesque sapientes is gau-</td><td></td></tr><tr><td>diis perfruuntur, omnis eos beatos esse confiteri ne-</td><td></td></tr><tr><td>cesse est. </td><td>20</td></tr>
        </table>