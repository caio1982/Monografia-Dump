<table>
          <script>targetHit=0;</script>
          <tr class="title first  date"><td>vi Kal<span class="snum">.</span> Sext<span class="snum">.</span> <span class="snum">51</span> Trallibus<span class="snum">(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Ante quam aliquo loco consedero, neque longas a me neque</td><td>5.14.1.1</td></tr><tr><td>semper mea manu litteras exspectabis; cum autem erit</td><td></td></tr><tr><td>spatium utrumque &lt;prae&gt;stabo. nunc iter conficiebamus</td><td></td></tr><tr><td>aestuosa et pulverulenta via. dederam Epheso pridie; has</td><td></td></tr><tr><td>dedi Trallibus. in provincia mea fore me putabam Kal.</td><td>5</td></tr><tr><td>Sext. ex ea die, si me amas, παράπηγμα ἐνιαύσιον commoveto.</td><td></td></tr><tr><td>interea tamen haec [quae] mihi quae vellem adferebantur, </td><td></td></tr><tr><td>primum otium Parthicum, dein confectae pactiones</td><td></td></tr><tr><td>publicanorum, postremo seditio militum sedata ab Appio</td><td></td></tr><tr><td>stipendiumque eis usque ad Id. Quint. persolutum. </td><td>10</td></tr><tr><td>  Nos Asia accepit admirabiliter. adventus noster fuit nemini</td><td>2.1</td></tr><tr><td>ne minimo quidem sumptui. spero meos omnis servire laudi</td><td></td></tr><tr><td>meae; tamen magno timore sum, sed bene speramus. omnes</td><td></td></tr><tr><td>iam nostri praeter Tullium tuum venerunt. erat mihi in</td><td></td></tr><tr><td>animo recta proficisci ad exercitum, aestivos mensis reliquos</td><td>5</td></tr><tr><td>rei militari dare, hibernos iuris dictioni. </td><td></td></tr><tr><td>  Tu velim, si me nihilo minus nosti curiosum in re publica</td><td>3.1</td></tr><tr><td>quam te, scribas ad me omnia, quae sint, quae futura sint.</td><td></td></tr><tr><td>nihil mihi gratius facere potes; nisi tamen id erit mihi</td><td></td></tr><tr><td>gratissimum, si quae tibi mandavi confeceris in primisque</td><td></td></tr><tr><td>illud ἐνδόμυχον, quo mihi scis nihil esse carius. </td><td>5</td></tr><tr><td>  Habes epistulam plenam festinationis et pulveris; reliquae</td><td></td></tr><tr><td>subtiliores erunt.</td><td></td></tr>
        </table>