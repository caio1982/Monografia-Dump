<table>
          <script>targetHit=0;</script>
          <tr class="title first  "><td>IN M. ANTONIVM</td><td></td></tr><tr class="title last  "><td>ORATIO PHILIPPICA SEXTA </td><td></td></tr><tr><td>  Audita vobis esse arbitror, Quirites, quae sint acta in</td><td>6.1.1</td></tr><tr><td>senatu, quae fuerit cuiusque sententia. Res enim ex Ka-</td><td></td></tr><tr><td>lendis Ianuariis agitata paulo ante confecta est, minus</td><td></td></tr><tr><td>quidem illa severe quam decuit, non tamen omnino disso-</td><td></td></tr><tr><td>lute. Mora est adlata bello, non causa sublata. Quam</td><td>5</td></tr><tr><td>ob rem, quod quaesivit ex me P. Apuleius, homo et mul-</td><td></td></tr><tr><td>tis officiis mihi et summa familiaritate coniunctus et vobis</td><td></td></tr><tr><td>amicissimus, ita respondebo ut ea quibus non interfuistis</td><td></td></tr><tr><td>nosse possitis. Causa fortissimis optimisque consulibus</td><td></td></tr><tr><td>Kalendis Ianuariis de re publica primum referendi fuit ex</td><td>10</td></tr><tr><td>eo quod &lt;a. d.&gt; <span class="caps">xiii</span>. Kalendas Ianuarias senatus me auctore de-</td><td></td></tr><tr><td>crevit. Eo die primum, Quirites, fundamenta sunt iacta</td><td>2.1</td></tr><tr><td>rei publicae: fuit enim longo intervallo ita liber senatus ut</td><td></td></tr><tr><td>vos aliquando liberi essetis. Quo quidem tempore, etiam</td><td></td></tr><tr><td>si ille dies vitae finem mihi adlaturus esset, satis magnum</td><td></td></tr><tr><td>ceperam fructum, cum vos universi una mente atque voce</td><td>5</td></tr><tr><td>iterum a me conservatam esse rem publicam conclamastis.</td><td></td></tr><tr><td>Hoc vestro iudicio tanto tamque praeclaro excitatus ita</td><td></td></tr><tr><td>Kalendis Ianuariis veni in senatum ut meminissem quam</td><td></td></tr><tr><td>personam impositam a vobis sustinerem. Itaque bellum</td><td></td></tr><tr><td>nefarium inlatum rei publicae cum viderem, nullam moram </td><td>10</td></tr><tr><td>interponendam insequendi M. Antonium putavi, hominem-</td><td></td></tr><tr><td>que audacissimum qui multis nefariis rebus ante commissis</td><td></td></tr><tr><td>hoc tempore imperatorem populi Romani oppugnaret, colo-</td><td></td></tr><tr><td>niam vestram fidissimam fortissimamque obsideret, bello</td><td></td></tr><tr><td>censui persequendum: tumultum esse decrevi; iustitium</td><td>15</td></tr><tr><td>edici, saga sumi dixi placere, quo omnes acrius graviusque</td><td></td></tr><tr><td>incumberent ad ulciscendas rei publicae iniurias, si omnia</td><td></td></tr><tr><td>gravissimi belli insignia suscepta a senatu viderent. Itaque</td><td>3.1</td></tr><tr><td>haec sententia, Quirites, sic per triduum valuit ut, quam-</td><td></td></tr><tr><td>quam discessio facta non esset, tamen praeter paucos omnes</td><td></td></tr><tr><td>mihi adsensuri viderentur. Hodierno autem die spe nescio</td><td></td></tr><tr><td>qua eis obiecta remissior senatus fuit. Nam plures eam</td><td>5</td></tr><tr><td>sententiam secuti sunt ut, quantum senatus auctoritas ves-</td><td></td></tr><tr><td>terque consensus apud Antonium valiturus esset, per legatos</td><td></td></tr><tr><td>experiremur. </td><td></td></tr><tr><td>  Intellego, Quirites, a vobis hanc sententiam repudiari,</td><td></td></tr><tr><td>neque iniuria. Ad quem enim legatos? ad eumne qui</td><td>10</td></tr><tr><td>pecunia publica dissipata atque effusa per vim et contra</td><td></td></tr><tr><td>auspicia impositis rei publicae legibus, fugata contione,</td><td></td></tr><tr><td>obsesso senatu, ad opprimendam rem publicam Brundisio</td><td></td></tr><tr><td>legiones arcessierit; ab eis relictus cum latronum manu in</td><td></td></tr><tr><td>Galliam inruperit, Brutum oppugnet, Mutinam circumse-</td><td>15</td></tr><tr><td>deat? Quae vobis potest cum hoc gladiatore condicionis,</td><td></td></tr><tr><td>aequitatis, legationis esse communitas? Quamquam, Qui-</td><td>4.1</td></tr><tr><td>rites, non est illa legatio, sed denuntiatio belli, nisi paruerit:</td><td></td></tr><tr><td>ita enim est decretum ut si legati ad Hannibalem mitte-</td><td></td></tr><tr><td>rentur. Mittuntur enim qui nuntient ne oppugnet consulem</td><td></td></tr><tr><td>designatum, ne Mutinam obsideat, ne provinciam depopu-</td><td>5</td></tr><tr><td>letur, ne dilectus habeat, sit in senatus populique Romani</td><td></td></tr><tr><td>potestate. Facile vero huic denuntiationi parebit, ut in </td><td></td></tr><tr><td>patrum conscriptorum atque in vestra potestate sit qui in</td><td></td></tr><tr><td>sua numquam fuerit! Quid enim ille umquam arbitrio suo</td><td></td></tr><tr><td>fecit? Semper eo tractus est quo libido rapuit, quo levitas,</td><td>10</td></tr><tr><td>quo furor, quo vinolentia; semper eum duo dissimilia genera</td><td></td></tr><tr><td>tenuerunt, lenonum et latronum; ita domesticis stupris,</td><td></td></tr><tr><td>forensibus parricidiis delectatur ut mulieri citius avarissimae</td><td></td></tr><tr><td>paruerit quam senatui populoque Romano. Itaque, quod</td><td>5.1</td></tr><tr><td>paulo ante feci in senatu, faciam apud vos. Testificor,</td><td></td></tr><tr><td>denuntio, ante praedico nihil M. Antonium eorum quae</td><td></td></tr><tr><td>sunt legatis mandata facturum; vastaturum agros, Mutinam</td><td></td></tr><tr><td>obsessurum, dilectus qua possit habiturum. Is est enim</td><td>5</td></tr><tr><td>ille qui semper senatus iudicium et auctoritatem, semper</td><td></td></tr><tr><td>voluntatem vestram potestatemque contempserit. An ille</td><td></td></tr><tr><td>id faciat quod paulo ante decretum est, ut exercitum citra</td><td></td></tr><tr><td>flumen Rubiconem, qui finis est Galliae, educeret, dum ne</td><td></td></tr><tr><td>propius urbem Romam <span class="caps">cc</span> milia admoveret? Huic denun-</td><td>10</td></tr><tr><td>tiationi ille pareat, ille se fluvio Rubicone &lt;et&gt; <span class="caps">cc</span> milibus</td><td></td></tr><tr><td>circumscriptum esse patiatur? Non is est Antonius; nam</td><td>6.1</td></tr><tr><td>si esset, non commisisset ut ei senatus tamquam Hannibali</td><td></td></tr><tr><td>initio belli Punici denuntiaret ne oppugnaret Saguntum.</td><td></td></tr><tr><td>Quod vero ita avocatur a Mutina ut ab urbe tamquam</td><td></td></tr><tr><td>pestifera flamma arceatur, quam habet ignominiam, quod</td><td>5</td></tr><tr><td>iudicium senatus! quid, quod a senatu dantur mandata</td><td></td></tr><tr><td>legatis ut D. Brutum &lt;milites&gt;que eius adeant eisque demon-</td><td></td></tr><tr><td>strent summa in rem publicam merita beneficiaque eorum</td><td></td></tr><tr><td>grata esse senatui populoque Romano eisque eam rem</td><td></td></tr><tr><td>magnae laudi magnoque honori fore? Passurumne censetis</td><td>10</td></tr><tr><td>Antonium introire Mutinam legatos, exire inde tuto? Num-</td><td></td></tr><tr><td>quam patietur, mihi credite. Novi violentiam, novi impu-</td><td></td></tr><tr><td>dentiam, novi audaciam. Nec vero de illo sicut de homine</td><td>7.1</td></tr><tr><td>aliquo debemus, sed ut de importunissima belua cogitare. </td><td></td></tr><tr><td>Quae cum ita sint, non omnino dissolutum est quod decrevit</td><td></td></tr><tr><td>senatus: habet atrocitatis aliquid legatio: utinam nihil</td><td></td></tr><tr><td>haberet morae! Nam cum plerisque in rebus gerendis tar-</td><td>5</td></tr><tr><td>ditas et procrastinatio odiosa est, tum hoc bellum indiget</td><td></td></tr><tr><td>celeritatis. Succurrendum est D. Bruto, omnes undique</td><td></td></tr><tr><td>copiae conligendae; moram exhibere ullam in tali cive</td><td></td></tr><tr><td>liberando sine scelere non possumus. An ille non potuit,</td><td>8.1</td></tr><tr><td>si Antonium consulem, si Galliam Antoni provinciam iudi-</td><td></td></tr><tr><td>casset, legiones Antonio et provinciam tradere, domum</td><td></td></tr><tr><td>redire, triumphare, primus in hoc ordine, quoad magistra-</td><td></td></tr><tr><td>tum iniret, sententiam dicere? quid negoti fuit? Sed cum</td><td>9.1</td></tr><tr><td>se Brutum esse meminisset vestraeque libertati natum, non</td><td></td></tr><tr><td>otio suo, quid egit aliud nisi ut paene corpore suo Gallia</td><td></td></tr><tr><td>prohiberet Antonium? Ad hunc utrum legatos an legiones</td><td></td></tr><tr><td>ire oportebat? Sed praeterita omittamus: properent legati,</td><td>5</td></tr><tr><td>quod video esse facturos; vos saga parate. Est enim ita</td><td></td></tr><tr><td>decretum ut, si ille auctoritati senatus non paruisset, ad</td><td></td></tr><tr><td>saga iretur. Ibitur; non parebit: nos amissos tot dies rei</td><td></td></tr><tr><td>gerendae queremur. </td><td></td></tr><tr><td>  Non metuo, Quirites, ne, cum audierit Antonius, me hoc</td><td>10</td></tr><tr><td>et in senatu et in contione confirmasse, numquam illum</td><td></td></tr><tr><td>futurum in senatus potestate, refellendi mei causa, ut ego</td><td></td></tr><tr><td>nihil vidisse videar, vertat se et senatui pareat. Numquam</td><td></td></tr><tr><td>faciet; non invidebit huic meae gloriae; malet me sapien-</td><td></td></tr><tr><td>tem a vobis quam se modestum existimari. Quid? ipse si</td><td>10.1</td></tr><tr><td>velit, num etiam Lucium fratrem passurum arbitramur?</td><td></td></tr><tr><td>Nuper quidem dicitur ad Tibur, ut opinor, cum ei labare</td><td></td></tr><tr><td>M. Antonius videretur, mortem fratri esse minitatus.</td><td></td></tr><tr><td>Etiamne ab hoc myrmillone Asiatico senatus mandata,</td><td>5</td></tr><tr><td>legatorum verba audientur? Nec enim secerni a fratre</td><td></td></tr><tr><td>poterit, tanta praesertim auctoritate. Nam hic inter illos </td><td></td></tr><tr><td>Africanus est: pluris habetur quam L. Trebellius, pluris</td><td></td></tr><tr><td>quam T. Plancus, quam Extitius, adolescens nobilis. Plancum</td><td></td></tr><tr><td>quidem, qui omnibus sententiis maximo vestro plausu con-</td><td>10</td></tr><tr><td>demnatus nescio quo modo se coniecit in turbam atque</td><td></td></tr><tr><td>ita maestus rediit ut retractus, non reversus videretur,</td><td></td></tr><tr><td>sic contemnit tamquam si illi aqua et igni interdictum</td><td></td></tr><tr><td>sit: aliquando negat ei locum esse oportere in curia qui</td><td></td></tr><tr><td>incenderit curiam. Nam Trebellium valde iam diligit:</td><td>11.1</td></tr><tr><td>oderat tum, cum ille tabulis novis adversabatur; iam fert</td><td></td></tr><tr><td>in oculis, postea quam ipsum Trebellium vidit sine tabulis</td><td></td></tr><tr><td>novis salvum esse non posse. Audisse enim vos arbitror,</td><td></td></tr><tr><td>Quirites, quod etiam videre potuistis, cotidie sponsores</td><td>5</td></tr><tr><td>et creditores L. Trebelli convenire. O Fide!—hoc enim</td><td></td></tr><tr><td>opinor Trebellium sumpsisse cognomen—quae potest</td><td></td></tr><tr><td>esse maior fides quam fraudare creditores, domo profugere,</td><td></td></tr><tr><td>propter aes alienum ire ad arma? Vbi plausus ille in</td><td></td></tr><tr><td>triumpho est, saepe ludis, ubi aedilitas delata summo studio</td><td>10</td></tr><tr><td>bonorum? Quis est qui hunc non casu existimet recte</td><td></td></tr><tr><td>fecisse, nequitia sceleste? Sed redeo ad amores delicias-</td><td>12.1</td></tr><tr><td>que vestras, L. Antonium, qui vos omnis in fidem suam</td><td></td></tr><tr><td>recepit. Negatis? Num quisnam est vestrum qui tribum</td><td></td></tr><tr><td>non habeat? Certe nemo. Atqui illum quinque et triginta</td><td></td></tr><tr><td>tribus patronum adoptarunt. Rursus reclamatis? Aspicite</td><td>5</td></tr><tr><td>illam a sinistra equestrem statuam inauratam, in qua quid</td><td></td></tr><tr><td>inscriptum est? '<span class="caps">Qvinqve et triginta tribvs patrono.</span>'</td><td></td></tr><tr><td>Populi Romani igitur est patronus L. Antonius. Malam</td><td></td></tr><tr><td>quidem illi pestem! clamori enim vestro adsentior. Non</td><td></td></tr><tr><td>modo hic latro quem clientem habere nemo velit sed quis</td><td>10</td></tr><tr><td>umquam tantis opibus, tantis rebus gestis fuit qui se populi</td><td></td></tr><tr><td>Romani victoris dominique omnium gentium patronum </td><td></td></tr><tr><td>dicere auderet? In foro L. Antoni statuam videmus, sicut</td><td>13.1</td></tr><tr><td>illam Q. Tremuli, qui Hernicos devicit, ante Castoris. O</td><td></td></tr><tr><td>impudentiam incredibilem! Tantumne sibi sumpsit, quia</td><td></td></tr><tr><td>Mylasis myrmillo Thraecem iugulavit, familiarem suum?</td><td></td></tr><tr><td>quonam modo istum ferre possemus, si in hoc foro spe-</td><td>5</td></tr><tr><td>ctantibus vobis depugnasset? Sed haec una statua. Altera</td><td></td></tr><tr><td>&lt;ab&gt; equitibus Romanis equo publico: qui item ascribunt,</td><td></td></tr><tr><td>'<span class="caps">patrono</span>.' Quem umquam iste ordo patronum adoptavit?</td><td></td></tr><tr><td>Si quemquam, debuit me. Sed me omitto; quem cen-</td><td></td></tr><tr><td>sorem, quem imperatorem? Agrum eis divisit. O sordi-</td><td>10</td></tr><tr><td>dos qui acceperint, improbum qui dederit! Statuerunt</td><td>14.1</td></tr><tr><td>etiam tribuni militares qui in exercitu Caesaris bis fuerunt.</td><td></td></tr><tr><td>Quis est iste ordo? Multi fuerunt multis in legionibus per</td><td></td></tr><tr><td>tot annos. Eis quoque divisit Semurium. Campus Mar-</td><td></td></tr><tr><td>tius restabat, nisi prius cum fratre fugisset. Sed haec</td><td>5</td></tr><tr><td>agrorum adsignatio paulo ante, Quirites, L. Caesaris, claris-</td><td></td></tr><tr><td>simi viri et praestantissimi senatoris, sententia dissoluta est:</td><td></td></tr><tr><td>huic enim adsensi <span class="caps">vii</span> virum acta sustulimus. Iacent bene-</td><td></td></tr><tr><td>ficia Nuculae; friget patronus Antonius. Nam possessores</td><td></td></tr><tr><td>animo aequiore discedent: nullam impensam fecerant;</td><td>10</td></tr><tr><td>nondum instruxerant, partim quia non confidebant, partim</td><td></td></tr><tr><td>quia non habebant. Sed illa statua palmaris de qua, si</td><td>15.1</td></tr><tr><td>meliora tempora essent, non possem sine risu dicere: '<span class="caps">L.</span></td><td></td></tr><tr><td><span class="caps">Antonio a Iano medio patrono</span>.' Itane? Iam Ianus</td><td></td></tr><tr><td>medius in L. Antoni clientela est? Quis umquam in illo</td><td></td></tr><tr><td>Iano inventus est qui L. Antonio mille nummum ferret</td><td>5</td></tr><tr><td>expensum? Sed nimis multa de nugis: ad causam bellum-</td><td></td></tr><tr><td>que redeamus; quamquam non alienum fuit personas quas-</td><td></td></tr><tr><td>dam a vobis recognosci, ut quibuscum bellum gereretur</td><td></td></tr><tr><td>possetis taciti cogitare.  </td><td></td></tr><tr><td>  Ego autem vos hortor, Quirites, ut, etiam si melius aliud</td><td>10</td></tr><tr><td>fuit, tamen legatorum reditum exspectetis animo aequo.</td><td></td></tr><tr><td>Celeritas detracta de causa est; boni tamen aliquid accessit</td><td></td></tr><tr><td>ad causam. Cum enim legati renuntiarint quod certe</td><td>16.1</td></tr><tr><td>renuntiabunt, non in vestra potestate, non in senatus esse</td><td></td></tr><tr><td>Antonium, quis erit tam improbus civis qui illum civem</td><td></td></tr><tr><td>habendum putet? Nunc enim sunt pauci illi quidem, sed</td><td></td></tr><tr><td>tamen plures quam re publica dignum est, qui ita loquantur:</td><td>5</td></tr><tr><td>'Ne legatos quidem exspectabimus?' Istam certe vocem</td><td></td></tr><tr><td>simulationemque clementiae extorquebit istis res ipsa publica.</td><td></td></tr><tr><td>Quo etiam, ut confitear vobis, Quirites, minus hodierno die</td><td></td></tr><tr><td>contendi, minus laboravi, ut mihi senatus adsentiens tumul-</td><td></td></tr><tr><td>tum decerneret, saga sumi iuberet. Malui viginti diebus</td><td>10</td></tr><tr><td>post sententiam meam laudari ab omnibus quam a paucis</td><td></td></tr><tr><td>hodie vituperari. Quapropter, Quirites, exspectate lega-</td><td>17.1</td></tr><tr><td>torum reditum et paucorum dierum molestiam devorate.</td><td></td></tr><tr><td>Qui cum redierint, si pacem adferent, cupidum me; si</td><td></td></tr><tr><td>bellum, providum iudicatote. An ego non provideam</td><td></td></tr><tr><td>meis civibus, non dies noctesque de vestra libertate, de rei</td><td>5</td></tr><tr><td>publicae salute cogitem? Quid enim non debeo vobis,</td><td></td></tr><tr><td>Quirites, quem vos a se ortum hominibus nobilissimis omni-</td><td></td></tr><tr><td>bus honoribus praetulistis? An ingratus sum? Quis</td><td></td></tr><tr><td>minus? qui partis honoribus eosdem in foro gessi labores</td><td></td></tr><tr><td>quos petendis. Rudis in re publica? Quis exercitatior?</td><td>10</td></tr><tr><td>qui viginti iam annos bellum geram cum impiis civibus.</td><td></td></tr><tr><td>Quam ob rem, Quirites, consilio quantum potero, labore</td><td>18.1</td></tr><tr><td>plus paene quam potero, excubabo vigilaboque pro vobis.</td><td></td></tr><tr><td>Etenim quis est civis, praesertim hoc gradu quo me vos</td><td></td></tr><tr><td>esse voluistis, tam oblitus benefici vestri, tam immemor</td><td></td></tr><tr><td>patriae, tam inimicus dignitati suae quem non excitet, non</td><td>5</td></tr><tr><td>inflammet tantus vester iste consensus? Multas magnasque</td><td></td></tr><tr><td>habui consul contiones, multis interfui: nullam umquam </td><td></td></tr><tr><td>vidi tantam quanta nunc vestrum est. Vnum sentitis</td><td></td></tr><tr><td>omnes, unum studetis, M. Antoni conatus avertere a re</td><td></td></tr><tr><td>publica, furorem exstinguere, opprimere audaciam. Idem</td><td>10</td></tr><tr><td>volunt omnes ordines; eodem incumbunt municipia,</td><td></td></tr><tr><td>coloniae, cuncta Italia. Itaque senatum bene sua sponte</td><td></td></tr><tr><td>firmum firmiorem vestra auctoritate fecistis. Venit tempus,</td><td>19.1</td></tr><tr><td>Quirites, serius omnino quam dignum populo Romano fuit,</td><td></td></tr><tr><td>sed tamen ita maturum ut differri iam hora non possit.</td><td></td></tr><tr><td>Fuit aliquis fatalis casus, ut ita dicam, quem tulimus, quo-</td><td></td></tr><tr><td>quo modo ferendus fuit: nunc si quis erit, erit voluntarius.</td><td>5</td></tr><tr><td>Populum Romanum servire fas non est, quem di immortales</td><td></td></tr><tr><td>omnibus gentibus imperare voluerunt. Res in extremum</td><td></td></tr><tr><td>est adducta discrimen; de libertate decernitur. Aut vin-</td><td></td></tr><tr><td>catis oportet, Quirites, quod profecto et pietate vestra et</td><td></td></tr><tr><td>tanta concordia consequemini, aut quidvis potius quam</td><td>10</td></tr><tr><td>serviatis. Aliae nationes servitutem pati possunt, populi</td><td></td></tr><tr><td>Romani est propria libertas. </td><td></td></tr>
        </table>