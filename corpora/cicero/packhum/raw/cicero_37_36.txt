<table>
          <script>targetHit=0;</script>
          <tr><td>  Et ut illa altera pars orationis, quae probitatis commen-</td><td>2.211.7</td></tr><tr><td>datione boni viri debet speciem tueri, lenis, ut saepe iam</td><td></td></tr><tr><td>dixi, atque summissa, sic haec, quae suscipitur ab oratore</td><td></td></tr><tr><td>ad commutandos animos atque omni ratione flectendos,</td><td>10</td></tr><tr><td>intenta ac vehemens esse debet. Sed est quaedam in his</td><td>212.1</td></tr><tr><td>duobus generibus, quorum alterum lene, alterum vehemens</td><td></td></tr><tr><td>esse volumus, difficilis ad distinguendum similitudo; nam</td><td></td></tr><tr><td>et ex illa lenitate, qua conciliamur eis, qui audiunt, ad hanc</td><td></td></tr><tr><td>vim acerrimam, qua eosdem excitamus, influat oportet ali-</td><td>5</td></tr><tr><td>quid, et ex hac vi non numquam animi aliquid inflandum</td><td></td></tr><tr><td>est illi lenitati; neque est ulla temperatior oratio quam illa,</td><td></td></tr><tr><td>in qua asperitas contentionis oratoris ipsius humanitate con-</td><td></td></tr><tr><td>ditur, remissio autem lenitatis quadam gravitate et conten-</td><td></td></tr><tr><td>tione firmatur. In utroque autem genere dicendi et illo, in</td><td>213.1</td></tr><tr><td>quo vis atque contentio quaeritur, et hoc, quod ad vitam et</td><td></td></tr><tr><td>mores accommodatur, et principia tarda [sunt] et exitus item</td><td></td></tr><tr><td>spissi et producti esse debent. Nam neque adsiliendum</td><td></td></tr><tr><td>statim est ad genus illud orationis; abest enim totum a causa</td><td>5</td></tr><tr><td>et homines prius ipsum illud, quod proprium sui iudici est,</td><td></td></tr><tr><td>audire desiderant; nec cum in eam rationem ingressus sis,</td><td></td></tr><tr><td>celeriter discedendum est; non enim, sicut argumentum,</td><td>214.1</td></tr><tr><td>simul atque positum est, adripitur alterumque et tertium </td><td></td></tr><tr><td>poscitur, ita misericordiam aut invidiam aut iracundiam,</td><td></td></tr><tr><td>simul atque intuleris, possis commovere: argumentum ratio</td><td></td></tr><tr><td>ipsa confirmat idque, simul atque emissum est, adhaerescit;</td><td>5</td></tr><tr><td>illud autem genus orationis non cognitionem iudicis, sed</td><td></td></tr><tr><td>magis perturbationem requirit, quam consequi nisi multa</td><td></td></tr><tr><td>et varia et copiosa oratione et simili contentione actionis</td><td></td></tr><tr><td>nemo potest; qua re qui aut breviter aut summisse dicunt,</td><td>215.1</td></tr><tr><td>docere iudicem possunt, commovere non possunt; in quo</td><td></td></tr><tr><td>sunt omnia. </td><td></td></tr>
        </table>