<table>
          <script>targetHit=0;</script>
          <tr><td>  Age porro, custodiri ducem praedonum novo more quam</td><td>2.5.68.1</td></tr><tr><td>securi feriri omnium exemplo magis placuit. Quae sunt istae</td><td></td></tr><tr><td>custodiae? apud quos homines, quem ad modum est ad-</td><td></td></tr><tr><td>servatus? Lautumias Syracusanas omnes audistis, plerique</td><td></td></tr><tr><td>nostis. Opus est ingens, magnificum, regum ac tyrannorum;</td><td>5</td></tr><tr><td>totum est e saxo in mirandam altitudinem depresso et mul-</td><td></td></tr><tr><td>torum operis penitus exciso; nihil tam clausum ad exitum,</td><td></td></tr><tr><td>nihil tam saeptum undique, nihil tam tutum ad custodiam</td><td></td></tr><tr><td>nec fieri nec cogitari potest. In has lautumias, si qui</td><td></td></tr><tr><td>publice custodiendi sunt, etiam ex ceteris oppidis Siciliae</td><td>10</td></tr><tr><td>deduci imperantur. Eo quod multos captivos civis</td><td>69.1</td></tr><tr><td>Romanos coniecerat, quod eodem ceteros piratas condi</td><td></td></tr><tr><td>imperarat, intellexit, si hunc subditivum archipiratam in</td><td></td></tr><tr><td>eandem custodiam dedisset, fore ut a multis in lautumiis</td><td></td></tr><tr><td>verus ille dux quaereretur. Itaque hominem huic optimae</td><td>5</td></tr><tr><td>tutissimaeque custodiae non audet committere, denique </td><td></td></tr><tr><td>Syracusas totas timet, amandat hominem—quo? Lily-</td><td></td></tr><tr><td>baeum fortasse? Video; tamen homines maritimos non</td><td></td></tr><tr><td>plane reformidat. Minime, iudices. Panhormum igitur?</td><td></td></tr><tr><td>Audio; quamquam Syracusis, quoniam in Syracusano ca-</td><td>10</td></tr><tr><td>ptus erat, maxime, si minus supplicio adfici, at custodiri</td><td>70.1</td></tr><tr><td>oportebat. Ne Panhormum quidem. Quo igitur? quo</td><td></td></tr><tr><td>putatis? Ad homines a piratarum metu et suspicione</td><td></td></tr><tr><td>alienissimos, a navigando rebusque maritimis remotissimos,</td><td></td></tr><tr><td>ad Centuripinos, homines maxime mediterraneos, summos</td><td>5</td></tr><tr><td>aratores, qui nomen numquam timuissent maritimi praedonis,</td><td></td></tr><tr><td>unum te praetore horruissent Apronium, terrestrem archi-</td><td></td></tr><tr><td>piratam. Et ut quivis facile perspiceret id ab isto actum</td><td></td></tr><tr><td>esse ut ille suppositus facile et libenter se illum qui non</td><td></td></tr><tr><td>erat esse simularet, imperat Centuripinis ut is victu</td><td>10</td></tr><tr><td>ceterisque rebus quam liberalissime commodissimeque</td><td></td></tr><tr><td>adhiberetur. </td><td></td></tr>
        </table>