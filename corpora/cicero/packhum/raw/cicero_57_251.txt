<table>
          <script>targetHit=0;</script>
          <tr class="title first  date"><td>Kal<span class="snum">.</span> Sept<span class="snum">.</span> <span class="snum">47(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Diligenter mihi fasciculum reddidit Balbi tabellarius. accepi</td><td>11.22.1.1</td></tr><tr><td>enim a te litteras quibus videris vereri ut epistulas illas acceperim.</td><td></td></tr><tr><td>quas quidem vellem mihi numquam redditas; auxerunt enim</td><td></td></tr><tr><td>mihi dolorem &lt;nec&gt;, si in aliquem incidissent, quicquam novi</td><td></td></tr><tr><td>attulissent. quid enim tam pervulgatum quam illius in me</td><td>5</td></tr><tr><td>odium et genus hoc litterarum? †quod† ne Caesar quidem ad </td><td></td></tr><tr><td>istos videtur misisse quasi quo illius improbitate offenderetur,</td><td></td></tr><tr><td>sed, credo, uti notiora nostra mala essent. nam quod te vereri</td><td></td></tr><tr><td>scribis ne illi obsint eique rei &lt;me vis&gt; mederi, ne &lt;ro&gt;gari</td><td></td></tr><tr><td>quidem se passus est de illo. quod quidem mihi molestum non</td><td>10</td></tr><tr><td>est; illud molestius, istas impetrationes nostras nihil valere. </td><td></td></tr><tr><td>  Sulla, ut opinor, cras erit hic cum Messalla. currunt ad illum</td><td>2.1</td></tr><tr><td>pulsi a militibus, qui se negant usquam, nisi acceperint. ergo ille</td><td></td></tr><tr><td>huc veniet, quod non putabant, tarde quidem. itinera enim ita</td><td></td></tr><tr><td>facit ut multos dies in oppidum ponat. Pharnaces autem,</td><td></td></tr><tr><td>quoquo modo aget, adferet moram. quid mihi igitur censes?</td><td>5</td></tr><tr><td>iam enim corpore vix sustineo gravitatem huius caeli, quae</td><td></td></tr><tr><td>mihi laborem adfert in dolore. an his illuc euntibus mandem</td><td></td></tr><tr><td>ut me excusent, ipse accedam propius? quaeso, attende et me,</td><td></td></tr><tr><td>quod adhuc saepe rogatus non fecisti, consilio iuva. scio rem</td><td></td></tr><tr><td>difficilem esse, sed ut &lt;in&gt; malis etiam illud mea magni interest</td><td>10</td></tr><tr><td>te ut videam. profecto aliquid profecero, si id acciderit. de</td><td></td></tr><tr><td>testamento, ut scribis, animadvertes.</td><td></td></tr>
        </table>