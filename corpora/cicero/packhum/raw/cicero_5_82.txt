<table>
          <script>targetHit=0;</script>
          <tr><td>  Nisi forte quod apud publicanos gratiosus fuisti, in ea</td><td>2.2.169.1</td></tr><tr><td>re spes te aliqua consolatur. Quae gratia ne quid tibi</td><td></td></tr><tr><td>prodesse posset ego mea diligentia perfeci; ut etiam obesse</td><td></td></tr><tr><td>deberet tu tua sapientia curasti. Etenim rem totam, iudices,</td><td></td></tr><tr><td>breviter cognoscite. In scriptura Siciliae pro magistro est</td><td>5</td></tr><tr><td>quidam L. Carpinatius, qui et sui quaestus causa, et fortasse</td><td></td></tr><tr><td>quod sociorum interesse arbitrabatur, bene penitus in istius</td><td></td></tr><tr><td>familiaritatem sese dedit. Is cum praetorem circum omnia</td><td></td></tr><tr><td>fora sectaretur neque ab eo umquam discederet, in eam</td><td></td></tr><tr><td>iam venerat [familiaritatem] consuetudinem[que] in ven-</td><td>10</td></tr><tr><td>dendis istius decretis et iudiciis transigendisque negotiis,</td><td></td></tr><tr><td>ut prope alter Timarchides numeraretur; hoc erat etiam</td><td>170.1</td></tr><tr><td>capitalior, quod idem pecunias iis qui ab isto aliquid merca-</td><td></td></tr><tr><td>bantur faenori dabat. Ea autem faeneratio erat eius modi,</td><td></td></tr><tr><td>iudices, ut etiam is quaestus huic cederet; nam quas</td><td></td></tr><tr><td>pecunias ferebat iis expensas quibuscum contrahebat, eas</td><td>5</td></tr><tr><td>aut scribae istius aut Timarchidi aut etiam isti ipsi referebat</td><td></td></tr><tr><td>acceptas. Idem praeterea pecunias istius extraordinarias</td><td></td></tr><tr><td>grandis suo nomine faenerabatur. Hic primo Carpinatius,</td><td>171.1</td></tr><tr><td>antequam in istius familiaritatem tantam pervenisset, aliquo-</td><td></td></tr><tr><td>tiens ad socios litteras de istius iniuriis miserat; Canuleius</td><td></td></tr><tr><td>vero, qui in portu Syracusis operas dabat, furta quoque</td><td></td></tr><tr><td>istius permulta nominatim ad socios perscripserat, ea quae</td><td>5</td></tr><tr><td>sine portorio Syracusis erant exportata; portum autem et</td><td></td></tr><tr><td>scripturam eadem societas habebat. Ita factum est ut</td><td></td></tr><tr><td>essent permulta quae ex societatis litteris dicere in istum et </td><td></td></tr><tr><td>proferre possemus. Verum accidit ut Carpinatius, qui iam</td><td>172.1</td></tr><tr><td>cum isto summa consuetudine, praeterea re ac ratione</td><td></td></tr><tr><td>coniunctus esset, crebras postea litteras ad socios de istius</td><td></td></tr><tr><td>summis officiis in rem communem beneficiisque mitteret.</td><td></td></tr><tr><td>Etenim cum iste omnia quaecumque Carpinatius postulabat</td><td>5</td></tr><tr><td>facere ac decernere solebat, tum ille etiam plura scribebat</td><td></td></tr><tr><td>ad socios, ut, si posset, quae antea scripserat, ea plane</td><td></td></tr><tr><td>exstingueret. Ad extremum vero, cum iste iam decedebat,</td><td></td></tr><tr><td>eius modi litteras ad eos misit: ut huic frequentes obviam</td><td></td></tr><tr><td>prodirent, gratias agerent, facturos se si quid imperasset</td><td>10</td></tr><tr><td>studiose pollicerentur. Itaque socii fecerunt vetere instituto</td><td></td></tr><tr><td>publicanorum, non quo istum ullo honore dignum arbitra-</td><td></td></tr><tr><td>rentur, sed quod sua interesse putabant se memores</td><td></td></tr><tr><td>gratosque existimari: gratias isti egerunt, Carpinatium</td><td></td></tr><tr><td>saepe ad se de eius officiis litteras misisse dixerunt. Iste</td><td>173.1</td></tr><tr><td>cum respondisset ea se libenter fecisse operasque Carpinati</td><td></td></tr><tr><td>magno opere laudasset, dat amico suo cuidam negotium, qui</td><td></td></tr><tr><td>tum magister erat eius societatis, ut diligenter caveret atque</td><td></td></tr><tr><td>prospiceret ne quid esset in litteris sociorum quod contra</td><td>5</td></tr><tr><td>caput suum aut existimationem valere posset. Itaque ille</td><td></td></tr><tr><td>multitudine sociorum remota decumanos convocat, rem</td><td></td></tr><tr><td>defert. Statuunt illi atque decernunt ut eae litterae quibus</td><td></td></tr><tr><td>existimatio C. Verris laederetur removerentur, operaque</td><td></td></tr><tr><td>daretur ne ea res C. Verri fraudi esse posset. Si ostendo</td><td>174.1</td></tr><tr><td>hoc decrevisse decumanos, si planum facio hoc decreto</td><td></td></tr><tr><td>remotas esse litteras, quid exspectatis amplius? possumne</td><td></td></tr><tr><td>magis rem iudicatam adferre, magis reum condemnatum in</td><td></td></tr><tr><td>iudicium adducere? At quorum iudicio condemnatum!</td><td>5</td></tr><tr><td>Nempe eorum quos ii qui severiora iudicia desiderant </td><td></td></tr><tr><td>arbitrantur res iudicare oportere [publicanorum iudicio];</td><td></td></tr><tr><td>quos videlicet nunc populus iudices poscit, de quibus,</td><td></td></tr><tr><td>ut eos iudices habeamus, legem ab homine non nostri</td><td></td></tr><tr><td>generis, non ex equestri loco profecto, sed nobilissimo</td><td>10</td></tr><tr><td>promulgatam videmus; decumani, hoc est principes et</td><td>175.1</td></tr><tr><td>quasi senatores publicanorum, removendas de medio litteras</td><td></td></tr><tr><td>censuerunt. Habeo ex iis qui adfuerunt quos producam,</td><td></td></tr><tr><td>quibus hoc committam, homines honestissimos ac locuple-</td><td></td></tr><tr><td>tissimos, istos ipsos principes equestris ordinis, quorum</td><td>5</td></tr><tr><td>splendore vel maxime istius qui legem promulgavit oratio</td><td></td></tr><tr><td>et causa nititur. Venient in medium, dicent quid statuerint;</td><td></td></tr><tr><td>profecto, si recte homines novi, non mentientur; litteras</td><td></td></tr><tr><td>enim communis de medio removere potuerunt, fidem suam</td><td></td></tr><tr><td>et religionem removere non possunt. Ergo equites Romani,</td><td>10</td></tr><tr><td>qui te suo iudicio condemnarunt, horum iudicio condemnari</td><td></td></tr><tr><td>noluerunt: vos nunc utrum illorum iudicium an voluntatem</td><td></td></tr><tr><td>sequi malitis, considerate. </td><td></td></tr>
        </table>