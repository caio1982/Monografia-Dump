<table>
          <script>targetHit=0;</script>
          <tr class="title first  date"><td>c<span class="snum">.</span> Mai<span class="snum">.</span> <span class="snum">67</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Cum essem in Tusculano (erit hoc tibi pro illo tuo 'cum essem</td><td>1.10.1.1</td></tr><tr><td>in Ceramico'), verum tamen cum ibi essem, Roma puer a</td><td></td></tr><tr><td>sorore tua missus epistulam mihi abs te adlatam dedit nuntia-</td><td></td></tr><tr><td>vitque eo ipso die post meridiem iturum eum qui ad te </td><td></td></tr><tr><td>proficisceretur. eo factum est ut epistulae tuae rescriberem</td><td>5</td></tr><tr><td>aliquid, brevitate temporis tam pauca cogerer scribere. </td><td></td></tr><tr><td>  Primum tibi de nostro amico placando aut etiam plane</td><td>2.1</td></tr><tr><td>restituendo polliceor. quod ego etsi mea sponte ante faciebam,</td><td></td></tr><tr><td>eo nunc tamen et agam studiosius et contendam ab illo vehe-</td><td></td></tr><tr><td>mentius quod tantam ex epistula voluntatem eius rei tuam</td><td></td></tr><tr><td>perspicere videor. hoc te intellegere volo, pergraviter illum</td><td>5</td></tr><tr><td>esse offensum; sed quia nullam video gravem subesse causam,</td><td></td></tr><tr><td>magno opere confido illum fore in officio et in nostra potestate. </td><td></td></tr><tr><td>  Signa nostra et Hermeraclas, ut scribis, cum commodissime</td><td>3.1</td></tr><tr><td>poteris, velim imponas, et si quid aliud οἰκεῖον eius loci quem</td><td></td></tr><tr><td>non ignoras reperies, et maxime quae tibi palaestrae gymnasi-</td><td></td></tr><tr><td>que videbuntur esse. etenim ibi sedens haec ad te scribebam,</td><td></td></tr><tr><td>ut me locus ipse admoneret. praeterea typos tibi mando quos</td><td>5</td></tr><tr><td>in tectorio atrioli possim includere et putealia sigillata duo.</td><td></td></tr><tr><td>bibliothecam tuam cave cuiquam despondeas, quamvis acrem</td><td>4.1</td></tr><tr><td>amatorem inveneris; nam ego omnis meas vindemiolas eo</td><td></td></tr><tr><td>reservo, ut illud subsidium senectuti parem. </td><td></td></tr><tr><td>  De fratre, confido ita esse ut semper volui et elaboravi.</td><td>5.1</td></tr><tr><td>multa signa sunt eius rei, non minimum quod soror praegnans</td><td></td></tr><tr><td>est. </td><td></td></tr><tr><td>  De comitiis meis, et tibi me permisisse memini et ego iam</td><td>6.1</td></tr><tr><td>pridem hoc communibus amicis qui te exspectant praedico, te</td><td></td></tr><tr><td>non modo non arcessi a me sed prohiberi, quod intellegam</td><td></td></tr><tr><td>multo magis interesse tua te agere quod agendum esset hoc</td><td></td></tr><tr><td>tempore quam mea te adesse comitiis. proinde eo animo te</td><td>5</td></tr><tr><td>velim esse quasi mei negoti causa in ista loca missus esses. me </td><td></td></tr><tr><td>autem eum et offendes erga te et audies quasi mihi si quae parta</td><td></td></tr><tr><td>erunt non modo te praesente sed per te parta sint. Tulliola tibi</td><td></td></tr><tr><td>diem dat, sponsorem non appellat.</td><td></td></tr>
        </table>