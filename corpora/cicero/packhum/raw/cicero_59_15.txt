<table>
          <script>targetHit=0;</script>
          <tr class="title first  date"><td>Mai<span class="snum">.</span> aut Iun<span class="snum">.(?)</span> <span class="snum">43</span> Romae</td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>Multos tibi commendavi et commendem necesse est.</td><td>16.1.1</td></tr><tr><td>optimus enim quisque vir et civis maxime sequitur tuum</td><td></td></tr><tr><td>iudicium tibique omnes fortes viri navare operam et studium</td><td></td></tr><tr><td>volunt, nec quisquam est quin ita existimet, meam apud te</td><td></td></tr><tr><td>et auctoritatem et gratiam valere plurimum. sed C. Nasen-</td><td>2.1</td></tr><tr><td>nium, municipem Suessanum, tibi ita commendo ut nemi-</td><td></td></tr><tr><td>nem diligentius. Cretensi bello Metello imperatore octavum</td><td></td></tr><tr><td>principem duxit, postea in re familiari occupatus fuit; hoc</td><td></td></tr><tr><td>tempore cum rei publicae partibus tum tua excellenti </td><td>5</td></tr><tr><td>dignitate commotus voluit per te aliquid auctoritatis</td><td></td></tr><tr><td>adsumere. fortem virum, Brute, tibi commendo, frugi</td><td></td></tr><tr><td>hominem et, si quid ad rem pertinet, etiam locupletem.</td><td></td></tr><tr><td>pergratum mihi erit si eum ita tractaris ut merito tuo mihi</td><td></td></tr><tr><td>gratias agere possit.</td><td>10</td></tr>
        </table>