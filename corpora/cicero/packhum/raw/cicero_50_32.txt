<table>
          <script>targetHit=0;</script>
          <tr><td>  Natura est igitur quae contineat mundum omnem</td><td>2.29.1</td></tr><tr><td>eumque tueatur, et ea quidem non sine sensu atque</td><td></td></tr><tr><td>ratione. Omnem enim naturam necesse est, quae non</td><td></td></tr><tr><td>solitaria sit neque simplex sed cum alio iuncta atque</td><td></td></tr><tr><td>conexa, habere aliquem in se principatum, ut in ho-</td><td>5</td></tr><tr><td>mine mentem, in belua quiddam simile mentis unde</td><td></td></tr><tr><td>oriantur rerum adpetitus; in arborum autem et earum</td><td></td></tr><tr><td>rerum quae gignuntur e terra radicibus inesse prin-</td><td></td></tr><tr><td>cipatus putatur. principatum autem id dico quod Grae-</td><td></td></tr><tr><td>ci ἡγεμονικὸν vocant, quo nihil in quoque genere</td><td>10</td></tr><tr><td>nec potest nec debet esse praestantius. ita necesse est</td><td></td></tr><tr><td>illud etiam in quo sit totius naturae principatus esse</td><td></td></tr><tr><td>omnium optumum omniumque rerum potestate domi-</td><td></td></tr><tr><td>natuque dignissimum. videmus autem in partibus mundi</td><td>30.1</td></tr><tr><td>(nihil est enim in omni mundo quod non pars universi</td><td></td></tr><tr><td>sit) inesse sensum atque rationem. in ea parte igitur,</td><td></td></tr><tr><td>in qua mundi inest principatus, haec inesse necessest,</td><td></td></tr><tr><td>et acriora quidem atque maiora. quocirca sapientem</td><td>5</td></tr><tr><td>esse mundum necesse est, naturamque eam quae res</td><td></td></tr><tr><td>omnes conplexa teneat perfectione rationis excellere,</td><td></td></tr><tr><td>eoque deum esse mundum omnemque vim mundi na-</td><td></td></tr><tr><td>tura divina contineri. </td><td></td></tr><tr><td>  Atque etiam mundi ille fervor purior perlucidior</td><td>10</td></tr><tr><td>mobiliorque multo ob easque causas aptior ad sensus</td><td></td></tr><tr><td>commovendos quam hic noster calor, quo haec quae</td><td></td></tr><tr><td>nota nobis sunt retinentur et vigent. absurdum igitur</td><td>31.1</td></tr><tr><td>est dicere, cum homines bestiaeque hoc calore tenean-</td><td></td></tr><tr><td>tur et propterea moveantur ac sentiant, mundum esse</td><td></td></tr><tr><td>sine sensu, qui integro et libero et puro eodemque acer- </td><td></td></tr><tr><td>rimo et mobilissimo ardore teneatur, praesertim cum</td><td>5</td></tr><tr><td>is ardor qui est mundi non agitatus ab alio neque</td><td></td></tr><tr><td>externo pulsu sed per se ipse ac sua sponte moveatur;</td><td></td></tr><tr><td>nam quid potest esse mundo valentius, quod pellat</td><td></td></tr><tr><td>atque moveat calorem eum quo ille teneatur. Audia-</td><td>32.1</td></tr><tr><td>mus enim Platonem quasi quendam deum philoso-</td><td></td></tr><tr><td>phorum; cui duo placet esse motus, unum suum alte-</td><td></td></tr><tr><td>rum externum, esse autem divinius quod ipsum ex se</td><td></td></tr><tr><td>sua sponte moveatur quam quod pulsu agitetur alieno.</td><td>5</td></tr><tr><td>hunc autem motum in solis animis esse ponit, ab is-</td><td></td></tr><tr><td>que principium motus esse ductum putat. quapropter</td><td></td></tr><tr><td>quoniam ex mundi ardore motus omnis oritur, is autem</td><td></td></tr><tr><td>ardor non alieno inpulsu sed sua sponte movetur,</td><td></td></tr><tr><td>animus sit necesse est; ex quo efficitur animantem esse</td><td>10</td></tr><tr><td>mundum. </td><td></td></tr>
        </table>