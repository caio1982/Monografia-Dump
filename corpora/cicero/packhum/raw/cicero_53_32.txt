<table>
          <script>targetHit=0;</script>
          <tr><td>  Nunc illa testabor, non me sortilegos neque eos,</td><td>1.132.1</td></tr><tr><td>qui quaestus causa hariolentur, ne psychomantia qui-</td><td></td></tr><tr><td>dem, quibus Appius, amicus tuus, uti solebat, agno-</td><td></td></tr><tr><td>scere; non habeo denique nauci Marsum augurem, non</td><td></td></tr><tr><td>vicanos haruspices, non de circo astrologos, non Isia-</td><td>5</td></tr><tr><td>cos coniectores, non interpretes somniorum; non enim</td><td></td></tr><tr><td>sunt ii aut scientia aut arte divini,</td><td></td></tr><tr><td>    Séd superstitiósi vates ínpudentesque hárioli</td><td></td></tr><tr><td>    Aút inertes aút insani aut quíbus egestas ímperat, </td><td></td></tr><tr><td>    Quí sibi semitám non sapiunt, álteri monstránt viam;</td><td>10</td></tr><tr><td>    Quíbus divitias póllicentur, áb iis drachumam ipsí petunt.</td><td></td></tr><tr><td>    De hís divitiis síbi deducant dráchumam, reddant cétera.</td><td></td></tr><tr><td>Atque haec quidem Ennius, qui paucis ante versibus</td><td></td></tr><tr><td>esse deos censet, sed eos non curare opinatur, quid</td><td></td></tr><tr><td>agat humanum genus. Ego autem, qui et curare ar-</td><td>15</td></tr><tr><td>bitror et monere etiam ac multa praedicere, levitate,</td><td></td></tr><tr><td>vanitate, malitia exclusa divinationem probo. Quae</td><td></td></tr><tr><td>cum dixisset Quintus, Praeclare tu quidem, inquam,</td><td></td></tr><tr><td>paratus . . .</td><td></td></tr>
        </table>