<table>
          <script>targetHit=0;</script>
          <tr><td>  Venit in decem primis legatus in castra Capito. &lt;Vos&gt;</td><td>109.1</td></tr><tr><td>totam vitam naturam moresque hominis ex ipsa legatione</td><td></td></tr><tr><td>cognoscite. Nisi intellexeritis, iudices, nullum esse officium,</td><td></td></tr><tr><td>nullum ius tam sanctum atque integrum quod non eius</td><td></td></tr><tr><td>scelus atque perfidia violarit et imminuerit, virum optimum</td><td>5</td></tr><tr><td>esse eum iudicatote. Impedimento est quo minus de his</td><td>110.1</td></tr><tr><td>rebus Sulla doceatur, ceterorum legatorum consilia et volun-</td><td></td></tr><tr><td>tatem Chrysogono enuntiat, monet ut provideat ne palam</td><td></td></tr><tr><td>res agatur, ostendit, si sublata sit venditio bonorum, illum</td><td></td></tr><tr><td>pecuniam grandem amissurum, sese capitis periculum adi-</td><td>5</td></tr><tr><td>turum; illum acuere, hos qui simul erant missi fallere,</td><td></td></tr><tr><td>illum identidem monere ut caveret, hisce insidiose spem</td><td></td></tr><tr><td>falsam ostendere, cum illo contra hos inire consilia, horum</td><td></td></tr><tr><td>consilia illi enuntiare, cum illo partem suam depecisci, hisce </td><td></td></tr><tr><td>aliqua fretus mora semper omnis aditus ad Sullam interclu-</td><td>10</td></tr><tr><td>dere. Postremo isto hortatore, auctore, intercessore ad</td><td></td></tr><tr><td>Sullam legati non adierunt; istius fide ac potius perfidia</td><td></td></tr><tr><td>decepti, id quod ex ipsis cognoscere poteritis, si accusator</td><td></td></tr><tr><td>voluerit testimonium eis denuntiare, pro re certa spem falsam</td><td></td></tr><tr><td>domum rettulerunt. In privatis rebus si qui rem mandatam</td><td>111.1</td></tr><tr><td>non modo malitiosius gessisset sui quaestus aut commodi</td><td></td></tr><tr><td>causa verum etiam neglegentius, eum maiores summum ad-</td><td></td></tr><tr><td>misisse dedecus existimabant. Itaque mandati constitutum</td><td></td></tr><tr><td>est iudicium non minus turpe quam furti, credo, propterea</td><td>5</td></tr><tr><td>quod quibus in rebus ipsi interesse non possumus, in eis</td><td></td></tr><tr><td>operae nostrae vicaria fides amicorum supponitur; quam qui</td><td></td></tr><tr><td>laedit, oppugnat omnium commune praesidium et, quantum</td><td></td></tr><tr><td>in ipso est, disturbat vitae societatem. Non enim possumus</td><td></td></tr><tr><td>omnia per nos agere; alius in alia est re magis utilis. Id-</td><td>10</td></tr><tr><td>circo amicitiae comparantur ut commune commodum mutuis</td><td></td></tr><tr><td>officiis gubernetur. Quid recipis mandatum, si aut negle-</td><td>112.1</td></tr><tr><td>cturus aut ad tuum commodum conversurus es? cur mihi te</td><td></td></tr><tr><td>offers ac meis commodis officio simulato officis et obstas?</td><td></td></tr><tr><td>Recede de medio; per alium transigam. Suscipis onus</td><td></td></tr><tr><td>offici quod te putas sustinere posse; quod maxime videtur</td><td>5</td></tr><tr><td>grave eis qui minime ipsi leves sunt. Ergo idcirco turpis</td><td></td></tr><tr><td>haec culpa est, quod duas res sanctissimas violat, amicitiam</td><td></td></tr><tr><td>et fidem. Nam neque mandat quisquam fere nisi amico</td><td></td></tr><tr><td>neque credit nisi ei quem fidelem putat. Perditissimi est</td><td></td></tr><tr><td>igitur hominis simul et amicitiam dissolvere et fallere eum</td><td>10</td></tr><tr><td>qui laesus non esset, nisi credidisset. Itane est? in minimis</td><td>113.1</td></tr><tr><td>rebus qui mandatum neglexerit, turpissimo iudicio conde-</td><td></td></tr><tr><td>mnetur necesse est, in re tanta cum is cui fama mortui, for-</td><td></td></tr><tr><td>tunae vivi commendatae sunt atque concreditae, ignominia</td><td></td></tr><tr><td>mortuum, &lt;inopia vivum&gt; adfecerit, is inter honestos homines </td><td>5</td></tr><tr><td>atque adeo inter vivos numerabitur? In minimis privatisque</td><td></td></tr><tr><td>rebus etiam neglegentia in crimen mandati iudiciumque in-</td><td></td></tr><tr><td>famiae vocatur, propterea quod, si recte fiat, illum neglegere</td><td></td></tr><tr><td>oporteat qui mandarit non illum qui mandatum receperit;</td><td></td></tr><tr><td>in re tanta quae publice gesta atque commissa sit qui non</td><td>10</td></tr><tr><td>neglegentia privatum aliquod commodum laeserit sed per-</td><td></td></tr><tr><td>fidia legationis ipsius caerimoniam polluerit maculaque ad-</td><td></td></tr><tr><td>fecerit, qua is tandem poena adficietur aut quo iudicio</td><td></td></tr><tr><td>damnabitur? Si hanc ei rem privatim Sex. Roscius man-</td><td>114.1</td></tr><tr><td>davisset ut cum Chrysogono transigeret atque decideret,</td><td></td></tr><tr><td>inque eam rem fidem suam, si quid opus esse putaret, inter-</td><td></td></tr><tr><td>poneret, ille qui sese facturum recepisset, nonne, si ex eo</td><td></td></tr><tr><td>negotio tantulum in rem suam convertisset, damnatus per</td><td>5</td></tr><tr><td>arbitrum et rem restitueret et honestatem omnem amitteret?</td><td></td></tr><tr><td>Nunc non hanc ei rem Sex. Roscius mandavit sed, id quod</td><td>115.1</td></tr><tr><td>multo gravius est, ipse Sex. Roscius cum fama vita bonis-</td><td></td></tr><tr><td>que omnibus a decurionibus publice &lt;T.&gt; Roscio mandatus</td><td></td></tr><tr><td>est; et ex eo T. Roscius non paululum nescio quid in rem</td><td></td></tr><tr><td>suam convertit sed hunc funditus evertit bonis, ipse tria</td><td>5</td></tr><tr><td>praedia sibi depectus est, voluntatem decurionum ac muni-</td><td></td></tr><tr><td>cipum omnium tantidem quanti fidem suam fecit. </td><td></td></tr>
        </table>