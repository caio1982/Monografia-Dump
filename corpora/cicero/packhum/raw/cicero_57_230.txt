<table>
          <script>targetHit=0;</script>
          <tr class="title first  date"><td>Id<span class="snum">.</span> Iun<span class="snum">.</span> <span class="snum">48</span> <span class="snum">(</span>§<span class="snum">3)</span> in castris Pompei</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quid hic agatur scire poteris ex eo qui litteras attulit; quem</td><td>11.3.1.1</td></tr><tr><td>diutius tenui quia cottidie aliquid novi exspectabamus, neque</td><td></td></tr><tr><td>nunc mittendi tamen ulla causa fuit praeter eam de qua tibi</td><td></td></tr><tr><td>rescribi voluisti, quod ad Kal. Quint. pertinet, quid vellem.</td><td></td></tr><tr><td>utrumque grave est, et tam gravi tempore periculum tantae</td><td>5</td></tr><tr><td>pecuniae et dubio rerum exitu ista quam scribis abruptio. qua</td><td></td></tr><tr><td>re ut alia sic hoc vel maxime tuae amicitiae benevolentiaeque</td><td></td></tr><tr><td>permitto et illius consilio et voluntati; cui miserae consuluissem</td><td></td></tr><tr><td>melius, si tecum olim coram potius quam per litteras de salute</td><td></td></tr><tr><td>nostra fortunisque deliberavissem. </td><td>10</td></tr><tr><td>  Quod negas praecipuum mihi ullum &lt;in communibus&gt; in-</td><td>2.1</td></tr><tr><td>commodis impendere, etsi ista res nihil habet consolationis,</td><td></td></tr><tr><td>tamen etiam praecipua multa sunt quae tu profecto vides et</td><td></td></tr><tr><td>gravissima esse et me facillime vitare potuisse. ea tamen erunt</td><td></td></tr><tr><td>minora si, ut adhuc factum est, administratione diligentiaque</td><td>5</td></tr><tr><td>tua levabuntur. </td><td></td></tr><tr><td>  Pecunia apud Egnatium est. sit per me ut est. neque enim</td><td>3.1</td></tr><tr><td>hoc quod agitur videtur diuturnum esse posse, ut scire iam</td><td></td></tr><tr><td>possim quid maxime opus sit: etsi egeo rebus omnibus, quod is</td><td></td></tr><tr><td>quoque in angustiis est quicum sumus; cui magnam dedimus</td><td></td></tr><tr><td>pecuniam mutuam, opinantes nobis constitutis rebus eam rem</td><td>5</td></tr><tr><td>etiam honori fore. tu, ut antea fecisti, velim, si qui erunt ad</td><td></td></tr><tr><td>quos aliquid scribendum a me existimes, ipse conficias. tuis </td><td></td></tr><tr><td>salutem dic. cura ut valeas. in primis id quod scribis omnibus</td><td></td></tr><tr><td>rebus cura et provide, ne quid ei desit de qua scis me miserri-</td><td></td></tr><tr><td>mum esse. Id. Iun. ex castris.</td><td>10</td></tr>
        </table>