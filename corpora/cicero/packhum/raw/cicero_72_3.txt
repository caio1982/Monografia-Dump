<table>
          <script>targetHit=0;</script>
          <tr><td>  Haec deus is, qui erat, de aliquando futuro deo</td><td>20.1</td></tr><tr><td>cogitans levem illum effecit et undique aequabilem</td><td></td></tr><tr><td>et a medio ad summum parem et perfectum atque</td><td></td></tr><tr><td>absolutum ex absolutis atque perfectis. Animum autem</td><td></td></tr><tr><td>ut in eo medio conlocavit, ita per totum tetendit;</td><td>5</td></tr><tr><td>deinde eum circumdedit corpore et vestivit extrinsecus</td><td></td></tr><tr><td>caeloque solivago et volubili et in orbem incitato</td><td></td></tr><tr><td>conplexus est, quod secum ipsum propter virtutem</td><td></td></tr><tr><td>facile esse posset nec desideraret alterum satis sibi</td><td></td></tr><tr><td>ipsum notum et familiare. Sic deus ille aeternus hunc</td><td>21.1</td></tr><tr><td>perfecte beatum deum procreavit. Sed animum haud</td><td></td></tr><tr><td>ita, ut modo locuti sumus, tum denique, cum corpus</td><td></td></tr><tr><td>ei effecisset, inchoavit; neque enim esset rectum mi-</td><td></td></tr><tr><td>nori parere maiorem; sed nos multa inconsiderate ac</td><td>5</td></tr><tr><td>temere dicimus. Deus autem et ortu et virtute anti-</td><td></td></tr><tr><td>quiorem genuit animum eumque ut dominum atque</td><td></td></tr><tr><td>imperantem oboedienti praefecit corpori, idque molitus</td><td></td></tr><tr><td>tali quodam est modo: Ex ea materia, quae individua</td><td></td></tr><tr><td>est et quae semper unius modi suique similis, et ex</td><td>10</td></tr><tr><td>ea, quae in corporibus dividua gignitur, tertium ma-</td><td></td></tr><tr><td>teriae genus ex duobus in medium admiscuit, quod</td><td></td></tr><tr><td>esset eiusdem naturae et quod alterius, idque inter-</td><td></td></tr><tr><td>iecit inter individuum atque id, quod dividuum esset</td><td></td></tr><tr><td>in corpore. Ea cum tria sumpsisset, in unam speciem</td><td>22.1</td></tr><tr><td>temperavit naturamque illam, quam alterius diximus,</td><td></td></tr><tr><td>vi cum eadem coniunxit fugientem et eius copulatio-</td><td></td></tr><tr><td>nis alienam; quae permiscens cum materia cum ex</td><td></td></tr><tr><td>tribus effecisset unum, id ipsum in ea, quae decuit,</td><td>5</td></tr><tr><td>membra partitus est. Iam partis singulas ex eodem</td><td></td></tr><tr><td>et ex altero et ex materia temperavit. Fuit autem</td><td></td></tr><tr><td>talis illa partitio: unam principio partem detraxit ex</td><td></td></tr><tr><td>toto, secundam autem primae partis duplam, deinde</td><td></td></tr><tr><td>tertiam, quae esset secundae sesquialtera, primae tripla,</td><td>10</td></tr><tr><td>deinde quartam, quae secundae dupla esset, quintam</td><td></td></tr><tr><td>inde, quae tertiae tripla, tum sextam octuplam primae,</td><td></td></tr><tr><td>postremo septimam, quae septem et viginti partibus</td><td></td></tr><tr><td>antecederet primae. Deinde instituit dupla et tripla </td><td>23.1</td></tr><tr><td>intervalla explere partis rursus ex toto desecans; quas</td><td></td></tr><tr><td>&lt;in&gt; intervallis ita locabat, ut in singulis essent bina</td><td></td></tr><tr><td>media (vix enim audeo dicere medietates, quas Graeci</td><td></td></tr><tr><td>μεσότητας appellant; sed quasi ita dixerim, intellega-</td><td>5</td></tr><tr><td>tur; erit enim planius), earum alteram eadem parte</td><td></td></tr><tr><td>praestantem extremis eademque superatam, alteram</td><td></td></tr><tr><td>pari numero praestantem extremis parique superatam.</td><td></td></tr><tr><td>Sesquialteris autem intervallis et sesquitertiis et ses-</td><td></td></tr><tr><td>quioctavis sumptis ex his conligationibus in primis</td><td>10</td></tr><tr><td>intervallis sesquioctavo intervallo sesquitertia omnia</td><td></td></tr><tr><td>explebat, cum particulam singulorum relinqueret. Eius</td><td>24.1</td></tr><tr><td>autem particulae intervallo relicto habebat &lt;numerus</td><td></td></tr><tr><td>ad&gt; numerum eandem proportionem conparationem&lt;que&gt;</td><td></td></tr><tr><td>in extremis, quam habent ducenta quinquaginta &lt;sex&gt;</td><td></td></tr><tr><td>cum ducentis quadraginta tribus, atque ita permixtum</td><td>5</td></tr><tr><td>illud, ex quo haec secuit, iam omne consumpserat.</td><td></td></tr><tr><td>Hanc igitur omnem coniunctionem duplicem in longi-</td><td></td></tr><tr><td>tudinem diffidit mediaeque accommodans mediam quasi</td><td></td></tr><tr><td>decussavit, deinde in orbem intorsit, ut et ipsae se-</td><td></td></tr><tr><td>cum et inter se ex commissura, quae e regione esset,</td><td>10</td></tr><tr><td>iungerentur, eoque motu, cuius orbis semper in eodem</td><td></td></tr><tr><td>erat eodemque modo ciebatur, undique est eas circum-</td><td></td></tr><tr><td>plexus. Atque ita cum alterum esset exteriorem, &lt;al-</td><td>25.1</td></tr><tr><td>terum interiorem&gt; amplexus orbem, illum eiusdem na-</td><td></td></tr><tr><td>turae, hunc alterius notavit eamque, quae erat eius-</td><td></td></tr><tr><td>dem, detorsit a latere in dexteram partem, hanc autem</td><td></td></tr><tr><td>citimam a mediana linea direxit ad laevam, sed prin-</td><td>5</td></tr><tr><td>cipatum dedit superiori, quam solam individuam reli-</td><td></td></tr><tr><td>quit. Interiorem autem cum in sex partis divisisset,</td><td></td></tr><tr><td>septem orbis dispares duplo et triplo intervallo mo-</td><td></td></tr><tr><td>veri iussit contrariis inter se cursibus. Eorum autem</td><td></td></tr><tr><td>trium fecit pares celeritates, sed quattuor et inter se</td><td>10</td></tr><tr><td>dispares et dissimilis trium reliquorum. </td><td></td></tr>
        </table>