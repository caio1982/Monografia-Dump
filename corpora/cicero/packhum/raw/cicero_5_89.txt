<table>
          <script>targetHit=0;</script>
          <tr><td>  Atque ego hoc plus oneris habeo quam qui ceteros</td><td>2.3.4.1</td></tr><tr><td>accusarunt,—si onus est id appellandum quod cum laetitia</td><td></td></tr><tr><td>feras ac voluptate: verum tamen ego hoc amplius suscepi</td><td></td></tr><tr><td>quam ceteri quod ita postulatur ab hominibus ut his</td><td></td></tr><tr><td>abstineant maxime vitiis in quibus alterum reprehenderint.</td><td>5</td></tr><tr><td>Furem aliquem aut rapacem accusaris: vitanda tibi semper</td><td></td></tr><tr><td>erit omnis avaritiae suspicio. Maleficum quempiam addu-</td><td></td></tr><tr><td>xeris aut crudelem: cavendum erit semper ne qua in re</td><td></td></tr><tr><td>asperior aut inhumanior fuisse videare. Corruptorem,</td><td></td></tr><tr><td>adulterum: providendum diligenter ne quod in vita vesti- </td><td>10</td></tr><tr><td>gium libidinis appareat: omnia postremo quae vindicaris in</td><td></td></tr><tr><td>altero tibi ipsi vehementer fugienda sunt. Etenim non</td><td></td></tr><tr><td>modo accusator, sed ne obiurgator quidem ferendus est</td><td></td></tr><tr><td>is qui, quod in altero vitium reprehendit, in eo ipse repre-</td><td></td></tr><tr><td>henditur. Ego in uno homine omnia vitia quae possunt in</td><td>5.1</td></tr><tr><td>homine perdito nefarioque esse reprehendo; nullum esse</td><td></td></tr><tr><td>dico indicium libidinis sceleris audaciae quod non in istius</td><td></td></tr><tr><td>unius vita perspicere possitis. Ergo in isto reo legem hanc</td><td></td></tr><tr><td>mihi, iudices, statuo, vivendum ita esse ut isti non modo</td><td>5</td></tr><tr><td>factis dictisque omnibus, sed etiam oris oculorumque illa</td><td></td></tr><tr><td>contumacia ac superbia quam videtis, dissimillimus esse ac</td><td></td></tr><tr><td>semper fuisse videar. Patior, non moleste fero, iudices, eam</td><td></td></tr><tr><td>vitam quae mihi sua sponte antea iucunda fuerit nunc iam</td><td></td></tr><tr><td>mea lege et condicione necessariam quoque futuram. </td><td>10</td></tr><tr><td>  Et in hoc homine saepe a me quaeris, Hortensi, quibus</td><td>6.1</td></tr><tr><td>inimicitiis aut qua iniuria adductus ad accusandum de-</td><td></td></tr><tr><td>scenderim? Mitto iam rationem offici mei necessitudinisque</td><td></td></tr><tr><td>Siculorum: de ipsis tibi inimicitiis respondeo. An tu</td><td></td></tr><tr><td>maiores ullas inimicitias putas esse quam contrarias homi-</td><td>5</td></tr><tr><td>num sententias ac dissimilitudines studiorum ac voluntatum?</td><td></td></tr><tr><td>Fidem sanctissimam in vita qui putat, potest ei non ini-</td><td></td></tr><tr><td>micus esse qui quaestor consulem suum consiliis commissis,</td><td></td></tr><tr><td>pecunia tradita, rebus omnibus creditis spoliare, relinquere,</td><td></td></tr><tr><td>prodere, oppugnare ausus sit? Pudorem ac pudicitiam qui</td><td>10</td></tr><tr><td>colit, potest animo aequo istius cotidiana adulteria, mere-</td><td></td></tr><tr><td>triciam disciplinam, domesticum lenocinium videre? Qui</td><td></td></tr><tr><td>religiones deorum immortalium retinere vult, ei qui fana</td><td></td></tr><tr><td>spoliarit omnia, qui ex tensarum orbitis praedari sit ausus,</td><td></td></tr><tr><td>inimicus non esse qui potest? Qui iure aequo omnis putat</td><td>15</td></tr><tr><td>esse oportere, is tibi non infestissimus sit, cum cogitet </td><td></td></tr><tr><td>varietatem libidinemque decretorum tuorum? qui sociorum</td><td></td></tr><tr><td>iniuriis provinciarumque incommodis doleat, is in te non</td><td></td></tr><tr><td>expilatione Asiae, vexatione Pamphyliae, squalore et lacrimis</td><td></td></tr><tr><td>Siciliae concitetur? qui civium Romanorum iura ac liberta-</td><td>20</td></tr><tr><td>tem sanctam apud omnis haberi velit, is non tibi plus</td><td></td></tr><tr><td>etiam quam inimicus esse debeat, cum tua verbera, cum</td><td></td></tr><tr><td>securis, cum cruces ad civium Romanorum supplicia fixas</td><td></td></tr><tr><td>recordetur? An si qua in re contra rem meam decrevisset</td><td>7.1</td></tr><tr><td>aliquid iniuria, iure ei me inimicum esse arbitrarere: cum</td><td></td></tr><tr><td>omnia contra omnium bonorum rem causam rationem utili-</td><td></td></tr><tr><td>tatem voluntatemque fecerit, quaeris cur ei sim inimicus</td><td></td></tr><tr><td>cui populus Romanus infestus est? qui praesertim plus</td><td>5</td></tr><tr><td>etiam quam pars virilis postulat pro voluntate populi</td><td></td></tr><tr><td>Romani oneris ac muneris suscipere debeam. Quid? illa</td><td></td></tr><tr><td>quae leviora videntur esse non cuiusvis animum possunt</td><td></td></tr><tr><td>movere, quod ad tuam ipsius amicitiam ceterorumque</td><td></td></tr><tr><td>hominum magnorum atque nobilium faciliorem aditum</td><td>10</td></tr><tr><td>istius habet nequitia et audacia quam cuiusquam nostrum</td><td></td></tr><tr><td>virtus et integritas? Odistis hominum novorum industriam,</td><td></td></tr><tr><td>despicitis eorum frugalitatem, pudorem contemnitis, inge-</td><td></td></tr><tr><td>nium vero et virtutem depressam exstinctamque cupitis:</td><td></td></tr><tr><td>Verrem amatis! Ita credo: si non virtute, non industria,</td><td>8.1</td></tr><tr><td>non innocentia, non pudore, non pudicitia, at sermone, at</td><td></td></tr><tr><td>litteris, at humanitate eius delectamini. Nihil eorum est,</td><td></td></tr><tr><td>contraque sunt omnia cum summo dedecore ac turpitudine</td><td></td></tr><tr><td>tum singulari stultitia atque inhumanitate oblita. Huic</td><td>5</td></tr><tr><td>homini si cuius domus patet, utrum ea patere an hiare</td><td></td></tr><tr><td>ac poscere aliquid videtur? Hunc vestri ianitores, hunc</td><td></td></tr><tr><td>cubicularii diligunt; hunc liberti vestri, hunc servi ancillae-</td><td></td></tr><tr><td>que amant; hic cum venit extra ordinem vocatur; hic </td><td></td></tr><tr><td>solus introducitur; ceteri saepe frugalissimi homines exclu-</td><td>10</td></tr><tr><td>duntur. Ex quo intellegi potest eos vobis esse carissimos</td><td></td></tr><tr><td>qui ita vixerint ut sine vestro praesidio salvi esse non</td><td></td></tr><tr><td>possint. Quid? hoc cuiquam ferendum putas esse, nos ita</td><td>9.1</td></tr><tr><td>vivere in pecunia tenui ut prorsus nihil adquirere velimus,</td><td></td></tr><tr><td>ut dignitatem nostram populique Romani beneficia non</td><td></td></tr><tr><td>copiis sed virtute tueamur, istum rebus omnibus undique</td><td></td></tr><tr><td>ereptis impune eludentem circumfluere atque abundare?</td><td>5</td></tr><tr><td>huius argento dominia vestra, huius signis et tabulis forum</td><td></td></tr><tr><td>comitiumque ornari, praesertim cum vos vestro Marte his</td><td></td></tr><tr><td>rebus omnibus abundetis? Verrem esse qui vestras villas</td><td></td></tr><tr><td>suis manubiis ornet? Verrem esse qui cum L. Mummio</td><td></td></tr><tr><td>certet, ut pluris hic sociorum urbis quam ille hostium</td><td>10</td></tr><tr><td>spoliasse videatur, pluris hic villas ornamentis fanorum</td><td></td></tr><tr><td>quam ille fana spoliis hostium ornasse? Et is erit ob eam</td><td></td></tr><tr><td>rem vobis carior ut ceteri libentius suo periculo vestris</td><td></td></tr><tr><td>cupiditatibus serviant? </td><td></td></tr>
        </table>