<table>
          <script>targetHit=0;</script>
          <tr><td>  Videte igitur utrum sit aequius hominem honestissimum,</td><td>41.1</td></tr><tr><td>virum fortissimum, civem optimum dedi inimicissimis atque</td><td></td></tr><tr><td>immanissimis nationibus an reddi amicis, praesertim cum</td><td></td></tr><tr><td>tot res sint quae vestris animis pro huius innocentis salute</td><td></td></tr><tr><td>supplicent, primum generis antiquitas, quam Tusculo, ex</td><td>5</td></tr><tr><td>clarissimo municipio, profectam in monumentis rerum gesta-</td><td></td></tr><tr><td>rum incisam ac notatam videmus, tum autem continuae prae-</td><td></td></tr><tr><td>turae, quae et ceteris ornamentis et existimatione innocentiae</td><td></td></tr><tr><td>maxime floruerunt, deinde recens memoria parentis, cuius</td><td></td></tr><tr><td>sanguine non solum Asculanorum manus, a qua interfectus</td><td>10</td></tr><tr><td>est, sed totum illud sociale bellum macula sceleris imbutum</td><td></td></tr><tr><td>est, postremo ipse cum in omnibus vitae partibus honestus</td><td></td></tr><tr><td>atque integer, tum in re militari cum summi consili et maximi</td><td></td></tr><tr><td>animi, tum vero usu quoque bellorum gerendorum in primis</td><td></td></tr><tr><td>eorum hominum qui nunc sunt exercitatus. Qua re si etiam</td><td>42.1</td></tr><tr><td>monendi estis a me, iudices, quod non estis, videor hoc leviter</td><td></td></tr><tr><td>pro mea auctoritate vobis praecipere posse, ut ex eo genere</td><td></td></tr><tr><td>homines quorum cognita virtus, industria, felicitas in re mili- </td><td></td></tr><tr><td>tari sit diligenter vobis retinendos existimetis. Fuit enim</td><td>5</td></tr><tr><td>maior talium &lt;tum&gt; virorum in hac re publica copia; quae</td><td></td></tr><tr><td>cum esset, tamen eorum non modo saluti sed etiam honori</td><td></td></tr><tr><td>consulebatur. Quid nunc vobis faciendum est studiis mili-</td><td></td></tr><tr><td>taribus apud iuventutem obsoletis, &lt;fortissimis&gt; autem homi-</td><td></td></tr><tr><td>nibus ac summis ducibus partim aetate, partim civitatis</td><td>10</td></tr><tr><td>discordiis ac rei publicae calamitate consumptis, cum tot</td><td></td></tr><tr><td>bella aut a nobis necessario suscipiantur aut subito atque</td><td></td></tr><tr><td>improvisa nascantur? nonne et hominem ipsum ad dubia</td><td></td></tr><tr><td>rei publicae tempora reservandum et ceteros studio laudis</td><td></td></tr><tr><td>ac virtutis inflammandos putatis? Recordamini quos legatos</td><td>43.1</td></tr><tr><td>nuper in bello &lt;Italico&gt; L. Iulius, quos P. Rutilius, quos L. Cato,</td><td></td></tr><tr><td>quos Cn. Pompeius habuerit; scietis fuisse tum M. Cornutum,</td><td></td></tr><tr><td>L. Cinnam, L. Sullam, praetorios homines, belli gerendi peri-</td><td></td></tr><tr><td>tissimos; praeterea C. Marium, P. Didium, Q. Catulum,</td><td>5</td></tr><tr><td>P. Crassum, non litteris homines ad rei militaris scientiam,</td><td></td></tr><tr><td>sed rebus gestis ac victoriis eruditos. Age vero, nunc inferte</td><td></td></tr><tr><td>oculos in curiam, introspicite penitus in omnis rei publicae</td><td></td></tr><tr><td>partis; utrum videtis nihil posse accidere ut tales viri desi-</td><td></td></tr><tr><td>derandi sint, an, si acciderit, eorum hominum copia populum</td><td>10</td></tr><tr><td>Romanum abundare? Quae si diligenter attendetis, pro-</td><td></td></tr><tr><td>fecto, iudices, virum ad labores belli impigrum, ad pericula</td><td></td></tr><tr><td>fortem, ad usum ac disciplinam peritum, ad consilia pru-</td><td></td></tr><tr><td>dentem, ad casum fortunamque felicem domi vobis ac liberis</td><td></td></tr><tr><td>vestris retinere quam inimicissimis populo Romano nationi-</td><td>15</td></tr><tr><td>bus et crudelissimis tradere et condonare maletis. </td><td></td></tr>
        </table>