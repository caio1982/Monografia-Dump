<table>
          <script>targetHit=0;</script>
          <tr><td>  C.F. Habeo ista; nunc ea quae cum</td><td>129.1</td></tr><tr><td>quale sit quippiam disceptatur quaeri ex utraque</td><td></td></tr><tr><td>parte deceat velim audire. </td><td></td></tr><tr><td>  C.P. Confitentur in isto genere qui arguuntur se</td><td></td></tr><tr><td>id fecisse ipsum in quo reprehenduntur, sed quoniam</td><td>5</td></tr><tr><td>iure se fecisse dicunt, iuris est omnis ratio nobis</td><td></td></tr><tr><td>explicanda. Quod dividitur in duas partes primas,</td><td></td></tr><tr><td>naturam atque legem, et utriusque generis vis in</td><td></td></tr><tr><td>divinum et humanum ius est distributa, quorum</td><td></td></tr><tr><td>aequitatis est unum, alterum religionis. Aequitatis</td><td>130.1</td></tr><tr><td>autem vis est duplex, cuius altera directa et veri et</td><td></td></tr><tr><td>iusti et ut dicitur aequi et boni ratione defenditur,</td><td></td></tr><tr><td>altera ad vicissitudinem referendae gratiae pertinet,</td><td></td></tr><tr><td>quod in beneficio gratia, in iniuria ultio nominatur.</td><td>5</td></tr><tr><td>Atque haec communia sunt naturae atque legis, sed</td><td></td></tr><tr><td>propria legis et ea quae scripta sunt et ea quae sine</td><td></td></tr><tr><td>litteris aut gentium iure aut maiorum more retinen-</td><td></td></tr><tr><td>tur. Scriptorum autem privatum aliud est, publicum</td><td></td></tr><tr><td>aliud: publicum lex, senatusconsultum, foedus,</td><td>10</td></tr><tr><td>privatum tabulae, pactum conventum, stipulatio.</td><td></td></tr><tr><td>Quae autem scripta non sunt, ea aut consuetudine</td><td></td></tr><tr><td>aut conventis hominum et quasi consensu obtinentur,</td><td></td></tr><tr><td>atque etiam hoc in primis, ut nostros mores legesque</td><td></td></tr><tr><td>tueamur quodammodo naturali iure praescriptum</td><td>15</td></tr><tr><td>est. Et quoniam breviter aperti fontes sunt quasi</td><td>131.1</td></tr><tr><td>quidam aequitatis, meditata nobis ad hoc causarum </td><td></td></tr><tr><td>genus esse debebunt ea quae dicenda erunt in</td><td></td></tr><tr><td>orationibus de natura, de legibus, de more maiorum,</td><td></td></tr><tr><td>de propulsanda iniuria, de ulciscenda, de omni parte</td><td>5</td></tr><tr><td>iuris. Si imprudenter aut necessitate aut casu</td><td></td></tr><tr><td>quippiam fecerit quod non concederetur eis qui sua</td><td></td></tr><tr><td>sponte et voluntate fecissent, ad eius facti depreca-</td><td></td></tr><tr><td>tionem ignoscendi petenda venia est quae sumetur</td><td></td></tr><tr><td>ex plerisque locis aequitatis. </td><td>10</td></tr>
        </table>