<table>
          <script>targetHit=0;</script>
          <tr><td>  At enim in praeturae petitione prior renuntiatus est</td><td>35.1</td></tr><tr><td>Servius. Pergitisne vos tamquam ex syngrapha agere cum</td><td></td></tr><tr><td>populo ut, quem locum semel honoris cuipiam dederit,</td><td></td></tr><tr><td>eundem &lt;in&gt; reliquis honoribus debeat? Quod enim fretum,</td><td></td></tr><tr><td>quem Euripum tot motus, tantas, tam varias habere putatis</td><td>5</td></tr><tr><td>agitationes commutationesque fluctuum, quantas perturba-</td><td></td></tr><tr><td>tiones et quantos aestus habet ratio comitiorum? Dies</td><td></td></tr><tr><td>intermissus aut nox interposita saepe perturbat omnia, et </td><td></td></tr><tr><td>totam opinionem parva non numquam commutat aura</td><td></td></tr><tr><td>rumoris. Saepe etiam sine ulla aperta causa fit aliud atque</td><td>10</td></tr><tr><td>existimaris, ut non numquam ita factum esse etiam populus</td><td></td></tr><tr><td>admiretur, quasi vero non ipse fecerit. Nihil est incertius</td><td>36.1</td></tr><tr><td>volgo, nihil obscurius voluntate hominum, nihil fallacius</td><td></td></tr><tr><td>ratione tota comitiorum. Quis L. Philippum summo</td><td></td></tr><tr><td>ingenio, opera, gratia, nobilitate a M. Herennio superari</td><td></td></tr><tr><td>posse arbitratus est? quis Q. Catulum humanitate, sapientia,</td><td>5</td></tr><tr><td>integritate antecellentem a Cn. Mallio? quis M. Scaurum,</td><td></td></tr><tr><td>hominem gravissimum, civem egregium, fortissimum sena-</td><td></td></tr><tr><td>torem, a Q. Maximo? Non modo horum nihil ita fore</td><td></td></tr><tr><td>putatum est sed, ne cum esset factum quidem, qua re ita</td><td></td></tr><tr><td>factum esset intellegi potuit. Nam, ut tempestates saepe</td><td>10</td></tr><tr><td>certo aliquo caeli signo commoventur, saepe improviso</td><td></td></tr><tr><td>nulla ex certa ratione obscura aliqua ex causa concitantur,</td><td></td></tr><tr><td>sic in hac comitiorum tempestate populari saepe intellegas</td><td></td></tr><tr><td>quo signo commota sit, saepe ita obscura causa est ut casu</td><td></td></tr><tr><td>excitata esse videatur. Sed tamen si est reddenda ratio,</td><td>37.1</td></tr><tr><td>duae res vehementer in praetura desideratae sunt quae</td><td></td></tr><tr><td>ambae in consulatu multum Murenae profuerunt, una ex-</td><td></td></tr><tr><td>spectatio muneris quae et rumore non nullo et studiis sermo-</td><td></td></tr><tr><td>nibusque competitorum creverat, &lt;altera&gt; quod ei quos in</td><td>5</td></tr><tr><td>provincia ac legatione omni et liberalitatis et virtutis suae</td><td></td></tr><tr><td>testis habuerat nondum decesserant. Horum utrumque ei</td><td></td></tr><tr><td>fortuna ad consulatus petitionem reservavit. Nam et L.</td><td></td></tr><tr><td>Luculli exercitus qui ad triumphum convenerat idem</td><td></td></tr><tr><td>comitiis L. Murenae praesto fuit, et munus amplissimum </td><td>10</td></tr><tr><td>quod petitio praeturae desiderarat praetura restituit. Num</td><td>38.1</td></tr><tr><td>tibi haec parva videntur adiumenta et subsidia consulatus,</td><td></td></tr><tr><td>voluntas militum, quae&lt;que&gt; cum per se valet multitudine,</td><td></td></tr><tr><td>cum apud suos gratia, tum vero in consule declarando</td><td></td></tr><tr><td>multum etiam apud universum populum Romanum auctori-</td><td>5</td></tr><tr><td>tatis habet, suffragatio militaris? Imperatores enim comitiis</td><td></td></tr><tr><td>consularibus, non verborum interpretes deliguntur. Qua re</td><td></td></tr><tr><td>gravis est illa oratio: 'Me saucium recreavit, me praeda</td><td></td></tr><tr><td>donavit; hoc duce castra cepimus, signa contulimus; num-</td><td></td></tr><tr><td>quam iste plus militi laboris imposuit quam sibi sumpsit,</td><td>10</td></tr><tr><td>ipse cum fortis tum etiam felix.' Hoc quanti putas esse ad</td><td></td></tr><tr><td>famam hominum ac voluntatem? Etenim, si tanta illis</td><td></td></tr><tr><td>comitiis religio est ut adhuc semper omen valuerit prae-</td><td></td></tr><tr><td>rogativum, quid mirum est in hoc felicitatis famam sermo-</td><td></td></tr><tr><td>nemque valuisse? </td><td>15</td></tr>
        </table>