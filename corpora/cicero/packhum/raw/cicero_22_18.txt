<table>
          <script>targetHit=0;</script>
          <tr><td>  Sed ut a mea causa iam recedam, reliquas illius anni pestis</td><td>55.1</td></tr><tr><td>recordamini—sic enim facillime perspicietis quantam vim</td><td></td></tr><tr><td>omnium remediorum a magistratibus proximis res publica</td><td></td></tr><tr><td>desiderarit—legum multitudinem, cum earum quae latae sunt,</td><td></td></tr><tr><td>tum vero quae promulgatae fuerunt. Nam latae quidem</td><td>5</td></tr><tr><td>sunt consulibus illis—tacentibus dicam? immo vero etiam</td><td></td></tr><tr><td>adprobantibus; ut censoria notio et gravissimum iudicium</td><td></td></tr><tr><td>sanctissimi magistratus de re publica tolleretur, ut conlegia</td><td></td></tr><tr><td>non modo illa vetera contra senatus consultum restitueren-</td><td></td></tr><tr><td>tur, sed &lt;ab&gt; uno gladiatore innumerabilia alia nova conscribe-</td><td>10</td></tr><tr><td>rentur, ut remissis senis et trientibus quinta prope pars vecti-</td><td></td></tr><tr><td>galium tolleretur, ut Gabinio pro illa sua Cilicia, quam sibi,</td><td></td></tr><tr><td>si rem publicam prodidisset, pactus erat, Syria daretur, et</td><td></td></tr><tr><td>uni helluoni bis de eadem re deliberandi et rogata &lt;lege</td><td></td></tr><tr><td>potestas per nov&gt;am legem fieret provinciae commutandae. </td><td>15</td></tr><tr><td>  Mitto eam legem quae omnia iura religionum, auspiciorum,</td><td>56.1</td></tr><tr><td>potestatum, omnis leges quae sunt de iure et de tempore</td><td></td></tr><tr><td>legum rogandarum, una rogatione delevit; mitto omnem</td><td></td></tr><tr><td>domesticam labem: etiam exteras nationes illius anni furore</td><td></td></tr><tr><td>conquassatas videbamus. Lege tribunicia Matris Magnae</td><td>5</td></tr><tr><td>Pessinuntius ille sacerdos expulsus et spoliatus sacerdotio</td><td></td></tr><tr><td>est, fanumque sanctissimarum atque antiquissimarum re-</td><td></td></tr><tr><td>ligionum venditum pecunia grandi Brogitaro, impuro homini</td><td></td></tr><tr><td>atque indigno illa religione, praesertim cum eam sibi ille</td><td></td></tr><tr><td>non colendi, sed violandi causa adpetisset; appellati reges</td><td>10</td></tr><tr><td>a populo qui id numquam ne a senatu quidem postulassent;</td><td></td></tr><tr><td>reducti exsules Byzantium condemnati tum cum indemnati</td><td></td></tr><tr><td>cives e civitate eiciebantur. Rex Ptolomaeus, qui, si nondum </td><td>57.1</td></tr><tr><td>erat ipse a senatu socius appellatus, erat tamen frater eius</td><td></td></tr><tr><td>regis qui, cum esset in eadem causa, iam erat a senatu</td><td></td></tr><tr><td>honorem istum consecutus, erat eodem genere eisdemque</td><td></td></tr><tr><td>maioribus, eadem vetustate societatis, denique erat rex, si</td><td>5</td></tr><tr><td>nondum socius, at non hostis; pacatus, quietus, fretus im-</td><td></td></tr><tr><td>perio populi Romani regno paterno atque avito regali otio</td><td></td></tr><tr><td>perfruebatur—: de hoc nihil cogitante, nihil suspicante,</td><td></td></tr><tr><td>eisdem operis suffragium ferentibus, est rogatum ut sedens</td><td></td></tr><tr><td>cum purpura et sceptro et illis insignibus regiis praeconi</td><td>10</td></tr><tr><td>publico subiceretur, et imperante populo Romano, qui etiam</td><td></td></tr><tr><td>bello victis regibus regna reddere consuevit, rex amicus nulla</td><td></td></tr><tr><td>iniuria commemorata, nullis rebus repetitis, cum bonis omni-</td><td></td></tr><tr><td>bus publicaretur. </td><td></td></tr>
        </table>