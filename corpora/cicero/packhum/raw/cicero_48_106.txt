<table>
          <script>targetHit=0;</script>
          <tr class="title first last  "><td>LIBER QUINTUS </td><td></td></tr><tr><td>  Cum audissem Antiochum, Brute, ut solebam, cum</td><td>5.1.1</td></tr><tr><td>M. Pisone in eo gymnasio, quod Ptolomaeum vocatur, </td><td></td></tr><tr><td>unaque nobiscum Q. frater et T. Pomponius Luciusque</td><td></td></tr><tr><td>Cicero, frater noster cognatione patruelis, amore ger-</td><td></td></tr><tr><td>manus, constituimus inter nos ut ambulationem post-</td><td>5</td></tr><tr><td>meridianam conficeremus in Academia, maxime quod</td><td></td></tr><tr><td>is locus ab omni turba id temporis vacuus esset. ita-</td><td></td></tr><tr><td>que ad tempus ad Pisonem omnes. inde sermone vario</td><td></td></tr><tr><td>sex illa a Dipylo stadia confecimus. cum autem ve-</td><td></td></tr><tr><td>nissemus in Academiae non sine causa nobilitata spa-</td><td>10</td></tr><tr><td>tia, solitudo erat ea, quam volueramus. tum Piso:</td><td>2.1</td></tr><tr><td>Naturane nobis hoc, inquit, datum dicam an errore</td><td></td></tr><tr><td>quodam, ut, cum ea loca videamus, in quibus memoria</td><td></td></tr><tr><td>dignos viros acceperimus multum esse versatos, magis</td><td></td></tr><tr><td>moveamur, quam si quando eorum ipsorum aut facta</td><td>5</td></tr><tr><td>audiamus aut scriptum aliquod legamus? velut ego</td><td></td></tr><tr><td>nunc moveor. venit enim mihi Platonis in mentem,</td><td></td></tr><tr><td>quem accepimus primum hic disputare solitum; cuius</td><td></td></tr><tr><td>etiam illi hortuli propinqui non memoriam solum mihi</td><td></td></tr><tr><td>afferunt, sed ipsum videntur in conspectu meo ponere.</td><td>10</td></tr><tr><td>hic Speusippus, hic Xenocrates, hic eius auditor Po-</td><td></td></tr><tr><td>lemo, cuius illa ipsa sessio fuit, quam videmus. Equi-</td><td></td></tr><tr><td>dem etiam curiam nostram—Hostiliam dico, non</td><td></td></tr><tr><td>hanc novam, quae minor mihi esse videtur, posteaquam</td><td></td></tr><tr><td>est maior—solebam intuens Scipionem, Catonem,</td><td>15</td></tr><tr><td>Laelium, nostrum vero in primis avum cogitare; tanta</td><td></td></tr><tr><td>vis admonitionis inest in locis; ut non sine causa ex</td><td></td></tr><tr><td>iis memoriae ducta sit disciplina. </td><td></td></tr>
        </table>