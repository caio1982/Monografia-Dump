<table>
          <script>targetHit=0;</script>
          <tr><td>  Sed incidunt saepe tempora, cum ea, quae maxime</td><td>1.31.1</td></tr><tr><td>videntur digna esse iusto homine, eoque quem virum</td><td></td></tr><tr><td>bonum dicimus, commutantur fiuntque contraria, ut</td><td></td></tr><tr><td>reddere depositum, [¹⁷etiamne furioso?]¹⁷ facere promis-</td><td></td></tr><tr><td>sum quaeque pertinent ad veritatem et ad fidem; ea</td><td>5</td></tr><tr><td>migrare interdum et non servare fit iustum. Referri</td><td></td></tr><tr><td>enim decet ad ea, quae posui principio fundamenta</td><td></td></tr><tr><td>iustitiae, primum ut ne cui noceatur, deinde ut com-</td><td></td></tr><tr><td>muni utilitati serviatur. Ea cum tempore commutan-</td><td></td></tr><tr><td>tur, commutatur officium et non semper est idem.</td><td>10</td></tr><tr><td>Potest enim accidere promissum aliquod et conven- </td><td>32.1</td></tr><tr><td>tum, ut id effici sit inutile vel ei, cui promissum sit,</td><td></td></tr><tr><td>vel ei, qui promiserit. Nam si, ut in fabulis est, Nep-</td><td></td></tr><tr><td>tunus, quod Theseo promiserat, non fecisset, Theseus</td><td></td></tr><tr><td>Hippolyto filio non esset orbatus. Ex tribus enim op-</td><td>5</td></tr><tr><td>tatis, ut scribitur, hoc erat tertium, quod de Hippolyti</td><td></td></tr><tr><td>interitu iratus optavit; quo impetrato in maximos luc-</td><td></td></tr><tr><td>tus incidit. Nec promissa igitur servanda sunt ea,</td><td></td></tr><tr><td>quae sint is, quibus promiseris inutilia, nec si plus tibi</td><td></td></tr><tr><td>ea noceant, quam illi prosint [cui promiseris] contra</td><td>10</td></tr><tr><td>officium est, maius anteponi minori, ut si constitueris,</td><td></td></tr><tr><td>cuipiam te advocatum in rem praesentem esse ven-</td><td></td></tr><tr><td>turum atque interim graviter aegrotare filius coeperit,</td><td></td></tr><tr><td>non sit contra officium non facere, quod dixeris, ma-</td><td></td></tr><tr><td>gisque ille, cui promissum sit, ab officio discedat, si</td><td>15</td></tr><tr><td>se destitutum queratur. Iam illis promissis standum</td><td></td></tr><tr><td>non esse quis non videt, quae coactus quis metu, quae</td><td></td></tr><tr><td>deceptus dolo promiserit? quae quidem pleraque iure</td><td></td></tr><tr><td>praetorio liberantur, nonnulla legibus. Existunt etiam</td><td>33.1</td></tr><tr><td>saepe iniuriae calumnia quadam et nimis callida sed</td><td></td></tr><tr><td>malitiosa iuris interpretatione. Ex quo illud 'summum</td><td></td></tr><tr><td>ius summa iniuria' factum est iam tritum sermone</td><td></td></tr><tr><td>proverbium. Quo in genere etiam in re publica multa</td><td>5</td></tr><tr><td>peccantur, ut ille, qui, cum triginta dierum essent cum </td><td></td></tr><tr><td>hoste indutiae factae, noctu populabatur agros, quod</td><td></td></tr><tr><td>dierum essent pactae, non noctium indutiae. Ne noster</td><td></td></tr><tr><td>quidem probandus, si verum est Q. Fabium Labeonem</td><td></td></tr><tr><td>seu quem alium—nihil enim habeo praeter auditum</td><td>10</td></tr><tr><td>—arbitrum Nolanis et Neapolitanis de finibus a se-</td><td></td></tr><tr><td>natu datum, cum ad locum venisset, cum utrisque se-</td><td></td></tr><tr><td>paratim locutum, ne cupide quid agerent, ne adpeten-</td><td></td></tr><tr><td>ter, atque ut regredi quam progredi mallent. Id cum</td><td></td></tr><tr><td>utrique fecissent, aliquantum agri in medio relictum</td><td>15</td></tr><tr><td>est. Itaque illorum finis sic, ut ipsi dixerant, termina-</td><td></td></tr><tr><td>vit; in medio relictum quod erat, populo Romano ad-</td><td></td></tr><tr><td>iudicavit. Decipere hoc quidem est, non iudicare. Quo-</td><td></td></tr><tr><td>circa in omni est re fugienda talis sollertia. </td><td></td></tr>
        </table>