<table>
          <script>targetHit=0;</script>
          <tr><td>  Est igitur Zenonis haec definitio, ut perturbatio</td><td>4.11.5</td></tr><tr><td>sit, quod πάθος ille dicit, aversa a recta ratione contra</td><td></td></tr><tr><td>naturam animi commotio. quidam brevius perturbatio-</td><td></td></tr><tr><td>nem esse adpetitum vehementiorem, sed vehementio-</td><td></td></tr><tr><td>rem eum volunt esse, qui longius discesserit a naturae</td><td></td></tr><tr><td>constantia. partes autem perturbationum volunt ex duo-</td><td>10</td></tr><tr><td>bus opinatis bonis nasci et ex duobus opinatis malis;</td><td></td></tr><tr><td>ita esse quattuor, ex bonis libidinem et laetitiam, </td><td></td></tr><tr><td>ut sit laetitia praesentium bonorum, libido futurorum, ex</td><td></td></tr><tr><td>malis metum et aegritudinem nasci censent, me-</td><td></td></tr><tr><td>tum futuris, aegritudinem praesentibus; quae enim ve-</td><td>15</td></tr><tr><td>nientia metuuntur, eadem adficiunt aegritudine instan-</td><td></td></tr><tr><td>tia. laetitia autem et libido in bonorum opinione versan-</td><td>12.1</td></tr><tr><td>tur, cum libido ad id, quod videtur bonum, inlecta et</td><td></td></tr><tr><td>inflammata rapiatur, laetitia ut adepta iam aliquid con-</td><td></td></tr><tr><td>cupitum ecferatur et gestiat. natura enim omnes ea,</td><td></td></tr><tr><td>quae bona videntur, secuntur fugiuntque contraria;</td><td>5</td></tr><tr><td>quam ob rem simul obiecta species est cuiuspiam, quod</td><td></td></tr><tr><td>bonum videatur, ad id adipiscendum impellit ipsa na-</td><td></td></tr><tr><td>tura. id cum constanter prudenterque fit, eius modi</td><td></td></tr><tr><td>adpetitionem Stoici βούλησιν appellant, nos appelle-</td><td></td></tr><tr><td>mus voluntatem, eam illi putant in solo esse sa-</td><td>10</td></tr><tr><td>piente; quam sic definiunt: voluntas est, quae quid cum</td><td></td></tr><tr><td>ratione desiderat. quae autem ratione adversante incita-</td><td></td></tr><tr><td>ta est vehementius, ea libido est vel cupiditas effrenata,</td><td></td></tr><tr><td>quae in omnibus stultis invenitur. itemque cum ita mo-</td><td>13.1</td></tr><tr><td>vemur, ut in bono simus aliquo, dupliciter id contingit.</td><td></td></tr><tr><td>nam cum ratione animus movetur placide atque con-</td><td></td></tr><tr><td>stanter, tum illud gaudium dicitur; cum autem inani-</td><td></td></tr><tr><td>ter et effuse animus exultat, tum illa laetitia gestiens vel</td><td>5</td></tr><tr><td>nimia dici potest, quam ita definiunt: sine ratione ani-</td><td></td></tr><tr><td>mi elationem. quoniamque, ut bona natura adpetimus,</td><td></td></tr><tr><td>sic a malis natura declinamus, quae declinatio [si] cum</td><td></td></tr><tr><td>ratione fiet, cautio appelletur, eaque intellegatur in</td><td></td></tr><tr><td>solo esse sapiente; quae autem sine ratione et cum</td><td>10</td></tr><tr><td>exanimatione humili atque fracta, nominetur metus; </td><td></td></tr><tr><td>est igitur metus &lt;a&gt; ratione aversa cautio. praesentis</td><td>14.1</td></tr><tr><td>autem mali sapientis adfectio nulla est, stultorum</td><td></td></tr><tr><td>aegritudo est, eaque adficiuntur in malis opinatis</td><td></td></tr><tr><td>animosque demittunt et contrahunt rationi non obtem-</td><td></td></tr><tr><td>perantes. itaque haec prima definitio est, ut aegri-</td><td>5</td></tr><tr><td>tudo sit animi adversante ratione contractio. sic quat-</td><td></td></tr><tr><td>tuor perturbationes sunt, tres constantiae, quoniam</td><td></td></tr><tr><td>aegritudini nulla constantia opponitur. </td><td></td></tr>
        </table>