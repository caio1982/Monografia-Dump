<table>
          <script>targetHit=0;</script>
          <tr><td>  Tum Balbus 'Quam igitur a me rationem' inquit</td><td>3.6.6</td></tr><tr><td>'Cotta desideras?' </td><td></td></tr><tr><td>  Et ille 'Quadripertita' inquit 'fuit divisio tua, primum</td><td></td></tr><tr><td>ut velles docere deos esse, deinde quales essent, tum</td><td></td></tr><tr><td>ab is mundum regi, postremo consulere eos rebus hu-</td><td>10</td></tr><tr><td>manis. haec, si recte memini, partitio fuit.' </td><td></td></tr><tr><td>  'Rectissume' inquit Balbus; 'sed expecto quid re-</td><td></td></tr><tr><td>quiras.' </td><td></td></tr><tr><td>  Tum Cotta 'Primum quidque videamus' inquit 'et</td><td>7.1</td></tr><tr><td>si id est primum, quod inter omnis nisi admodum</td><td></td></tr><tr><td>impios convenit, mihi quidem ex animo exuri non po-</td><td></td></tr><tr><td>test, esse deos, id tamen ipsum, quod mihi persuasum</td><td></td></tr><tr><td>est auctoritate maiorum, cur ita sit nihil tu me doces.' </td><td>5</td></tr><tr><td>  'Quid est' inquit Balbus, 'si tibi persuasum est, cur</td><td></td></tr><tr><td>a me velis discere?' </td><td></td></tr><tr><td>  Tum Cotta 'Quia sic adgredior' inquit 'ad hanc dis-</td><td></td></tr><tr><td>putationem, quasi nihil umquam audierim de dis im-</td><td></td></tr><tr><td>mortalibus nihil cogitaverim; rudem me et integrum</td><td>10</td></tr><tr><td>discipulum accipe et ea quae requiro doce.' </td><td></td></tr><tr><td>  'Dic igitur' inquit 'quid requiras'. </td><td>8.1</td></tr><tr><td>  'Egone, primum illud, cur, quom [perspicuum in]</td><td></td></tr><tr><td>istam partem ne egere quidem oratione dixisses, quod</td><td></td></tr><tr><td>esset perspicuum et inter omnis constaret &lt;deos esse&gt;,</td><td></td></tr><tr><td>de eo ipso tam multa dixeris.' </td><td>5</td></tr><tr><td>  'Quia te quoque' inquit 'animadverti Cotta saepe</td><td></td></tr><tr><td>cum in foro diceres quam plurimis posses argumentis</td><td></td></tr><tr><td>onerare iudicem, si modo eam facultatem tibi daret</td><td></td></tr><tr><td>causa. atque hoc idem et philosophi faciunt et ego ut </td><td></td></tr><tr><td>potui feci. tu autem quod quaeris similiter facis ac</td><td>10</td></tr><tr><td>si me roges cur te duobus contuear oculis et non altero</td><td></td></tr><tr><td>coniveam, cum idem uno adsequi possim.' </td><td></td></tr>
        </table>