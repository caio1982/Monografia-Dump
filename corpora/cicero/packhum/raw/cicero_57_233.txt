<table>
          <script>targetHit=0;</script>
          <tr class="title first  date"><td>prid<span class="snum">.</span> Non<span class="snum">.</span> Nov<span class="snum">.</span> <span class="snum">48</span> Brundisi</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Quae me causae moverint, quam acerbae, quam graves, quam</td><td>11.5.1.1</td></tr><tr><td>novae, coegerintque impetu magis quodam animi uti quam</td><td></td></tr><tr><td>cogitatione, non possum ad te sine maximo dolore scribere.</td><td></td></tr><tr><td>fuerunt quidem tantae ut id quod vides effecerint. itaque nec</td><td></td></tr><tr><td>quid ad te scribam de meis rebus nec quid a te petam reperio;</td><td>5</td></tr><tr><td>rem et summam negoti vides. </td><td></td></tr><tr><td>  Equidem ex tuis litteris intellexi et iis quas communiter cum</td><td></td></tr><tr><td>aliis scripsisti et iis quas tuo nomine, quod etiam mea sponte</td><td></td></tr><tr><td>videbam, te subita re quasi debilitatum novas rationes tuendi</td><td></td></tr><tr><td>mei quaerere. </td><td>10</td></tr><tr><td>  Quod scribis placere ut propius accedam iterque per oppida</td><td>2.1</td></tr><tr><td>noctu faciam, non sane video quem ad modum id fieri possit.</td><td></td></tr><tr><td>neque enim ita apta habeo deversoria ut tota tempora diurna in</td><td></td></tr><tr><td>iis possim consumere neque ad id quod quaeris multum interest</td><td></td></tr><tr><td>utrum me homines in oppido videant an in via. sed tamen hoc</td><td>5</td></tr><tr><td>ipsum sicut alia considerabo quem ad modum commodissime</td><td></td></tr><tr><td>fieri posse videatur. </td><td></td></tr><tr><td>  Ego propter incredibilem et animi et corporis molestiam</td><td>3.1</td></tr><tr><td>conficere pluris litteras non potui; iis tantum rescripsi a quibus</td><td></td></tr><tr><td>acceperam. tu velim et Basilo et quibus praeterea videbitur,</td><td></td></tr><tr><td>etiam Servilio, conscribas, ut tibi videbitur, meo nomine. quod </td><td></td></tr><tr><td>tanto intervallo nihil omnino ad vos scripsi, his litteris profecto</td><td>5</td></tr><tr><td>intellegis rem mihi deesse de qua scribam, non voluntatem. </td><td></td></tr><tr><td>  Quod de Vatinio quaeris, neque illius neque cuiusquam mihi</td><td>4.1</td></tr><tr><td>praeterea officium deest, si reperire possent qua in re me</td><td></td></tr><tr><td>iuvarent. Quintus aversissimo a me animo Patris fuit. eodem</td><td></td></tr><tr><td>Corcyra filius venit. inde profectos eos una cum ceteris</td><td></td></tr><tr><td>arbitror.</td><td>5</td></tr>
        </table>