<table>
          <script>targetHit=0;</script>
          <tr class="title first  date"><td>xv Kal<span class="snum">.</span> Iun<span class="snum">.</span> <span class="snum">43</span> in castris ad Isaram</td><td></td></tr><tr class="title last  "><td>PLANCUS CICERONI</td><td></td></tr><tr><td>Quid in animo habuerim cum Laevus Nervaque discesserunt</td><td>10.18.1.1</td></tr><tr><td>a me et ex litteris quas iis dedi et ex ipsis cognoscere potuisti,</td><td></td></tr><tr><td>qui omnibus rebus consiliisque meis interfuerunt. accidit</td><td></td></tr><tr><td>mihi quod homini pudenti et cupido satis faciendi rei</td><td></td></tr><tr><td>publicae bonisque omnibus accidere solet, ut consilium</td><td>5</td></tr><tr><td>sequerer periculosum magis, dum me probarem, quam</td><td></td></tr><tr><td>tutum, quod habere posset obtrectationem. </td><td></td></tr><tr><td>  Itaque post discessum legatorum cum binis continuis</td><td>2.1</td></tr><tr><td>litteris et Lepidus me ut venirem rogaret et Laterensis multo</td><td></td></tr><tr><td>etiam magis prope implorans obtestaretur, non ullam rem</td><td></td></tr><tr><td>aliam extimescens quam eandem quae mihi quoque facit</td><td></td></tr><tr><td>timorem, varietatem atque infidelitatem exercitus eius, non</td><td>5</td></tr><tr><td>dubitandum putavi quin succurrerem meque communi</td><td></td></tr><tr><td>periculo offerrem. sciebam enim, &lt;et&gt;si cautius illud erat con-</td><td></td></tr><tr><td>silium, exspectare me ad Isaram dum Brutus traiceret</td><td></td></tr><tr><td>exercitum et cum collega consentiente, exercitu concordi ac</td><td></td></tr><tr><td>bene de re publica sentiente, sicut milites faciunt, hostibus</td><td>10</td></tr><tr><td>obviam ire, tamen, si quid Lepidus bene sentiens detrimenti</td><td></td></tr><tr><td>cepisset, hoc omne adsignatum iri aut pertinaciae meae aut</td><td></td></tr><tr><td>timori videbam, si aut hominem offensum mihi, coniunctum</td><td></td></tr><tr><td>cum re publica non sublevassem aut ipse a certamine belli</td><td></td></tr><tr><td>tam necessari me removissem. </td><td>15</td></tr><tr><td>  Itaque potius periclitari volui si possem mea praesentia et</td><td>3.1</td></tr><tr><td>Lepidum tueri et exercitum facere meliorem quam nimis</td><td></td></tr><tr><td>cautus videri. sollicitiorem certe hominem non suis contractis</td><td></td></tr><tr><td>neminem puto fuisse. nam quae res nullam habebat dubi-</td><td></td></tr><tr><td>tationem si exercitus Lepidi absit, ea nunc magnam adfert </td><td>5</td></tr><tr><td>sollicitudinem magnumque habet casum. mihi enim si</td><td></td></tr><tr><td>contigisset ut prior occurrerem Antonio, non mehercules</td><td></td></tr><tr><td>horam constitisset; tantum ego et mihi confido et sic</td><td></td></tr><tr><td>perculsas illius copias Ventidique mulionis castra despicio.</td><td></td></tr><tr><td>sed non possum non exhorrescere si quid intra cutem subest</td><td>10</td></tr><tr><td>vulneris, quod prius nocere potest quam sciri curarique</td><td></td></tr><tr><td>possit. sed certe, [ni]si uno loco me tenerem, magnum</td><td></td></tr><tr><td>periculum ipse Lepidus, magnum ea pars exercitus adiret</td><td></td></tr><tr><td>quae bene de re publica sentit. magnam etiam perditi hostes</td><td></td></tr><tr><td>accessionem sibi fecissent si quas copias a Lepido abstraxissent.</td><td>15</td></tr><tr><td>quae si adventus meus represserit, agam gratias fortunae con-</td><td></td></tr><tr><td>stantiaeque meae, quae me ad hanc experientiam excitavit. </td><td></td></tr><tr><td>  Itaque a. d. XV Kal. Iun. ab Isara castra movi: pontem</td><td>4.1</td></tr><tr><td>tamen quem in Isara feceram castellis duobus ad capita</td><td></td></tr><tr><td>positis reliqui praesidiaque ibi firma posui, ut venienti</td><td></td></tr><tr><td>Bruto exercituique eius sine mora transitus esset paratus.</td><td></td></tr><tr><td>ipse, ut spero, diebus VIII quibus has litteras dabam cum</td><td>5</td></tr><tr><td>Lepidi copiis me coniungam.</td><td></td></tr>
        </table>