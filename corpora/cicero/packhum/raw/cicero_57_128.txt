<table>
          <script>targetHit=0;</script>
          <tr class="title first  date"><td>c<span class="snum">.</span> xiii Kal<span class="snum">.</span> Ian<span class="snum">.</span> <span class="snum">50</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Plane deest quid ad te scribam. nota omnia tibi sunt, nec ipse</td><td>7.6.1.1</td></tr><tr><td>habeo a te quod exspectem. tantum igitur nostrum illud sol-</td><td></td></tr><tr><td>lemne servemus, ut ne quem istuc euntem sine litteris dimit-</td><td></td></tr><tr><td>tamus. </td><td></td></tr><tr><td>  De re publica valde timeo, nec adhuc fere inveni qui non</td><td>2.1</td></tr><tr><td>concedendum putaret Caesari quod postularet potius quam</td><td></td></tr><tr><td>depugnandum. est illa quidem impudens postulatio, opinione</td><td></td></tr><tr><td>†valentior†. cur autem nunc primum ei resistamus? 'οὐ γὰρ δὴ</td><td></td></tr><tr><td>τόδε μεῖζον ἔπι κακὸν' quam cum quinquennium prorogaba-</td><td>5</td></tr><tr><td>mus, aut cum ut absentis ratio haberetur ferebamus, nisi forte</td><td></td></tr><tr><td>haec illi tum arma dedimus ut nunc cum bene parato pugnare-</td><td></td></tr><tr><td>mus. dices 'quid tu igitur sensurus es?' non idem quod dicturus.</td><td></td></tr><tr><td>sentiam enim omnia facienda ne armis decertetur, dicam idem</td><td></td></tr><tr><td>quod Pompeius, neque id faciam humili animo. sed rursus hoc</td><td>10</td></tr><tr><td>permagnum rei publicae malum, esse quodam modo mihi</td><td></td></tr><tr><td>praeter ceteros non rectum me in tantis rebus a Pompeio</td><td></td></tr><tr><td>dissidere. </td><td></td></tr>
        </table>