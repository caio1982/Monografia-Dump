<table>
          <script>targetHit=0;</script>
          <tr><td>  Et quoniam in omnibus quae ratione docentur et</td><td>116.1</td></tr><tr><td>via primum constituendum est quid quidque sit—</td><td></td></tr><tr><td>nisi enim inter eos qui disceptant convenit quid sit </td><td></td></tr><tr><td>illud quod ambigitur, nec recte disseri unquam nec</td><td></td></tr><tr><td>ad exitum perveniri potest—explicanda est saepe</td><td>5</td></tr><tr><td>verbis mens nostra de quaque re atque involuta rei</td><td></td></tr><tr><td>notitia definiundo aperiunda est, siquidem est definitio</td><td></td></tr><tr><td>oratio, quae quid sit id de quo agitur ostendit quam</td><td></td></tr><tr><td>brevissime. tum, ut scis, explicato genere cuiusque rei</td><td></td></tr><tr><td>videndum est quae sint eius generis sive formae sive</td><td>10</td></tr><tr><td>partes, ut in eas tribuatur omnis oratio. erit igitur</td><td>117.1</td></tr><tr><td>haec facultas in eo quem volumus esse eloquentem,</td><td></td></tr><tr><td>ut definire rem possit nec id faciat tam presse et an-</td><td></td></tr><tr><td>guste quam in illis eruditissimis disputationibus fieri</td><td></td></tr><tr><td>solet, sed cum explanatius tum etiam uberius et ad</td><td>5</td></tr><tr><td>commune iudicium popularemque intellegentiam ac-</td><td></td></tr><tr><td>commodatius. idemque etiam, cum res postulabit, genus</td><td></td></tr><tr><td>universum in species certas, ut nulla neque praeter-</td><td></td></tr><tr><td>mittatur neque redundet, partietur ac dividet. quando</td><td></td></tr><tr><td>autem id faciat aut quo modo, nihil ad hoc tempus,</td><td>10</td></tr><tr><td>quoniam, ut supra dixi, iudicem esse me, non doc-</td><td></td></tr><tr><td>torem volo. </td><td></td></tr>
        </table>