<table>
          <script>targetHit=0;</script>
          <tr><td>  Atque in primis duabus dicendi partibus qualis</td><td>50.8</td></tr><tr><td>esset summatim breviterque descripsimus. sed, ut</td><td>51.1</td></tr><tr><td>ante dictum est, in his partibus, etsi graves atque</td><td></td></tr><tr><td>magnae sunt, minus et artis est et laboris. cum autem </td><td></td></tr><tr><td>et quid et quo loco dicat invenerit, illud est longe</td><td></td></tr><tr><td>maxumum, videre quonam modo. scitum est enim quod</td><td>5</td></tr><tr><td>Carneades noster dicere solebat, Clitomachum eadem</td><td></td></tr><tr><td>dicere, Charmadam autem eodem etiam modo dicere.</td><td></td></tr><tr><td>quodsi in philosophia tantum interest quem ad modum</td><td></td></tr><tr><td>dicas, ubi res spectatur, non verba penduntur, quid</td><td></td></tr><tr><td>tandem in causis existimandum est, quibus totis mo-</td><td>10</td></tr><tr><td>deratur oratio? quod quidem ego, Brute, ex tuis litteris</td><td>52.1</td></tr><tr><td>sentiebam non te id sciscitari, qualem ego in inve-</td><td></td></tr><tr><td>niundo et in conlocando summum esse oratorem vellem,</td><td></td></tr><tr><td>sed id mihi quaerere videbare, quod genus ipsius ora-</td><td></td></tr><tr><td>tionis optumum iudicarem: rem difficilem, di immor-</td><td>5</td></tr><tr><td>tales, atque omnium difficillimam. nam cum est oratio</td><td></td></tr><tr><td>mollis et tenera et ita flexibilis, ut sequatur quocum-</td><td></td></tr><tr><td>que torqueas, tum et naturae variae et voluntates mul-</td><td></td></tr><tr><td>tum inter se distantia effecerunt genera dicendi. flumen</td><td>53.1</td></tr><tr><td>aliis verborum volubilitasque cordi est, qui ponunt in</td><td></td></tr><tr><td>orationis celeritate eloquentiam; distincta alios et in-</td><td></td></tr><tr><td>terpuncta intervalla, morae respirationesque delectant.</td><td></td></tr><tr><td>quid potest esse tam diversum? tamen est in utroque</td><td>5</td></tr><tr><td>aliquid excellens. elaborant alii &lt;in&gt; lenitate et aequa-</td><td></td></tr><tr><td>bilitate et puro quasi quodam et candido genere di-</td><td></td></tr><tr><td>cendi; ecce aliqui duritatem et severitatem quandam</td><td></td></tr><tr><td>in verbis et orationis quasi maestitiam secuntur; quod-</td><td></td></tr><tr><td>que paulo ante divisimus, ut alii graves alii tenues</td><td>10</td></tr><tr><td>alii temperati vellent videri, quot orationum genera</td><td></td></tr><tr><td>esse diximus totidem oratorum reperiuntur. </td><td></td></tr>
        </table>