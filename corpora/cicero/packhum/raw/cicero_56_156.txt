<table>
          <script>targetHit=0;</script>
          <tr class="title first  date"><td>c<span class="snum">.</span> xiii Kal<span class="snum">.</span> Mai<span class="snum">.</span> <span class="snum">46</span></td><td></td></tr><tr class="title last  "><td>CICERO VARRONI</td><td></td></tr><tr><td>Etsi quid scriberem non habebam, tamen Caninio ad te eunti</td><td>9.3.1.1</td></tr><tr><td>non potui nihil dare. quid ergo potissimum scribam? quod</td><td></td></tr><tr><td>velle te puto, cito me ad te esse venturum. etsi vide, quaeso,</td><td></td></tr><tr><td>satisne rectum sit nos hoc tanto incendio civitatis in istis</td><td></td></tr><tr><td>locis esse; dabimus sermonem iis qui nesciunt nobis, quo-</td><td>5</td></tr><tr><td>cumque in loco simus, eundem cultum, eundem victum esse. </td><td></td></tr><tr><td>&lt;sed&gt; quid refert? tamen in sermonem incidemus. valde id,</td><td></td></tr><tr><td>credo, laborandum est, ne, cum omnes in omni genere et</td><td></td></tr><tr><td>scelerum et flagitiorum volutentur, nostra nobiscum aut inter</td><td></td></tr><tr><td>nos cessatio vituperetur! ego vero neglecta barbarorum</td><td>2.1</td></tr><tr><td>inscitia persequar. quamvis enim sint haec misera, quae</td><td></td></tr><tr><td>sunt miserrima, tamen artes nostrae nescio quo modo nunc</td><td></td></tr><tr><td>uberiores fructus ferre videntur quam olim ferebant, sive</td><td></td></tr><tr><td>quia nulla nunc in re alia acquiescimus sive quod gravitas</td><td>5</td></tr><tr><td>morbi facit ut medicinae egeamus eaque nunc appareat,</td><td></td></tr><tr><td>cuius vim non sentiebamus cum valebamus. </td><td></td></tr><tr><td>  Sed quid ego nunc haec ad te, cuius domi nascuntur,</td><td></td></tr><tr><td>γλαῦκ’ εἰς Ἀθήνας? nihil scilicet nisi ut rescriberes aliquid,</td><td></td></tr><tr><td>me exspectares. sic igitur facies.</td><td>10</td></tr>
        </table>