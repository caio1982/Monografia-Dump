<table>
          <script>targetHit=0;</script>
          <tr><td>  Qua re, ne plura de re minime loquar dubia, adhibete</td><td>20.1</td></tr><tr><td>animos, et mentis vestras, non solum auris, ad haruspicum</td><td></td></tr><tr><td>vocem admovete: <span class="caps">Qvod in agro Latiniensi avditvs est</span></td><td></td></tr><tr><td><span class="caps">strepitvs cvm fremitv</span>. Mitto haruspices, mitto illam</td><td></td></tr><tr><td>veterem ab ipsis dis immortalibus, ut hominum fama est, </td><td>5</td></tr><tr><td>Etruriae traditam disciplinam: nos nonne haruspices esse</td><td></td></tr><tr><td>possumus? Exauditus in agro propinquo et suburbano est</td><td></td></tr><tr><td>strepitus quidam reconditus et horribilis fremitus armorum.</td><td></td></tr><tr><td>Quis est ex gigantibus illis, quos poetae ferunt bellum dis</td><td></td></tr><tr><td>immortalibus intulisse, tam impius qui hoc tam novo tanto-</td><td>10</td></tr><tr><td>que motu non magnum aliquid deos populo Romano prae-</td><td></td></tr><tr><td>monstrare et praecinere fateatur? De ea re scriptum est:</td><td></td></tr><tr><td><span class="caps">Postiliones esse Iovi, Satvrno, Neptvno, Tellvri, dis</span></td><td></td></tr><tr><td><span class="caps">caelestibvs</span>. Audio quibus dis violatis expiatio debeatur,</td><td>21.1</td></tr><tr><td>sed hominum quae ob delicta quaero. <span class="caps">Lvdos minvs dili-</span></td><td></td></tr><tr><td><span class="caps">genter factos pollvtosqve.</span> Quos ludos? Te appello,</td><td></td></tr><tr><td>Lentule,—tui sacerdoti sunt tensae, curricula, praecentio, ludi,</td><td></td></tr><tr><td>libationes epulaeque ludorum,—vosque, pontifices, ad quos</td><td>5</td></tr><tr><td>epulones Iovis Optimi Maximi, si quid est praetermissum</td><td></td></tr><tr><td>aut commissum, adferunt, quorum de sententia illa eadem</td><td></td></tr><tr><td>renovata atque instaurata celebrantur. Qui sunt ludi minus</td><td></td></tr><tr><td>diligenter facti, quando aut quo scelere polluti? Responde-</td><td></td></tr><tr><td>bis et pro te et pro conlegis tuis, etiam pro pontificum con-</td><td>10</td></tr><tr><td>legio, nihil cuiusquam aut neglegentia contemptum aut scelere</td><td></td></tr><tr><td>esse pollutum: omnia sollemnia ac iusta ludorum omnibus</td><td></td></tr><tr><td>rebus observatis summa cum caerimonia esse servata. </td><td></td></tr><tr><td>  Quos igitur haruspices ludos minus diligenter factos pollu-</td><td>22.1</td></tr><tr><td>tosque esse dicunt? Eos quorum ipsi di immortales atque</td><td></td></tr><tr><td>illa mater Idaea te,—te, Cn. Lentule, cuius abavi manibus</td><td></td></tr><tr><td>esset accepta,—spectatorem esse voluit. Quod ni tu Megalesia</td><td></td></tr><tr><td>illo die spectare voluisses, haud scio an vivere nobis atque</td><td>5</td></tr><tr><td>his de rebus iam queri &lt;non&gt; liceret. Vis enim innumerabilis</td><td></td></tr><tr><td>incitata ex omnibus vicis conlecta servorum ab hoc aedile</td><td></td></tr><tr><td>religioso repente &lt;e&gt; fornicibus ostiisque omnibus in scaenam</td><td></td></tr><tr><td>signo dato inmissa inrupit. Tua tum, tua, Cn. Lentule, </td><td></td></tr><tr><td>eadem virtus fuit quae in privato quondam tuo proavo; te,</td><td>10</td></tr><tr><td>nomen, imperium, vocem, aspectum, impetum tuum stans</td><td></td></tr><tr><td>senatus equitesque Romani et omnes boni sequebantur, cum</td><td></td></tr><tr><td>ille servorum eludentium multitudini senatum populumque</td><td></td></tr><tr><td>Romanum vinctum ipso consessu et constrictum spectaculis</td><td></td></tr><tr><td>atque impeditum turba et angustiis tradidisset. An si ludius</td><td>23.1</td></tr><tr><td>constitit, aut tibicen repente conticuit, aut puer ille patrimus</td><td></td></tr><tr><td>et matrimus si tensam non tenuit, si lorum omisit, aut si</td><td></td></tr><tr><td>aedilis verbo aut simpuvio aberravit, ludi sunt non rite facti,</td><td></td></tr><tr><td>eaque errata expiantur, et mentes deorum immortalium</td><td>5</td></tr><tr><td>ludorum instauratione placantur: si ludi ab laetitia ad</td><td></td></tr><tr><td>metum traducti, si non intermissi sed perempti atque sublati</td><td></td></tr><tr><td>sunt, si civitati universae, scelere eius qui ludos ad luctum</td><td></td></tr><tr><td>conferre voluit, exstiterunt dies illi pro festis paene funesti,</td><td></td></tr><tr><td>dubitabimus quos ille fremitus nuntiet ludos esse pollutos?</td><td>10</td></tr><tr><td>Ac si volumus ea quae de quoque deo nobis tradita sunt</td><td>24.1</td></tr><tr><td>recordari, hanc Matrem Magnam, cuius ludi violati, polluti,</td><td></td></tr><tr><td>paene ad caedem et ad funus civitatis conversi sunt, hanc,</td><td></td></tr><tr><td>inquam, accepimus agros et nemora cum quodam strepitu</td><td></td></tr><tr><td>fremituque peragrare. Haec igitur vobis, haec populo</td><td>5</td></tr><tr><td>Romano et scelerum indicia ostendit et periculorum signa</td><td></td></tr><tr><td>patefecit. Nam quid ego de illis ludis loquar quos in Palatio</td><td></td></tr><tr><td>nostri maiores ante templum in ipso Matris Magnae con-</td><td></td></tr><tr><td>spectu Megalesibus fieri celebrarique voluerunt? qui sunt</td><td></td></tr><tr><td>more institutisque maxime casti, sollemnes, religiosi; quibus</td><td>10</td></tr><tr><td>ludis primum ante populi consessum senatui locum P. Afri-</td><td></td></tr><tr><td>canus iterum consul ille maior dedit, ut eos ludos haec lues</td><td></td></tr><tr><td>impura pollueret! quo si qui liber aut spectandi aut etiam</td><td></td></tr><tr><td>religionis causa accesserat, manus adferebantur, quo matrona</td><td></td></tr><tr><td>nulla adiit propter vim consessumque servorum. Ita ludos </td><td>15</td></tr><tr><td>eos, quorum religio tanta est ut ex ultimis terris arcessita in</td><td></td></tr><tr><td>hac urbe consederit, qui uni ludi ne verbo quidem appel-</td><td></td></tr><tr><td>lantur Latino, ut vocabulo ipso et appetita religio externa</td><td></td></tr><tr><td>et Matris Magnae nomine suscepta declaretur—hos ludos</td><td></td></tr><tr><td>servi fecerunt, servi spectaverunt, tota denique hoc aedile</td><td>20</td></tr><tr><td>servorum Megalesia fuerunt. Pro di immortales! qui magis</td><td>25.1</td></tr><tr><td>nobiscum loqui possetis, si essetis versareminique nobiscum?</td><td></td></tr><tr><td>Ludos esse pollutos significastis ac plane dicitis. Quid magis</td><td></td></tr><tr><td>inquinatum, deformatum, perversum, conturbatum dici potest</td><td></td></tr><tr><td>quam omne servitium, permissu magistratus liberatum, in</td><td>5</td></tr><tr><td>alteram scaenam inmissum, alteri praepositum, ut alter con-</td><td></td></tr><tr><td>sessus potestati servorum obiceretur, alter servorum totus</td><td></td></tr><tr><td>esset? Si examen apium ludis in scaenam caveam&lt;ve&gt; venisset,</td><td></td></tr><tr><td>haruspices acciendos ex Etruria putaremus: videmus uni-</td><td></td></tr><tr><td>versi repente examina tanta servorum inmissa in populum</td><td>10</td></tr><tr><td>Romanum saeptum atque inclusum, et non commovemur?</td><td></td></tr><tr><td>Atque in apium fortasse examine nos ex Etruscorum scriptis</td><td></td></tr><tr><td>haruspices ut a servitio caveremus monerent. Quod igitur</td><td>26.1</td></tr><tr><td>ex aliquo diiuncto diversoque monstro significatum cavere-</td><td></td></tr><tr><td>mus, id cum ipsum sibi monstrum est, et cum in eo ipso</td><td></td></tr><tr><td>periculum est ex quo periculum portenditur, non pertimesce-</td><td></td></tr><tr><td>mus? Istius modi Megalesia fecit pater tuus, istius modi</td><td>5</td></tr><tr><td>patruus? Is mihi etiam generis sui mentionem facit, cum</td><td></td></tr><tr><td>Athenionis aut Spartaci exemplo ludos facere maluerit quam</td><td></td></tr><tr><td>C. aut Appi Claudiorum? Illi cum ludos facerent, servos</td><td></td></tr><tr><td>de cavea exire iubebant: tu in alteram servos inmisisti, ex</td><td></td></tr><tr><td>altera liberos eiecisti. Itaque qui antea voce praeconis a liberis</td><td>10</td></tr><tr><td>semovebantur, tuis ludis non voce sed manu liberos a se</td><td></td></tr><tr><td>segregabant. Ne hoc quidem tibi in mentem veniebat,</td><td></td></tr><tr><td>Sibyllino sacerdoti, haec sacra maiores nostros ex vestris </td><td></td></tr><tr><td>libris expetisse? si illi sunt vestri quos tu impia mente con-</td><td></td></tr><tr><td>quiris, violatis oculis legis, contaminatis manibus attrectas.</td><td>15</td></tr><tr><td>Hac igitur vate suadente quondam, defessa Italia Punico</td><td>27.1</td></tr><tr><td>bello atque &lt;ab&gt; Hannibale vexata, sacra ista nostri maiores</td><td></td></tr><tr><td>adscita ex Phrygia Romae conlocarunt; quae vir is accepit</td><td></td></tr><tr><td>qui est optimus populi Romani iudicatus, P. Scipio, femina</td><td></td></tr><tr><td>autem quae matronarum castissima putabatur, Q. Claudia,</td><td>5</td></tr><tr><td>cuius priscam illam severitatem [sacrifici] mirifice tua soror</td><td></td></tr><tr><td>existimatur imitata. Nihil te igitur neque maiores tui con-</td><td></td></tr><tr><td>iuncti cum his religionibus, neque sacerdotium ipsum, quo</td><td></td></tr><tr><td>est haec tota religio constituta, neque curulis aedilitas, quae</td><td></td></tr><tr><td>maxime hanc tueri religionem solet, permovit quo minus</td><td>10</td></tr><tr><td>castissimos ludos omni flagitio pollueres, dedecore macu-</td><td></td></tr><tr><td>lares, scelere obligares? Sed quid ego id admiror? qui</td><td>28.1</td></tr><tr><td>accepta pecunia Pessinuntem ipsum, sedem domiciliumque</td><td></td></tr><tr><td>Matris deorum, vastaris, et Brogitaro Gallograeco, impuro</td><td></td></tr><tr><td>homini ac nefario, cuius legati te tribuno dividere in aede</td><td></td></tr><tr><td>Castoris tuis operis nummos solebant, totum illum locum</td><td>5</td></tr><tr><td>fanumque vendideris, sacerdotem ab ipsis aris pulvinaribus-</td><td></td></tr><tr><td>que detraxeris, omnia illa quae vetustas, quae Persae, quae</td><td></td></tr><tr><td>Syri, quae reges omnes qui Europam Asiamque tenuerunt</td><td></td></tr><tr><td>semper summa religione coluerunt, perverteris; quae denique</td><td></td></tr><tr><td>nostri maiores tam sancta duxerunt ut, cum refertam urbem</td><td>10</td></tr><tr><td>atque Italiam fanorum haberemus, tamen nostri imperatores</td><td></td></tr><tr><td>maximis et periculosissimis bellis huic deae vota facerent,</td><td></td></tr><tr><td>eaque in ipso Pessinunte ad illam ipsam principem aram et</td><td></td></tr><tr><td>in illo loco fanoque persolverent. Quod cum Deiotarus</td><td>29.1</td></tr><tr><td>religione sua castissime tueretur, quem unum habemus in</td><td></td></tr><tr><td>orbe terrarum fidelissimum huic imperio atque amantissimum</td><td></td></tr><tr><td>nostri nominis, Brogitaro, ut ante dixi, addictum pecunia</td><td></td></tr><tr><td>tradidisti. Atque hunc tamen Deiotarum saepe a senatu</td><td>5</td></tr><tr><td>regali nomine dignum existimatum, clarissimorum impera- </td><td></td></tr><tr><td>torum testimoniis ornatum, tu etiam regem appellari cum</td><td></td></tr><tr><td>Brogitaro iubes. Sed alter est rex iudicio senatus per nos,</td><td></td></tr><tr><td>pecunia Brogitarus per te appellatus . . . alterum putabo</td><td></td></tr><tr><td>regem, si habuerit unde tibi solvat quod ei per syngrapham</td><td>10</td></tr><tr><td>credidisti. Nam cum multa regia sunt in Deiotaro tum illa</td><td></td></tr><tr><td>maxime, quod tibi nummum nullum dedit, quod eam partem</td><td></td></tr><tr><td>legis tuae quae congruebat cum iudicio senatus, ut ipse rex</td><td></td></tr><tr><td>esset, non repudiavit, quod Pessinuntem per scelus a te</td><td></td></tr><tr><td>violatum et sacerdote sacrisque spoliatum reciperavit, ut</td><td>15</td></tr><tr><td>in pristina religione servaret, quod caerimonias ab omni</td><td></td></tr><tr><td>vetustate acceptas a Brogitaro pollui non sinit, mavultque</td><td></td></tr><tr><td>generum suum munere tuo quam illud fanum antiquitate</td><td></td></tr><tr><td>religionis carere. Sed ut ad haec haruspicum responsa</td><td></td></tr><tr><td>redeam, ex quibus est primum de ludis, quis est qui id non</td><td>20</td></tr><tr><td>totum in istius ludos praedictum et responsum esse fateatur? </td><td></td></tr>
        </table>