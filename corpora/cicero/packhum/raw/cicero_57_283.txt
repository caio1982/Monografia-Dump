<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Bene facit †asyllius† qui transegerit. neque enim ei deesse</td><td>12.24.1.1</td></tr><tr><td>volebam et quid possem timebam. de Ovia, confice, ut scribis.</td><td></td></tr><tr><td>de Cicerone, tempus esse iam videtur; sed quaero, quod illi</td><td></td></tr><tr><td>opus erit Athenis permutarine possit an ipsi ferendum sit, de</td><td></td></tr><tr><td>totaque re quem ad modum et quando placeat velim consideres. </td><td>5</td></tr><tr><td>  Publilius iturusne sit in Africam et quando ex Aledio scire</td><td></td></tr><tr><td>poteris. quaeras et ad me scribas velim. et ut ad meas ineptias</td><td>2.1</td></tr><tr><td>redeam, velim me certiorem facias P. Crassus, Venuleiae filius,</td><td></td></tr><tr><td>vivone P. Crasso consulari, patre suo, mortuus sit, ut ego</td><td></td></tr><tr><td>meminisse videor, an postea. item quaero de Regillo, Lepidi</td><td></td></tr><tr><td>filio, rectene meminerim patre vivo mortuum. Cispiana</td><td>3.1</td></tr><tr><td>explicabis itemque Preciana. de Attica optime. et ei salutem</td><td></td></tr><tr><td>dices et Piliae.</td><td></td></tr>
        </table>