<table>
          <script>targetHit=0;</script>
          <tr><td>  Ibi, ut ex pristino sermone relaxarentur animi omnium,</td><td>1.29.4</td></tr><tr><td>solebat Cotta narrare Crassum sermonem quendam de</td><td>5</td></tr><tr><td>studio dicendi intulisse. Qui cum ita esset exorsus: non</td><td>30.1</td></tr><tr><td>sibi cohortandum Sulpicium et Cottam, sed magis utrum-</td><td></td></tr><tr><td>que conlaudandum videri, quod tantam iam essent facul-</td><td></td></tr><tr><td>tatem adepti, ut non aequalibus suis solum anteponerentur,</td><td></td></tr><tr><td>sed cum maioribus natu compararentur; 'neque vero mihi</td><td>5</td></tr><tr><td>quicquam' inquit 'praestabilius videtur, quam posse dicendo</td><td></td></tr><tr><td>tenere hominum [coetus] mentis, adlicere voluntates, impel-</td><td></td></tr><tr><td>lere quo velit, unde autem velit deducere: haec una res</td><td></td></tr><tr><td>in omni libero populo maximeque in pacatis tranquillisque</td><td></td></tr><tr><td>civitatibus praecipue semper floruit semperque dominata</td><td>10</td></tr><tr><td>est. Quid enim est aut tam admirabile, quam ex infinita</td><td>31.1</td></tr><tr><td>multitudine hominum exsistere unum, qui id, quod omnibus</td><td></td></tr><tr><td>natura sit datum, vel solus vel cum perpaucis facere possit?</td><td></td></tr><tr><td>aut tam iucundum cognitu atque auditu, quam sapientibus</td><td></td></tr><tr><td>sententiis gravibusque verbis ornata oratio et polita? aut </td><td>5</td></tr><tr><td>tam potens tamque magnificum, quam populi motus, iudi-</td><td></td></tr><tr><td>cum religiones, senatus gravitatem unius oratione converti?</td><td></td></tr><tr><td>Quid tam porro regium, tam liberale, tam munificum, quam</td><td>32.1</td></tr><tr><td>opem ferre supplicibus, excitare adflictos, dare salutem,</td><td></td></tr><tr><td>liberare periculis, retinere homines in civitate? Quid autem</td><td></td></tr><tr><td>tam necessarium, quam tenere semper arma, quibus vel</td><td></td></tr><tr><td>tectus ipse esse possis vel provocare integer vel te ulcisci</td><td>5</td></tr><tr><td>lacessitus? Age vero, ne semper forum, subsellia, rostra</td><td></td></tr><tr><td>curiamque meditere, quid esse potest in otio aut iucundius</td><td></td></tr><tr><td>aut magis proprium humanitatis, quam sermo facetus ac</td><td></td></tr><tr><td>nulla in re rudis? Hoc enim uno praestamus vel maxime</td><td></td></tr><tr><td>feris, quod conloquimur inter nos et quod exprimere dicendo</td><td>10</td></tr><tr><td>sensa possumus. Quam ob rem quis hoc non iure miretur</td><td>33.1</td></tr><tr><td>summeque in eo elaborandum esse arbitretur, ut, quo uno</td><td></td></tr><tr><td>homines maxime bestiis praestent, in hoc hominibus ipsis</td><td></td></tr><tr><td>antecellat? Ut vero iam ad illa summa veniamus, quae vis</td><td></td></tr><tr><td>alia potuit aut dispersos homines unum in locum congregare</td><td>5</td></tr><tr><td>aut a fera agrestique vita ad hunc humanum cultum civilem-</td><td></td></tr><tr><td>que deducere aut iam constitutis civitatibus leges iudicia</td><td></td></tr><tr><td>iura describere? Ac ne plura, quae sunt paene innumera-</td><td>34.1</td></tr><tr><td>bilia, consecter, comprehendam brevi: sic enim statuo,</td><td></td></tr><tr><td>perfecti oratoris moderatione et sapientia non solum ipsius</td><td></td></tr><tr><td>dignitatem, sed et privatorum plurimorum et universae rei</td><td></td></tr><tr><td>publicae salutem maxime contineri. Quam ob rem pergite,</td><td>5</td></tr><tr><td>ut facitis, adulescentes, atque in id studium, in quo estis,</td><td></td></tr><tr><td>incumbite, ut et vobis honori et amicis utilitati et rei</td><td></td></tr><tr><td>publicae emolumento esse possitis.' Tum Scaevola comiter,</td><td>35.1</td></tr><tr><td>ut solebat, 'cetera' inquit 'adsentior Crasso, ne aut de</td><td></td></tr><tr><td>C. Laeli soceri mei aut de huius generi aut arte aut gloria</td><td></td></tr><tr><td>detraham; sed illa duo, Crasse, vereor ut tibi possim con-</td><td></td></tr><tr><td>cedere: unum, quod ab oratoribus civitates et initio consti-</td><td>5</td></tr><tr><td>tutas et saepe conservatas esse dixisti, alterum, quod remoto </td><td></td></tr><tr><td>foro, contione, iudiciis, senatu statuisti oratorem in omni</td><td></td></tr><tr><td>genere sermonis et humanitatis esse perfectum. Quis enim</td><td>36.1</td></tr><tr><td>tibi hoc concesserit aut initio genus hominum in montibus</td><td></td></tr><tr><td>ac silvis dissipatum non prudentium consiliis compulsum</td><td></td></tr><tr><td>potius quam disertorum oratione delenitum se oppidis</td><td></td></tr><tr><td>moenibusque saepsisse? aut vero reliquas utilitates aut in</td><td>5</td></tr><tr><td>constituendis aut in conservandis civitatibus non a sapien-</td><td></td></tr><tr><td>tibus et fortibus viris, sed a disertis ornateque dicentibus</td><td></td></tr><tr><td>esse constitutas? An vero tibi Romulus ille aut pastores</td><td>37.1</td></tr><tr><td>et convenas congregasse aut Sabinorum conubia coniunxisse</td><td></td></tr><tr><td>aut finitimorum vim repressisse eloquentia videtur, non</td><td></td></tr><tr><td>consilio et sapientia singulari? Quid? in Numa Pompilio,</td><td></td></tr><tr><td>quid? in Servio Tullio, quid? in ceteris regibus, quorum</td><td>5</td></tr><tr><td>multa sunt eximia ad constituendam rem publicam, num</td><td></td></tr><tr><td>eloquentiae vestigium apparet? Quid? exactis regibus,</td><td></td></tr><tr><td>tametsi ipsam exactionem mente, non lingua perfectam</td><td></td></tr><tr><td>L. Bruti esse cernimus, sed deinceps omnia nonne plena</td><td></td></tr><tr><td>consiliorum, inania verborum videmus? Ego vero si velim</td><td>38.1</td></tr><tr><td>et nostrae civitatis exemplis uti et aliarum, plura proferre</td><td></td></tr><tr><td>possim detrimenta publicis rebus quam adiumenta, per</td><td></td></tr><tr><td>homines eloquentissimos importata; sed ut reliqua praeter-</td><td></td></tr><tr><td>mittam, omnium mihi videor, exceptis, Crasse, vobis duobus,</td><td>5</td></tr><tr><td>eloquentissimos audisse Ti. et C. Sempronios, quorum pater,</td><td></td></tr><tr><td>homo prudens et gravis, haudquaquam eloquens, et saepe</td><td></td></tr><tr><td>alias et maxime censor saluti rei publicae fuit: atque is non</td><td></td></tr><tr><td>accurata quadam orationis copia, sed nutu atque verbo</td><td></td></tr><tr><td>libertinos in urbanas tribus transtulit, quod nisi fecisset,</td><td>10</td></tr><tr><td>rem publicam, quam nunc vix tenemus, iam diu nullam</td><td></td></tr><tr><td>haberemus. At vero eius filii diserti et omnibus vel</td><td></td></tr><tr><td>naturae vel doctrinae praesidiis ad dicendum parati, cum</td><td></td></tr><tr><td>civitatem vel paterno consilio vel avitis armis florentissimam</td><td></td></tr><tr><td>accepissent, ista praeclara gubernatrice, ut ais, civitatum</td><td>15</td></tr><tr><td>eloquentia rem publicam dissipaverunt. Quid? leges </td><td>39.1</td></tr><tr><td>veteres moresque maiorum; quid? auspicia, quibus ego</td><td></td></tr><tr><td>et tu, Crasse, cum magna rei publicae salute praesumus;</td><td></td></tr><tr><td>quid? religiones et caerimoniae; quid? haec iura civilia,</td><td></td></tr><tr><td>quae iam pridem in nostra familia sine ulla eloquentiae</td><td>5</td></tr><tr><td>laude versantur, num aut inventa sunt aut cognita aut</td><td></td></tr><tr><td>omnino ab oratorum genere tractata? Equidem et Ser.</td><td>40.1</td></tr><tr><td>Galbam memoria teneo divinum hominem in dicendo et</td><td></td></tr><tr><td>M. Aemilium Porcinam et C. ipsum Carbonem, quem tu</td><td></td></tr><tr><td>adulescentulus perculisti, ignarum legum, haesitantem in</td><td></td></tr><tr><td>maiorum institutis, rudem in iure civili; et haec aetas</td><td>5</td></tr><tr><td>vestra praeter te, Crasse qui tuo magis studio quam proprio</td><td></td></tr><tr><td>munere aliquo disertorum ius a nobis civile didicisti, quod</td><td></td></tr><tr><td>interdum pudeat, iuris ignara est. Quod vero in extrema</td><td>41.1</td></tr><tr><td>oratione quasi tuo iure sumpsisti, oratorem in omnis ser-</td><td></td></tr><tr><td>monis disputatione copiosissime versari posse, id, nisi hic in</td><td></td></tr><tr><td>tuo regno essemus, non tulissem multisque praeessem, qui</td><td></td></tr><tr><td>aut interdicto tecum contenderent aut te ex iure manum</td><td>5</td></tr><tr><td>consertum vocarent, quod in alienas possessiones tam</td><td></td></tr><tr><td>temere inruisses. Agerent enim tecum lege primum</td><td>42.1</td></tr><tr><td>Pythagorei omnes atque Democritii ceterique in iure sua</td><td></td></tr><tr><td>physici vindicarent [ornati homines in dicendo et graves],</td><td></td></tr><tr><td>quibuscum tibi iusto sacramento contendere non liceret;</td><td></td></tr><tr><td>urgerent praeterea philosophorum greges iam ab illo fonte</td><td>5</td></tr><tr><td>et capite Socrate nihil te de bonis rebus in vita, nihil de</td><td></td></tr><tr><td>malis, nihil de animi permotionibus, nihil de hominum</td><td></td></tr><tr><td>moribus, nihil de ratione vitae didicisse, nihil omnino</td><td></td></tr><tr><td>quaesisse, nihil scire convincerent; et cum universi in te</td><td></td></tr><tr><td>impetum fecissent, tum singulae familiae litem tibi intende-</td><td>10</td></tr><tr><td>rent; instaret Academia, quae, quicquid dixisses, id te</td><td>43.1</td></tr><tr><td>ipsum negare cogeret; Stoici vero nostri disputationum</td><td></td></tr><tr><td>suarum atque interrogationum laqueis te inretitum tenerent; </td><td></td></tr><tr><td>Peripatetici autem etiam haec ipsa, quae propria oratorum</td><td></td></tr><tr><td>putas esse adiumenta atque ornamenta dicendi, a se peti</td><td>5</td></tr><tr><td>vincerent oportere, ac non solum meliora, sed etiam multo</td><td></td></tr><tr><td>plura Aristotelem Theophrastumque de istis rebus, quam</td><td></td></tr><tr><td>omnis dicendi magistros scripsisse ostenderent. Missos</td><td>44.1</td></tr><tr><td>facio mathematicos, grammaticos, musicos, quorum artibus</td><td></td></tr><tr><td>vestra ista dicendi vis ne minima quidem societate con-</td><td></td></tr><tr><td>iungitur. Quam ob rem ista tanta tamque multa profitenda,</td><td></td></tr><tr><td>Crasse, non censeo; satis id est magnum, quod potes</td><td>5</td></tr><tr><td>praestare, ut in iudiciis ea causa, quamcumque tu dicis,</td><td></td></tr><tr><td>melior et probabilior esse videatur, ut in contionibus et in</td><td></td></tr><tr><td>sententiis dicendis ad persuadendum tua plurimum valeat</td><td></td></tr><tr><td>oratio, denique ut prudentibus diserte, stultis etiam vere</td><td></td></tr><tr><td>videare dicere. Hoc amplius si quid poteris, non id mihi</td><td>10</td></tr><tr><td>videbitur orator, sed Crassus sua quadam propria, non</td><td></td></tr><tr><td>communi oratorum facultate posse.' Tum ille 'non sum'</td><td>45.1</td></tr><tr><td>inquit 'nescius, Scaevola, ista inter Graecos dici et disce-</td><td></td></tr><tr><td>ptari solere; audivi enim summos homines, cum quaestor ex</td><td></td></tr><tr><td>Macedonia venissem Athenas, florente Academia, ut tem-</td><td></td></tr><tr><td>poribus illis ferebatur, cum eam Charmadas et Clitomachus</td><td>5</td></tr><tr><td>et Aeschines obtinebant; erat etiam Metrodorus, qui cum</td><td></td></tr><tr><td>illis una ipsum illum Carneadem diligentius audierat,</td><td></td></tr><tr><td>hominem omnium in dicendo, ut ferebant, acerrimum et</td><td></td></tr><tr><td>copiosissimum; vigebatque auditor Panaeti illius tui</td><td></td></tr><tr><td>Mnesarchus et Peripatetici Critolai Diodorus; multi erant</td><td>46.1</td></tr><tr><td>praeterea clari in philosophia et nobiles, a quibus omnibus</td><td></td></tr><tr><td>una paene voce repelli oratorem a gubernaculis civitatum,</td><td></td></tr><tr><td>excludi ab omni doctrina rerumque maiorum scientia ac</td><td></td></tr><tr><td>tantum in iudicia et contiunculas tamquam in aliquod</td><td>5</td></tr><tr><td>pistrinum detrudi et compingi videbam; sed ego neque illis</td><td>47.1</td></tr><tr><td>adsentiebar neque harum disputationum inventori et prin-</td><td></td></tr><tr><td>cipi longe omnium in dicendo gravissimo et eloquentissimo,</td><td></td></tr><tr><td>Platoni, cuius tum Athenis cum Charmada diligentius legi </td><td></td></tr><tr><td>Gorgiam; quo in libro in hoc maxime admirabar Platonem,</td><td>5</td></tr><tr><td>quod mihi [in] oratoribus inridendis ipse esse orator summus</td><td></td></tr><tr><td>videbatur. Verbi enim controversia iam diu torquet Grae-</td><td></td></tr><tr><td>culos homines contentionis cupidiores quam veritatis. Nam</td><td>48.1</td></tr><tr><td>si quis hunc statuit esse oratorem, qui tantummodo in iure</td><td></td></tr><tr><td>aut in iudiciis possit aut apud populum aut in senatu copiose</td><td></td></tr><tr><td>loqui, tamen huic ipsi multa tribuat et concedat necesse</td><td></td></tr><tr><td>est; neque enim sine multa pertractatione omnium rerum</td><td>5</td></tr><tr><td>publicarum neque sine legum, morum, iuris scientia neque</td><td></td></tr><tr><td>natura hominum incognita ac moribus in his ipsis rebus</td><td></td></tr><tr><td>satis callide versari et perite potest; qui autem haec co-</td><td></td></tr><tr><td>gnoverit, sine quibus ne illa quidem minima in causis</td><td></td></tr><tr><td>quisquam recte tueri potest, quid huic abesse poterit de</td><td>10</td></tr><tr><td>maximarum rerum scientia? Sin oratoris nihil vis esse nisi</td><td></td></tr><tr><td>composite, ornate, copiose loqui, quaero, id ipsum qui</td><td></td></tr><tr><td>possit adsequi sine ea scientia, quam ei non conceditis?</td><td></td></tr><tr><td>Dicendi enim virtus, nisi ei, qui dicet, ea, quae dicet,</td><td></td></tr><tr><td>percepta sunt, exstare non potest. Quam ob rem, si ornate</td><td>49.1</td></tr><tr><td>locutus est, sicut et fertur et mihi videtur, physicus ille</td><td></td></tr><tr><td>Democritus, materies illa fuit physici, de qua dixit, ornatus</td><td></td></tr><tr><td>vero ipse verborum oratoris putandus est; et, si Plato de</td><td></td></tr><tr><td>rebus ab civilibus controversiis remotissimis divinitus est</td><td>5</td></tr><tr><td>locutus, quod ego concedo; si item Aristoteles, si Theo-</td><td></td></tr><tr><td>phrastus, si Carneades in rebus eis, de quibus disputave-</td><td></td></tr><tr><td>runt, eloquentes et in dicendo suaves atque ornati fuerunt,</td><td></td></tr><tr><td>sint eae res, de quibus disputant, in aliis quibusdam studiis,</td><td></td></tr><tr><td>oratio quidem ipsa propria est huius unius rationis, de qua</td><td>10</td></tr><tr><td>loquimur et quaerimus. Etenim videmus eisdem de rebus</td><td>50.1</td></tr><tr><td>ieiune quosdam et exiliter, ut eum, quem acutissimum</td><td></td></tr><tr><td>ferunt, Chrysippum, disputavisse neque ob eam rem</td><td></td></tr><tr><td>philosophiae non satis fecisse, quod non habuerit hanc</td><td></td></tr><tr><td>dicendi ex arte aliena facultatem. Quid ergo interest aut </td><td>5</td></tr><tr><td>qui discernes eorum, quos nominavi, in dicendo ubertatem</td><td></td></tr><tr><td>et copiam ab eorum exilitate, qui hac dicendi varietate et</td><td></td></tr><tr><td>elegantia non utuntur? Unum erit profecto, quod ei, qui</td><td></td></tr><tr><td>bene dicunt, adferunt proprium, compositam orationem et</td><td></td></tr><tr><td>ornatam et artificio quodam et expolitione distinctam; haec</td><td>10</td></tr><tr><td>autem oratio, si res non subest ab oratore percepta et</td><td></td></tr><tr><td>cognita, aut nulla sit necesse est aut omnium inrisione luda-</td><td></td></tr><tr><td>tur. Quid est enim tam furiosum, quam verborum vel opti-</td><td>51.1</td></tr><tr><td>morum atque ornatissimorum sonitus inanis, nulla subiecta</td><td></td></tr><tr><td>sententia nec scientia? Quicquid erit igitur quacumque ex</td><td></td></tr><tr><td>arte, quocumque de genere, orator id, si tamquam clientis</td><td></td></tr><tr><td>causam didicerit, dicet melius et ornatius quam ipse ille</td><td>5</td></tr><tr><td>eius rei inventor atque artifex. Nam si quis erit qui hoc</td><td>52.1</td></tr><tr><td>dicat, esse quasdam oratorum proprias sententias atque</td><td></td></tr><tr><td>causas et certarum rerum forensibus cancellis circumscriptam</td><td></td></tr><tr><td>scientiam, fatebor equidem in his magis adsidue versari</td><td></td></tr><tr><td>hanc nostram dictionem, sed tamen in his ipsis rebus</td><td>5</td></tr><tr><td>permulta sunt, quae ipsi magistri, qui rhetorici vocantur,</td><td></td></tr><tr><td>nec tradunt nec tenent. Quis enim nescit maximam vim</td><td>53.1</td></tr><tr><td>exsistere oratoris in hominum mentibus vel ad iram aut ad</td><td></td></tr><tr><td>odium aut ad dolorem incitandis vel ab hisce eisdem</td><td></td></tr><tr><td>permotionibus ad lenitatem misericordiamque revocandis?</td><td></td></tr><tr><td>Quae nisi qui naturas hominum vimque omnem humanitatis</td><td>5</td></tr><tr><td>causasque eas, quibus mentes aut incitantur aut reflectuntur,</td><td></td></tr><tr><td>penitus perspexerit, dicendo quod volet perficere non poterit.</td><td></td></tr><tr><td>Atque totus hic locus philosophorum proprius videtur,</td><td>54.1</td></tr><tr><td>neque orator me auctore umquam repugnabit; sed, cum</td><td></td></tr><tr><td>illis cognitionem rerum concesserit, quod in ea solum illi</td><td></td></tr><tr><td>voluerint elaborare, tractationem orationis, quae sine illa</td><td></td></tr><tr><td>scientia est nulla, sibi adsumet; hoc enim est proprium</td><td>5</td></tr><tr><td>oratoris, quod saepe iam dixi, oratio gravis et ornata et</td><td></td></tr><tr><td>hominum sensibus ac mentibus accommodata. Quibus de </td><td>55.1</td></tr><tr><td>rebus Aristotelem et Theophrastum scripsisse fateor; sed</td><td></td></tr><tr><td>vide ne hoc, Scaevola, totum sit a me: nam ego, quae sunt</td><td></td></tr><tr><td>oratori cum illis communia, non mutuor ab illis, isti quae</td><td></td></tr><tr><td>de his rebus disputant, oratorum esse concedunt, itaque</td><td>5</td></tr><tr><td>ceteros libros artis suae nomine, hos rhetoricos et inscribunt</td><td></td></tr><tr><td>et appellant. Etenim cum illi in dicendo inciderint loci,</td><td>56.1</td></tr><tr><td>quod persaepe evenit, ut de dis immortalibus, de pietate, de</td><td></td></tr><tr><td>concordia, de amicitia, de communi civium, de hominum,</td><td></td></tr><tr><td>de gentium iure, de aequitate, de temperantia, de magnitu-</td><td></td></tr><tr><td>dine animi, de omni virtutis genere sit dicendum, clamabunt,</td><td>5</td></tr><tr><td>credo, omnia gymnasia atque omnes philosophorum scholae</td><td></td></tr><tr><td>sua esse haec omnia propria, nihil omnino ad oratorem</td><td></td></tr><tr><td>pertinere; quibus ego, ut de his rebus in angulis con-</td><td>57.1</td></tr><tr><td>sumendi oti causa disserant, cum concessero, illud tamen</td><td></td></tr><tr><td>oratori tribuam et dabo, ut eadem, de quibus illi tenui</td><td></td></tr><tr><td>quodam exsanguique sermone disputant, hic cum omni</td><td></td></tr><tr><td>iucunditate et gravitate explicet. Haec ego cum ipsis</td><td>5</td></tr><tr><td>philosophis [tum] Athenis disserebam; cogebat enim me</td><td></td></tr><tr><td>M. Marcellus hic noster, qui [nunc aedilis curulis est et]</td><td></td></tr><tr><td>profecto, nisi ludos nunc faceret, huic nostro sermoni</td><td></td></tr><tr><td>interesset; ac iam tum erat adulescentulus his studiis miri-</td><td></td></tr><tr><td>fice deditus. Iam vero de legibus constituendis, de bello,</td><td>58.1</td></tr><tr><td>de pace, de sociis, de vectigalibus, de iure civium generatim</td><td></td></tr><tr><td>in ordines aetatesque discriptorum dicant vel Graeci, si</td><td></td></tr><tr><td>volunt, Lycurgum aut Solonem—quamquam illos quidem</td><td></td></tr><tr><td>censemus in numero eloquentium reponendos—scisse melius</td><td>5</td></tr><tr><td>quam Hyperidem aut Demosthenem, perfectos iam homines</td><td></td></tr><tr><td>in dicendo et perpolitos, vel nostri decem viros, qui <span class="caps">xii</span></td><td></td></tr><tr><td>tabulas perscripserunt, quos necesse est fuisse prudentis, </td><td></td></tr><tr><td>anteponant in hoc genere et Ser. Galbae et socero tuo</td><td></td></tr><tr><td>C. Laelio, quos constat dicendi gloria praestitisse. Numquam</td><td>59.1</td></tr><tr><td>enim negabo esse quasdam partis proprias eorum, qui in</td><td></td></tr><tr><td>his cognoscendis atque tractandis studium suum omne</td><td></td></tr><tr><td>posuerunt, sed oratorem plenum atque perfectum esse eum,</td><td></td></tr><tr><td>qui de omnibus rebus possit copiose varieque dicere.</td><td>5</td></tr><tr><td>Etenim saepe in eis causis, quas omnes proprias esse</td><td></td></tr><tr><td>oratorum confitentur, est aliquid, quod non ex usu</td><td></td></tr><tr><td>forensi, quem solum oratoribus conceditis, sed ex ob-</td><td></td></tr><tr><td>scuriore aliqua scientia sit promendum atque sumen-</td><td></td></tr><tr><td>dum. Quaero enim num possit aut contra imperatorem</td><td>60.1</td></tr><tr><td>aut pro imperatore dici sine rei militaris usu aut saepe</td><td></td></tr><tr><td>etiam sine regionum terrestrium aut maritimarum scientia;</td><td></td></tr><tr><td>num apud populum de legibus iubendis aut vetandis, num</td><td></td></tr><tr><td>in senatu de omni rei publicae genere dici sine summa</td><td>5</td></tr><tr><td>rerum civilium cognitione et prudentia; num admoveri</td><td></td></tr><tr><td>possit oratio ad sensus animorum atque motus vel inflam-</td><td></td></tr><tr><td>mandos vel etiam exstinguendos, quod unum in oratore</td><td></td></tr><tr><td>dominatur, sine diligentissima pervestigatione earum omnium</td><td></td></tr><tr><td>rationum, quae de naturis humani generis ac moribus</td><td>10</td></tr><tr><td>a philosophis explicantur. Atque haud scio an minus</td><td>61.1</td></tr><tr><td>vobis hoc sim probaturus; equidem non dubitabo, quod</td><td></td></tr><tr><td>sentio, dicere: physica ista ipsa et mathematica et quae</td><td></td></tr><tr><td>paulo ante ceterarum artium propria posuisti, scientiae sunt</td><td></td></tr><tr><td>eorum, qui illa profitentur, inlustrari autem oratione si quis</td><td>5</td></tr><tr><td>istas ipsas artis velit, ad oratoris ei confugiendum est facul-</td><td></td></tr><tr><td>tatem. Neque enim si Philonem illum architectum, qui</td><td>62.1</td></tr><tr><td>Atheniensibus armamentarium fecit, constat perdiserte</td><td></td></tr><tr><td>populo rationem operis sui reddidisse, existimandum est</td><td></td></tr><tr><td>architecti potius artificio disertum quam oratoris fuisse; nec,</td><td></td></tr><tr><td>si huic M. Antonio pro Hermodoro fuisset de navalium</td><td>5</td></tr><tr><td>opere dicendum, non, cum ab illo causam didicisset, ipse </td><td></td></tr><tr><td>ornate de alieno artificio copioseque dixisset; neque vero</td><td></td></tr><tr><td>Asclepiades, is quo nos medico amicoque usi sumus tum</td><td></td></tr><tr><td>eloquentia vincebat ceteros medicos, in eo ipso, quod ornate</td><td></td></tr><tr><td>dicebat, medicinae facultate utebatur, non eloquentiae.</td><td>10</td></tr><tr><td>Atque illud est probabilius, neque tamen verum, quod</td><td>63.1</td></tr><tr><td>Socrates dicere solebat, omnis in eo, quod scirent, satis esse</td><td></td></tr><tr><td>eloquentis; illud verius, neque quemquam in eo disertum</td><td></td></tr><tr><td>esse posse, quod nesciat, neque, si optime sciat ignarusque</td><td></td></tr><tr><td>sit faciundae ac poliendae orationis, diserte id ipsum, de</td><td>5</td></tr><tr><td>quo sciat, posse dicere. Quam ob rem, si quis universam</td><td>64.1</td></tr><tr><td>et propriam oratoris vim definire complectique vult, is</td><td></td></tr><tr><td>orator erit mea sententia hoc tam gravi dignus nomine, qui,</td><td></td></tr><tr><td>quaecumque res inciderit, quae sit dictione explicanda,</td><td></td></tr><tr><td>prudenter et composite et ornate et memoriter dicet cum</td><td>5</td></tr><tr><td>quadam actionis etiam dignitate. Sin cuipiam nimis infini-</td><td>65.1</td></tr><tr><td>tum videtur, quod ita posui &quot;quacumque de re,&quot; licet hinc</td><td></td></tr><tr><td>quantum cuique videbitur circumcidat atque amputet, tamen</td><td></td></tr><tr><td>illud tenebo, si, quae ceteris in artibus atque studiis sita</td><td></td></tr><tr><td>sunt, orator ignoret tantumque ea teneat, quae sint in</td><td>5</td></tr><tr><td>disceptationibus atque usu forensi, tamen his de rebus</td><td></td></tr><tr><td>ipsis si sit ei dicendum, cum cognoverit ab eis, qui tenent,</td><td></td></tr><tr><td>quae sint in quaque re, multo oratorem melius quam ipsos</td><td></td></tr><tr><td>illos, quorum eae sint artes, esse dicturum. Ita si de re</td><td>66.1</td></tr><tr><td>militari dicendum huic erit Sulpicio, quaeret a C. Mario</td><td></td></tr><tr><td>adfini nostro et, cum acceperit, ita pronuntiabit, ut ipsi</td><td></td></tr><tr><td>C. Mario paene hic melius quam ipse illa scire videatur;</td><td></td></tr><tr><td>sin de iure civili, tecum communicabit, te hominem pruden-</td><td>5</td></tr><tr><td>tissimum et peritissimum in eis ipsis rebus, quas abs te</td><td></td></tr><tr><td>didicerit, dicendi arte superabit. Sin quae res inciderit, in</td><td>67.1</td></tr><tr><td>qua de natura, de vitiis hominum, de cupiditatibus, de</td><td></td></tr><tr><td>modo, de continentia, de dolore, de morte dicendum sit,</td><td></td></tr><tr><td>forsitan, si ei sit visum,—etsi haec quidem nosse debet </td><td></td></tr><tr><td>orator—, cum Sex. Pompeio, erudito homine in philosophia,</td><td>5</td></tr><tr><td>communicarit; hoc profecto efficiet ut, quamcumque rem</td><td></td></tr><tr><td>a quoquo cognoverit, de ea multo dicat ornatius quam ille</td><td></td></tr><tr><td>ipse, unde cognorit. Sed si me audiet, quoniam philosophia</td><td>68.1</td></tr><tr><td>in tris partis est tributa, in naturae obscuritatem, in disse-</td><td></td></tr><tr><td>rendi subtilitatem, in vitam atque mores, duo illa relin-</td><td></td></tr><tr><td>quamus atque largiamur inertiae nostrae; tertium vero,</td><td></td></tr><tr><td>quod semper oratoris fuit, nisi tenebimus, nihil oratori, in</td><td>5</td></tr><tr><td>quo magnus esse possit, relinquemus. Qua re hic locus de</td><td>69.1</td></tr><tr><td>vita et moribus totus est oratori perdiscendus; cetera si non</td><td></td></tr><tr><td>didicerit, tamen poterit, si quando opus erit, ornare dicendo,</td><td></td></tr><tr><td>si modo ad eum erunt delata et ei tradita. Etenim si</td><td></td></tr><tr><td>constat inter doctos, hominem ignarum astrologiae ornatis-</td><td>5</td></tr><tr><td>simis atque optimis versibus Aratum de caelo stellisque</td><td></td></tr><tr><td>dixisse; si de rebus rusticis hominem ab agro remotissimum</td><td></td></tr><tr><td>Nicandrum Colophonium poetica quadam facultate, non</td><td></td></tr><tr><td>rustica, scripsisse praeclare, quid est cur non orator de rebus</td><td></td></tr><tr><td>eis eloquentissime dicat, quas ad certam causam tempusque</td><td>10</td></tr><tr><td>cognorit? Est enim finitimus oratori poeta, numeris astric-</td><td>70.1</td></tr><tr><td>tior paulo, verborum autem licentia liberior, multis vero</td><td></td></tr><tr><td>ornandi generibus socius ac paene par; in hoc quidem</td><td></td></tr><tr><td>certe prope idem, nullis ut terminis circumscribat aut</td><td></td></tr><tr><td>definiat ius suum, quo minus ei liceat eadem illa facultate</td><td>5</td></tr><tr><td>et copia vagari qua velit. Nam quod illud, Scaevola,</td><td>71.1</td></tr><tr><td>negasti te fuisse laturum, nisi in meo regno esses, quod in</td><td></td></tr><tr><td>omni genere sermonis, in omni parte humanitatis dixerim</td><td></td></tr><tr><td>oratorem perfectum esse debere: numquam me hercule hoc</td><td></td></tr><tr><td>dicerem, si eum, quem fingo, me ipsum esse arbitrarer.</td><td>5</td></tr><tr><td>Sed, ut solebat C. Lucilius saepe dicere, homo tibi subiratus,</td><td>72.1</td></tr><tr><td>mihi propter eam ipsam causam minus quam volebat</td><td></td></tr><tr><td>familiaris, sed tamen et doctus et perurbanus, sic sentio </td><td></td></tr><tr><td>neminem esse in oratorum numero habendum, qui non sit</td><td></td></tr><tr><td>omnibus eis artibus, quae sunt libero dignae, perpolitus;</td><td>5</td></tr><tr><td>quibus ipsis si in dicendo non utimur, tamen apparet atque</td><td></td></tr><tr><td>exstat, utrum simus earum rudes an didicerimus: ut qui</td><td>73.1</td></tr><tr><td>pila ludunt, non utuntur in ipsa lusione artificio proprio</td><td></td></tr><tr><td>palaestrae, sed indicat ipse motus, didicerintne palaestram</td><td></td></tr><tr><td>an nesciant, et qui aliquid fingunt, etsi tum pictura nihil</td><td></td></tr><tr><td>utuntur, tamen, utrum sciant pingere an nesciant, non</td><td>5</td></tr><tr><td>obscurum est; sic in orationibus hisce ipsis iudiciorum,</td><td></td></tr><tr><td>contionum, senatus, etiam si proprie ceterae non adhibean-</td><td></td></tr><tr><td>tur artes, tamen facile declaratur, utrum is, qui dicat, tan-</td><td></td></tr><tr><td>tum modo in hoc declamatorio sit opere iactatus an ad</td><td></td></tr><tr><td>dicendum omnibus ingenuis artibus instructus accesserit.' </td><td>10</td></tr>
        </table>