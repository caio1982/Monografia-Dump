<table>
          <script>targetHit=0;</script>
          <tr class="title first  "><td>PRO A. CLVENTIO</td><td></td></tr><tr class="title last  "><td>ORATIO </td><td></td></tr><tr><td>  Animum adverti, iudices, omnem accusatoris orationem</td><td>1.1</td></tr><tr><td>in duas divisam esse partis, quarum altera mihi niti et</td><td></td></tr><tr><td>magno opere confidere videbatur invidia iam inveterata</td><td></td></tr><tr><td>iudici Iuniani, altera tantum modo consuetudinis causa</td><td></td></tr><tr><td>timide et diffidenter attingere rationem venefici criminum,</td><td>5</td></tr><tr><td>qua de re lege est haec quaestio constituta. Itaque mihi</td><td></td></tr><tr><td>certum est hanc eandem distributionem invidiae et crimi-</td><td></td></tr><tr><td>num sic in defensione servare ut omnes intellegant nihil me</td><td></td></tr><tr><td>nec subterfugere voluisse reticendo nec obscurare dicendo.</td><td></td></tr><tr><td>Sed cum considero quo modo mihi in utraque re sit elabo-</td><td>2.1</td></tr><tr><td>randum, altera pars et ea quae propria est iudici vestri et</td><td></td></tr><tr><td>legitimae venefici quaestionis per mihi brevis et non magnae</td><td></td></tr><tr><td>in dicendo contentionis fore videtur, altera autem quae</td><td></td></tr><tr><td>procul ab iudicio remota est, quae contionibus seditiose</td><td>5</td></tr><tr><td>concitatis accommodatior est quam tranquillis moderatisque</td><td></td></tr><tr><td>iudiciis, perspicio quantum in agendo difficultatis et quan-</td><td></td></tr><tr><td>tum laboris sit habitura. Sed in hac difficultate illa me res</td><td>3.1</td></tr><tr><td>tamen, iudices, consolatur quod vos de criminibus sic audire</td><td></td></tr><tr><td>consuestis ut eorum omnium dissolutionem ab oratore quae-</td><td></td></tr><tr><td>ratis, ut non existimetis plus vos ad salutem reo largiri</td><td></td></tr><tr><td>oportere quam quantum defensor purgandis criminibus con- </td><td>5</td></tr><tr><td>sequi et dicendo probare potuerit. De invidia autem sic</td><td></td></tr><tr><td>inter nos disceptare debetis ut non quid dicatur a nobis</td><td></td></tr><tr><td>sed quid oporteat dici consideretis. Agitur enim in cri-</td><td></td></tr><tr><td>minibus A. Cluenti proprium periculum, in invidia causa</td><td></td></tr><tr><td>communis. Quam ob rem alteram partem causae sic age-</td><td>10</td></tr><tr><td>mus ut vos doceamus, alteram sic ut oremus; in altera</td><td></td></tr><tr><td>diligentia vestra nobis adiungenda est, in altera fides implo-</td><td></td></tr><tr><td>randa. Nemo est enim qui invidiae sine vestro ac sine</td><td></td></tr><tr><td>talium virorum subsidio possit resistere. Equidem quod</td><td>4.1</td></tr><tr><td>ad me attinet, quo me vertam nescio. Negem fuisse illam</td><td></td></tr><tr><td>infamiam iudici corrupti? negem esse illam rem agitatam</td><td></td></tr><tr><td>in contionibus, iactatam in iudiciis, commemoratam in se-</td><td></td></tr><tr><td>natu? evellam ex animis hominum tantam opinionem, tam</td><td>5</td></tr><tr><td>penitus insitam, tam vetustam? Non est nostri ingeni,</td><td></td></tr><tr><td>vestri auxili est, iudices, huius innocentiae sic in hac cala-</td><td></td></tr><tr><td>mitosa fama quasi in aliqua perniciosissima flamma atque</td><td></td></tr><tr><td>in communi incendio subvenire. Etenim sicut aliis in locis</td><td>5.1</td></tr><tr><td>parum firmamenti et parum virium veritas habet, sic in hoc</td><td></td></tr><tr><td>loco falsa invidia imbecilla esse debet. Dominetur in con-</td><td></td></tr><tr><td>tionibus, iaceat in iudiciis; valeat in opinionibus ac ser-</td><td></td></tr><tr><td>monibus imperitorum, ab ingeniis prudentium repudietur;</td><td>5</td></tr><tr><td>vehementis habeat repentinos impetus, spatio interposito et</td><td></td></tr><tr><td>causa cognita consenescat; denique illa definitio iudicio-</td><td></td></tr><tr><td>rum aequorum quae nobis a maioribus tradita est retineatur,</td><td></td></tr><tr><td>ut in iudiciis et sine invidia culpa plectatur et sine culpa</td><td></td></tr><tr><td>invidia ponatur. Quam ob rem a vobis, iudices, ante quam</td><td>6.1</td></tr><tr><td>de ipsa causa dicere incipio, haec postulo, primum id quod</td><td></td></tr><tr><td>aequissimum est ut ne quid huc praeiudicati adferatis—</td><td></td></tr><tr><td>etenim non modo auctoritatem sed etiam nomen iudicum</td><td></td></tr><tr><td>amittemus, nisi hic ex ipsis causis iudicabimus, si ad causas </td><td>5</td></tr><tr><td>iudicia iam facta domo deferemus;—deinde si quam opinio-</td><td></td></tr><tr><td>nem iam vestris mentibus comprehendistis, si eam ratio</td><td></td></tr><tr><td>convellet, si oratio labefactabit, si denique veritas extor-</td><td></td></tr><tr><td>quebit, ne repugnetis eamque animis vestris aut libentibus</td><td></td></tr><tr><td>aut aequis remittatis; tum autem cum ego una quaque de</td><td>10</td></tr><tr><td>re dicam et diluam, ne ipsi quae contraria sint taciti cogita-</td><td></td></tr><tr><td>tioni vestrae subiciatis sed ad extremum exspectetis meque</td><td></td></tr><tr><td>meum dicendi ordinem servare patiamini; cum peroraro,</td><td></td></tr><tr><td>tum si quid erit praeteritum animo requiratis. Ego me,</td><td>7.1</td></tr><tr><td>iudices, ad eam causam accedere quae iam per annos octo</td><td></td></tr><tr><td>continuos ex contraria parte audiatur atque ipsa opinione</td><td></td></tr><tr><td>hominum tacita prope convicta atque damnata sit facile</td><td></td></tr><tr><td>intellego; sed si qui mihi deus vestram ad me audiendum</td><td>5</td></tr><tr><td>benivolentiam conciliarit, efficiam profecto ut intellegatis</td><td></td></tr><tr><td>nihil esse homini tam timendum quam invidiam, nihil inno-</td><td></td></tr><tr><td>centi suscepta invidia tam optandum quam aequum iudi-</td><td></td></tr><tr><td>cium, quod in hoc uno denique falsae infamiae finis aliqui</td><td></td></tr><tr><td>atque exitus reperiatur. Quam ob rem magna me spes tenet,</td><td>10</td></tr><tr><td>si quae sunt in causa explicare atque omnia dicendo consequi</td><td></td></tr><tr><td>potuero, hunc locum consessumque vestrum, quem illi hor-</td><td></td></tr><tr><td>ribilem A. Cluentio ac formidolosum fore putaverunt, eum</td><td></td></tr><tr><td>tandem eius fortunae miserae multumque iactatae portum</td><td></td></tr><tr><td>ac perfugium futurum. Tametsi permulta sunt quae mihi,</td><td>8.1</td></tr><tr><td>ante quam de causa dico, de communibus invidiae periculis</td><td></td></tr><tr><td>dicenda esse videantur, tamen ne diutius oratione mea sus-</td><td></td></tr><tr><td>pensa exspectatio vestra teneatur adgrediar ad crimen cum</td><td></td></tr><tr><td>illa deprecatione, iudices, qua mihi saepius utendum esse</td><td>5</td></tr><tr><td>intellego, sic ut me audiatis, quasi hoc tempore haec causa </td><td></td></tr><tr><td>primum dicatur, sicuti dicitur, non quasi saepe iam dicta et</td><td></td></tr><tr><td>numquam probata sit. Hodierno enim die primum veteris</td><td></td></tr><tr><td>istius criminis diluendi potestas est data, ante hoc tempus</td><td></td></tr><tr><td>error in hac causa atque invidia versata est. Quam ob</td><td>10</td></tr><tr><td>rem, dum multorum annorum accusationi breviter diluci-</td><td></td></tr><tr><td>deque respondeo, quaeso ut me, iudices, sicut facere insti-</td><td></td></tr><tr><td>tuistis, benigne attenteque audiatis. </td><td></td></tr>
        </table>