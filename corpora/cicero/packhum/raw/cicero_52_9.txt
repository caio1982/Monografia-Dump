<table>
          <script>targetHit=0;</script>
          <tr><td>  <span class="caps">Fannius.</span> Tu vero perge, Laeli; pro hoc enim, qui</td><td>32.21</td></tr><tr><td>minor est natu, meo iure respondeo. </td><td></td></tr><tr><td>  <span class="caps">Scaevola.</span> Recte tu quidem. Quam ob rem audia-</td><td>33.1</td></tr><tr><td>mus. </td><td></td></tr><tr><td>  <span class="caps">Laelius.</span> Audite vero, optumi viri, ea, quae saepis-</td><td></td></tr><tr><td>sime inter me et Scipionem de amicitia disserebantur.</td><td></td></tr><tr><td>Quamquam ille quidem nihil difficilius esse dicebat,</td><td>5</td></tr><tr><td>quam amicitiam usque ad extremum vitae diem per-</td><td></td></tr><tr><td>manere. Nam, vel ut non idem expediret, incidere</td><td></td></tr><tr><td>saepe, vel ut de re publica non idem sentiretur; mu-</td><td></td></tr><tr><td>tari etiam mores hominum saepe dicebat, alias ad-</td><td></td></tr><tr><td>versis rebus, alias aetate ingravescente. Atque earum</td><td>10</td></tr><tr><td>rerum exemplum ex similitudine capiebat ineuntis aeta-</td><td></td></tr><tr><td>tis, quod summi puerorum amores saepe una cum prae-</td><td></td></tr><tr><td>texta toga ponerentur; sin autem ad adulescentiam</td><td>34.1</td></tr><tr><td>perduxissent, dirimi tamen interdum contentione vel</td><td></td></tr><tr><td>uxoriae condicionis vel commodi alicuius, quod idem</td><td></td></tr><tr><td>adipisci uterque non posset. Quodsi qui longius in</td><td></td></tr><tr><td>amicitia provecti essent, tamen saepe labefactari, si in</td><td>5</td></tr><tr><td>honoris contentionem incidissent; pestem enim nullam</td><td></td></tr><tr><td>maiorem esse amicitiis quam in plerisque pecuniae </td><td></td></tr><tr><td>cupiditatem, in optimis quibusque honoris certamen</td><td></td></tr><tr><td>et gloriae; ex quo inimicitias maximas saepe inter</td><td></td></tr><tr><td>amicissimos exstitisse. Magna etiam discidia et ple-</td><td>35.1</td></tr><tr><td>rumque iusta nasci, cum aliquid ab amicis, quod rectum</td><td></td></tr><tr><td>non esset, postularetur, ut aut libidinis ministri aut</td><td></td></tr><tr><td>adiutores essent ad iniuriam; quod qui recusarent,</td><td></td></tr><tr><td>quamvis honeste id facerent, ius tamen amicitiae de-</td><td>5</td></tr><tr><td>serere arguerentur ab iis, quibus obsequi nollent. Illos</td><td></td></tr><tr><td>autem, qui quidvis ab amico auderent postulare, postu-</td><td></td></tr><tr><td>latione ipsa profiteri omnia se amici causa esse factu-</td><td></td></tr><tr><td>ros. Eorum querela inveterata non modo familiari-</td><td></td></tr><tr><td>tates exstingui solere, sed odia etiam gigni sempiterna.</td><td>10</td></tr><tr><td>Haec ita multa quasi fata inpendere amicitiis, ut omnia</td><td></td></tr><tr><td>subterfugere non modo sapientiae, sed etiam felicitatis</td><td></td></tr><tr><td>diceret sibi videri. </td><td></td></tr>
        </table>