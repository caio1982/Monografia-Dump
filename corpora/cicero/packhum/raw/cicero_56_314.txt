<table>
          <script>targetHit=0;</script>
          <tr class="title first last  "><td>CICERO ACILIO PRO COS. S.</td><td></td></tr><tr><td>C. Flavio, honesto et ornato equite Romano, utor valde</td><td>13.31.1.1</td></tr><tr><td>familiariter; fuit enim generi mei, C. Pisonis, pernecessarius</td><td></td></tr><tr><td>meque diligentissime observant et ipse et L. Flavius, frater</td><td></td></tr><tr><td>eius. quapropter velim honoris mei causa, quibus rebus</td><td></td></tr><tr><td>honeste et pro tua dignitate poteris, quam honorificentissime</td><td>5</td></tr><tr><td>et quam liberalissime C. Flavium tractes. id mihi sic erit</td><td></td></tr><tr><td>gratum ut gratius esse nihil possit. sed praeterea tibi adfirmo</td><td>2.1</td></tr><tr><td>(neque id ambitione adductus facio sed cum familiaritate et</td><td></td></tr><tr><td>necessitudine tum etiam veritate) te ex C. Flavi officio et</td><td></td></tr><tr><td>observantia et praeterea splendore atque inter suos gratia</td><td></td></tr><tr><td>magnam voluptatem esse capturum. </td><td>5</td></tr><tr><td>  Vale.</td><td></td></tr>
        </table>