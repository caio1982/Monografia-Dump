<table>
          <script>targetHit=0;</script>
          <tr class="title first  date"><td>xv Kal<span class="snum">.</span> Apr<span class="snum">.</span> <span class="snum">49</span> <span class="snum">(</span>§<span class="snum">1)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Nihil habebam quod scriberem; neque enim novi quicquam</td><td>9.10.1.1</td></tr><tr><td>audieram et ad tuas omnis rescripseram pridie. sed cum me</td><td></td></tr><tr><td>aegritudo non solum somno privaret verum ne vigilare</td><td></td></tr><tr><td>quidem sine summo dolore pateretur, tecum ut quasi loquerer,</td><td></td></tr><tr><td>in quo uno acquiesco, hoc nescio quid nullo argumento</td><td>5</td></tr><tr><td>proposito scribere institui. </td><td></td></tr><tr><td>  Amens mihi fuisse a principio videor et me una haec res</td><td>2.1</td></tr><tr><td>torquet quod non omnibus in rebus labentem vel potius ruen-</td><td></td></tr><tr><td>tem Pompeium tamquam unus manipularis secutus sim.</td><td></td></tr><tr><td>vidi hominem <span class="caps">xiiii</span> Kal. Febr. plenum formidinis. illo ipso</td><td></td></tr><tr><td>die sensi quid ageret. numquam mihi postea placuit nec</td><td>5</td></tr><tr><td>umquam aliud in alio peccare destitit. nihil interim ad me</td><td></td></tr><tr><td>scribere, nihil nisi fugam cogitare. quid quaeris? sicut ἐν τοῖς</td><td></td></tr><tr><td>ἐρωτικοῖς alienat &lt;quod&gt; immunde, insulse, indecore fit, sic</td><td></td></tr><tr><td>me illius fugae neglegentiaeque deformitas avertit ab amore. </td><td></td></tr><tr><td>nihil enim dignum faciebat quare eius fugae comitem me ad-</td><td>10</td></tr><tr><td>iungerem. nunc emergit amor, nunc desiderium ferre non</td><td></td></tr><tr><td>possum, nunc mihi nihil libri, nihil litterae, nihil doctrina</td><td></td></tr><tr><td>prodest. ita dies et noctes tamquam avis illa mare prospecto,</td><td></td></tr><tr><td>evolare cupio. do, do poenas temeritatis meae. etsi quae fuit</td><td></td></tr><tr><td>illa temeritas? quid feci non consideratissime? si enim nihil</td><td>15</td></tr><tr><td>praeter fugam quaereretur, fugissem libentissime, sed genus</td><td></td></tr><tr><td>belli crudelissimi et maximi, quod nondum vident homines</td><td></td></tr><tr><td>quale futurum sit, perhorrui. quae minae municipiis, quae</td><td></td></tr><tr><td>nominatim viris bonis, quae denique omnibus qui remansis-</td><td></td></tr><tr><td>sent! quam crebro illud 'Sulla potuit, ego non potero?' </td><td>20</td></tr><tr><td>  Mihi autem haeserunt illa: male Tarquinius qui Porsennam,</td><td>3.1</td></tr><tr><td>qui Octavium Mamilium contra patriam, impie Coriolanus</td><td></td></tr><tr><td>&lt;qui&gt; auxilium petiit a Volscis, recte Themistocles qui mori</td><td></td></tr><tr><td>maluit, nefarius Hippias, Pisistrati filius, qui in Marathonia</td><td></td></tr><tr><td>pugna cecidit arma contra patriam ferens. at Sulla, at Marius,</td><td>5</td></tr><tr><td>at Cinna recte. immo iure fortasse; sed quid eorum victoria</td><td></td></tr><tr><td>crudelius, quid funestius? huius belli genus fugi, et eo magis</td><td></td></tr><tr><td>quod crudeliora etiam cogitari et parari videbam. me, quem</td><td></td></tr><tr><td>non nulli conservatorem istius urbis parentemque esse di-</td><td></td></tr><tr><td>xerunt, Getarum et Armeniorum et Colchorum copias ad</td><td>10</td></tr><tr><td>eam adducere? me meis civibus famem, vastitatem inferre</td><td></td></tr><tr><td>Italiae? hunc primum mortalem esse, deinde etiam multis</td><td></td></tr><tr><td>modis posse exstingui cogitabam, urbem autem et populum</td><td></td></tr><tr><td>nostrum servandum ad immortalitatem, quantum in nobis</td><td></td></tr><tr><td>esset, putabam; et tamen spes quaedam me oblectabat fore </td><td>15</td></tr><tr><td>ut aliquid conveniret potius quam aut hic tantum sceleris</td><td></td></tr><tr><td>aut ille tantum flagiti admitteret. alia res nunc tota est, alia</td><td></td></tr><tr><td>mens mea. sol, ut est in tua quadam epistula, excidisse mihi</td><td></td></tr><tr><td>e mundo videtur. ut aegroto, dum anima est, spes esse dicitur,</td><td></td></tr><tr><td>sic ego, quoad Pompeius in Italia fuit, sperare non destiti.</td><td>20</td></tr><tr><td>haec, haec me fefellerunt et, ut verum loquar, aetas iam a</td><td></td></tr><tr><td>diuturnis laboribus devexa ad otium domesticarum me rerum</td><td></td></tr><tr><td>delectatione mollivit. nunc si vel periculose experiundum</td><td></td></tr><tr><td>erit, experiar certe ut hinc avolem. ante oportuit fortasse;</td><td></td></tr><tr><td>sed ea quae scrips[ist]i me tardarunt et auctoritas maxime tua. </td><td>25</td></tr><tr><td>  Nam cum ad hunc locum venissem, evolvi volumen epistu-</td><td>4.1</td></tr><tr><td>larum tuarum quod ego &lt;sub&gt; signo habeo servoque diligentis-</td><td></td></tr><tr><td>sime. erat igitur in ea quam <span class="caps">x</span> Kal. Febr. dederas hoc modo:</td><td></td></tr><tr><td>'sed videamus et Gnaeus quid agat et illius rationes quorsum</td><td></td></tr><tr><td>fluant. quod si iste Italiam relinquet, faciet omnino male et,</td><td>5</td></tr><tr><td>ut ego existimo, ἀλογίστως, sed tum demum consilia nostra</td><td></td></tr><tr><td>commutanda erunt.' hoc scribis post diem quartum quam</td><td></td></tr><tr><td>ab urbe discessimus. deinde <span class="caps">viii</span> Kal. Febr.: 'tantum modo</td><td></td></tr><tr><td>Gnaeus noster ne, ut urbem ἀλογίστως reliquit, sic Italiam</td><td></td></tr><tr><td>relinquat.' eodem die das alteras litteras quibus mihi con-</td><td>10</td></tr><tr><td>sulenti planissime respondes; est enim sic: 'sed venio ad</td><td></td></tr><tr><td>consultationem tuam. si Gnaeus Italia cedit, in urbem red-</td><td></td></tr><tr><td>eundum puto; quae enim finis peregrinationis?' hoc mihi</td><td></td></tr><tr><td>plane haesit, et nunc ita video, infinitum bellum iunctum</td><td></td></tr><tr><td>miserrima fuga, quam tu peregrinationem ὑποκορίζῃ. sequitur</td><td>5.1</td></tr><tr><td>χρησμὸς <span class="caps">vi</span> &lt;Kal.&gt; Febr.: 'ego, si Pompeius manet in Italia</td><td></td></tr><tr><td>nec res ad pactionem venit, longius bellum puto fore; sin </td><td></td></tr><tr><td>Italiam relinquit, ad posterum bellum ἄσπονδον strui existi-</td><td></td></tr><tr><td>mo.' huius igitur belli ego particeps et socius et adiutor esse</td><td>5</td></tr><tr><td>cogor quod et ἄσπονδον est &lt;et&gt; cum civibus! deinde <span class="caps">vii</span> Id.</td><td></td></tr><tr><td>Febr., cum iam plura audires de Pompei consilio, concludis</td><td></td></tr><tr><td>epistulam quandam hoc modo: 'ego quidem tibi non sim</td><td></td></tr><tr><td>auctor, si Pompeius Italiam relinquit, te quoque profugere.</td><td></td></tr><tr><td>summo enim periculo facies nec rei publicae proderis; cui</td><td>10</td></tr><tr><td>quidem posterius poteris prodesse, si manseris.' quem φιλό-</td><td></td></tr><tr><td>πατριν ac πολιτικὸν hominis prudentis et amici tali admonitu</td><td></td></tr><tr><td>non moveret auctoritas? deinde <span class="caps">iii</span> Id. Febr. iterum mihi</td><td>6.1</td></tr><tr><td>respondes consulenti sic: 'quod quaeris a me fugamne foedam</td><td></td></tr><tr><td>an moram nefandam utiliorem putem, ego vero in praesentia</td><td></td></tr><tr><td>subitum discessum et praecipitem profectionem cum tibi tum</td><td></td></tr><tr><td>ipsi Gnaeo inutilem et periculosam puto et satius esse existimo</td><td>5</td></tr><tr><td>vos dispertitos et in speculis esse; sed me dius fidius turpe</td><td></td></tr><tr><td>nobis puto esse de fuga cogitare.' hoc turpe Gnaeus noster</td><td></td></tr><tr><td>biennio ante cogitavit; ita sullaturit animus eius et pro-</td><td></td></tr><tr><td>scripturit iam diu. inde, ut opinor, cum tu ad me quaedam</td><td></td></tr><tr><td>γενικώτερον scripsisses et ego mihi a te quaedam significari</td><td>10</td></tr><tr><td>putassem ut Italia cederem, detestaris hoc diligenter <span class="caps">xi</span> Kal.</td><td></td></tr><tr><td>Mart.: 'ego vero nulla epistula significavi, si Gnaeus Italia</td><td></td></tr><tr><td>cederet, ut tu una cederes, aut si significavi, non dico fui</td><td></td></tr><tr><td>inconstans sed demens.' in eadem epistula alio loco: 'nihil</td><td></td></tr><tr><td>relinquitur nisi fuga, cui te socium neutiquam puto esse</td><td>15</td></tr><tr><td>oportere nec umquam putavi.' totam autem hanc delibera-</td><td>7.1</td></tr><tr><td>tionem evolvis accuratius in litteris <span class="caps">viii</span> Kal. Mart. datis: 'si </td><td></td></tr><tr><td>M'. Lepidus et L. Vulcatius remanent, &lt;manen&gt;dum puto, ita</td><td></td></tr><tr><td>ut, si salvus sit Pompeius et constiterit alicubi, hanc νέκυιαν</td><td></td></tr><tr><td>relinquas et te in certamine vinci cum illo facilius patiaris</td><td>5</td></tr><tr><td>quam cum hoc in ea quae perspicitur futura colluvie regnare.'</td><td></td></tr><tr><td>multa disputas huic sententiae convenientia. inde ad ex-</td><td></td></tr><tr><td>tremum: '&quot;quid si&quot; inquis &quot;Lepidus et Vulcatius disce-</td><td></td></tr><tr><td>dunt?&quot; plane ἀπορῶ. quod evenerit igitur et quod egeris id</td><td></td></tr><tr><td>στερκτέον putabo.' si tum dubitares, nunc certe non dubitas</td><td>10</td></tr><tr><td>istis manentibus. deinde in ipsa fuga <span class="caps">v</span> Kal. Mart.: 'interea</td><td>8.1</td></tr><tr><td>non dubito quin in Formiano mansurus sis. commodissime</td><td></td></tr><tr><td>enim τὸ μέλλον ibi καραδοκήσεις.' at Kal. Mart., cum ille</td><td></td></tr><tr><td>quintum iam diem Brundisi esset: 'tum poterimus delibe-</td><td></td></tr><tr><td>rare, non scilicet integra re sed certe minus infracta quam si</td><td>5</td></tr><tr><td>una proieceris te.' deinde <span class="caps">iiii</span> Non. Mart., ὑπὸ τὴ&lt;ν διά&gt;λειψιν</td><td></td></tr><tr><td>cum breviter scriberes, tamen ponis hoc: 'cras scribam plura</td><td></td></tr><tr><td>et ad omnia; hoc tamen dicam, non paenitere me consili de</td><td></td></tr><tr><td>tua mansione, et, quamquam magna sollicitudine, tamen quia</td><td></td></tr><tr><td>minus mali puto esse quam in illa profectione, maneo in</td><td>10</td></tr><tr><td>sententia et gaudeo te mansisse.' cum vero iam angerer et</td><td>9.1</td></tr><tr><td>timerem ne quid a me dedecoris esset admissum, <span class="caps">iii</span> Non.</td><td></td></tr><tr><td>Mart.: 'te tamen non esse una cum Pompeio non fero</td><td></td></tr><tr><td>moleste. postea, si opus fuerit, non erit difficile, et illi, quo-</td><td></td></tr><tr><td>quo tempore fiet, erit ἀσμενιστόν. sed hoc ita dico, si hic qua</td><td>5</td></tr><tr><td>ratione initium fecit eadem cetera aget, sincere, temperate,</td><td></td></tr><tr><td>prudenter, valde videro et consideratius utilitati nostrae </td><td></td></tr><tr><td>consuluero.' <span class="caps">vii</span> Id. Mart. scribis Peducaeo quoque nostro</td><td>10.1</td></tr><tr><td>probari quod quierim, cuius auctoritas multum apud me</td><td></td></tr><tr><td>valet. </td><td></td></tr><tr><td>  His ego tuis scriptis me consolor ut nihil a me adhuc</td><td></td></tr><tr><td>delictum putem. tu modo auctoritatem tuam defendito;</td><td>5</td></tr><tr><td>adversus me nihil opus est, sed consciis egeo aliis. ego, si nihil</td><td></td></tr><tr><td>peccavi, reliqua tuebor. ad ea tute hortare et me omnino tua</td><td></td></tr><tr><td>cogitatione adiuva. hic nihildum de reditu Caesaris audie-</td><td></td></tr><tr><td>batur. ego his litteris hoc tamen profeci; perlegi omnis tuas</td><td></td></tr><tr><td>et in eo acquievi.</td><td>10</td></tr>
        </table>