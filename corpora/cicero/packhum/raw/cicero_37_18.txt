<table>
          <script>targetHit=0;</script>
          <tr><td>  Quod vero impudentiam admiratus es eorum patronorum,</td><td>1.237.1</td></tr><tr><td>qui aut, cum parva nescirent, magna profiterentur aut ea,</td><td></td></tr><tr><td>quae maxima essent in iure civili, tractare auderent in causis,</td><td></td></tr><tr><td>cum ea nescirent numquamque didicissent, utriusque rei</td><td></td></tr><tr><td>facilis est et prompta defensio. Nam neque illud est</td><td>5</td></tr><tr><td>mirandum, qui, quibus verbis coemptio fiat, nesciat, eundem</td><td></td></tr><tr><td>eius mulieris, quae coemptionem fecerit, causam posse</td><td></td></tr><tr><td>defendere; nec, si parvi navigi et magni eadem est in</td><td></td></tr><tr><td>gubernando scientia, idcirco qui, quibus verbis erctum cieri</td><td></td></tr><tr><td>oporteat, nesciat, idem erciscundae familiae causam agere</td><td>10</td></tr><tr><td>non possit. Nam, quod maximas centumviralis causas in</td><td>238.1</td></tr><tr><td>iure positas protulisti, quae tandem earum causa fuit, quae</td><td></td></tr><tr><td>ab homine eloquenti iuris imperito non ornatissime potuerit</td><td></td></tr><tr><td>dici? Quibus quidem in causis omnibus, sicut in ipsa</td><td></td></tr><tr><td>M'. Curi, quae abs te nuper est dicta, et in C. Hostili</td><td>5</td></tr><tr><td>Mancini controversia atque in eo puero, qui ex altera natus</td><td></td></tr><tr><td>erat uxore, non remisso nuntio superiori, fuit inter peritissi-</td><td></td></tr><tr><td>mos homines summa de iure dissensio: quaero igitur, quid</td><td>239.1</td></tr><tr><td>adiuverit oratorem in his causis iuris scientia, cum hic iuris </td><td></td></tr><tr><td>consultus superior fuerit discessurus, qui esset non suo</td><td></td></tr><tr><td>artificio, sed alieno, hoc est, non iuris scientia, sed elo-</td><td></td></tr><tr><td>quentia, sustentatus. Equidem hoc saepe audivi: cum</td><td>5</td></tr><tr><td>aedilitatem P. Crassus peteret eumque maior natu et iam</td><td></td></tr><tr><td>consularis Ser. Galba adsectaretur, quod Crassi filiam Gaio</td><td></td></tr><tr><td>filio suo despondisset, accessisse ad Crassum consulendi</td><td></td></tr><tr><td>causa quendam rusticanum, qui cum Crassum seduxisset</td><td></td></tr><tr><td>atque ad eum rettulisset responsumque ab eo verum magis</td><td>10</td></tr><tr><td>quam ad suam rem accommodatum abstulisset, ut eum</td><td></td></tr><tr><td>tristem Galba vidit, nomine appellavit quaesivitque, qua de</td><td></td></tr><tr><td>re ad Crassum rettulisset; ex quo ut audivit commotumque</td><td></td></tr><tr><td>ut vidit hominem, &quot;suspenso&quot; inquit &quot;animo et occupato</td><td>240.1</td></tr><tr><td>Crassum tibi respondisse video,&quot; deinde ipsum Crassum</td><td></td></tr><tr><td>manu prehendit et &quot;heus tu,&quot; inquit &quot;quid tibi in mentem</td><td></td></tr><tr><td>venit ita respondere?&quot; Tum ille fidenter homo peritissimus</td><td></td></tr><tr><td>confirmare ita se rem habere, ut respondisset, nec dubium</td><td>5</td></tr><tr><td>esse posse; Galba autem adludens varie et copiose multas</td><td></td></tr><tr><td>similitudines adferre multaque pro aequitate contra ius</td><td></td></tr><tr><td>dicere; atque illum, cum disserendo par esse non posset—</td><td></td></tr><tr><td>quamquam fuit Crassus in numero disertorum, sed par</td><td></td></tr><tr><td>Galbae nullo modo—ad auctores confugisse et id, quod</td><td>10</td></tr><tr><td>ipse diceret, et in P. Muci fratris sui libris et in Sex. Aeli</td><td></td></tr><tr><td>commentariis scriptum protulisse ac tamen concessisse</td><td></td></tr><tr><td>Galbae disputationem sibi probabilem et prope veram videri.</td><td></td></tr><tr><td>Ac tamen, quae causae sunt eius modi, ut de earum iure</td><td>241.1</td></tr><tr><td>dubium esse non possit, omnino in iudicium vocari non</td><td></td></tr><tr><td>solent. Num quis eo testamento, quod paterfamilias ante</td><td></td></tr><tr><td>fecit quam ei filius natus esset, hereditatem petit? Nemo;</td><td></td></tr><tr><td>quia constat agnascendo rumpi testamentum; ergo in hoc</td><td>5</td></tr><tr><td>genere iuris iudicia nulla sunt: licet igitur impune oratori</td><td></td></tr><tr><td>omnem hanc partem iuris non controversi ignorare, quae</td><td></td></tr><tr><td>pars sine dubio multo maxima est; in eo autem iure, quod </td><td>242.1</td></tr><tr><td>ambigitur inter peritissimos, non est difficile oratori eius</td><td></td></tr><tr><td>partis, quamcumque defendet, auctorem aliquem invenire;</td><td></td></tr><tr><td>a quo cum amentatas hastas acceperit, ipse eas oratoris</td><td></td></tr><tr><td>lacertis viribusque torquebit. Nisi vero—bona venia huius</td><td>5</td></tr><tr><td>optimi viri dixerim—Scaevolae tu libellis aut praeceptis</td><td></td></tr><tr><td>soceri tui causam M'. Curi defendisti, non adripuisti patro-</td><td></td></tr><tr><td>cinium aequitatis et defensionem testamentorum ac volun-</td><td></td></tr><tr><td>tatis mortuorum. Ac mea quidem sententia—frequens enim</td><td>243.1</td></tr><tr><td>te audivi atque adfui—multo maiorem partem sententiarum</td><td></td></tr><tr><td>sale tuo et lepore et politissimis facetiis pellexisti, cum et</td><td></td></tr><tr><td>illud nimium acumen inluderes et admirarere ingenium</td><td></td></tr><tr><td>Scaevolae qui excogitasset nasci prius oportere quam emori;</td><td>5</td></tr><tr><td>cumque multa conligeres et ex legibus et ex senatus consultis</td><td></td></tr><tr><td>et ex vita ac sermone communi non modo acute sed etiam</td><td></td></tr><tr><td>ridicule ac facete, ubi si verba, non rem sequeremur, confici</td><td></td></tr><tr><td>nihil posset: itaque hilaritatis plenum iudicium ac laetitiae</td><td></td></tr><tr><td>fuit; in quo quid tibi iuris civilis exercitatio profuerit, non</td><td>10</td></tr><tr><td>intellego; dicendi vis egregia, summa festivitate et venustate</td><td></td></tr><tr><td>coniuncta, profuit. Ipse ille Mucius paterni iuris defensor</td><td>244.1</td></tr><tr><td>et quasi patrimoni propugnator sui, quid in illa causa, cum</td><td></td></tr><tr><td>contra te diceret, attulit, quod de iure civili depromptum</td><td></td></tr><tr><td>videretur? Quam legem recitavit? Quid patefecit dicendo,</td><td></td></tr><tr><td>quod fuisset imperitis occultius? Nempe eius omnis oratio</td><td>5</td></tr><tr><td>versata est in eo, ut scriptum plurimum valere oportere</td><td></td></tr><tr><td>defenderet; at in hoc genere pueri apud magistros exer-</td><td></td></tr><tr><td>centur omnes, cum in eius modi causis alias scriptum,</td><td></td></tr><tr><td>alias aequitatem defendere docentur. Et, credo, in illa</td><td>245.1</td></tr><tr><td>militis causa, si tu aut heredem aut militem defendisses,</td><td></td></tr><tr><td>ad Hostilianas te actiones, non ad tuam vim et ora-</td><td></td></tr><tr><td>toriam facultatem contulisses: tu vero, vel si testamentum</td><td></td></tr><tr><td>defenderes, sic ageres, ut omne omnium testamentorum ius</td><td>5</td></tr><tr><td>in eo iudicio positum videretur, vel si causam ageres militis,</td><td></td></tr><tr><td>patrem eius, ut soles, dicendo a mortuis excitasses; statu- </td><td></td></tr><tr><td>isses ante oculos; complexus esset filium flensque eum</td><td></td></tr><tr><td>centum viris commendasset; lapides me hercule omnis flere</td><td></td></tr><tr><td>ac lamentari coegisses, ut totum illud <span class="caps">vti lingva nvn-</span></td><td>10</td></tr><tr><td><span class="caps">cvpassit</span> non in <span class="caps">xii</span> tabulis, quas tu omnibus bibliothecis</td><td></td></tr><tr><td>anteponis, sed in magistri carmine scriptum videretur. </td><td></td></tr>
        </table>