<table>
          <script>targetHit=0;</script>
          <tr class="title first  date"><td>paulo post vi Non<span class="snum">.</span> Oct<span class="snum">.</span> <span class="snum">44</span></td><td></td></tr><tr class="title last  "><td>CICERO CASSIO S.</td><td></td></tr><tr><td>Auget tuus amicus furorem in dies. primum in statua quam</td><td>12.3.1.1</td></tr><tr><td>posuit in rostris inscripsit 'parenti optime merito', ut non</td><td></td></tr><tr><td>modo sicarii sed iam etiam parricidae iudicemini. quid dico</td><td></td></tr><tr><td>'iudicemini'? iudicemur potius. vestri enim pulcherrimi</td><td></td></tr><tr><td>facti ille furiosus me principem dicit fuisse. utinam quidem</td><td>5</td></tr><tr><td>fuissem! molestus nobis non esset. sed hoc vestrum est; quod</td><td></td></tr><tr><td>quoniam praeteriit, utinam haberem quid vobis darem </td><td></td></tr><tr><td>consili! sed ne mihi quidem ipsi reperio quid faciendum sit.</td><td></td></tr><tr><td>quid enim est quod contra vim sine vi fieri possit? </td><td></td></tr><tr><td>  Consilium omne autem hoc est illorum ut mortem</td><td>2.1</td></tr><tr><td>Caesaris persequantur. itaque a. d. VI Non. Oct. productus</td><td></td></tr><tr><td>in contionem a Cannutio turpissime ille quidem discessit,</td><td></td></tr><tr><td>sed tamen ea dixit de conservatoribus patriae quae dici</td><td></td></tr><tr><td>deberent de proditoribus; de me quidem non dubitanter</td><td>5</td></tr><tr><td>quin omnia de meo consilio et vos fecissetis et Cannutius</td><td></td></tr><tr><td>faceret. cetera cuius modi sint ex hoc iudica quod legato tuo</td><td></td></tr><tr><td>viaticum eripuerunt. quid eos interpretari putas cum hoc</td><td></td></tr><tr><td>faciunt? ad hostem scilicet portari. </td><td></td></tr><tr><td>  O rem miseram! dominum ferre non potuimus, conservo</td><td>10</td></tr><tr><td>servimus. et tamen me quidem favente magis quam sperante</td><td></td></tr><tr><td>etiam nunc residet spes in virtute tua. sed ubi sunt copiae?</td><td></td></tr><tr><td>de reliquo malo te ipsum tecum loqui quam nostra dicta</td><td></td></tr><tr><td>cognoscere. </td><td></td></tr><tr><td>  Vale.</td><td>15</td></tr>
        </table>