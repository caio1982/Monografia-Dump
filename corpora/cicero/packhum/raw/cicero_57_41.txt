<table>
          <script>targetHit=0;</script>
          <tr class="title first  date"><td>Sext<span class="snum">.</span> <span class="snum">59(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quam vellem Romae &lt;esses&gt;! mansisses profecto si haec fore</td><td>2.22.1.1</td></tr><tr><td>putassemus. nam Pulchellum nostrum facillime teneremus</td><td></td></tr><tr><td>aut certe quid esset facturus scire possemus. nunc se res sic</td><td></td></tr><tr><td>habet. volitat, furit; nihil habet certi, &lt;multa&gt; multis denuntiat;</td><td></td></tr><tr><td>quod fors obtulerit id acturus videtur. cum videt quo sit in</td><td>5</td></tr><tr><td>odio status hic rerum, in eos qui haec egerunt impetum facturus</td><td></td></tr><tr><td>videtur; cum autem rursus opes eorum, vim, exercitus recor-</td><td></td></tr><tr><td>datur, convertit se in &lt;bo&gt;nos; nobis autem ipsis tum vim tum</td><td></td></tr><tr><td>iudicium minatur. cum hoc Pompeius egit et, ut ad me ipse</td><td>2.1</td></tr><tr><td>referebat (alium enim habeo neminem testem), vehementer</td><td></td></tr><tr><td>egit, cum diceret in summa se perfidiae et sceleris infamia fore</td><td></td></tr><tr><td>si mihi periculum crearetur ab eo quem ipse armasset cum</td><td></td></tr><tr><td>plebeium fieri passus esset. sed fidem recepisse sibi et ipsum et</td><td>5</td></tr><tr><td>Appium de me. hanc si ille non servaret, ita laturum ut</td><td></td></tr><tr><td>omnes intellegerent nihil sibi antiquius amicitia nostra fuisse.</td><td></td></tr><tr><td>haec et in eam sententiam cum multa dixisset, aiebat illum</td><td></td></tr><tr><td>primo sane diu multa contra, ad extremum autem manus</td><td></td></tr><tr><td>dedisse et adfirmasse nihil se contra eius voluntatem esse</td><td>10</td></tr><tr><td>facturum. sed postea tamen ille non destitit de nobis asperrime</td><td></td></tr><tr><td>loqui. quod si non faceret, tamen ei nihil crederemus atque</td><td></td></tr><tr><td>omnia, sicut facimus, pararemus. </td><td></td></tr><tr><td>  Nunc ita nos gerimus ut in dies singulos et studia in nos</td><td>3.1</td></tr><tr><td>hominum et opes nostrae augeantur. rem publicam nulla ex </td><td></td></tr><tr><td>parte attingimus; in causis atque in illa opera nostra forensi</td><td></td></tr><tr><td>summa industria versamur, quod egregie non modo iis qui</td><td></td></tr><tr><td>utuntur opera sed etiam in vulgus gratum esse sentimus. domus</td><td>5</td></tr><tr><td>celebratur, occurritur, renovatur memoria consulatus, studia</td><td></td></tr><tr><td>significantur. in eam spem adducimur ut nobis ea contentio</td><td></td></tr><tr><td>quae impendet interdum non fugienda videatur. </td><td></td></tr><tr><td>  Nunc mihi et consiliis opus est tuis et amore et fide; qua re</td><td>4.1</td></tr><tr><td>advola. expedita mihi erunt omnia si te habebo. multa per</td><td></td></tr><tr><td>Varronem nostrum agi possunt quae te urgente erunt firmiora,</td><td></td></tr><tr><td>multa ab ipso Publio elici, multa cognosci quae tibi occulta esse</td><td></td></tr><tr><td>non poterunt, multa etiam—sed absurdum est singula ex-</td><td>5</td></tr><tr><td>plicare cum ego requiram te ad omnia. unum illud tibi per-</td><td>5.1</td></tr><tr><td>suadeas velim, omnia mihi fore explicata si te videro; sed</td><td></td></tr><tr><td>totum est in eo, si ante quam ille ineat magistratum. puto</td><td></td></tr><tr><td>Pompeium Crasso urgente * * * si tu aderis, qui per βοῶπιν</td><td></td></tr><tr><td>ex ipso intellegere possis qua fide ab illis agatur, nos aut</td><td>5</td></tr><tr><td>sine molestia aut certe sine errore futuros. precibus nostris et</td><td></td></tr><tr><td>cohortatione non indiges. quid mea voluntas, quid tempus,</td><td></td></tr><tr><td>quid rei magnitudo postulet, intellegis. </td><td></td></tr><tr><td>  De re publica nihil habeo ad te scribere nisi summum odium</td><td>6.1</td></tr><tr><td>omnium hominum in eos qui tenent omnia. mutationis tamen</td><td></td></tr><tr><td>spes nulla. sed, quod facile sentias, taedet ipsum Pompeium</td><td></td></tr><tr><td>&lt;eum&gt;que vehementer paenitet. non provideo satis quem</td><td></td></tr><tr><td>exitum futurum putem; sed certe videntur haec aliquo</td><td>5</td></tr><tr><td>eruptura. </td><td></td></tr><tr><td>  Libros Alexandri, neglegentis hominis et non boni poëtae</td><td>7.1</td></tr><tr><td>sed tamen non inutilis, tibi remisi. Numerium Numestium</td><td></td></tr><tr><td>libenter accepi in amicitiam et hominem gravem et prudentem</td><td></td></tr><tr><td>et dignum tua commendatione cognovi. </td><td></td></tr>
        </table>