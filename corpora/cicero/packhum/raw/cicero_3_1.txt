<table>
          <script>targetHit=0;</script>
          <tr><td>  Nimium cito ait me indignari de tabulis; non habere se</td><td>5.1</td></tr><tr><td>hoc nomen in codicem accepti et expensi relatum confitetur,</td><td></td></tr><tr><td>sed in adversariis patere contendit. Vsque eone te diligis</td><td></td></tr><tr><td>et magnifice circumspicis ut pecuniam non ex tuis tabulis</td><td></td></tr><tr><td>sed &lt;ex&gt; adversariis petas? Suum codicem testis loco recitare</td><td>5</td></tr><tr><td>adrogantiae est; suarum perscriptionum et liturarum ad-</td><td></td></tr><tr><td>versaria proferre non amentia est? Quod si eandem</td><td>6.1</td></tr><tr><td>vim, diligentiam auctoritatemque habent adversaria quam</td><td></td></tr><tr><td>tabulae, quid attinet codicem instituere, conscribere, ordi- </td><td></td></tr><tr><td>nem conservare, memoriae tradere litterarum vetustatem?</td><td></td></tr><tr><td>Sed si, quod adversariis nihil credimus, idcirco codicem</td><td>5</td></tr><tr><td>scribere instituimus, quod etiam apud omnis leve et infir-</td><td></td></tr><tr><td>mum est, id apud iudicem grave et sanctum esse ducetur?</td><td></td></tr><tr><td>Quid est quod neglegenter scribamus adversaria? quid est</td><td>7.1</td></tr><tr><td>quod diligenter conficiamus tabulas? qua de causa? Quia</td><td></td></tr><tr><td>haec sunt menstrua, illae sunt aeternae; haec delentur</td><td></td></tr><tr><td>statim, illae servantur sancte; haec parvi temporis memo-</td><td></td></tr><tr><td>riam, illae perpetuae existimationis fidem et religionem</td><td>5</td></tr><tr><td>amplectuntur; haec sunt disiecta, illae sunt in ordinem</td><td></td></tr><tr><td>confectae. Itaque adversaria in iudicium protulit nemo;</td><td></td></tr><tr><td>codicem protulit, tabulas recitavit. Tu, C. Piso, tali fide,</td><td></td></tr><tr><td>virtute, gravitate, auctoritate ornatus ex adversariis pecuniam</td><td></td></tr><tr><td>petere non auderes. Ego quae clara sunt consuetudine</td><td>8.1</td></tr><tr><td>diutius dicere non debeo; illud vero quod ad rem vehe-</td><td></td></tr><tr><td>menter pertinet, quaero: quam pridem hoc nomen, Fanni,</td><td></td></tr><tr><td>in adversaria rettulisti? Erubescit, quid respondeat nescit,</td><td></td></tr><tr><td>quid fingat extemplo non habet. Sunt duo menses iam,</td><td>5</td></tr><tr><td>dices. Tamen in codicem accepti et expensi &lt;referri&gt; debuit.</td><td></td></tr><tr><td>Amplius sunt sex menses. Cur tam diu iacet hoc nomen</td><td></td></tr><tr><td>in adversariis? Quid si tandem amplius triennium est?</td><td></td></tr><tr><td>quo modo, cum omnes qui tabulas conficiant menstruas</td><td></td></tr><tr><td>paene rationes in tabulas transferant, tu hoc nomen trien-</td><td>10</td></tr><tr><td>nium amplius in adversariis iacere pateris? Vtrum cetera</td><td>9.1</td></tr><tr><td>nomina in codicem accepti et expensi digesta habes an</td><td></td></tr><tr><td>non? Si non, quo modo tabulas conficis? si etiam, quam</td><td></td></tr><tr><td>ob rem, cum cetera nomina in ordinem referebas, hoc </td><td></td></tr><tr><td>nomen triennio amplius, quod erat in primis magnum,</td><td>5</td></tr><tr><td>in adversariis relinquebas? Nolebas sciri debere tibi</td><td></td></tr><tr><td>Roscium; cur scribebas? Rogatus eras ne referres; cur</td><td></td></tr><tr><td>in adversariis scriptum habebas? </td><td></td></tr>
        </table>