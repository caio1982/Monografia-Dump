<table>
          <script>targetHit=0;</script>
          <tr class="title first  date"><td>ex<span class="snum">.</span> Dec<span class="snum">.</span> <span class="snum">44</span> in Gallia Transalpina</td><td></td></tr><tr class="title last  "><td>PLANCUS CICERONI</td><td></td></tr><tr><td>Gratissimae mihi tuae litterae fuerunt, quas ex Furni sermone</td><td>10.4.1.1</td></tr><tr><td>te scripsisse animadverti. ego autem praeteriti temporis</td><td></td></tr><tr><td>excusationem adfero quod te profectum audieram nec multo</td><td></td></tr><tr><td>ante redisse scivi quam ex epistula tua cognovi. nullum</td><td></td></tr><tr><td>enim in te officium ne minimum quidem sine maxima culpa</td><td>5</td></tr><tr><td>videor posse praeterire, in quo tuendo habeo causas plurimas</td><td></td></tr><tr><td>vel paternae necessitudinis vel meae a pueritia observantiae</td><td></td></tr><tr><td>vel tui erga me mutui amoris. </td><td></td></tr><tr><td>  Qua re, mi Cicero, quod mea tuaque patitur aetas,</td><td>2.1</td></tr><tr><td>persuade tibi te unum esse in quo ego colendo patriam mihi</td><td></td></tr><tr><td>constituerim sanctitatem. omnia igitur tua consilia mihi non</td><td></td></tr><tr><td>magis prudentiae plena, quae summa est, videntur quam</td><td></td></tr><tr><td>fidelitatis, quam ego ex mea conscientia metior. qua re, si</td><td>5</td></tr><tr><td>aut aliter sentirem, certe admonitio tua me reprimere aut, si</td><td></td></tr><tr><td>dubitarem, hortatio impellere posset ut id sequerer quod tu</td><td></td></tr><tr><td>optimum putares. nunc vero quid est quod me in aliam</td><td></td></tr><tr><td>partem trahere possit? quaecumque in me bona sunt aut</td><td></td></tr><tr><td>fortunae beneficio tributa aut meo labore parta, etsi a te</td><td>10</td></tr><tr><td>propter amorem carius sunt aestimata, tamen vel inimicissimi</td><td></td></tr><tr><td>iudicio tanta sunt ut praeter bonam famam nihil desiderare</td><td></td></tr><tr><td>videantur. </td><td></td></tr><tr><td>  Qua re hoc unum tibi persuade, quantum viribus eniti,</td><td>3.1</td></tr><tr><td>consilio providere, auctoritate monere potuero, hoc omne </td><td></td></tr><tr><td>rei publicae semper futurum. non est ignotus mihi sensus</td><td></td></tr><tr><td>tuus; neque, si facultas optabilis mihi quidem tui praesentis</td><td></td></tr><tr><td>esset, umquam a tuis consiliis discreparem nec nunc</td><td>5</td></tr><tr><td>&lt;c&gt;om&lt;m&gt;ittam ut ullum meum factum reprehendere iure</td><td></td></tr><tr><td>possis. </td><td></td></tr><tr><td>  Sum in exspectatione omnium rerum, quid in Gallia</td><td>4.1</td></tr><tr><td>citeriore, quid in urbe mense Ianuario geratur; &lt;fac igitur&gt;</td><td></td></tr><tr><td>ut sciam. interim maximam hic sollicitudinem curamque</td><td></td></tr><tr><td>sustineo, ne inter aliena vitia hae gentes nostra mala suam</td><td></td></tr><tr><td>putent occasionem. quod si proinde ut ipse mereor mihi</td><td>5</td></tr><tr><td>successerit, certe et tibi, cui maxime cupio, et omnibus viris</td><td></td></tr><tr><td>bonis satis faciam. </td><td></td></tr><tr><td>  Fac valeas meque mutuo diligas.</td><td></td></tr>
        </table>