<table>
          <script>targetHit=0;</script>
          <tr class="title first last  "><td>PRO L. CORNELIO BALBO ORATIO </td><td></td></tr><tr><td>  Si auctoritates patronorum in iudiciis valent, ab amplis-</td><td>1.1</td></tr><tr><td>simis viris L. Corneli causa defensa est; si usus, a peri-</td><td></td></tr><tr><td>tissimis; si ingenia, ab eloquentissimis; si studia, ab ami-</td><td></td></tr><tr><td>cissimis et cum beneficiis cum L. Cornelio tum maxima</td><td></td></tr><tr><td>familiaritate coniunctis. Quae sunt igitur meae partes?</td><td>5</td></tr><tr><td>Auctoritatis tantae quantam vos in me esse voluistis, usus</td><td></td></tr><tr><td>mediocris, ingeni minime voluntati paris. Nam ceteris</td><td></td></tr><tr><td>a quibus est defensus hunc debere plurimum video; ego</td><td></td></tr><tr><td>quantum ei debeam, alio loco; principio orationis hoc pono,</td><td></td></tr><tr><td>me omnibus qui amici fuerint saluti et dignitati meae, si</td><td>10</td></tr><tr><td>minus referenda gratia satis facere potuerim, praedicanda et</td><td></td></tr><tr><td>habenda certe satis esse facturum. Quae fuerit hesterno</td><td>2.1</td></tr><tr><td>die Cn. Pompei gravitas in dicendo, iudices, quae facultas,</td><td></td></tr><tr><td>quae copia, non opinione tacita vestrorum animorum, sed</td><td></td></tr><tr><td>perspicua admiratione declarari videbatur. Nihil enim um-</td><td></td></tr><tr><td>quam audivi quod mihi de iure subtilius dici videretur,</td><td>5</td></tr><tr><td>nihil memoria maiore de exemplis, nihil peritius de foederi-</td><td></td></tr><tr><td>bus, nihil inlustriore auctoritate de bellis, nihil de re publica</td><td></td></tr><tr><td>gravius, nihil de ipso modestius, nihil de causa et crimine</td><td></td></tr><tr><td>ornatius: ut mihi iam verum videatur illud esse quod non</td><td>3.1</td></tr><tr><td>nulli litteris ac studiis doctrinae dediti quasi quiddam in- </td><td></td></tr><tr><td>credibile dicere putabantur, ei qui omnis animo virtutes</td><td></td></tr><tr><td>penitus comprehendisset omnia quae faceret &lt;recte procedere&gt;.</td><td></td></tr><tr><td>Quae enim in L. Crasso potuit, homine nato ad dicendi</td><td>5</td></tr><tr><td>singularem quandam facultatem, si hanc causam ageret,</td><td></td></tr><tr><td>maior esse ubertas, varietas, copia quam fuit in eo qui</td><td></td></tr><tr><td>tantum potuit impertire huic studio temporis quantum ipse</td><td></td></tr><tr><td>a pueritia usque ad hanc aetatem a continuis bellis et</td><td></td></tr><tr><td>victoriis conquievit? Quo mihi difficilior est hic extremus</td><td>4.1</td></tr><tr><td>perorandi locus. Etenim ei succedo orationi quae non</td><td></td></tr><tr><td>praetervecta sit auris vestras, sed in animis omnium penitus</td><td></td></tr><tr><td>insederit, ut plus voluptatis ex recordatione illius orationis</td><td></td></tr><tr><td>quam non modo ex mea, sed ex cuiusquam oratione capere</td><td>5</td></tr><tr><td>possitis. Sed mos est gerundus non modo Cornelio, cuius</td><td></td></tr><tr><td>ego voluntati in eius periculis nullo modo deesse possum,</td><td></td></tr><tr><td>sed etiam Cn. Pompeio, qui sui facti, sui iudici, sui benefici</td><td></td></tr><tr><td>voluit me esse, ut apud eosdem vos, iudices, nuper in alia</td><td></td></tr><tr><td>causa fuerim, et praedicatorem et actorem. </td><td>10</td></tr>
        </table>