<table>
          <script>targetHit=0;</script>
          <tr class="title first  date"><td>c<span class="snum">.</span> iii Non<span class="snum">.</span> Mart<span class="snum">.</span> <span class="snum">49</span> in itinere</td><td></td></tr><tr class="title last  "><td>CAESAR OPPIO CORNELIO SAL.</td><td></td></tr><tr><td>Gaudeo mehercule vos significare litteris quam valde probetis</td><td>9.7c.1.1</td></tr><tr><td>ea quae apud Corfinium sunt gesta. consilio vestro utar</td><td></td></tr><tr><td>libenter et hoc libentius quod mea sponte facere constitueram</td><td></td></tr><tr><td>ut quam lenissimum me praeberem et Pompeium darem</td><td></td></tr><tr><td>operam ut reconciliarem. temptemus hoc modo si possimus</td><td>5</td></tr><tr><td>omnium voluntates recuperare et diuturna victoria uti,</td><td></td></tr><tr><td>quoniam reliqui crudelitate odium effugere non potuerunt</td><td></td></tr><tr><td>neque victoriam diutius tenere praeter unum L. Sullam,</td><td></td></tr><tr><td>quem imitaturus non sum. haec nova sit ratio vincendi ut</td><td></td></tr><tr><td>misericordia et liberalitate nos muniamus. id quem ad modum</td><td>10</td></tr><tr><td>fieri possit non nulla mihi in mentem veniunt et multa reperiri</td><td></td></tr><tr><td>possunt. de his rebus rogo vos ut cogitationem suscipiatis. </td><td></td></tr><tr><td>  N. Magium, Pompei praefectum, deprehendi. scilicet meo</td><td>2.1</td></tr><tr><td>instituto usus sum et eum statim missum feci. iam duo praefecti</td><td></td></tr><tr><td>fabrum Pompei in meam potestatem venerunt et a me missi</td><td></td></tr><tr><td>sunt. si volent grati esse, debebunt Pompeium hortari ut malit</td><td></td></tr><tr><td>mihi esse amicus quam iis qui et illi et mihi semper fuerunt</td><td>5</td></tr><tr><td>inimicissimi, quorum artificiis effectum est ut res publica in</td><td></td></tr><tr><td>hunc statum perveniret.</td><td></td></tr>
        </table>