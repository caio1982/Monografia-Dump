<table>
          <script>targetHit=0;</script>
          <tr class="title first  date"><td>iv Non<span class="snum">.</span> Sept<span class="snum">.</span> <span class="snum">51</span></td><td></td></tr><tr class="title last  "><td>CAELIUS CICERONI S.</td><td></td></tr><tr><td>'Sic tu' inquis 'Hirrum tractasti?' immo, si scias quam</td><td>8.9.1.1</td></tr><tr><td>facile, quam ne contentionis quidem minimae fuerit, pudeat</td><td></td></tr><tr><td>te ausum illum umquam esse incedere tamquam tuum</td><td></td></tr><tr><td>competitorem. post repulsam vero risus facit; civem bonum</td><td></td></tr><tr><td>ludit et contra Caesarem sententias dicit, exspectationem</td><td>5</td></tr><tr><td>corripit, &lt;consules&gt; [curionem] prorsus [curionem] non</td><td></td></tr><tr><td>mediocriter obiurgat, &lt;tot&gt;us &lt;h&gt;ac repulsa se mutavit.</td><td></td></tr><tr><td>praeterea, qui numquam in foro apparuerit, non multum in </td><td></td></tr><tr><td>iudiciis versatus sit, agit causas liberalis, sed raro post</td><td></td></tr><tr><td>meridiem. </td><td>10</td></tr><tr><td>  De provinciis quod tibi scripseram Id. Sext. actum iri,</td><td>2.1</td></tr><tr><td>interpellat iudicium Marcelli, consulis designati. in Kal.</td><td></td></tr><tr><td>&lt;res&gt; reiecta est. ne frequentiam quidem efficere potuerant.</td><td></td></tr><tr><td>has litteras a. d. IIII Non. Sept. dedi, cum ad eam diem ne</td><td></td></tr><tr><td>profligatum quidem quicquam erat. ut video, causa haec</td><td>5</td></tr><tr><td>integra in proximum annum transferetur et, quantum</td><td></td></tr><tr><td>divino, relinquendum tibi erit qui provinciam obtineat. nam</td><td></td></tr><tr><td>non expeditur successio, quoniam Galliae, quae habent</td><td></td></tr><tr><td>intercessorem, in eandem condicionem quam ceterae pro-</td><td></td></tr><tr><td>vinciae vocantur. hoc mihi non est dubium; quo tibi magis</td><td>10</td></tr><tr><td>scripsi ut ad hunc eventum te parares. </td><td></td></tr><tr><td>  Fere litteris omnibus tibi de pantheris scripsi. turpe tibi</td><td>3.1</td></tr><tr><td>erit Patiscum Curioni decem pantheras misisse, te non multis</td><td></td></tr><tr><td>partibus pluris; quas ipsas Curio mihi et alias Africanas</td><td></td></tr><tr><td>decem donavit, ne putes illum tantum praedia rustica dare</td><td></td></tr><tr><td>scire. tu si modo memoria ten&lt;u&gt;eris et Cibyratas arcessieris</td><td>5</td></tr><tr><td>itemque in Pamphyliam litteras miseris (nam ibi pluris capi</td><td></td></tr><tr><td>aiunt), quod voles efficies. hoc vehementius laboro nunc</td><td></td></tr><tr><td>quod seorsus a collega puto mihi omnia paranda. amabo te,</td><td></td></tr><tr><td>impera tibi hoc. curare soles libenter, ut ego maiorem partem</td><td></td></tr><tr><td>nihil curare. in hoc negotio nulla tua nisi loquendi cura est,</td><td>10</td></tr><tr><td>hoc est imperandi et mandandi. nam simul atque erunt</td><td></td></tr><tr><td>captae, qui alant eas et deportent habes eos quos ad</td><td></td></tr><tr><td>Sittianam syngrapham misi. puto etiam, si ullam spem mihi</td><td></td></tr><tr><td>litteris ostenderis, me isto missurum alios. </td><td></td></tr><tr><td>  M. Feridium, equitem Romanum, amici mei filium, bonum</td><td>4.1</td></tr><tr><td>et strenuum adulescentem, qui ad suum negotium istoc</td><td></td></tr><tr><td>venit, tibi commendo et te rogo ut eum in tuorum numero </td><td></td></tr><tr><td>habeas. agros quos fructuarios habe&lt;n&gt;t civitates vult tuo</td><td></td></tr><tr><td>beneficio, quod tibi facile et honestum factu est, immunis</td><td>5</td></tr><tr><td>esse. gratos et bonos viros tibi obligaris. </td><td></td></tr><tr><td>  Nolo te putare Favonium a columnariis praeteritum;</td><td>5.1</td></tr><tr><td>optimus quisque eum non fecit. Pompeius tuus aperte</td><td></td></tr><tr><td>Caesarem et provinciam tenere cum exercitu et consul&lt;em</td><td></td></tr><tr><td>fieri non vult&gt;. ipse tamen hanc sententiam dixit, nullum</td><td></td></tr><tr><td>hoc tempore senatus consultum faciendum, Scipio hanc, ut</td><td>5</td></tr><tr><td>Kal. Mart. de provinciis Galli&lt;i&gt;s neu quid coniunctim</td><td></td></tr><tr><td>referretur. contristavit haec sententia Balbum Cornelium, et</td><td></td></tr><tr><td>scio eum questum esse cum Scipione. Calidius in defensione</td><td></td></tr><tr><td>sua fuit disertissimus, in accusatione satis frigidus.</td><td></td></tr>
        </table>