<table>
          <script>targetHit=0;</script>
          <tr class="title first  date"><td>Apr<span class="snum">.</span> <span class="snum">54</span> Romae</td><td></td></tr><tr class="title last  "><td>CICERO CAESARI IMP. S. D.</td><td></td></tr><tr><td>Vide quam mihi persuaserim te me esse alterum, non modo</td><td>7.5.1.1</td></tr><tr><td>in iis rebus quae ad me ipsum sed etiam in iis quae ad</td><td></td></tr><tr><td>meos pertinent. C. Trebatium cogitaram, quocumque exirem,</td><td></td></tr><tr><td>mecum ducere, ut eum meis omnibus studiis beneficiis quam</td><td></td></tr><tr><td>ornatissimum domum reducerem. sed postea quam et Pompei</td><td>5</td></tr><tr><td>commoratio diuturnior erat quam putaram et mea quaedam</td><td></td></tr><tr><td>tibi non ignota dubitatio aut impedire profectionem meam</td><td></td></tr><tr><td>videbatur aut certe tardare, vide quid mihi sumpserim: coepi</td><td></td></tr><tr><td>velle ea Trebatium exspectare a te quae sperasset a me, neque</td><td></td></tr><tr><td>mehercule minus ei prolixe de tua voluntate promisi quam</td><td>10</td></tr><tr><td>eram solitus de mea polliceri. </td><td></td></tr><tr><td>  Casus vero mirificus quidam intervenit quasi vel testis</td><td>2.1</td></tr><tr><td>opinionis meae vel sponsor humanitatis tuae. nam cum de</td><td></td></tr><tr><td>hoc ipso Trebatio cum Balbo nostro loquerer accuratius</td><td></td></tr><tr><td>domi meae, litterae mihi dantur a te, quibus in extremis</td><td></td></tr><tr><td>scriptum erat: 'M. &lt;Cur&gt;ti filium, quem mihi commendas,</td><td>5</td></tr><tr><td>vel regem Galliae faciam; vel hunc Leptae delega, si vis, tu </td><td></td></tr><tr><td>ad me alium mitte quem ornem.' sustulimus manus et ego et</td><td></td></tr><tr><td>Balbus. tanta fuit opportunitas ut illud nescio quid non</td><td></td></tr><tr><td>fortuitum sed divinum videretur. </td><td></td></tr><tr><td>  Mitto igitur ad te Trebatium atque ita mitto ut initio mea</td><td>10</td></tr><tr><td>sponte, post autem invitatu tuo mittendum duxerim. hunc,</td><td>3.1</td></tr><tr><td>mi Caesar, sic velim omni tua comitate complectare ut</td><td></td></tr><tr><td>omnia quae per me possis adduci ut in meos conferre velis in</td><td></td></tr><tr><td>unum hunc conferas. de quo tibi homine haec spondeo,</td><td></td></tr><tr><td>non illo vetere verbo meo quod, cum ad te de Milone</td><td>5</td></tr><tr><td>scripsissem, iure lusisti sed more Romano quomodo homi-</td><td></td></tr><tr><td>nes non inepti loquuntur, probiorem hominem, meliorem</td><td></td></tr><tr><td>virum, pudentiorem esse neminem. accedit etiam quod fami-</td><td></td></tr><tr><td>liam ducit in iure civili, singulari memoria, summa scientia. </td><td></td></tr><tr><td>  Huic ego neque tribunatum neque praefecturam neque</td><td>10</td></tr><tr><td>ullius benefici certum nomen peto; benevolentiam tuam et</td><td></td></tr><tr><td>liberalitatem peto, neque impedio quo minus, si tibi ita</td><td></td></tr><tr><td>placuerit, etiam hisce eum ornes gloriolae insignibus. totum</td><td></td></tr><tr><td>denique hominem tibi ita trado, de manu, ut aiunt, in</td><td></td></tr><tr><td>manum tuam istam et victoria et fide praestantem. simus</td><td>15</td></tr><tr><td>enim putidiusculi, quam&lt;quam&gt; per te vix licet; verum, ut</td><td></td></tr><tr><td>video, licebit. </td><td></td></tr><tr><td>  Cura ut valeas, et me, ut amas, ama.</td><td></td></tr>
        </table>