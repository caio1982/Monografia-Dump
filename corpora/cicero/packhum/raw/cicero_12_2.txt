<table>
          <script>targetHit=0;</script>
          <tr><td>  Illam alteram partem de nece Saturnini nimis exiguam</td><td>9.5</td></tr><tr><td>atque angustam esse voluisti; quae non oratoris ingenium</td><td></td></tr><tr><td>sed consulis auxilium implorat et flagitat. Nam de perduel-</td><td>10.1</td></tr><tr><td>lionis iudicio, quod a me sublatum esse criminari soles,</td><td></td></tr><tr><td>meum crimen est, non Rabiri. Quod utinam, Quirites,</td><td></td></tr><tr><td>ego id aut primus aut solus ex hac re publica sustulissem!</td><td></td></tr><tr><td>utinam hoc, quod ille crimen esse volt, proprium testi-</td><td>5</td></tr><tr><td>monium meae laudis esset. Quid enim optari potest quod</td><td></td></tr><tr><td>ego mallem quam me in consulatu meo carnificem de foro, </td><td></td></tr><tr><td>crucem de campo sustulisse? Sed ista laus primum est</td><td></td></tr><tr><td>maiorum nostrorum, Quirites, qui expulsis regibus nullum</td><td></td></tr><tr><td>in libero populo vestigium crudelitatis regiae retinuerunt,</td><td>10</td></tr><tr><td>deinde multorum virorum fortium qui vestram libertatem</td><td></td></tr><tr><td>non acerbitate suppliciorum infestam sed lenitate legum</td><td></td></tr><tr><td>munitam esse voluerunt. </td><td></td></tr><tr><td>  Quam ob rem uter nostrum tandem, Labiene, popularis</td><td>11.1</td></tr><tr><td>est, tune qui civibus Romanis in contione ipsa carnificem,</td><td></td></tr><tr><td>qui vincla adhiberi putas oportere, qui in campo Martio</td><td></td></tr><tr><td>comitiis centuriatis auspicato in loco crucem ad civium</td><td></td></tr><tr><td>supplicium defigi et constitui iubes, an ego qui funestari</td><td>5</td></tr><tr><td>contionem contagione carnificis veto, qui expiandum forum</td><td></td></tr><tr><td>populi Romani ab illis nefarii sceleris vestigiis esse dico,</td><td></td></tr><tr><td>qui castam contionem, sanctum campum, inviolatum</td><td></td></tr><tr><td>corpus omnium civium Romanorum, integrum ius libertatis</td><td></td></tr><tr><td>defendo servari oportere? Popularis vero tribunus pl.</td><td>12.1</td></tr><tr><td>custos defensorque iuris et libertatis! Porcia lex virgas</td><td></td></tr><tr><td>ab omnium civium Romanorum corpore amovit, hic</td><td></td></tr><tr><td>misericors flagella rettulit; Porcia lex libertatem civium</td><td></td></tr><tr><td>lictori eripuit, Labienus, homo popularis, carnifici tradidit;</td><td>5</td></tr><tr><td>C. Gracchus legem tulit ne de capite civium Romanorum</td><td></td></tr><tr><td>iniussu vestro iudicaretur, hic popularis a <span class="caps">ii</span>viris iniussu</td><td></td></tr><tr><td>vestro non iudicari de cive Romano sed indicta causa</td><td></td></tr><tr><td>civem Romanum capitis condemnari coegit. Tu mihi etiam</td><td>13.1</td></tr><tr><td>legis Porciae, tu C. Gracchi, tu horum libertatis, tu cuius-</td><td></td></tr><tr><td>quam denique hominis popularis mentionem facis, qui non</td><td></td></tr><tr><td>modo suppliciis invisitatis sed etiam verborum crudelitate</td><td></td></tr><tr><td>inaudita violare libertatem huius populi, temptare mansuetu-</td><td>5</td></tr><tr><td>dinem, commutare disciplinam conatus es? Namque haec</td><td></td></tr><tr><td>tua, quae te, hominem clementem popularemque, delectant, </td><td></td></tr><tr><td>'I, <span class="caps">lictor</span>, <span class="caps">conliga manvs</span>,' non modo huius libertatis</td><td></td></tr><tr><td>mansuetudinisque non sunt sed ne Romuli quidem aut</td><td></td></tr><tr><td>Numae Pompili; Tarquini, superbissimi atque crudelissimi</td><td>10</td></tr><tr><td>regis, ista sunt cruciatus carmina quae tu, homo lenis ac</td><td></td></tr><tr><td>popularis, libentissime commemoras: '<span class="caps">Capvt obnvbito</span>,</td><td></td></tr><tr><td><span class="caps">arbori infelici svspendito</span>,' quae verba, Quirites, iam</td><td></td></tr><tr><td>pridem in hac re publica non solum tenebris vetustatis</td><td></td></tr><tr><td>verum etiam luce libertatis oppressa sunt. </td><td>15</td></tr>
        </table>