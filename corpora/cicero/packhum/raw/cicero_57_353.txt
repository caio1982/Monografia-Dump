<table>
          <script>targetHit=0;</script>
          <tr class="title first  date"><td>iii Id<span class="snum">.</span> Quint<span class="snum">.</span> <span class="snum">45</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>O rem indignam! gentilis tuus urbem auget quam hoc biennio</td><td>13.35(+36).1.1</td></tr><tr><td>primum vidit, et ei parum magna visa est quae etiam ipsum</td><td></td></tr><tr><td>capere potuerit. hac de re igitur exspecto tuas litteras. </td><td></td></tr><tr><td>  Varroni scribis te, simul ac venerit. dati igitur iam sunt nec</td><td>2.1</td></tr><tr><td>tibi integrum est: hui, si scias quanto periculo tuo! aut fortasse</td><td></td></tr><tr><td>litterae meae te retardarunt, si eas nondum legeras cum has</td><td></td></tr><tr><td>proximas scripsisti. scire igitur aveo quo modo res se habeat. </td><td></td></tr><tr><td>  De Bruti amore vestraque ambulatione, etsi mihi nihil novi</td><td>3.1</td></tr><tr><td>adfers sed idem quod saepe, tamen hoc audio libentius quo</td><td></td></tr><tr><td>saepius, eoque mihi iucundius est quod tu eo laetaris, certiusque</td><td></td></tr><tr><td>eo est quod a te dicitur. </td><td></td></tr>
        </table>