<table>
          <script>targetHit=0;</script>
          <tr class="title first  date"><td>xi Kal<span class="snum">.</span> Apr<span class="snum">.</span> <span class="snum">49</span> Romae</td><td></td></tr><tr class="title last  "><td>BALBVS CICERONI IMP. SAL. DIC.</td><td></td></tr><tr><td>Caesar nobis litteras perbrevis misit, quarum exemplum</td><td>9.13A.1.1</td></tr><tr><td>subscripsi. brevitate epistulae scire poteris eum valde esse</td><td></td></tr><tr><td>distentum qui tanta de re tam breviter scripserit. si quid</td><td></td></tr><tr><td>praeterea novi fuerit, statim tibi scribam.</td><td></td></tr><tr class="title first last  "><td>CAESAR OPPIO CORNELIO SAL.</td><td></td></tr><tr><td>A. d. <span class="caps">vii</span> Id. Mart. Brundisium veni; ad murum castra posui.</td><td>5</td></tr><tr><td>Pompeius est Brundisi. misit ad me N. Magium de pace. quae</td><td></td></tr><tr><td>visa sunt respondi. hoc vos statim scire volui. cum in spem</td><td></td></tr><tr><td>venero de compositione aliquid me conficere, statim vos certiores</td><td></td></tr><tr><td>faciam. </td><td></td></tr><tr><td>  Quo modo me nunc putas, mi Cicero, torqueri, postquam</td><td>2.1</td></tr><tr><td>rursus in spem pacis veni, ne qua res eorum compositionem </td><td></td></tr><tr><td>impediat? namque quod absens facere possum, opto. quod</td><td></td></tr><tr><td>si una essem, aliquid fortasse proficere posse mihi viderer.</td><td></td></tr><tr><td>nunc exspectatione crucior.</td><td>5</td></tr>
        </table>