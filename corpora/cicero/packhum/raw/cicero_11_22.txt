<table>
          <script>targetHit=0;</script>
          <tr><td>  Haec tu, P. Rulle, M. Bruti sceleris vestigia quam monu-</td><td>2.98.1</td></tr><tr><td>menta maiorum sapientiae sequi maluisti, haec tu cum</td><td></td></tr><tr><td>istis tuis auctoribus excogitasti, ut vetera vectigalia nostra</td><td></td></tr><tr><td>&lt;expilaretis,&gt; exploraretis nova, &lt;urbem novam huic&gt; urbi ad</td><td></td></tr><tr><td>certamen dignitatis opponeretis; ut sub vestrum ius, iuris</td><td>5</td></tr><tr><td>dictionem, potestatem urbis, nationes, provincias, liberos</td><td></td></tr><tr><td>populos, reges, terrarum denique orbem subiungeretis; ut,</td><td></td></tr><tr><td>cum omnem pecuniam ex aerario exhausissetis, ex vectiga- </td><td></td></tr><tr><td>libus redegissetis, ab omnibus regibus, gentibus, ab impera-</td><td></td></tr><tr><td>toribus nostris coegissetis, tamen omnes vobis pecunias ad</td><td>10</td></tr><tr><td>nutum vestrum penderent; ut idem partim invidiosos agros</td><td></td></tr><tr><td>a Sullanis possessoribus, partim desertos ac pestilentis a</td><td></td></tr><tr><td>vestris necessariis et a vobismet ipsis emptos quanti velletis</td><td></td></tr><tr><td>populo Romano induceretis; ut omnia municipia colonias-</td><td></td></tr><tr><td>que Italiae novis colonis occuparetis; ut quibuscumque in</td><td>15</td></tr><tr><td>locis vobis videretur ac quam multis videretur colonias</td><td></td></tr><tr><td>conlocaretis; ut omnem rem publicam vestris militibus,</td><td>99.1</td></tr><tr><td>vestris urbibus, vestris praesidiis cingeretis atque oppressam</td><td></td></tr><tr><td>teneretis; ut ipsum Cn. Pompeium, cuius praesidio saepis-</td><td></td></tr><tr><td>sime res publica contra acerrimos hostis et contra impro-</td><td></td></tr><tr><td>bissimos civis &lt;munita est, exercitu&gt; victore atque horum</td><td>5</td></tr><tr><td>conspectu privare possetis; ut nihil auro et argento violari,</td><td></td></tr><tr><td>nihil numero et servitiis declarari, nihil vi et manu perfringi</td><td></td></tr><tr><td>posset quod non vos oppressum atque ereptum teneretis; ut</td><td></td></tr><tr><td>volitaretis interea per gentis, per regna omnia cum imperio</td><td></td></tr><tr><td>summo, cum iudicio infinito, cum omni pecunia; ut veni-</td><td>10</td></tr><tr><td>retis in castra Cn. Pompei atque ipsa castra, si commodum</td><td></td></tr><tr><td>vobis esset, venderetis; ut interea magistratus reliquos legi-</td><td></td></tr><tr><td>bus omnibus soluti sine metu iudiciorum, sine periculo</td><td></td></tr><tr><td>petere possetis; ut nemo ad populum Romanum vos addu-</td><td></td></tr><tr><td>cere, nemo producere, nemo in senatum cogere, non consul</td><td>15</td></tr><tr><td>coercere, non tribunus plebis retinere posset. </td><td></td></tr>
        </table>