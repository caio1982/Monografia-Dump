<table>
          <script>targetHit=0;</script>
          <tr class="title first  "><td>CATO MAIOR DE SENECTUTE</td><td></td></tr><tr class="title last  "><td>LIBER</td><td></td></tr><tr><td>    'O Tite, si quid ego adiuero curamve levasso</td><td>1.1</td></tr><tr><td>    quae nunc te coquit et versat in pectore fixa,</td><td></td></tr><tr><td>    ecquid erit praemi?'</td><td></td></tr><tr><td>licet enim mihi versibus eisdem affari te Attice qui-</td><td></td></tr><tr><td>bus affatur Flamininum 'ille vir haud magna cum re,</td><td>5</td></tr><tr><td>sed plenus fidei'; quamquam certo scio non ut Flami-</td><td></td></tr><tr><td>ninum 'sollicitari te Tite, sic noctesque diesque,' novi</td><td></td></tr><tr><td>enim moderationem animi tui et aequitatem teque co-</td><td></td></tr><tr><td>gnomen non solum Athenis deportasse, sed humani-</td><td></td></tr><tr><td>tatem et prudentiam intellego. et tamen te suspicor</td><td>10</td></tr><tr><td>eisdem rebus quibus me ipsum interdum gravius com-</td><td></td></tr><tr><td>moveri, quarum consolatio et maior est et in aliud tem-</td><td></td></tr><tr><td>pus differenda. nunc autem mihi est visum de senec-</td><td></td></tr><tr><td>tute aliquid ad te conscribere. hoc enim onere quod</td><td></td></tr><tr><td>mihi commune tecum est, aut iam urgentis aut certe</td><td>15</td></tr><tr><td>adventantis senectutis et te et me etiam ipsum levari</td><td>2.1</td></tr><tr><td>volo; etsi te quidem id modice ac sapienter sicut omnia</td><td></td></tr><tr><td>et ferre et laturum esse certo scio. sed mihi, cum de</td><td></td></tr><tr><td>senectute vellem aliquid scribere, tu occurrebas dignus</td><td></td></tr><tr><td>eo munere quo uterque nostrum communiter uteretur.</td><td>5</td></tr><tr><td>mihi quidem ita iucunda huius libri confectio fuit, ut </td><td></td></tr><tr><td>non modo omnes absterserit senectutis molestias, sed</td><td></td></tr><tr><td>effecerit mollem etiam et iucundam senectutem. num-</td><td></td></tr><tr><td>quam igitur digne satis laudari philosophia poterit,</td><td></td></tr><tr><td>cui qui pareat omne tempus aetatis sine molestia pos-</td><td>10</td></tr><tr><td>sit degere. sed de ceteris et diximus multa et saepe</td><td>3.1</td></tr><tr><td>dicemus; hunc librum ad te de senectute misimus. om-</td><td></td></tr><tr><td>nem autem sermonem tribuimus non Tithono ut Aristo</td><td></td></tr><tr><td>Cius (parum enim esset auctoritatis in fabula), sed M.</td><td></td></tr><tr><td>Catoni seni, quo maiorem auctoritatem haberet oratio;</td><td>5</td></tr><tr><td>apud quem Laelium et Scipionem facimus admirantes</td><td></td></tr><tr><td>quod is tam facile senectutem ferat, eisque eum respon-</td><td></td></tr><tr><td>dentem. qui si eruditius videbitur disputare quam con-</td><td></td></tr><tr><td>suevit ipse in suis libris, attribuito litteris Graecis qua-</td><td></td></tr><tr><td>rum constat eum perstudiosum fuisse in senectute. sed</td><td>10</td></tr><tr><td>quid opus est plura? iam enim ipsius Catonis sermo</td><td></td></tr><tr><td>explicabit nostram omnem de senectute sententiam. </td><td></td></tr>
        </table>