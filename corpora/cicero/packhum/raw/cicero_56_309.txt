<table>
          <script>targetHit=0;</script>
          <tr class="title first  date"><td><span class="snum">46</span> vel <span class="snum">45</span></td><td></td></tr><tr class="title last  "><td>CICERO SERVIO S.</td><td></td></tr><tr><td>Licet eodem exemplo saepius tibi huius generis litteras</td><td>13.27.1.1</td></tr><tr><td>mittam, cum gratias agam quod meas commendationes tam</td><td></td></tr><tr><td>diligenter observes, quod feci in aliis et faciam, ut video,</td><td></td></tr><tr><td>saepius; sed tamen non parcam operae et, ut vo&lt;s so&gt;letis</td><td></td></tr><tr><td>in formulis, sic ego in epistulis 'de eadem re alio modo'. </td><td>5</td></tr><tr><td>  C. Avianius igitur Hammonius incredibilis mihi gratias per</td><td>2.1</td></tr><tr><td>litteras egit et suo et Aemili Avianiani, patroni sui, nomine:</td><td></td></tr><tr><td>nec liberalius nec honorificentius potuisse tractari nec se</td><td></td></tr><tr><td>praesentem nec rem familiarem absentis patroni sui. id mihi</td><td></td></tr><tr><td>cum iucundum est eorum causa quos tibi ego summa</td><td>5</td></tr><tr><td>necessitudine et summa coniunctione adductus commenda-</td><td></td></tr><tr><td>veram, quod M. Aemilius unus est ex meis familiarissimis</td><td></td></tr><tr><td>atque intimis maxime necessarius, homo et magnis meis</td><td></td></tr><tr><td>beneficiis devinctus et prope omnium qui mihi debere aliquid</td><td></td></tr><tr><td>videntur gratissimus, tum multo iucundius te esse in me tali</td><td>10</td></tr><tr><td>voluntate ut plus prosis amicis meis quam ego praesens</td><td></td></tr><tr><td>fortasse prodessem, credo, quod magis ego dubitarem quid</td><td></td></tr><tr><td>illorum causa facerem quam tu quid mea. </td><td></td></tr><tr><td>  Sed hoc non dubito, quin existimes mihi esse gratum. illud</td><td>3.1</td></tr><tr><td>te rogo, ut illos quoque gratos esse homines putes; quod ita</td><td></td></tr><tr><td>esse tibi promitto atque confirmo. qua re velim quicquid</td><td></td></tr><tr><td>habent negoti des operam, quod commodo tuo fiat, ut te</td><td></td></tr><tr><td>obtinente Achaiam conficiant. </td><td>5</td></tr><tr><td>  Ego cum tuo Servio iucundissime et coniunctissime vivo</td><td>4.1</td></tr><tr><td>magnamque cum ex ingenio eius singularique studio tum</td><td></td></tr><tr><td>ex virtute et probitate voluptatem capio. </td><td></td></tr>
        </table>