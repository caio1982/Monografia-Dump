<table>
          <script>targetHit=0;</script>
          <tr><td>  Et primum M. Catoni vitam ad certam rationis normam</td><td>3.1</td></tr><tr><td>derigenti et diligentissime perpendenti momenta officiorum</td><td></td></tr><tr><td>omnium de officio meo respondebo. Negat fuisse rectum</td><td></td></tr><tr><td>Cato me et consulem et legis ambitus latorem et tam severe</td><td></td></tr><tr><td>gesto consulatu causam L. Murenae attingere. Cuius</td><td>5</td></tr><tr><td>reprehensio me vehementer movet, non solum ut vobis,</td><td></td></tr><tr><td>iudices, quibus maxime debeo, verum etiam ut ipsi Catoni,</td><td></td></tr><tr><td>gravissimo atque integerrimo viro, rationem facti mei pro-</td><td></td></tr><tr><td>bem. A quo tandem, M. Cato, est aequius consulem</td><td></td></tr><tr><td>defendi quam a consule? Quis mihi in re publica potest</td><td>10</td></tr><tr><td>aut debet esse coniunctior quam is cui res publica a me</td><td></td></tr><tr><td>iam traditur sustinenda magnis meis laboribus et periculis</td><td></td></tr><tr><td>sustentata? Quod si in eis rebus repetendis quae mancipi</td><td></td></tr><tr><td>sunt is periculum iudici praestare debet qui se nexu</td><td></td></tr><tr><td>obligavit, profecto etiam rectius in iudicio consulis designati</td><td>15</td></tr><tr><td>is potissimum consul qui consulem declaravit auctor bene-</td><td></td></tr><tr><td>fici populi Romani defensorque periculi esse debebit. Ac</td><td>4.1</td></tr><tr><td>si, ut non nullis in civitatibus fieri solet, patronus huic</td><td></td></tr><tr><td>causae publice constitueretur, is potissimum summo honore</td><td></td></tr><tr><td>adfecto defensor daretur qui eodem honore praeditus non</td><td></td></tr><tr><td>minus adferret ad dicendum auctoritatis quam facultatis.</td><td>5</td></tr><tr><td>Quod si e portu solventibus ei qui iam in portum ex alto </td><td></td></tr><tr><td>invehuntur praecipere summo studio solent et tempestatum</td><td></td></tr><tr><td>rationem et praedonum et locorum, quod natura adfert</td><td></td></tr><tr><td>ut eis faveamus qui eadem pericula quibus nos perfuncti</td><td></td></tr><tr><td>sumus ingrediantur, quo tandem me esse animo oportet</td><td>10</td></tr><tr><td>prope iam ex magna iactatione terram videntem in hunc</td><td></td></tr><tr><td>cui video maximas rei publicae tempestates esse subeundas?</td><td></td></tr><tr><td>Qua re si est boni consulis non solum videre quid agatur</td><td></td></tr><tr><td>verum etiam providere quid futurum sit, ostendam alio</td><td></td></tr><tr><td>loco quantum salutis communis intersit duos consules in</td><td>15</td></tr><tr><td>re publica Kalendis Ianuariis esse. Quod si ita est, non</td><td>5.1</td></tr><tr><td>tam me officium debuit ad hominis amici fortunas quam</td><td></td></tr><tr><td>res publica consulem ad communem salutem defendendam</td><td></td></tr><tr><td>vocare. Nam quod legem de ambitu tuli, certe ita tuli ut</td><td></td></tr><tr><td>eam quam mihimet ipsi iam pridem tulerim de civium</td><td>5</td></tr><tr><td>periculis defendendis non abrogarem. Etenim si largi-</td><td></td></tr><tr><td>tionem factam esse confiterer idque recte factum esse</td><td></td></tr><tr><td>defenderem, facerem improbe, etiam si alius legem tulisset;</td><td></td></tr><tr><td>cum vero nihil commissum contra legem esse defendam,</td><td></td></tr><tr><td>quid est quod meam defensionem latio legis impediat? </td><td>10</td></tr>
        </table>