<table>
          <script>targetHit=0;</script>
          <tr><td>  Semovenda est igitur voluptas, non solum ut recta</td><td>2.26.1</td></tr><tr><td>sequamini, sed etiam ut loqui deceat frugaliter. possu-</td><td></td></tr><tr><td>musne ergo in vita summum bonum dicere, cum id ne</td><td></td></tr><tr><td>in cena quidem posse videamur? Quo modo autem</td><td></td></tr><tr><td>philosophus loquitur? 'Tria genera cupiditatum, natu-</td><td>5</td></tr><tr><td>rales et necessariae, naturales et non necessariae, nec</td><td></td></tr><tr><td>naturales nec necessariae.' primum divisit ineleganter;</td><td></td></tr><tr><td>duo enim genera quae erant, fecit tria. hoc est non</td><td></td></tr><tr><td>dividere, sed frangere. qui haec didicerunt, quae ille</td><td></td></tr><tr><td>contemnit, sic solent: 'Duo genera cupiditatum, natu-</td><td>10</td></tr><tr><td>rales et inanes, naturalium duo, necessariae et non ne-</td><td></td></tr><tr><td>cessariae.' confecta res esset. vitiosum est enim in</td><td></td></tr><tr><td>dividendo partem in genere numerare. sed hoc sane</td><td>27.1</td></tr><tr><td>concedamus. contemnit enim disserendi elegantiam,</td><td></td></tr><tr><td>confuse loquitur. gerendus est mos, modo recte sen-</td><td></td></tr><tr><td>tiat. et quidem illud ipsum non nimium probo et tan-</td><td></td></tr><tr><td>tum patior, philosophum loqui de cupiditatibus finien-</td><td>5</td></tr><tr><td>dis. an potest cupiditas finiri? tollenda est atque ex-</td><td></td></tr><tr><td>trahenda radicitus. quis est enim, in quo sit cupiditas,</td><td></td></tr><tr><td>quin recte cupidus dici possit? ergo et avarus erit, sed</td><td></td></tr><tr><td>finite, et adulter, verum habebit modum, et luxuriosus</td><td></td></tr><tr><td>eodem modo. qualis ista philosophia est, quae non </td><td>10</td></tr><tr><td>interitum afferat pravitatis, sed sit contenta mediocri-</td><td></td></tr><tr><td>tate vitiorum? quamquam in hac divisione rem ipsam</td><td></td></tr><tr><td>prorsus probo, elegantiam desidero. appellet haec de-</td><td></td></tr><tr><td>sideria naturae, cupiditatis nomen servet alio, ut eam,</td><td></td></tr><tr><td>cum de avaritia, cum de intemperantia, cum de maxi-</td><td>15</td></tr><tr><td>mis vitiis loquetur, tamquam capitis accuset. </td><td></td></tr><tr><td>  Sed haec quidem liberius ab eo dicuntur et saepius.</td><td>28.1</td></tr><tr><td>quod equidem non reprehendo; est enim tanti philo-</td><td></td></tr><tr><td>sophi tamque nobilis audacter sua decreta defendere.</td><td></td></tr><tr><td>sed tamen ex eo, quod eam voluptatem, quam omnes</td><td></td></tr><tr><td>gentes hoc nomine appellant, videtur amplexari saepe</td><td>5</td></tr><tr><td>vehementius, in magnis interdum versatur angustiis, ut</td><td></td></tr><tr><td>hominum conscientia remota nihil tam turpe sit, quod</td><td></td></tr><tr><td>voluptatis causa non videatur esse facturus. deinde,</td><td></td></tr><tr><td>ubi erubuit—vis enim est permagna naturae—, con-</td><td></td></tr><tr><td>fugit illuc, ut neget accedere quicquam posse ad vo-</td><td>10</td></tr><tr><td>luptatem nihil dolentis. at iste non dolendi status non</td><td></td></tr><tr><td>vocatur voluptas. 'Non laboro', inquit, 'de nomine'.</td><td></td></tr><tr><td>Quid, quod res alia tota est? 'Reperiam multos, vel</td><td></td></tr><tr><td>innumerabilis potius, non tam curiosos nec tam mo-</td><td></td></tr><tr><td>lestos, quam vos estis, quibus, quid velim, facile per-</td><td>15</td></tr><tr><td>suadeam.' quid ergo dubitamus, quin, si non dolere</td><td></td></tr><tr><td>voluptas sit summa, non esse in voluptate dolor sit</td><td></td></tr><tr><td>maximus? cur id non ita fit? 'Quia dolori non volup-</td><td></td></tr><tr><td>tas contraria est, sed doloris privatio.' </td><td></td></tr>
        </table>