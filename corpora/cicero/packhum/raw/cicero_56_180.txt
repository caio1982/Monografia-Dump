<table>
          <script>targetHit=0;</script>
          <tr class="title first  date"><td>Sept<span class="snum">.</span> <span class="snum">44</span></td><td></td></tr><tr class="title last  "><td>CICERO PLANCO</td><td></td></tr><tr><td>Et afui proficiscens in Graeciam et, postea quam de me&lt;di&gt;o</td><td>10.1.1.1</td></tr><tr><td>cursu rei publicae sum voce revocatus, numquam per</td><td></td></tr><tr><td>M. Antonium quietus fui; cuius tanta est non insolentia</td><td></td></tr><tr><td>(nam id quidem vulgare vitium est) sed immanitas non</td><td></td></tr><tr><td>modo ut vocem sed ne vultum quidem liberum possit ferre</td><td>5</td></tr><tr><td>cuiusquam. itaque mihi maximae curae est non de mea</td><td></td></tr><tr><td>quidem vita, cui satis feci vel aetate vel factis vel, si quid</td><td></td></tr><tr><td>etiam hoc ad rem pertinet, gloria, sed me patria sollicitat in</td><td></td></tr><tr><td>primisque, mi Plance, exspectatio consulatus tui, quae ita</td><td></td></tr><tr><td>longa est ut optandum &lt;magis quam sperandum&gt; sit ut</td><td>10</td></tr><tr><td>possimus ad id tempus rei publicae spiritum ducere. quae</td><td></td></tr><tr><td>potest enim spes esse in ea re publica in qua hominis</td><td></td></tr><tr><td>impotentissimi atque intemperantissimi armis oppressa sunt</td><td></td></tr><tr><td>omnia et in qua nec senatus nec populus vim habet ullam</td><td></td></tr><tr><td>nec leges ullae sunt nec iudicia nec omnino simulacrum</td><td>15</td></tr><tr><td>aliquod ac vestigium civitatis? </td><td></td></tr><tr><td>  Sed quoniam acta omnia mitti ad te arbitrabar, nihil erat</td><td>2.1</td></tr><tr><td>quod singulis de rebus scriberem. illud autem erat amoris </td><td></td></tr><tr><td>mei, quem a tua pueritia susceptum non servavi solum sed</td><td></td></tr><tr><td>etiam auxi, monere te atque hortari ut in rem publicam</td><td></td></tr><tr><td>omni cogitatione curaque incumberes. quae si ad tuum</td><td>5</td></tr><tr><td>tempus perducitur, facilis gubernatio est; ut perducatur</td><td></td></tr><tr><td>autem magnae cum diligentiae est tum etiam fortunae. </td><td></td></tr><tr><td>  Sed et te aliquanto ante, ut spero, habebimus et, praeter-</td><td>3.1</td></tr><tr><td>quam quod rei publicae consulere debemus, tamen tuae</td><td></td></tr><tr><td>dignitati ita favemus ut omne nostrum consilium, studium,</td><td></td></tr><tr><td>officium, operam, laborem, diligentiam ad amplitudinem</td><td></td></tr><tr><td>tuam conferamus. ita facillime et rei publicae, quae mihi</td><td>5</td></tr><tr><td>carissima est, et amicitiae nostrae, quam sanctissime nobis</td><td></td></tr><tr><td>colendam puto, me intellego satis facturum. </td><td></td></tr><tr><td>  Furnium nostrum tanti a te fieri quantum ipsius humanitas</td><td>4.1</td></tr><tr><td>et dignitas postulat nec miror et gaudeo, teque hoc existimare</td><td></td></tr><tr><td>volo, quicquid in eum iudici officique contuleris, id ita me</td><td></td></tr><tr><td>accipere ut in me ipsum te putem contulisse.</td><td></td></tr>
        </table>