<table>
          <script>targetHit=0;</script>
          <tr><td>  Piratam vivum tenuisti. Quem ad finem? Dum cum</td><td>2.5.75.11</td></tr><tr><td>imperio fuisti. Quam ob causam, quo exemplo, cur tam</td><td></td></tr><tr><td>diu? cur, inquam, civibus Romanis quos piratae ceperant </td><td></td></tr><tr><td>securi statim percussis, ipsis piratis lucis usuram tam diu-</td><td></td></tr><tr><td>turnam dedisti? Verum esto, sit tibi illud liberum omne</td><td>76.1</td></tr><tr><td>tempus quoad cum imperio fuisti: etiamne privatus, etiamne</td><td></td></tr><tr><td>reus, etiamne paene damnatus hostium duces privata in</td><td></td></tr><tr><td>domo retinuisti? Vnum, alterum mensem, prope annum</td><td></td></tr><tr><td>denique domi tuae piratae a quo tempore capti sunt, quoad</td><td>5</td></tr><tr><td>per me licitum est, fuerunt, hoc est quoad per M'. Glabrio-</td><td></td></tr><tr><td>nem licitum est, qui postulante me produci atque in carcerem</td><td></td></tr><tr><td>condi imperavit. Quod est huiusce rei ius, quae consue-</td><td></td></tr><tr><td>tudo, quod exemplum? Hostem acerrimum atque infestis-</td><td></td></tr><tr><td>simum populi Romani seu potius communem hostem</td><td>10</td></tr><tr><td>gentium nationumque omnium quisquam omnium mortalium</td><td></td></tr><tr><td>privatus intra moenia domi suae retinere poterit? Quid?</td><td>77.1</td></tr><tr><td>si pridie quam a me tu coactus es confiteri civibus Romanis</td><td></td></tr><tr><td>securi percussis praedonum ducem vivere, habitare apud</td><td></td></tr><tr><td>te,—si, inquam, pridie domo tua profugisset, si aliquam</td><td></td></tr><tr><td>manum contra rem publicam facere potuisset, quid diceres?</td><td>5</td></tr><tr><td>'Apud me habitavit, mecum fuit; ego illum ad iudicium</td><td></td></tr><tr><td>meum, quo facilius crimen inimicorum diluere possem,</td><td></td></tr><tr><td>vivum atque incolumem reservavi.' Itane vero? tu tua</td><td></td></tr><tr><td>pericula communi periculo defendes? tu supplicia quae</td><td></td></tr><tr><td>debentur hostibus victis ad tuum, non ad rei publicae</td><td>10</td></tr><tr><td>tempus conferes? populi Romani hostis privati hominis</td><td></td></tr><tr><td>custodiis adservabitur? At etiam qui triumphant eoque</td><td></td></tr><tr><td>diutius vivos hostium duces reservant, ut his per triumphum</td><td></td></tr><tr><td>ductis pulcherrimum spectaculum fructumque victoriae</td><td></td></tr><tr><td>populus Romanus percipere possit, tamen cum de foro in</td><td>15</td></tr><tr><td>Capitolium currus flectere incipiunt illos duci in carcerem</td><td></td></tr><tr><td>iubent, idemque dies et victoribus imperi et victis vitae</td><td></td></tr><tr><td>finem facit.  </td><td></td></tr>
        </table>