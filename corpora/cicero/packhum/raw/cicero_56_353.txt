<table>
          <script>targetHit=0;</script>
          <tr class="title first  date"><td><span class="snum">46-44</span></td><td></td></tr><tr class="title last  "><td>M. CICERO P. SERVILIO COLLEGAE S. P.</td><td></td></tr><tr><td>Quia non est obscura tua in me benevolentia, sic fit ut multi</td><td>13.70.1.1</td></tr><tr><td>per me tibi velint commendari. ego autem tribuo non</td><td></td></tr><tr><td>numquam in vulgus, sed plerumque necessariis, ut hoc</td><td></td></tr><tr><td>tempore. nam cum T. Ampio Balbo mihi summa familiaritas</td><td></td></tr><tr><td>necessitudoque est. eius libertum, T. Ampium Menandrum,</td><td>5</td></tr><tr><td>hominem frugi et modestum et patrono et nobis vehementer</td><td></td></tr><tr><td>probatum, tibi commendo maiorem in modum. vehementer</td><td></td></tr><tr><td>mihi gratum feceris si, quibuscumque rebus sine tua molestia</td><td></td></tr><tr><td>poteris, ei commodaris. quod ut facias te vehementer etiam</td><td></td></tr><tr><td>atque etiam rogo. </td><td>10</td></tr>
        </table>