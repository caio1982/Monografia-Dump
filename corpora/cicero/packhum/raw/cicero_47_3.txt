<table>
          <script>targetHit=0;</script>
          <tr class="title first  "><td>PARADOXON III.</td><td></td></tr><tr class="title last  "><td>Ὅτι ἴσα τὰ ἁμαρτήματα καὶ τὰ κατορθώματα. </td><td></td></tr><tr><td>  Parva, inquit, est res. At magna culpa; nec enim</td><td>3.20.1</td></tr><tr><td>peccata rerum eventis, sed vitiis hominum metienda</td><td></td></tr><tr><td>sunt. In quo peccatur, id potest aliud alio maius</td><td></td></tr><tr><td>esse aut minus, ipsum quidem illud peccare, quoquo</td><td></td></tr><tr><td>verteris, unum est. Auri navem evertat gubernator</td><td>5</td></tr><tr><td>an paleae, in re aliquantum, in gubernatoris inscitia</td><td></td></tr><tr><td>nihil interest. Lapsa est lubido in muliere ignota,</td><td></td></tr><tr><td>dolor ad pauciores pertinet, quam si petulans fuisset</td><td></td></tr><tr><td>in aliqua generosa ac nobili virgine; peccavit vero</td><td></td></tr><tr><td>nihilo minus, siquidem est peccare tamquam transire</td><td>10</td></tr><tr><td>lineas; quod cum feceris, culpa commissa est; quam</td><td></td></tr><tr><td>longe progrediare, cum semel transieris, ad augendam</td><td></td></tr><tr><td>transeundi culpam nihil pertinet. Peccare certe licet</td><td></td></tr><tr><td>nemini. Quod autem non licet, id hoc uno tenetur,</td><td></td></tr><tr><td>si arguitur non licere. Id si nec maius nec minus</td><td>15</td></tr><tr><td>umquam fieri potest, quoniam in eo est peccatum, si</td><td></td></tr><tr><td>non licuit, quod semper unum et idem est, quae ex</td><td></td></tr><tr><td>eo peccata nascantur, aequalia sint oportet. Quodsi</td><td>21.1</td></tr><tr><td>virtutes sunt pares inter se, paria esse etiam vitia</td><td></td></tr><tr><td>necesse est. Atqui pares esse virtutes, nec bono viro</td><td></td></tr><tr><td>meliorem nec temperante temperantiorem nec forti</td><td></td></tr><tr><td>fortiorem nec sapiente sapientiorem posse fieri facil-</td><td>5</td></tr><tr><td>lume potest perspici. An virum bonum dices, qui</td><td></td></tr><tr><td>depositum nullo teste, cum lucrari inpune posset</td><td></td></tr><tr><td>auri pondo decem, reddiderit, si idem in decem mili-</td><td></td></tr><tr><td>bus pondo auri non idem fecerit? aut temperantem,</td><td></td></tr><tr><td>qui se in aliqua libidine continuerit, in aliqua effu-</td><td>10</td></tr><tr><td>derit? Una virtus est consentiens cum ratione et</td><td>22.1</td></tr><tr><td>perpetua constantia; nihil huc addi potest, quo magis</td><td></td></tr><tr><td>virtus sit, nihil demi, ut virtutis nomen relinquatur. </td><td></td></tr><tr><td>Etenim si bene facta recte facta sunt et nihil recto</td><td></td></tr><tr><td>rectius, certe ne bono quidem melius quicquam in-</td><td>5</td></tr><tr><td>veniri potest. Sequitur igitur, ut etiam vitia sint</td><td></td></tr><tr><td>paria, siquidem pravitates animi recte vitia dicuntur.</td><td></td></tr><tr><td>Atqui, quoniam pares virtutes sunt, recte facta, quando</td><td></td></tr><tr><td>a virtutibus proficiscuntur, paria esse debent, itemque</td><td></td></tr><tr><td>peccata, quoniam ex vitiis manant, sint aequalia ne-</td><td>10</td></tr><tr><td>cesse est. 'A philosophis', inquit, 'ista sumis.' Me-</td><td>23.1</td></tr><tr><td>tuebam, ne 'a lenonibus' diceres. 'Socrates disputabat</td><td></td></tr><tr><td>isto modo.' Bene hercule narras; nam istum doctum</td><td></td></tr><tr><td>et sapientem virum fuisse memoriae traditum est. Sed</td><td></td></tr><tr><td>tamen quaero ex te, quoniam verbis inter nos con-</td><td>5</td></tr><tr><td>tendimus, non pugnis: utrum nobis est quaerendum,</td><td></td></tr><tr><td>quid baioli atque operarii an quid homines doctissimi</td><td></td></tr><tr><td>senserint? praesertim cum hac sententia non modo</td><td></td></tr><tr><td>verior, sed ne utilior quidem hominum vitae reperiri</td><td></td></tr><tr><td>ulla possit. Quae vis est enim, quae magis arceat</td><td>10</td></tr><tr><td>homines ab improbitate omni, quam si senserint nul-</td><td></td></tr><tr><td>lum in delictis esse discrimen? aeque peccare se, si</td><td></td></tr><tr><td>privatis ac si magistratibus manus adferant? quamcum-</td><td></td></tr><tr><td>que in domum stuprum intulerint, eandem esse labem</td><td></td></tr><tr><td>lubidinis? 'Nihilne igitur interest' (nam hoc dicet</td><td>24.1</td></tr><tr><td>aliquis), 'patrem quis necet anne servum?' Nuda ista</td><td></td></tr><tr><td>si ponas, iudicari, qualia sint, non facile possint.</td><td></td></tr><tr><td>Patrem vita privare si per se scelus est, Saguntini,</td><td></td></tr><tr><td>qui parentes suos liberos emori quam servos vivere</td><td>5</td></tr><tr><td>maluerunt, parricidae fuerunt. Ergo et parenti non</td><td></td></tr><tr><td>numquam adimi vita sine scelere potest et servo saepe</td><td></td></tr><tr><td>sine iniuria non potest. Causa igitur haec, non natura</td><td></td></tr><tr><td>distinguit; quae quoniam utro accessit, id fit propen-</td><td></td></tr><tr><td>sius, si utroque adiuncta est, paria fiant necesse est.</td><td>10</td></tr><tr><td>Illud tamen interest, quod in servo necando, si id fit</td><td>25.1</td></tr><tr><td>iniuria, semel peccatur, in patris vita violanda multa</td><td></td></tr><tr><td>peccantur; violatur is, qui procreavit, is, qui aluit,</td><td></td></tr><tr><td>is, qui erudivit, is, qui in sede ac domo atque in re</td><td></td></tr><tr><td>publica conlocavit; multitudine peccatorum praestat</td><td>5</td></tr><tr><td>eoque poena maiore dignus est. Sed nos in vita, non </td><td></td></tr><tr><td>quae cuique peccato poena sit, sed quantum cuique</td><td></td></tr><tr><td>liceat, spectare debemus; quicquid non oportet, scelus</td><td></td></tr><tr><td>esse, quicquid non licet, nefas putare debemus. Etiamne</td><td></td></tr><tr><td>in minimis rebus? Etiam, siquidem rerum modum</td><td>10</td></tr><tr><td>figere non possumus, animorum modum tenere possu-</td><td></td></tr><tr><td>mus. Histrio si paulum se movit extra numerum,</td><td>26.1</td></tr><tr><td>aut si versus pronuntiatus est syllaba una brevior</td><td></td></tr><tr><td>aut longior, exsibilatur, exploditur; in vita tu, quae</td><td></td></tr><tr><td>omni gestu moderatior, omni versu aptior esse debet,</td><td></td></tr><tr><td>in syllaba te peccasse dices? Poëtam non audio in</td><td>5</td></tr><tr><td>nugis; in vitae societate audiam civem digitis peccata</td><td></td></tr><tr><td>dimetientem sua? Si vis, sane sint breviora, leviora</td><td></td></tr><tr><td>qui possunt videri? cum, quicquid peccetur, pertur-</td><td></td></tr><tr><td>batione peccetur rationis atque ordinis, perturbata</td><td></td></tr><tr><td>autem semel ratione et ordine nihil possit addi, quo</td><td>10</td></tr><tr><td>magis peccari posse videatur.</td><td></td></tr>
        </table>