<table>
          <script>targetHit=0;</script>
          <tr><td>  Quapropter si quem forte inveneris qui hoc navale crimen</td><td>2.5.131.1</td></tr><tr><td>conetur defendere, is ita defendat &lt;ut&gt; illa communia quae ad</td><td></td></tr><tr><td>causam nihil pertinent praetermittat, me culpae fortunam</td><td></td></tr><tr><td>adsignare, calamitatem crimini dare, me amissionem classis </td><td></td></tr><tr><td>obicere, cum multi viri fortes in communi incertoque peri-</td><td>5</td></tr><tr><td>culo belli et terra et mari saepe offenderint. Nullam tibi</td><td></td></tr><tr><td>obicio fortunam, nihil est quod ceterorum res minus com-</td><td></td></tr><tr><td>mode gestas proferas, nihil est quod multorum naufragia</td><td></td></tr><tr><td>fortunae colligas. Ego navis inanis fuisse dico, remiges</td><td></td></tr><tr><td>nautasque dimissos, reliquos stirpibus vixisse palmarum;</td><td>10</td></tr><tr><td>praefuisse classi populi Romani Siculum, perpetuo sociis</td><td></td></tr><tr><td>atque amicis Syracusanum; te illo tempore ipso superiori-</td><td></td></tr><tr><td>busque diebus omnibus in litore cum mulierculis perpotasse</td><td></td></tr><tr><td>dico; harum rerum omnium auctores testisque produco.</td><td></td></tr><tr><td>Num tibi insultare in calamitate, num intercludere perfugia</td><td>132.1</td></tr><tr><td>fortunae, num casus bellicos exprobrare aut obicere videor?</td><td></td></tr><tr><td>Tametsi solent ii fortunam sibi obici nolle qui se fortunae</td><td></td></tr><tr><td>commiserunt, qui in eius periculis sunt ac varietate versati.</td><td></td></tr><tr><td>Istius quidem calamitatis tuae fortuna particeps non fuit.</td><td>5</td></tr><tr><td>Homines enim in proeliis, non in conviviis belli fortunam</td><td></td></tr><tr><td>periclitari solent; in illa autem calamitate non Martem</td><td></td></tr><tr><td>fuisse communem, sed Venerem possumus dicere. Quodsi</td><td></td></tr><tr><td>fortunam tibi obici non oportet, cur tu fortunae illorum</td><td></td></tr><tr><td>innocentium veniam ac locum non dedisti? </td><td>10</td></tr><tr><td>  Etiam illud praecidas licet, te, quod supplicium more</td><td>133.1</td></tr><tr><td>maiorum sumpseris securique percusseris, idcirco a me in cri-</td><td></td></tr><tr><td>men et in invidiam vocari. Non in supplicio crimen meum</td><td></td></tr><tr><td>vertitur; non ego nego securi quemquam feriri debere, non</td><td></td></tr><tr><td>ego metum ex re militari, non severitatem imperi, non poenam</td><td>5</td></tr><tr><td>flagiti tolli dico oportere; fateor non modo in socios sed</td><td></td></tr><tr><td>etiam in civis militesque nostros persaepe esse severe ac</td><td></td></tr><tr><td>vehementer vindicatum. Quare haec quoque praetermittas</td><td></td></tr><tr><td>licet. Ego culpam non in nauarchis sed in te fuisse </td><td></td></tr><tr><td>demonstro, te pretio remiges militesque dimisisse arguo.</td><td>10</td></tr><tr><td>Hoc nauarchi reliqui dicunt, hoc Netinorum foederata</td><td></td></tr><tr><td>civitas publice dicit, hoc Amestratini, hoc Herbitenses, hoc</td><td></td></tr><tr><td>Hennenses, Agyrinenses, Tyndaritani publice dicunt, tuus</td><td></td></tr><tr><td>denique testis, tuus imperator, tuus aemulus, tuus hospes</td><td></td></tr><tr><td>Cleomenes hoc dicit, sese in terram esse egressum ut</td><td>15</td></tr><tr><td>Pachyno e terrestri praesidio milites colligeret, quos in</td><td></td></tr><tr><td>navibus conlocaret; quod certe non fecisset si suum nume-</td><td></td></tr><tr><td>rum naves haberent; ea est enim ratio instructarum ornata-</td><td></td></tr><tr><td>rumque navium ut non modo plures sed ne singuli quidem</td><td></td></tr><tr><td>possint accedere. Dico praeterea illos ipsos reliquos nautas</td><td>134.1</td></tr><tr><td>fame atque inopia rerum omnium confectos fuisse ac per-</td><td></td></tr><tr><td>ditos; dico aut omnis extra culpam fuisse, aut, si uni</td><td></td></tr><tr><td>attribuenda culpa sit, in eo maximam fuisse qui optimam</td><td></td></tr><tr><td>navem, plurimos nautas haberet, summum imperium obti-</td><td>5</td></tr><tr><td>neret, aut, si omnes in culpa fuerint, non oportuisse Cleo-</td><td></td></tr><tr><td>menen constitui spectatorem illorum mortis atque cruciatus;</td><td></td></tr><tr><td>dico etiam in ipso supplicio mercedem lacrimarum, merce-</td><td></td></tr><tr><td>dem vulneris atque plagae, mercedem funeris ac sepulturae</td><td></td></tr><tr><td>constitui nefas fuisse. Quapropter si mihi respondere voles</td><td>135.1</td></tr><tr><td>haec dicito, classem instructam atque ornatam fuisse, nullum</td><td></td></tr><tr><td>propugnatorem afuisse, nullum vacuum tractum esse remum,</td><td></td></tr><tr><td>rem frumentariam esse suppeditatam; mentiri nauarchos,</td><td></td></tr><tr><td>mentiri tot tam gravis civitates, mentiri etiam Siciliam</td><td>5</td></tr><tr><td>totam; proditum esse te a Cleomene, qui se dixerit exisse</td><td></td></tr><tr><td>in terram ut Pachyno deduceret milites; animum illis, non</td><td></td></tr><tr><td>copias defuisse; Cleomenem acerrime pugnantem ab iis</td><td></td></tr><tr><td>relictum esse atque desertum; nummum ob sepulturam</td><td></td></tr><tr><td>datum nemini. Quae si dices, tenebere; sin alia dices, ea</td><td>10</td></tr><tr><td>quae a me dicta sunt non refutabis.  </td><td></td></tr>
        </table>