<table>
          <script>targetHit=0;</script>
          <tr><td>  Obiectum est C. Vibium Capacem ab hoc A. Cluentio</td><td>165.1</td></tr><tr><td>veneno esse sublatum. Opportune adest homo summa fide</td><td></td></tr><tr><td>et omni virtute praeditus, L. Plaetorius, senator qui illius</td><td></td></tr><tr><td>Vibi hospes fuit et familiaris. Apud hunc ille Romae</td><td></td></tr><tr><td>habitavit, apud hunc aegrotavit, huius domi est mortuus.</td><td>5</td></tr><tr><td>At heres est Cluentius. Intestatum dico esse mortuum</td><td></td></tr><tr><td>possessionemque eius bonorum ex edicto praetoris huic</td><td></td></tr><tr><td>illius sororis filio, adulescenti pudentissimo et in primis</td><td></td></tr><tr><td>honesto, equiti Romano, datam, N. Cluentio quem videtis. </td><td></td></tr><tr><td>  Alterum venefici crimen Oppianico huic adulescenti, cum</td><td>166.1</td></tr><tr><td>eius in nuptiis more Larinatium multitudo hominum pran-</td><td></td></tr><tr><td>deret, venenum Habiti consilio paratum; id cum daretur in</td><td></td></tr><tr><td>mulso, Balbutium quendam, eius familiarem, intercepisse,</td><td></td></tr><tr><td>bibisse, statimque esse mortuum. Hoc ego si sic agerem</td><td>5</td></tr><tr><td>tamquam mihi crimen esset diluendum, haec pluribus verbis</td><td></td></tr><tr><td>dicerem per quae nunc paucis percurrit oratio mea. Quid</td><td>167.1</td></tr><tr><td>umquam Habitus in se admisit ut hoc tantum ab eo facinus</td><td></td></tr><tr><td>non abhorrere videatur? quid autem magno opere Oppiani-</td><td></td></tr><tr><td>cum metuebat, cum ille verbum omnino in hac ipsa causa</td><td></td></tr><tr><td>nullum facere potuerit, huic autem accusatores viva matre</td><td>5</td></tr><tr><td>deesse non possint? id quod iam intellegetis. An ut de </td><td></td></tr><tr><td>causa eius periculi nihil decederet, ad causam novum crimen</td><td></td></tr><tr><td>accederet? Quod autem tempus veneni dandi illo die, illa</td><td></td></tr><tr><td>frequentia? per quem porro datum? unde sumptum? quae</td><td></td></tr><tr><td>deinde interceptio poculi? cur non de integro autem datum?</td><td>10</td></tr><tr><td>Multa sunt quae dici possunt, sed non committam ut videar</td><td></td></tr><tr><td>non dicendo voluisse dicere; res enim se ipsa defendit.</td><td></td></tr><tr><td>Nego illum adulescentem quem statim epoto poculo mortuum</td><td>168.1</td></tr><tr><td>esse dixistis omnino illo die esse mortuum. Magnum crimen</td><td></td></tr><tr><td>et impudens mendacium! Perspicite cetera. Dico illum,</td><td></td></tr><tr><td>cum ad illud prandium crudior venisset et, ut aetas illa fert,</td><td></td></tr><tr><td>sibi tamen non pepercisset, aliquot dies aegrotasse et ita</td><td>5</td></tr><tr><td>esse mortuum. Quis huic rei testis est? Idem qui sui</td><td></td></tr><tr><td>luctus, pater; pater, inquam, illius adulescentis, quem</td><td></td></tr><tr><td>propter animi dolorem pertenuis suspicio potuisset ex illo</td><td></td></tr><tr><td>loco testem in A. Cluentium constituere, is hunc suo testi-</td><td></td></tr><tr><td>monio sublevat; quod recita. Tu autem, nisi molestum</td><td>10</td></tr><tr><td>est, paulisper exsurge; perfer hunc dolorem commemo-</td><td></td></tr><tr><td>rationis necessariae, in qua ego diutius non morabor quoniam,</td><td></td></tr><tr><td>quod fuit viri optimi, fecisti ut ne cui innocenti maeror tuus</td><td></td></tr><tr><td>calamitatem et falsum crimen adferret. </td><td></td></tr>
        </table>