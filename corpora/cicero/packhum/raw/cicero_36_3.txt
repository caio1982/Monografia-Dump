<table>
          <script>targetHit=0;</script>
          <tr><td>  Sed antequam de praeceptis oratoriis dicimus, videtur</td><td>1.5.33</td></tr><tr><td>dicendum de genere ipsius artis, de officio, de fine,</td><td></td></tr><tr><td>de materia, de partibus. nam his rebus cognitis fa- </td><td>35</td></tr><tr><td>cilius et expeditius animus unius cuiusque ipsam ra-</td><td></td></tr><tr><td>tionem ac viam artis considerare poterit. </td><td></td></tr><tr><td>  Civilis quaedam ratio est, quae multis et magnis ex</td><td>6.1</td></tr><tr><td>rebus constat. eius quaedam magna et ampla pars</td><td></td></tr><tr><td>est artificiosa eloquentia, quam rhetoricam vocant.</td><td></td></tr><tr><td>nam neque cum iis sentimus, qui civilem scientiam</td><td></td></tr><tr><td>eloquentia non putant indigere, et ab iis, qui eam pu-</td><td>5</td></tr><tr><td>tant omnem rhetoris vi et artificio contineri, magnopere</td><td></td></tr><tr><td>dissentimus. quare hanc oratoriam facultatem in eo</td><td></td></tr><tr><td>genere ponemus, ut eam civilis scientiae partem esse</td><td></td></tr><tr><td>dicamus. Officium autem eius facultatis videtur esse</td><td></td></tr><tr><td>dicere adposite ad persuasionem; finis persuadere</td><td>10</td></tr><tr><td>dictione. inter officium et finem hoc interest, quod in</td><td></td></tr><tr><td>officio, quid fieri, in fine, quid effici conveniat, con-</td><td></td></tr><tr><td>sideratur. ut medici officium dicimus esse curare ad</td><td></td></tr><tr><td>sanandum apposite, finem sanare curatione, item, ora-</td><td></td></tr><tr><td>toris quid officium et quid finem esse dicamus, intel-</td><td>15</td></tr><tr><td>legimus, cum id, quod facere debet, officium esse di-</td><td></td></tr><tr><td>cimus, illud, cuius causa facere debet, finem appel-</td><td></td></tr><tr><td>lamus. </td><td></td></tr><tr><td>  Materiam artis eam dicimus, in qua omnis ars et ea</td><td>7.1</td></tr><tr><td>facultas, quae conficitur ex arte, versatur. ut si medi-</td><td></td></tr><tr><td>cinae materiam dicamus morbos ac vulnera, quod in</td><td></td></tr><tr><td>his omnis medicina versetur, item, quibus in rebus ver-</td><td></td></tr><tr><td>satur ars et facultas oratoria, eas res materiam artis</td><td>5</td></tr><tr><td>rhetoricae nominamus. has autem res alii plures, alii</td><td></td></tr><tr><td>pauciores existimarunt. nam Gorgias Leontinus, anti-</td><td></td></tr><tr><td>quissimus fere rhetor, omnibus de rebus oratorem op-</td><td></td></tr><tr><td>time posse dicere existimavit; hic infinitam et inmensam </td><td></td></tr><tr><td>huic artificio materiam subicere videtur. Aristoteles</td><td>10</td></tr><tr><td>autem, qui huic arti plurima adiumenta atque orna-</td><td></td></tr><tr><td>menta subministravit, tribus in generibus rerum ver-</td><td></td></tr><tr><td>sari rhetoris officium putavit, demonstrativo, delibera-</td><td></td></tr><tr><td>tivo, iudiciali. demonstrativum est, quod tribuitur in</td><td></td></tr><tr><td>alicuius certae personae laudem aut vituperationem;</td><td>15</td></tr><tr><td>deliberativum, quod positum in disceptatione civili ha-</td><td></td></tr><tr><td>bet in se sententiae dictionem; iudiciale, quod positum</td><td></td></tr><tr><td>in iudicio habet in se accusationem et defensionem aut</td><td></td></tr><tr><td>petitionem et recusationem. et, quemadmodum nostra</td><td></td></tr><tr><td>quidem fert opinio, oratoris ars et facultas in hac ma-</td><td>20</td></tr><tr><td>teria tripertita versari existimanda est. nam Herma-</td><td>8.1</td></tr><tr><td>goras quidem nec quid dicat attendere nec quid polli-</td><td></td></tr><tr><td>ceatur intellegere videtur, qui oratoris materiam in cau-</td><td></td></tr><tr><td>sam et in quaestionem dividat, causam esse dicat rem,</td><td></td></tr><tr><td>quae habeat in se controversiam in dicendo positam</td><td>5</td></tr><tr><td>cum personarum certarum interpositione; quam nos</td><td></td></tr><tr><td>quoque oratori dicimus esse adtributam (nam tres eas</td><td></td></tr><tr><td>partes, quas ante diximus, subponimus, iudicialem, de-</td><td></td></tr><tr><td>liberativam, demonstrativam). quaestionem autem eam</td><td></td></tr><tr><td>appellat, quae habeat in se controversiam in dicendo</td><td>10</td></tr><tr><td>positam sine certarum personarum interpositione, ad</td><td></td></tr><tr><td>hunc modum: 'ecquid sit bonum praeter honestatem?'</td><td></td></tr><tr><td>'verine sint sensus?' 'quae sit mundi forma?' 'quae sit</td><td></td></tr><tr><td>solis magnitudo?' quas quaestiones procul ab oratoris</td><td></td></tr><tr><td>officio remotas facile omnes intellegere existimamus;</td><td>15</td></tr><tr><td>nam quibus in rebus summa ingenia philosophorum </td><td></td></tr><tr><td>plurimo cum labore consumpta intellegimus, eas sicut</td><td></td></tr><tr><td>aliquas parvas res oratori adtribuere magna amentia</td><td></td></tr><tr><td>videtur. quodsi magnam in his Hermagoras habuisset</td><td></td></tr><tr><td>facultatem studio et disciplina comparatam, videretur</td><td>20</td></tr><tr><td>fretus sua scientia falsum quiddam constituisse de</td><td></td></tr><tr><td>oratoris artificio et non quid ars, sed quid ipse posset,</td><td></td></tr><tr><td>exposuisse. nunc vero ea vis est in homine, ut ei multo</td><td></td></tr><tr><td>rhetoricam citius quis ademerit, quam philosophiam</td><td></td></tr><tr><td>concesserit: neque eo, quo eius ars, quam edidit, mihi</td><td>25</td></tr><tr><td>mendosissime scripta videatur; nam satis in ea videtur</td><td></td></tr><tr><td>ex antiquis artibus ingeniose et diligenter electas res</td><td></td></tr><tr><td>collocasse et nonnihil ipse quoque novi protulisse; ve-</td><td></td></tr><tr><td>rum oratori minimum est de arte loqui, quod hic fecit,</td><td></td></tr><tr><td>multo maximum ex arte dicere, quod eum minime po-</td><td>30</td></tr><tr><td>tuisse omnes videmus. </td><td></td></tr>
        </table>