<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">51</span> vel in<span class="snum">.</span> <span class="snum">50</span> Tarsi</td><td></td></tr><tr class="title last  "><td>M. CICERO IMP. S. D. C. MARCELLO C. F. COS.</td><td></td></tr><tr><td>Quoniam id accidit quod mihi maxime fuit optatum, ut</td><td>15.10.1.1</td></tr><tr><td>omnium Marcellorum, Marcellinorum etiam (mirificus enim</td><td></td></tr><tr><td>generis ac nominis vestri fuit erga me semper animus)—</td><td></td></tr><tr><td>quoniam ergo ita accidit ut omnium vestrum studio tuus</td><td></td></tr><tr><td>consulatus satis facere posset, in quem meae res gestae lausque</td><td>5</td></tr><tr><td>et honos earum potissimum incideret, peto a te, id quod</td><td></td></tr><tr><td>facillimum factu est non aspernante, ut confido, senatu, ut </td><td></td></tr><tr><td>quam honorificentissimum senatus consultum litteris meis</td><td></td></tr><tr><td>recitatis faciendum cures. </td><td></td></tr><tr><td>  Si mihi tecum minus esset quam est cum tuis omnibus</td><td>2.1</td></tr><tr><td>adlegarem ad te illos a quibus intellegis me praecipue diligi.</td><td></td></tr><tr><td>patris tui beneficia in me sunt amplissima; neque enim saluti</td><td></td></tr><tr><td>meae neque honori amicior quisquam dici potest. frater tuus</td><td></td></tr><tr><td>quanti me faciat semperque fecerit esse hominem qui ignoret</td><td>5</td></tr><tr><td>arbitror neminem. domus tua denique tota me semper</td><td></td></tr><tr><td>omnibus summis officiis prosecuta est. neque vero tu in me</td><td></td></tr><tr><td>diligendo cuiquam concessisti tuorum. qua re a te peto in</td><td></td></tr><tr><td>maiorem modum ut me per te quam ornatissimum velis esse</td><td></td></tr><tr><td>meamque et in supplicatione decernenda et in ceteris rebus</td><td>10</td></tr><tr><td>existimationem satis tibi esse commendatam putes.</td><td></td></tr>
        </table>