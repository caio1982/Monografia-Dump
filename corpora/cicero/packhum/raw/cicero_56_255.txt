<table>
          <script>targetHit=0;</script>
          <tr class="title first  date"><td>c<span class="snum">.</span> Non<span class="snum">.</span> Mart<span class="snum">.</span> <span class="snum">43</span></td><td></td></tr><tr class="title last  "><td>CICERO CASSIO S.</td><td></td></tr><tr><td>Quanto studio dignitatem tuam et in senatu et ad populum</td><td>12.7.1.1</td></tr><tr><td>defenderim ex tuis te malo quam ex me cognoscere. quae</td><td></td></tr><tr><td>mea sententia in senatu facile valuisset, nisi Pansa vehemen- </td><td></td></tr><tr><td>ter obstitisset. ea sententia dicta productus sum in contionem</td><td></td></tr><tr><td>a tribuno pl. M. Servilio. dixi de te quae potui, tanta con-</td><td>5</td></tr><tr><td>tentione quantum forum est, tanto clamore consensuque</td><td></td></tr><tr><td>populi ut nihil umquam simile viderim. id velim mihi</td><td></td></tr><tr><td>ignoscas quod invita socru tua fecerim. mulier timida vere-</td><td></td></tr><tr><td>batur ne Pansae animus offenderetur. in contione quidem</td><td></td></tr><tr><td>Pansa dixit matrem quoque tuam et fratrem illam a me</td><td>10</td></tr><tr><td>sententiam noluisse dici. sed me haec non movebant, alia</td><td></td></tr><tr><td>malebam; favebam et rei publicae, cui semper favi, et digni-</td><td></td></tr><tr><td>tati ac gloriae tuae. </td><td></td></tr><tr><td>  Quod autem et in senatu pluribus verbis disserui &lt;et&gt; dixi</td><td>2.1</td></tr><tr><td>in contione, in eo velim fidem meam liberes. promisi enim et</td><td></td></tr><tr><td>prope confirmavi te non exspectasse nec exspectaturum</td><td></td></tr><tr><td>decreta nostra, sed te ipsum tuo more rem publicam</td><td></td></tr><tr><td>defensurum. et quamquam nihildum audieramus nec ubi</td><td>5</td></tr><tr><td>esses nec quas copias haberes, tamen sic statuebam, omnis</td><td></td></tr><tr><td>quae in istis partibus essent opes copiaeque tuas esse, per</td><td></td></tr><tr><td>teque Asiam provinciam confidebam iam rei publicae</td><td></td></tr><tr><td>reciperatam. tu fac in augenda gloria te ipsum vincas. </td><td></td></tr><tr><td>  Vale.</td><td>10</td></tr>
        </table>