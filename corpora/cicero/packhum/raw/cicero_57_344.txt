<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Iun<span class="snum">.</span> <span class="snum">45</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De epistula ad Caesarem, nobis vero semper rectissime placuit</td><td>13.27.1.1</td></tr><tr><td>ut isti ante legerent. aliter enim fuissemus et in hos inofficiosi et</td><td></td></tr><tr><td>in nosmet ipsos, si illum offensuri fuimus, paene periculosi. isti</td><td></td></tr><tr><td>autem ingenue, mihique gratum quod quid sentirent non</td><td></td></tr><tr><td>reticuerunt; illud vero vel optime, quod ita multa mutari</td><td>5</td></tr><tr><td>volunt ut mihi de integro scribendi causa non sit. quamquam</td><td></td></tr><tr><td>de Parthico bello, quid spectare debui nisi quod illum velle </td><td></td></tr><tr><td>arbitrabar? quod enim aliud argumentum epistulae nostrae</td><td></td></tr><tr><td>nisi κολακεία fuit? an, si ea quae optima putarem suadere</td><td></td></tr><tr><td>voluissem, oratio mihi defuisset? totis igitur litteris nihil opus</td><td>10</td></tr><tr><td>est. ubi enim ἐπίτευγμα magnum nullum fieri possit, ἀπό-</td><td></td></tr><tr><td>τευγμα vel non magnum molestum futurum sit, quid opus est</td><td></td></tr><tr><td>παρακινδυνεύειν? praesertim cum illud occurrat, illum, cum</td><td></td></tr><tr><td>antea nihil scripserim, existimaturum me nisi toto bello con-</td><td></td></tr><tr><td>fecto nihil scripturum fuisse. atque etiam vereor ne putet me</td><td>15</td></tr><tr><td>hoc quasi Catonis μείλιγμα esse voluisse. quid quaeris? valde</td><td></td></tr><tr><td>me paenitebat, nec mihi in hac quidem re quicquam magis ut</td><td></td></tr><tr><td>vellem accidere potuit quam quod σπουδὴ nostra non est</td><td></td></tr><tr><td>probata. incidissemus etiam in illos, in eis in cognatum tuum. </td><td></td></tr><tr><td>  Sed redeo ad hortos. plane illuc te ire nisi tuo magno com-</td><td>2.1</td></tr><tr><td>modo nolo; nihil enim urget. quicquid erit, operam in Faberio</td><td></td></tr><tr><td>ponamus. de die tamen auctionis, si quid scies. eum qui e</td><td></td></tr><tr><td>Cumano venerat, quod et plane valere Atticam nuntiabat et</td><td></td></tr><tr><td>litteras se habere aiebat, statim ad te misi.</td><td>5</td></tr>
        </table>