<table>
          <script>targetHit=0;</script>
          <tr><td>  Atque haec quidem de rerum nominibus. de ipsis</td><td>3.6.1</td></tr><tr><td>rebus autem saepenumero, Brute, vereor ne reprehen-</td><td></td></tr><tr><td>dar, cum haec ad te scribam, qui cum in philosophia,</td><td></td></tr><tr><td>tum in optimo genere philosophiae tantum processeris.</td><td></td></tr><tr><td>quod si facerem quasi te erudiens, iure reprehenderer.</td><td>5</td></tr><tr><td>sed ab eo plurimum absum neque, ut ea cognoscas,</td><td></td></tr><tr><td>quae tibi notissima sunt, ad te mitto, sed quia facillime </td><td></td></tr><tr><td>in nomine tuo adquiesco, et quia te habeo aequissimum</td><td></td></tr><tr><td>eorum studiorum, quae mihi communia tecum sunt,</td><td></td></tr><tr><td>existimatorem et iudicem. attendes igitur, ut soles, dili-</td><td>10</td></tr><tr><td>genter eamque controversiam diiudicabis, quae mihi</td><td></td></tr><tr><td>fuit cum avunculo tuo, divino ac singulari viro. nam</td><td>7.1</td></tr><tr><td>in Tusculano cum essem vellemque e bibliotheca pueri</td><td></td></tr><tr><td>Luculli quibusdam libris uti, veni in eius villam, ut eos</td><td></td></tr><tr><td>ipse, ut solebam, depromerem. quo cum venissem,</td><td></td></tr><tr><td>M. Catonem, quem ibi esse nescieram, vidi in biblio-</td><td>5</td></tr><tr><td>theca sedentem multis circumfusum Stoicorum libris.</td><td></td></tr><tr><td>erat enim, ut scis, in eo aviditas legendi, nec satiari</td><td></td></tr><tr><td>poterat, quippe qui ne reprehensionem quidem vulgi ina-</td><td></td></tr><tr><td>nem reformidans in ipsa curia soleret legere saepe, dum</td><td></td></tr><tr><td>senatus cogeretur, nihil operae rei publicae detrahens.</td><td>10</td></tr><tr><td>quo magis tum in summo otio maximaque copia quasi</td><td></td></tr><tr><td>helluari libris, si hoc verbo in tam clara re utendum</td><td></td></tr><tr><td>est, videbatur. quod cum accidisset ut alter alterum</td><td>8.1</td></tr><tr><td>necopinato videremus, surrexit statim. deinde prima</td><td></td></tr><tr><td>illa, quae in congressu solemus: Quid tu, inquit, huc?</td><td></td></tr><tr><td>a villa enim, credo, et: Si ibi te esse scissem, ad te</td><td></td></tr><tr><td>ipse venissem. </td><td>5</td></tr><tr><td>  Heri, inquam, ludis commissis ex urbe profectus veni</td><td></td></tr><tr><td>ad vesperum. causa autem fuit huc veniendi ut quos-</td><td></td></tr><tr><td>dam hinc libros promerem. et quidem, Cato, hanc totam</td><td></td></tr><tr><td>copiam iam Lucullo nostro notam esse oportebit; nam</td><td></td></tr><tr><td>his libris eum malo quam reliquo ornatu villae delec-</td><td>10</td></tr><tr><td>tari. est enim mihi magnae curae—quamquam hoc</td><td></td></tr><tr><td>quidem proprium tuum munus est—, ut ita erudiatur,</td><td></td></tr><tr><td>ut et patri et Caepioni nostro et tibi tam propinquo</td><td></td></tr><tr><td>respondeat. laboro autem non sine causa; nam et avi </td><td></td></tr><tr><td>eius memoria moveor—nec enim ignoras, quanti fe-</td><td>15</td></tr><tr><td>cerim Caepionem, qui, ut opinio mea fert, in principibus</td><td></td></tr><tr><td>iam esset, si viveret—, et Lucullus mihi versatur ante</td><td></td></tr><tr><td>oculos, vir cum virtutibus omnibus excellens, tum mecum</td><td></td></tr><tr><td>et amicitia et omni voluntate sententiaque coniunctus. </td><td></td></tr>
        </table>