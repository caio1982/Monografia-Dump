<table>
          <script>targetHit=0;</script>
          <tr><td>  Virtus, virtus, inquam, C. Fanni, et tu, Q. Muci,</td><td>100.8</td></tr><tr><td>et conciliat amicitias et conservat. In ea est enim</td><td></td></tr><tr><td>convenientia rerum, in ea stabilitas, in ea constantia;</td><td>10</td></tr><tr><td>quae cum se extulit et ostendit suum lumen et idem</td><td></td></tr><tr><td>aspexit adgnovitque in alio, ad id se admovet vicis-</td><td></td></tr><tr><td>simque accipit illud, quod in altero est; ex quo exar-</td><td></td></tr><tr><td>descit sive amor sive amicitia; utrumque enim dictum </td><td></td></tr><tr><td>est ab amando; amare autem nihil est aliud nisi eum</td><td>15</td></tr><tr><td>ipsum diligere, quem ames, nulla indigentia, nulla</td><td></td></tr><tr><td>utilitate quaesita; quae tamen ipsa ecflorescit ex ami-</td><td></td></tr><tr><td>citia, etiamsi tu eam minus secutus sis. Hac nos</td><td>101.1</td></tr><tr><td>adulescentes benivolentia senes illos, L. Paulum, M.</td><td></td></tr><tr><td>Catonem, C. Galum, P. Nasicam, Ti. Gracchum, Sci-</td><td></td></tr><tr><td>pionis nostri socerum, dileximus, haec etiam magis</td><td></td></tr><tr><td>elucet inter aequales, ut inter me et Scipionem, L.</td><td>5</td></tr><tr><td>Furium, P. Rupilium, Sp. Mummium. Vicissim autem</td><td></td></tr><tr><td>senes in adulescentium caritate adquiescimus, ut in</td><td></td></tr><tr><td>vestra, ut in Q. Tuberonis; equidem etiam admodum</td><td></td></tr><tr><td>adulescentis P. Rutili, A. Vergini familiaritate de-</td><td></td></tr><tr><td>lector. Quoniamque ita ratio comparata est vitae na-</td><td>10</td></tr><tr><td>turaeque nostrae, ut alia &lt;ex alia&gt; aetas oriatur, maxume</td><td></td></tr><tr><td>quidem optandum est, ut cum aequalibus possis, qui-</td><td></td></tr><tr><td>buscum tamquam e carceribus emissus sis, cum isdem</td><td></td></tr><tr><td>ad calcem, ut dicitur, pervenire. Sed quoniam res</td><td>102.1</td></tr><tr><td>humanae fragiles caducaeque sunt, semper aliqui an-</td><td></td></tr><tr><td>quirendi sunt, quos diligamus et a quibus diligamur;</td><td></td></tr><tr><td>caritate enim benivolentiaque sublata omnis est e</td><td></td></tr><tr><td>vita sublata iucunditas. Mihi quidem Scipio, quam-</td><td>5</td></tr><tr><td>quam est subito ereptus, vivit tamen semperque vivet;</td><td></td></tr><tr><td>virtutem enim amavi illius viri, quae extincta non</td><td></td></tr><tr><td>est; nec mihi soli versatur ante oculos, qui illam</td><td></td></tr><tr><td>semper in manibus habui, sed etiam posteris erit</td><td></td></tr><tr><td>clara et insignis. Nemo umquam animo aut spe maiora</td><td>10</td></tr><tr><td>suscipiet, qui sibi non illius memoriam atque imagi-</td><td></td></tr><tr><td>nem proponendam putet. Equidem ex omnibus rebus,</td><td>103.1</td></tr><tr><td>quas mihi aut fortuna aut natura tribuit, nihil habeo,</td><td></td></tr><tr><td>quod cum amicitia Scipionis possim comparare. In</td><td></td></tr><tr><td>hac mihi de re publica consensus, in hac rerum pri-</td><td></td></tr><tr><td>vatarum consilium, in eadem requies plena oblecta-</td><td>5</td></tr><tr><td>tionis fuit. Numquam illum ne minima quidem re</td><td></td></tr><tr><td>offendi, quod quidem senserim, nihil audivi ex eo ipse,</td><td></td></tr><tr><td>quod nollem; una domus erat, idem victus, isque</td><td></td></tr><tr><td>communis, neque solum militia, sed etiam peregrina-</td><td></td></tr><tr><td>tiones rusticationesque communes. Nam quid ego de </td><td>104.1</td></tr><tr><td>studiis dicam cognoscendi semper aliquid atque di-</td><td></td></tr><tr><td>scendi? in quibus remoti ab oculis populi omne otio-</td><td></td></tr><tr><td>sum tempus contrivimus. Quarum rerum recordatio</td><td></td></tr><tr><td>et memoria si una cum illo occidisset, desiderium</td><td>5</td></tr><tr><td>coniunctissimi atque amantissimi viri ferre nullo modo</td><td></td></tr><tr><td>possem. Sed nec illa extincta sunt alunturque potius</td><td></td></tr><tr><td>et augentur cogitatione et memoria mea, et, si illis</td><td></td></tr><tr><td>plane orbatus essem, magnum tamen adfert mihi</td><td></td></tr><tr><td>aetas ipsa solacium. Diutius enim iam in hoc desi-</td><td>10</td></tr><tr><td>derio esse non possum. Omnia autem brevia tolera-</td><td></td></tr><tr><td>bilia esse debent, etiamsi magna sunt. </td><td></td></tr><tr><td>  Haec habui de amicitia quae dicerem. Vos autem</td><td></td></tr><tr><td>hortor, ut ita virtutem locetis, sine qua amicitia esse</td><td></td></tr><tr><td>non potest, ut ea excepta nihil amicitia praestabilius</td><td>15</td></tr><tr><td>putetis. </td><td></td></tr>
        </table>