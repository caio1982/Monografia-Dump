<table>
          <script>targetHit=0;</script>
          <tr><td>  <span class="caps">Atticvs</span> Quin igitur ista ipsa explicas nobis</td><td>1.13.1</td></tr><tr><td>his subsiciuis, ut ais, temporibus, et conscribis de iure</td><td></td></tr><tr><td>ciuili subtilius quam ceteri? Nam a primo tempore</td><td></td></tr><tr><td>aetatis iuri studere te memini, quom ipse etiam ad</td><td></td></tr><tr><td>Scaeuolam uentitarem, neque umquam mihi uisus es</td><td>5</td></tr><tr><td>ita te ad dicendum dedisse, ut ius ciuile contemneres. </td><td></td></tr><tr><td>  <span class="caps">Marcvs</span> In longum sermonem me uocas, Attice,</td><td></td></tr><tr><td>quem tamen, nisi Quintus aliud quid nos agere </td><td></td></tr><tr><td>mauult, suscipiam, et, quoniam uacui sumus, dicam. </td><td></td></tr><tr><td>  <span class="caps">Qvintvs</span> Ego uero libenter audierim. Quid enim</td><td>10</td></tr><tr><td>agam potius, aut in quo melius hunc consumam diem? </td><td></td></tr><tr><td>  <span class="caps">Marcvs</span> Quin igitur ad illa spatia nostra</td><td>14.1</td></tr><tr><td>sedesque pergimus? Vbi, cum satis erit ambulatum,</td><td></td></tr><tr><td>requiescemus, nec profecto nobis delectatio deerit,</td><td></td></tr><tr><td>aliud ex alio quaerentibus. </td><td></td></tr><tr><td>  <span class="caps">Atticvs</span> Nos uero, et hac quidem ad &lt;L&gt;irem, si</td><td>5</td></tr><tr><td>placet, per ripam et umbram. Sed iam ordire expli-</td><td></td></tr><tr><td>care, quaeso, de iure ciuili quid sentias. </td><td></td></tr><tr><td>  <span class="caps">Marcvs</span> Egone? Summos fuisse in ciuitate</td><td></td></tr><tr><td>nostra uiros, qui id interpretari populo et responsitare</td><td></td></tr><tr><td>soliti sint, sed eos magna professos in paruis esse uer-</td><td>10</td></tr><tr><td>satos. Quid enim est tantum quantum ius ciuitatis?</td><td></td></tr><tr><td>Quid autem tam exiguum quam est munus hoc eorum</td><td></td></tr><tr><td>qui consuluntur? Quam&lt;quam&gt; est [populo] neces-</td><td></td></tr><tr><td>sarium, nec uero eos, qui ei muneri praefuerunt,</td><td></td></tr><tr><td>uniuersi iuris fuisse expertis existimo, sed hoc ciuile</td><td>15</td></tr><tr><td>quod uocant eatenus exercuerunt, quoad populo</td><td></td></tr><tr><td>praestare uoluerunt; id autem in cogniti&lt;one&gt; tenue est,</td><td></td></tr><tr><td>in usu necessarium. Quam ob rem quo me uocas, aut</td><td></td></tr><tr><td>quid hortaris? ut libellos conficiam de stillicidiorum</td><td></td></tr><tr><td>ac de parietum iure? An ut stipulationum et iudi-</td><td>20</td></tr><tr><td>ciorum formulas conponam? Quae et conscripta a</td><td></td></tr><tr><td>multis sunt diligenter, et sunt humiliora quam illa</td><td></td></tr><tr><td>quae a nobis exspectari puto.  </td><td></td></tr>
        </table>