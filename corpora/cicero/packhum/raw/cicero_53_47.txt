<table>
          <script>targetHit=0;</script>
          <tr><td>  C. Gracchus ad M. Pomponium scripsit duobus an-</td><td>2.62.9</td></tr><tr><td>guibus domi conprehensis haruspices a patre convo-</td><td>10</td></tr><tr><td>catos. Qui magis anguibus quam lacertis, quam mu-</td><td></td></tr><tr><td>ribus? Quia sunt haec cotidiana, angues non item;</td><td></td></tr><tr><td>quasi vero referat, quod fieri potest, quam id saepe</td><td></td></tr><tr><td>fiat. Ego tamen miror, si emissio feminae anguis</td><td></td></tr><tr><td>mortem adferebat Ti. Graccho, emissio autem maris</td><td>15</td></tr><tr><td>anguis erat mortifera Corneliae, cur alteram utram</td><td></td></tr><tr><td>emiserit; nihil enim scribit respondisse haruspices, si</td><td></td></tr><tr><td>neuter anguis emissus esset, quid esset futurum. At</td><td></td></tr><tr><td>mors insecuta Gracchum est. Causa quidem, credo,</td><td></td></tr><tr><td>aliqua morbi gravioris, non emissione serpentis; ne-</td><td>20</td></tr><tr><td>que enim tanta est infelicitas haruspicum, ut ne casu</td><td></td></tr><tr><td>quidem umquam fiat, quod futurum illi esse dixerint.</td><td></td></tr><tr><td>Nam illud mirarer, si crederem, quod apud Homerum </td><td>63.1</td></tr><tr><td>Calchantem dixisti ex passerum numero belli Troiani</td><td></td></tr><tr><td>annos auguratum; de cuius coniectura sic apud Ho-</td><td></td></tr><tr><td>merum, ut nos otiosi convertimus, loquitur Aga-</td><td></td></tr><tr><td>memnon:</td><td>5</td></tr><tr><td>    Ferte, viri, et duros animo tolerate labores,</td><td></td></tr><tr><td>    Auguris ut nostri Calchantis fata queamus</td><td></td></tr><tr><td>    Scire ratosne habeant an vanos pectoris orsus.</td><td></td></tr><tr><td>    Namque omnes memori portentum mente retentant,</td><td></td></tr><tr><td>    Qui non funestis liquerunt lumina fatis.</td><td>10</td></tr><tr><td>    Argolicis primum ut vestita est classibus Aulis,</td><td></td></tr><tr><td>    Quae Priamo cladem et Troiae pestemque ferebant,</td><td></td></tr><tr><td>    Nos circum latices gelidos fumantibus aris</td><td></td></tr><tr><td>    Aurigeris divom placantes numina tauris</td><td></td></tr><tr><td>    Sub platano umbrifera, fons unde emanat aquaï,</td><td>15</td></tr><tr><td>    Vidimus inmani specie tortuque draconem</td><td></td></tr><tr><td>    Terribilem, Iovis ut pulsu penetraret ab ara;</td><td></td></tr><tr><td>    Qui platani in ramo foliorum tegmine saeptos</td><td></td></tr><tr><td>    Corripuit pullos; quos cum consumeret octo,</td><td></td></tr><tr><td>    Nona super tremulo genetrix clangore volabat;</td><td>20</td></tr><tr><td>    Cui ferus inmani laniavit viscera morsu.</td><td></td></tr><tr><td>    Hunc, ubi tam teneros volucris matremque peremit,</td><td>64.1</td></tr><tr><td>    Qui luci ediderat, genitor Saturnius idem</td><td></td></tr><tr><td>    Abdidit et duro formavit tegmine saxi.</td><td></td></tr><tr><td>    Nos autem timidi stantes mirabile monstrum</td><td></td></tr><tr><td>    Vidimus in mediis divom versarier aris.</td><td>5</td></tr><tr><td>    Tum Calchas haec est fidenti voce locutus:</td><td></td></tr><tr><td>    'Quidnam torpentes subito obstipuistis, Achivi?</td><td></td></tr><tr><td>    Nobis haec portenta deum dedit ipse creator</td><td></td></tr><tr><td>    Tarda et sera nimis, sed fama ac laude perenni. </td><td></td></tr><tr><td>    Nam quot avis taetro mactatas dente videtis,</td><td>10</td></tr><tr><td>    Tot nos ad Troiam belli exanclabimus annos;</td><td></td></tr><tr><td>    Quae decumo cadet et poena satiabit Achivos'.</td><td></td></tr><tr><td>    Edidit haec Calchas; quae iam matura videtis.</td><td></td></tr><tr><td>Quae tandem ista auguratio est ex passeribus anno-</td><td>65.1</td></tr><tr><td>rum potius quam aut mensuum aut dierum? Cur au-</td><td></td></tr><tr><td>tem de passerculis coniecturam facit, in quibus nullum</td><td></td></tr><tr><td>erat monstrum, de dracone silet, qui, id quod fieri</td><td></td></tr><tr><td>non potuit, lapideus dicitur factus? postremo quid si-</td><td>5</td></tr><tr><td>mile habet passer annis? Nam de angue illo, qui</td><td></td></tr><tr><td>Sullae apparuit immolanti, utrumque memini, et Sullam,</td><td></td></tr><tr><td>cum in expeditionem educturus esset, immolavisse, et</td><td></td></tr><tr><td>anguem ab ara extitisse, eoque die rem praeclare esse</td><td></td></tr><tr><td>gestam non haruspicis consilio, sed imperatoris. </td><td>10</td></tr>
        </table>