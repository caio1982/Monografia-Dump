<table>
          <script>targetHit=0;</script>
          <tr><td>  Contra argumenta et signa et ceteras suspiciones</td><td>2.11.9</td></tr><tr><td>dicemus hoc modo: si demonstrabimus nullam rem</td><td>10</td></tr><tr><td>esse, quam non suspicionibus quivis possit criminari;</td><td></td></tr><tr><td>deinde unam quamque suspicionem extenuabimus et</td><td></td></tr><tr><td>dabimus operam, ut ostendamus nihilo magis in nos</td><td></td></tr><tr><td>eam quam in alium quempiam convenire; indignum</td><td></td></tr><tr><td>facinus esse sine testibus coniecturam et suspicionem</td><td>15</td></tr><tr><td>firmamenti satis habere. </td><td></td></tr><tr><td>  A rumoribus dicemus: si negabimus temere fa-</td><td>12.1</td></tr><tr><td>mam nasci solere, quin supsit aliquid; et si dicemus</td><td></td></tr><tr><td>causam non fuisse, quare quispiam confingeret et emi-</td><td></td></tr><tr><td>nisceretur; et praeterea, si ceteri falsi soleant esse,</td><td></td></tr><tr><td>argumentabimur hunc esse verum. </td><td>5</td></tr><tr><td>  Contra rumores dicemus: primum, si docebimus</td><td></td></tr><tr><td>multos esse falsos rumores, et exemplis utemur, de</td><td></td></tr><tr><td>quibus falsa fama fuerit; et aut iniquos nostros aut</td><td></td></tr><tr><td>homines natura malivolos et maledicos confincxisse</td><td></td></tr><tr><td>dicemus; et aliquam aut fictam fabulam in adver-</td><td>10</td></tr><tr><td>sarios adferemus, quam dicamus omnibus in ore esse,</td><td></td></tr><tr><td>aut verum rumorem proferemus, qui illis aliquid</td><td></td></tr><tr><td>turpitudinis adferat, neque tamen ei rumori nos fidem</td><td></td></tr><tr><td>habere dicemus, ideo quod quivis unus homo possit</td><td></td></tr><tr><td>quamvis turpem de quolibet rumorem proferre et con- </td><td>15</td></tr><tr><td>fictam fabulam dissipare. Verumtamen si rumor vehe-</td><td></td></tr><tr><td>menter probabilis esse videbitur, argumentando fa-</td><td></td></tr><tr><td>mae fidem poterimus abrogare. </td><td></td></tr><tr><td>  Quod et difficillima tractatu est constitutio coniec-</td><td></td></tr><tr><td>turalis et in veris causis saepissime tractanda est, eo</td><td>20</td></tr><tr><td>diligentius omnis eius partis perscrutati sumus, ut ne</td><td></td></tr><tr><td>parvula quidem titubatione aut offensatione impedi-</td><td></td></tr><tr><td>remur, si ad hanc rationem praeceptionis adsiduitatem</td><td></td></tr><tr><td>exercitationis adcommodassemus. Nunc ad legiti-</td><td></td></tr><tr><td>mae constitutionis partes transeamus. </td><td>25</td></tr>
        </table>