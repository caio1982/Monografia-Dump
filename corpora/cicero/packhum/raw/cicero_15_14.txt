<table>
          <script>targetHit=0;</script>
          <tr><td>  Hic tu epistulam meam saepe recitas quam ego ad Cn.</td><td>67.1</td></tr><tr><td>Pompeium de meis rebus gestis et de summa re publica</td><td></td></tr><tr><td>misi, et ex ea crimen aliquod in P. Sullam quaeris et, si</td><td></td></tr><tr><td>furorem incredibilem biennio ante conceptum erupisse in</td><td></td></tr><tr><td>meo consulatu scripsi, me hoc demonstrasse dicis, Sullam</td><td>5</td></tr><tr><td>in illa fuisse superiore coniuratione. Scilicet ego is sum</td><td></td></tr><tr><td>qui existimem Cn. Pisonem et Catilinam et Vargunteium</td><td></td></tr><tr><td>et Autronium nihil scelerate, nihil audacter ipsos per sese</td><td></td></tr><tr><td>sine P. Sulla facere potuisse. De quo etiam si quis dubi-</td><td>68.1</td></tr><tr><td>tasset antea an id quod tu arguis cogitasset, ut interfecto</td><td></td></tr><tr><td>patre tuo consul descenderet Kalendis Ianuariis cum licto-</td><td></td></tr><tr><td>ribus, sustulisti hanc suspicionem, cum dixisti hunc, ut </td><td></td></tr><tr><td>Catilinam consulem efficeret, contra patrem tuum operas</td><td>5</td></tr><tr><td>et manum comparasse. Quod si tibi ego confitear, tu mihi</td><td></td></tr><tr><td>concedas necesse est hunc, cum Catilinae suffragaretur,</td><td></td></tr><tr><td>nihil de suo consulatu, quem iudicio amiserat, per vim</td><td></td></tr><tr><td>recuperando cogitavisse. Neque enim istorum facinorum</td><td></td></tr><tr><td>tantorum, tam atrocium crimen, iudices, P. Sullae persona</td><td>10</td></tr><tr><td>suscipit. </td><td></td></tr>
        </table>