<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Febr<span class="snum">.</span> <span class="snum">56</span></td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Non occupatione, qua eram sane impeditus, sed parvula</td><td>2.2.1.1</td></tr><tr><td>lippitudine adductus sum ut dictarem hanc epistulam et non,</td><td></td></tr><tr><td>ut ad te soleo, ipse scriberem. et primum me tibi excuso in</td><td></td></tr><tr><td>eo ipso in quo te accuso. me enim nemo adhuc rogavit num</td><td></td></tr><tr><td>quid in Sardiniam velim, te puto saepe habere qui num quid</td><td>5</td></tr><tr><td>Romam velis quaerant. </td><td></td></tr><tr><td>  Quod ad me &lt;de&gt; Lentuli et Sesti nomine scripsisti,</td><td></td></tr><tr><td>locutus sum cum Cincio. quo modo res se habet, non est</td><td></td></tr><tr><td>facillima. sed habet profecto quiddam Sardinia appositum</td><td></td></tr><tr><td>ad recordationem praeteritae memoriae. nam ut ille</td><td>10</td></tr><tr><td>Gracchus augur, postea quam in istam provinciam venit,</td><td></td></tr><tr><td>recordatus est quid sibi in campo Martio comitia consulum</td><td></td></tr><tr><td>habenti contra auspicia accidisset, sic tu mihi videris in</td><td></td></tr><tr><td>Sardinia de forma Numisiana et de nominibus Pomponianis </td><td></td></tr><tr><td>in otio recogitasse. sed ego adhuc emi nihil. Culleonis auctio</td><td>15</td></tr><tr><td>facta est; Tusculano emptor nemo fuit. si condicio valde</td><td></td></tr><tr><td>bona fuerit, fortassis non amittam. de aedificatione tua</td><td>2.1</td></tr><tr><td>Cyrum urgere non cesso. spero eum in officio fore. sed omnia</td><td></td></tr><tr><td>sunt tardiora propter furiosae aedilitatis exspectationem. nam</td><td></td></tr><tr><td>comitia sine mora futura videntur; edicta sunt &lt;in&gt; a. d. <span class="caps">xi</span></td><td></td></tr><tr><td>Kal. Febr. te tamen sollicitum esse nolo. omne genus a nobis</td><td>5</td></tr><tr><td>cautionis adhibebitur. </td><td></td></tr><tr><td>  De rege Alexandrino factum est senatus consultum cum</td><td>3.1</td></tr><tr><td>multitudine eum reduci periculosum rei publicae videri.</td><td></td></tr><tr><td>reliqua cum esset in senatu contentio Lentulusne an Pom-</td><td></td></tr><tr><td>peius reduceret, obtinere causam Lentulus videbatur. in ea</td><td></td></tr><tr><td>re nos et officio erga Lentulum mirifice et voluntati Pompei</td><td>5</td></tr><tr><td>praeclare satis fecimus; sed per obtrectatores Lentuli</td><td></td></tr><tr><td>calumnia extracta est. consecuti sunt dies comitiales, per</td><td></td></tr><tr><td>quos senatus haberi non poterat. quid futurum sit latrocinio</td><td></td></tr><tr><td>tribunorum non divino, sed tamen suspicor per vim roga-</td><td></td></tr><tr><td>tionem Caninium perlaturum. in ea re Pompeius quid velit</td><td>10</td></tr><tr><td>non dispicio; familiares eius quid cupiant omnes vident.</td><td></td></tr><tr><td>creditores vero regis aperte pecunias suppeditant contra</td><td></td></tr><tr><td>Lentulum. sine dubio res a Lentulo remota videtur esse cum</td><td></td></tr><tr><td>magno meo dolore, quamquam multa fecit qua re, si fas</td><td></td></tr><tr><td>esset, iure ei suscensere possemus. </td><td>15</td></tr><tr><td>  Tu, si ista expedieris, velim quam primum bona et certa</td><td>4.1</td></tr><tr><td>tempestate conscendas ad meque venias. innumerabiles enim</td><td></td></tr><tr><td>res sunt in quibus te cottidie in omni genere desiderem. tui</td><td></td></tr><tr><td>nostrique valent.</td><td></td></tr><tr><td> <span class="caps">xiiii</span> Kal. Febr. </td><td>5</td></tr>
        </table>