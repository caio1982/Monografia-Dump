<table>
          <script>targetHit=0;</script>
          <tr class="title first  date"><td>xv Kal<span class="snum">.</span> Iun<span class="snum">.</span> vel paulo post <span class="snum">43</span> in castris ad Pontem Argenteum</td><td></td></tr><tr class="title  "><td>&lt;M.&gt; LEPIDUS IMP. ITER. PONT. MAX. S. D.</td><td></td></tr><tr class="title last  "><td>M. TULLIO CICERONI</td><td></td></tr><tr><td>S. v. b. e. e. v. </td><td>10.34.1.1</td></tr><tr><td>  Cum audissem M. Antonium cum suis copiis praemisso</td><td></td></tr><tr><td>L. Antonio cum parte equitatus in provinciam meam venire,</td><td></td></tr><tr><td>cum exercitu meo ab confluente †ab Rhodano† castra movi </td><td></td></tr><tr><td>ac contra eos venire institui. itaque continuis itineribus ad</td><td>5</td></tr><tr><td>Forum Vocon[t]ium veni et ultra castra ad flumen Argen-</td><td></td></tr><tr><td>teum contra Antonios feci. P. Ventidius suas legiones tris</td><td></td></tr><tr><td>coniunxit cum eo et ultra me castra posuit. habebat antea</td><td></td></tr><tr><td>legionem V et ex reliquis legionibus magnam multitudinem,</td><td></td></tr><tr><td>sed inermorum. equitatum habet magnum; nam omnis ex</td><td>10</td></tr><tr><td>proelio integer discessit, ita ut sint amplius equitum milia</td><td></td></tr><tr><td>quinque. ad me complures milites et equites ab eo transierunt</td><td></td></tr><tr><td>et in dies singulos eius copiae minuuntur. Silanus et Culleo</td><td>2.1</td></tr><tr><td>ab eo discesserunt. nos etsi graviter ab iis laesi eramus, quod</td><td></td></tr><tr><td>contra nostram voluntatem ad Antonium ierant, tamen</td><td></td></tr><tr><td>nostrae humanitatis et necessitudinis causa eorum salutis</td><td></td></tr><tr><td>rationem habuimus; nec tamen eorum opera utimur neque</td><td>5</td></tr><tr><td>in castris habemus neque ulli negotio praefecimus. </td><td></td></tr><tr><td>  Quod ad bellum hoc attinet, nec senatui nec rei publicae</td><td></td></tr><tr><td>deerimus. quae postea egerimus faciam te certiorem.</td><td></td></tr>
        </table>