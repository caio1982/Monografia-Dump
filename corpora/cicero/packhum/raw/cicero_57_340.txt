<table>
          <script>targetHit=0;</script>
          <tr class="title first  date"><td>vi Id<span class="snum">.</span> Quint<span class="snum">.</span> <span class="snum">45</span> in Tusculano</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Antemeridianis tuis litteris heri statim rescripsi; nunc respondeo</td><td>13.23.1.1</td></tr><tr><td>vespertinis. Brutus mallem me arcesseret. nam et aequius erat,</td><td></td></tr><tr><td>cum illi iter instaret et subitum et longum, et mehercule nunc,</td><td></td></tr><tr><td>cum ita simus adfecti ut non possimus plane simul vivere</td><td></td></tr><tr><td>(intellegis enim profecto in quo maxime posita sit συμβίωσις),</td><td>5</td></tr><tr><td>facile patiebar nos potius Romae una esse quam in Tusculano. </td><td></td></tr><tr><td>  Libri ad Varronem non morabuntur. sunt enim adfecti, ut</td><td>2.1</td></tr><tr><td>vidisti; tantum librariorum menda tolluntur. de quibus libris</td><td></td></tr><tr><td>scis me dubitasse, sed tu videris. item quos Bruto mittimus in</td><td></td></tr><tr><td>manibus habent librarii. </td><td></td></tr><tr><td>  Mea mandata, ut scribis, explica. quamquam ista retentione</td><td>3.1</td></tr><tr><td>omnis ait uti Trebatius; quid tu istos putas? nosti domum.</td><td></td></tr><tr><td>qua re confice εὐλαβῶς. incredibile est quam ego ista non </td><td></td></tr><tr><td>curem. omni tibi adseveratione adfirmo, quod mihi credas</td><td></td></tr><tr><td>velim, mihi maiori offensioni esse quam delectationi possessiun-</td><td>5</td></tr><tr><td>culas meas. magis enim doleo me non habere cui tradam quam</td><td></td></tr><tr><td>habere qui utar. atque illud Trebatius se tibi dixisse narrabat;</td><td></td></tr><tr><td>tu autem veritus es fortasse ne ego invitus audirem. fuit id</td><td></td></tr><tr><td>quidem humanitatis, sed, mihi crede, iam ista non curo. qua re</td><td></td></tr><tr><td>da te in sermonem et praesta et confice et ita cum Polla</td><td>10</td></tr><tr><td>loquere ut te cum illo Scaeva loqui putes nec existimes eos qui</td><td></td></tr><tr><td>non debita consectari soleant quod debeatur remissuros. de die</td><td></td></tr><tr><td>tantum videto, et id ipsum bono modo.</td><td></td></tr>
        </table>