<table>
          <script>targetHit=0;</script>
          <tr class="title first last  "><td>LIBER TERTIUS </td><td></td></tr><tr><td>  Voluptatem quidem, Brute, si ipsa pro se loquatur</td><td>3.1.1</td></tr><tr><td>nec tam pertinaces habeat patronos, concessuram arbi-</td><td></td></tr><tr><td>tror convictam superiore libro dignitati. etenim sit in-</td><td></td></tr><tr><td>pudens, si virtuti diutius repugnet, aut si honestis iu-</td><td></td></tr><tr><td>cunda anteponat aut pluris esse contendat dulcedinem</td><td>5</td></tr><tr><td>corporis ex eave natam laetitiam quam gravitatem animi</td><td></td></tr><tr><td>atque constantiam. quare illam quidem dimittamus et</td><td></td></tr><tr><td>suis se finibus tenere iubeamus, ne blanditiis eius in- </td><td></td></tr><tr><td>lecebrisque impediatur disputandi severitas. quaeren-</td><td>2.1</td></tr><tr><td>dum est enim, ubi sit illud summum bonum, quod re-</td><td></td></tr><tr><td>perire volumus, quoniam et voluptas ab eo remota est,</td><td></td></tr><tr><td>et eadem fere contra eos dici possunt, qui vacuitatem</td><td></td></tr><tr><td>doloris finem bonorum esse voluerunt, nec vero ullum</td><td>5</td></tr><tr><td>probetur &lt;oportet&gt; summum bonum, quod virtute ca-</td><td></td></tr><tr><td>reat, qua nihil potest esse praestantius. itaque quam-</td><td></td></tr><tr><td>quam in eo sermone, qui cum Torquato est habitus,</td><td></td></tr><tr><td>non remissi fuimus, tamen haec acrior est cum Stoicis</td><td></td></tr><tr><td>parata contentio. quae enim de voluptate dicuntur, ea</td><td>10</td></tr><tr><td>nec acutissime nec abscondite disseruntur; neque enim</td><td></td></tr><tr><td>qui defendunt eam versuti in disserendo sunt nec qui</td><td></td></tr><tr><td>contra dicunt causam difficilem repellunt. ipse etiam</td><td>3.1</td></tr><tr><td>dicit Epicurus ne argumentandum quidem esse de vo-</td><td></td></tr><tr><td>luptate, quod sit positum iudicium eius in sensibus, ut</td><td></td></tr><tr><td>commoneri nos satis sit, nihil attineat doceri. quare illa</td><td></td></tr><tr><td>nobis simplex fuit in utramque partem disputatio. nec</td><td>5</td></tr><tr><td>enim in Torquati sermone quicquam implicatum aut tor-</td><td></td></tr><tr><td>tuosum fuit, nostraque, ut mihi videtur, dilucida oratio.</td><td></td></tr><tr><td>Stoicorum autem non ignoras quam sit subtile vel spi-</td><td></td></tr><tr><td>nosum potius disserendi genus, idque cum Graecis tum</td><td></td></tr><tr><td>magis nobis, quibus etiam verba parienda sunt inpo-</td><td>10</td></tr><tr><td>nendaque nova rebus novis nomina. quod quidem nemo</td><td></td></tr><tr><td>mediocriter doctus mirabitur cogitans in omni arte, cu-</td><td></td></tr><tr><td>ius usus vulgaris communisque non sit, multam novi-</td><td></td></tr><tr><td>tatem nominum esse, cum constituantur earum rerum</td><td></td></tr><tr><td>vocabula, quae in quaque arte versentur. itaque et dia-</td><td>4.1</td></tr><tr><td>lectici et physici verbis utuntur iis, quae ipsi Graeciae</td><td></td></tr><tr><td>nota non sint, geometrae vero et musici, grammatici</td><td></td></tr><tr><td>etiam more quodam loquuntur suo. ipsae rhetorum ar-</td><td></td></tr><tr><td>tes, quae sunt totae forenses atque populares, verbis</td><td>5</td></tr><tr><td>tamen in docendo quasi privatis utuntur ac suis. atque </td><td></td></tr><tr><td>ut omittam has artis elegantes et ingenuas, ne opifices</td><td></td></tr><tr><td>quidem tueri sua artificia possent, nisi vocabulis ute-</td><td></td></tr><tr><td>rentur nobis incognitis, usitatis sibi. quin etiam agri</td><td></td></tr><tr><td>cultura, quae abhorret ab omni politiore elegantia, ta-</td><td>10</td></tr><tr><td>men eas res, in quibus versatur, nominibus notavit no-</td><td></td></tr><tr><td>vis. quo magis hoc philosopho faciendum est. ars est</td><td></td></tr><tr><td>enim philosophia vitae, de qua disserens arripere verba</td><td></td></tr><tr><td>de foro non potest. Quamquam ex omnibus philosophis</td><td>5.1</td></tr><tr><td>Stoici plurima novaverunt, Zenoque, eorum princeps,</td><td></td></tr><tr><td>non tam rerum inventor fuit quam verborum novorum.</td><td></td></tr><tr><td>quodsi in ea lingua, quam plerique uberiorem putant,</td><td></td></tr><tr><td>concessum a Graecia est ut doctissimi homines de re-</td><td>5</td></tr><tr><td>bus non pervagatis inusitatis verbis uterentur, quanto</td><td></td></tr><tr><td>id nobis magis est concedendum, qui ea nunc primum</td><td></td></tr><tr><td>audemus attingere? et quoniam saepe diximus, et qui-</td><td></td></tr><tr><td>dem cum aliqua querela non Graecorum modo, sed</td><td></td></tr><tr><td>eorum etiam, qui se Graecos magis quam nostros ha-</td><td>10</td></tr><tr><td>beri volunt, nos non modo non vinci a Graecis ver-</td><td></td></tr><tr><td>borum copia, sed esse in ea etiam superiores, elabo-</td><td></td></tr><tr><td>randum est ut hoc non in nostris solum artibus, sed</td><td></td></tr><tr><td>etiam in illorum ipsorum adsequamur. quamquam ea</td><td></td></tr><tr><td>verba, quibus instituto veterum utimur pro Latinis, ut</td><td>15</td></tr><tr><td>ipsa philosophia, ut rhetorica, dialectica, grammatica,</td><td></td></tr><tr><td>geometria, musica, quamquam Latine ea dici poterant,</td><td></td></tr><tr><td>tamen, quoniam usu percepta sunt, nostra ducamus. </td><td></td></tr>
        </table>