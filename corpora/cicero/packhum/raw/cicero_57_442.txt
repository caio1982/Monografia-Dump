<table>
          <script>targetHit=0;</script>
          <tr class="title first  date"><td>iv Id<span class="snum">.</span> Nov<span class="snum">.</span> <span class="snum">44</span> Aquini</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>O casum mirificum! <span class="caps">v</span> Id. cum ante lucem de Sinuessano</td><td>16.13.1.1</td></tr><tr><td>surrexissem venissemque diluculo ad pontem Tirenum qui est</td><td></td></tr><tr><td>Minturnis, in quo flexus est ad iter Arpinas, obviam mihi fit</td><td></td></tr><tr><td>tabellarius, qui me offendit 'δολιχὸν πλόον ὁρμαίνοντα'. ego</td><td></td></tr><tr><td>statim 'cedo' inquam 'si quid ab Attico'. nondum legere</td><td>5</td></tr><tr><td>poteramus; nam et lumina dimiseramus nec satis lucebat. cum</td><td></td></tr><tr><td>autem luceret, ante scripta epistula ex duabus tuis prior mihi</td><td></td></tr><tr><td>legi coepta est. illa omnium quidem elegantissima. ne sim</td><td></td></tr><tr><td>salvus si aliter scribo ac sentio. nihil legi humanius. itaque</td><td></td></tr><tr><td>veniam quo vocas, modo adiutore te. sed nihil tam ἀπροσδιό-</td><td>10</td></tr><tr><td>νυσον mihi primo videbatur quam ad eas litteras quibus ego a</td><td></td></tr><tr><td>te consilium petieram te mihi ista rescribere. ecce tibi altera, qua</td><td>2.1</td></tr><tr><td>hortaris 'παρ’ ἠνεμόεντα Μίμαντα, νήσου ἐπὶ Ψυρίης', Appiam</td><td></td></tr><tr><td>scilicet 'ἐπ’ ἀριστέρ’ ἔχοντα'. itaque eo die mansi Aquini.</td><td></td></tr><tr><td>longulum sane iter et via mala. inde postridie mane proficiscens</td><td></td></tr><tr><td>has litteras dedi. * * * et quidem ut a me dimitterem invitis-</td><td>3.1</td></tr><tr><td>simus fecerunt Erotis litterae. rem tibi Tiro narrabit. tu quid</td><td></td></tr><tr><td>faciendum sit videbis, praeterea possimne propius accedere;</td><td></td></tr><tr><td>malo enim esse in Tusculano aut uspiam in suburbano. an</td><td></td></tr><tr><td>etiam longius discedendum putas? crebro ad me velim scribas:</td><td>5</td></tr><tr><td>erit autem cottidie cui des. </td><td></td></tr><tr><td>  Quod praeterea consulis, quid tibi censeam faciendum </td><td>4.1</td></tr><tr><td>difficile est cum absim. verum tamen si pares aeque inter se,</td><td></td></tr><tr><td>quiescendum: sin latius manabit et quidem ad nos, deinde</td><td></td></tr><tr><td>communiter.</td><td></td></tr>
        </table>