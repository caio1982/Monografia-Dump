<table>
          <script>targetHit=0;</script>
          <tr><td>  Haec exornatio cum multum venustatis habet tum</td><td>4.19.18</td></tr><tr><td>gravitatis et acrimoniae plurimum. Quare videtur esse</td><td></td></tr><tr><td>adhibenda et ad ornandam et ad exaugendam ora-</td><td>20</td></tr><tr><td>tionem. </td><td></td></tr><tr><td>  Conversio est, per quam non, ut ante, primum</td><td></td></tr><tr><td>repetimus verbum, sed ad postremum continenter re-</td><td></td></tr><tr><td>vertimur, hoc modo:</td><td></td></tr><tr><td>      'Poenos p. R. iustitia vicit, armis vicit, liberali-</td><td>25</td></tr><tr><td>    tate vicit.'</td><td></td></tr><tr><td>Item: 'Ex quo tempore concordia de civitate sublata</td><td></td></tr><tr><td>    est, libertas sublata est, fides sublata est, amicitia</td><td></td></tr><tr><td>    sublata est, res p. sublata est.'</td><td></td></tr><tr><td>Item: 'C. Laelius homo novus erat, ingeniosus erat,</td><td>30</td></tr><tr><td>    doctus erat, bonis viris et studiis amicus erat: ergo</td><td></td></tr><tr><td>    in civitate primus erat.'</td><td></td></tr><tr><td>Item: 'Nam cum istos, ut absolvant te, rogas, ut pe-</td><td></td></tr><tr><td>    iurent, rogas, ut exe&lt;i&gt;stimationem neglegant, rogas,</td><td></td></tr><tr><td>    ut leges p. R. tuae libidini largiantur, rogas.' </td><td>35</td></tr><tr><td>  Conplexio est, quae utramque conplectitur ex-</td><td>20.1</td></tr><tr><td>ornationem, * * * utamur, quam ante exposui-</td><td></td></tr><tr><td>mus, et ut repetatur idem verbum saepius et crebro</td><td></td></tr><tr><td>ad idem postremum revertamur, hoc modo:</td><td></td></tr><tr><td>      'Qui sunt, qui foedera saepe ruperunt? Kartagi- </td><td>5</td></tr><tr><td>    nienses. Qui sunt, qui crudel&lt;issime&gt; bellum gesse-</td><td></td></tr><tr><td>    runt? Kartaginienses. Qui sunt, qui Italiam defor-</td><td></td></tr><tr><td>    maverunt? Kartaginienses. Qui sunt, qui sibi po-</td><td></td></tr><tr><td>    stulent ignosci? Kartaginienses. Videte ergo, quam con-</td><td></td></tr><tr><td>    veniat eos inpetrare.'</td><td>10</td></tr><tr><td>Item: 'Quem senatus damnarit, quem populus dam-</td><td></td></tr><tr><td>    narit, quem omnium exe&lt;i&gt;stimatio damnarit, eum vos</td><td></td></tr><tr><td>    sententiis vestris absolvatis?' </td><td></td></tr>
        </table>