<table>
          <script>targetHit=0;</script>
          <tr class="title first  date"><td>iii Kal<span class="snum">.</span> Mart<span class="snum">.</span> <span class="snum">49</span> <span class="snum">(</span>§<span class="snum">4)</span> in Formiano</td><td></td></tr><tr class="title last  "><td>M. CICERO IMP. S. D. CN. MAGNO PROCOS.</td><td></td></tr><tr><td>Cum ad te litteras misissem quae tibi Canusi redditae sunt,</td><td>8.11d.1.1</td></tr><tr><td>suspicionem nullam habebam te rei publicae causa mare</td><td></td></tr><tr><td>transiturum, eramque in spe magna fore ut in Italia possemus</td><td></td></tr><tr><td>aut concordiam constituere, qua mihi nihil utilius videbatur,</td><td></td></tr><tr><td>aut rem publicam summa cum dignitate defendere. inter-</td><td>5</td></tr><tr><td>im nondum meis litteris ad te perlatis ex iis mandatis quae</td><td></td></tr><tr><td>D. Laelio ad consules dederas certior tui consili factus non</td><td></td></tr><tr><td>exspectavi dum mihi a te litterae redderentur, confestimque</td><td></td></tr><tr><td>cum Quinto fratre et cum liberis nostris iter ad te in Apuliam</td><td></td></tr><tr><td>facere coepi. cum Teanum Sidicinum venissem, C. Messius,</td><td>2.1</td></tr><tr><td>familiaris tuus, mihi dixit aliique complures Caesarem iter</td><td></td></tr><tr><td>habere Capuam et eo ipso die mansurum esse Aeserniae.</td><td></td></tr><tr><td>sane sum commotus quod, si ita esset, non modo iter meum</td><td></td></tr><tr><td>interclusum sed me ipsum plane exceptum putabam. itaque</td><td>5</td></tr><tr><td>tum Cales processi, ut ibi potissimum consisterem, dum cer-</td><td></td></tr><tr><td>tum nobis ab Aesernia de eo quod audieram referretur. </td><td></td></tr><tr><td>  At mihi, cum Calibus essem, adfertur litterarum tuarum</td><td>3.1</td></tr><tr><td>exemplum quas tu ad Lentulum consulem misisses. hae scriptae</td><td></td></tr><tr><td>sic erant, litteras tibi a L. Domitio a. d. <span class="caps">xiii</span> Kal. Mart. adlatas</td><td></td></tr><tr><td>esse, earumque exemplum subscripseras; magnique interesse</td><td></td></tr><tr><td>rei publicae scripseras omnis copias primo quoque tempore</td><td>5</td></tr><tr><td>in unum locum convenire, et ut praesidio quod satis esset</td><td></td></tr><tr><td>Capuae relinqueret. his ego litteris lectis in eadem opinione</td><td></td></tr><tr><td>fui qua reliqui omnes, te cum omnibus copiis ad Corfinium </td><td></td></tr><tr><td>esse venturum; quo mihi, cum Caesar ad oppidum castra</td><td></td></tr><tr><td>haberet, tutum iter esse non arbitrabar. </td><td>10</td></tr><tr><td>  Cum res in summa exspectatione esset, utrumque simul</td><td></td></tr><tr><td>audivimus, et quae Corfini acta essent et te iter Brundisium</td><td></td></tr><tr><td>facere coepisse; cumque nec mihi nec fratri meo dubium</td><td></td></tr><tr><td>esset quin Brundisium contenderemus, a multis qui e Samnio</td><td></td></tr><tr><td>Apuliaque veniebant admoniti sumus ut caveremus ne ex-</td><td>15</td></tr><tr><td>ciperemur a Caesare, quod is in eadem loca quae nos pete-</td><td></td></tr><tr><td>bamus profectus celerius etiam quam nos possemus eo quo</td><td></td></tr><tr><td>intenderet venturus esset. quod cum ita esset, nec mihi nec</td><td></td></tr><tr><td>fratri meo nec cuiquam amicorum placuit committere ut</td><td></td></tr><tr><td>temeritas nostra non solum nobis sed etiam rei publicae</td><td>20</td></tr><tr><td>noceret cum praesertim non dubitaremus quin, si etiam</td><td></td></tr><tr><td>tutum nobis iter fuisset, te tamen iam consequi non possemus. </td><td></td></tr><tr><td>  Interim accepimus tuas litteras Canusio a. d. <span class="caps">x</span> Kal. Mart.</td><td>4.1</td></tr><tr><td>datas, quibus nos hortaris ut celerius Brundisium veniamus.</td><td></td></tr><tr><td>quas cum accepissemus a. d. <span class="caps">iii</span> Kal. Mart., non dubita-</td><td></td></tr><tr><td>bamus quin tu iam Brundisium pervenisses, nobisque iter</td><td></td></tr><tr><td>illud omnino interclusum videbamus neque minus nos esse</td><td>5</td></tr><tr><td>captos quam qui Corfini fuissent; neque enim eos solos ar-</td><td></td></tr><tr><td>bitrabamur capi qui in armatorum manus incidissent sed eos</td><td></td></tr><tr><td>nihilo minus qui regionibus exclusi intra praesidia atque intra</td><td></td></tr><tr><td>arma aliena venissent. </td><td></td></tr><tr><td>  Quod cum ita sit, maxime vellem primum semper tecum</td><td>5.1</td></tr><tr><td>fuissem, quod quidem tibi ostenderam cum a me Capuam</td><td></td></tr><tr><td>reiciebam; quod feci non vitandi oneris causa sed quod vide-</td><td></td></tr><tr><td>bam teneri illam urbem sine exercitu non posse, accidere</td><td></td></tr><tr><td>autem mihi nolebam quod doleo viris fortissimis accidisse. </td><td>5</td></tr><tr><td>quoniam autem tecum ut essem non contigit, utinam tui consili</td><td></td></tr><tr><td>certior factus essem! nam suspicione adsequi non potui, quod</td><td></td></tr><tr><td>omnia prius arbitratus sum fore quam ut haec rei publicae</td><td></td></tr><tr><td>causa in Italia non posset duce te consistere. neque vero nunc</td><td></td></tr><tr><td>consilium tuum reprehendo, sed fortunam rei publicae</td><td>10</td></tr><tr><td>lugeo; nec, si ego quid tu secutus sis non perspicio, idcirco</td><td></td></tr><tr><td>minus existimo te nihil nisi summa ratione fecisse. </td><td></td></tr><tr><td>  Mea quae semper fuerit sententia primum de pace vel</td><td>6.1</td></tr><tr><td>iniqua condicione retinenda, deinde de urbe (nam de Italia</td><td></td></tr><tr><td>quidem nihil mihi umquam ostenderas), meminisse te ar-</td><td></td></tr><tr><td>bitror. sed mihi non sumo ut meum consilium valere de-</td><td></td></tr><tr><td>buerit; secutus sum tuum, neque id rei publicae causa, de</td><td>5</td></tr><tr><td>qua desperavi, quae et nunc adflicta est nec excitari sine</td><td></td></tr><tr><td>civili perniciosissimo bello potest, sed te quaerebam, tecum</td><td></td></tr><tr><td>esse cupiebam, neque eius rei facultatem, si qua erit,</td><td></td></tr><tr><td>praetermittam. </td><td></td></tr><tr><td>  Ego me in hac omni causa facile intellegebam pugnandi</td><td>7.1</td></tr><tr><td>cupidis hominibus non satis facere. primum enim prae me</td><td></td></tr><tr><td>tuli me nihil malle quam pacem, non quin eadem timerem</td><td></td></tr><tr><td>quae illi sed ea bello civili leviora ducebam. deinde suscepto</td><td></td></tr><tr><td>bello, cum pacis condiciones ad te adferri a teque ad ea&lt;s&gt;</td><td>5</td></tr><tr><td>honorifice et large responderi viderem, duxi meam rationem;</td><td></td></tr><tr><td>quam tibi facile me probaturum pro tuo in me beneficio</td><td></td></tr><tr><td>arbitrabar. memineram me esse unum qui pro meis maximis</td><td></td></tr><tr><td>in rem publicam meritis supplicia miserrima et crudelissima</td><td></td></tr><tr><td>pertulissem, me esse unum qui, si offendissem eius animum </td><td>10</td></tr><tr><td>cui tum cum iam in armis essemus consulatus tamen alter et</td><td></td></tr><tr><td>triumphus amplissimus deferebatur, subicerer isdem proeliis,</td><td></td></tr><tr><td>ut mea persona semper ad improborum civium impetus</td><td></td></tr><tr><td>aliquid videretur habere populare. atque haec non ego prius</td><td></td></tr><tr><td>sum suspicatus quam mihi palam denuntiata sunt, neque ea</td><td>15</td></tr><tr><td>tam pertimui, si subeunda essent, quam declinanda putavi,</td><td></td></tr><tr><td>si honeste vitare possem. </td><td></td></tr><tr><td>  Quam ob rem illius temporis, dum in spe pax fuit, rationem</td><td>8.1</td></tr><tr><td>nostram vides, reliqui facultatem res ademit. iis autem quibus</td><td></td></tr><tr><td>non satis facio facile respondeo; neque enim ego amicior</td><td></td></tr><tr><td>C. Caesari umquam fui quam illi neque illi amiciores rei</td><td></td></tr><tr><td>publicae quam ego. hoc inter me et illos interest, quod,</td><td>5</td></tr><tr><td>cum et illi cives optimi sint et ego ab ista laude non absim,</td><td></td></tr><tr><td>ego condicionibus, quod idem te intellexeram velle, illi</td><td></td></tr><tr><td>armis disceptari maluerunt; quae quoniam ratio vicit, perficiam</td><td></td></tr><tr><td>profecto ut neque res publica civis a me animum neque tu</td><td></td></tr><tr><td>amici desideres.</td><td>10</td></tr>
        </table>