<table>
          <script>targetHit=0;</script>
          <tr><td>  Eiusdem generis est illa frequentatio, quae pluri-</td><td>4.53.1</td></tr><tr><td>mum coniecturalibus causis opitulatur, cum suspici-</td><td></td></tr><tr><td>ones, quae separatim dictae minutae et infirmae erant,</td><td></td></tr><tr><td>unum in locum coactae rem videntur perspicuam fa-</td><td></td></tr><tr><td>cere, non suspiciosam, hoc pacto:</td><td>5</td></tr><tr><td>      'Nolite igitur, nolite, iudices, ea, quae dixi, separa-</td><td></td></tr><tr><td>    tim spectare; sed omnia colligite et conferte in unum.</td><td></td></tr><tr><td>    Si et commodum ad istum ex illius morte veniebat;</td><td></td></tr><tr><td>    et vita hominis est turpissima, animus avarissimus,</td><td></td></tr><tr><td>    fortunae familiares attenuatissimae; et res ista bono</td><td>10</td></tr><tr><td>    nemini praeter istum fuit; neque alius quisquam ae-</td><td></td></tr><tr><td>    que commode neque iste aliis commodioribus ratio-</td><td></td></tr><tr><td>    nibus facere potuit, neque praeteritum est ab isto</td><td></td></tr><tr><td>    quicquam quod opus fuit ad maleficium neque fac-</td><td></td></tr><tr><td>    tum quod opus non fuit; et cum locus idoneus ma-</td><td>15</td></tr><tr><td>    xime quaesitus; tum occasio adgrediendi commoda;</td><td></td></tr><tr><td>    tempus adeundi op&lt;p&gt;ortunissimum; spatium confi-</td><td></td></tr><tr><td>    ciendi longissimum sumptum est; non sine maxima</td><td></td></tr><tr><td>    occultandi et perficiendi maleficii spe; et prae-</td><td></td></tr><tr><td>    terea ante, quam occisus homo is est, iste visus est</td><td>20</td></tr><tr><td>    in eo loco, in quo est occisio facta, solus; paulo post</td><td></td></tr><tr><td>    in ipso maleficio vox illius, qui occidebatur, audita;</td><td></td></tr><tr><td>    deinde post occisionem istum multa nocte domum</td><td></td></tr><tr><td>    redisse constat; postero die titubanter et inconstanter </td><td></td></tr><tr><td>    de occisione illius locutum; haec partim testimoniis,</td><td>25</td></tr><tr><td>    partim quaestionibus argumentatis omnia conproban-</td><td></td></tr><tr><td>    tur et rumore populi, quem ex argumentis natum ne-</td><td></td></tr><tr><td>    cesse est esse verum: vestrum, iudices, est, ex his in</td><td></td></tr><tr><td>    uno loco conlocatis, certam sumere scientiam, non</td><td></td></tr><tr><td>    suspicionem maleficii. Nam unum aliquid aut alte-</td><td>30</td></tr><tr><td>    rum potest in istum casu cecidisse suspiciose; ut</td><td></td></tr><tr><td>    omnia inter se a primo ad postremum conveniant,</td><td></td></tr><tr><td>    †maleficia necesse est; casu non potest fieri.' </td><td></td></tr>
        </table>