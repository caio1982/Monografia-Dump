<table>
          <script>targetHit=0;</script>
          <tr class="title first  date"><td>vi Kal<span class="snum">.</span> Quint<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Nos cum flumina et solitudines sequeremur quo facilius</td><td>13.16.1.1</td></tr><tr><td>sustentare nos possemus, pedem e villa adhuc egressi non sumus;</td><td></td></tr><tr><td>ita magnos et adsiduos imbris habebamus. illam Ἀκαδημικὴν</td><td></td></tr><tr><td>σύνταξιν totam ad Varronem traduximus. primo fuit Catuli,</td><td></td></tr><tr><td>Luculli, Hortensi; deinde, quia παρὰ τὸ πρέπον videbatur, quod</td><td>5</td></tr><tr><td>erat hominibus nota non illa quidem ἀπαιδευσία sed in his</td><td></td></tr><tr><td>rebus ἀτριψία, simul ac veni ad villam eosdem illos sermones</td><td></td></tr><tr><td>ad Catonem Brutumque transtuli. ecce tuae litterae de Varrone.</td><td></td></tr><tr><td>nemini visa est aptior Antiochia ratio. sed tamen velim scribas</td><td>2.1</td></tr><tr><td>ad me, primum placeatne tibi aliquid ad illum, deinde, si</td><td></td></tr><tr><td>placebit, hocne potissimum. </td><td></td></tr><tr><td>  Quid Servilia? iamne venit? Brutus ecquid agit et quando?</td><td></td></tr><tr><td>de Caesare quid auditur? ego ad Nonas, quem ad modum dixi.</td><td>5</td></tr><tr><td>tu cum Pisone, si quid poteris.</td><td></td></tr>
        </table>