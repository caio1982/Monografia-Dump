<table>
          <script>targetHit=0;</script>
          <tr><td>  Verum haec missa facio; illud quaero, is homo &lt;qui&gt;, ut</td><td>76.1</td></tr><tr><td>tute dicis, numquam inter homines fuerit, per quos</td><td></td></tr><tr><td>homines hoc tantum facinus, tam occultum, absens prae-</td><td></td></tr><tr><td>sertim, conficere potuerit. Multa sunt falsa, iudices, quae</td><td></td></tr><tr><td>tamen argui suspiciose possunt; in his rebus si suspicio</td><td>5</td></tr><tr><td>reperta erit, culpam inesse concedam. Romae Sex. Roscius</td><td></td></tr><tr><td>occiditur, cum in agro Amerino esset filius. Litteras, credo,</td><td></td></tr><tr><td>misit alicui sicario qui Romae noverat neminem. Arcessi- </td><td></td></tr><tr><td>vit aliquem. Quem aut quando? Nuntium misit. Quem</td><td></td></tr><tr><td>aut ad quem? Pretio, gratia, spe, promissis induxit aliquem.</td><td>10</td></tr><tr><td>Nihil horum ne confingi quidem potest; et tamen causa de</td><td></td></tr><tr><td>parricidio dicitur. </td><td></td></tr><tr><td>  Reliquum est ut per servos id admiserit. O, di immor-</td><td>77.1</td></tr><tr><td>tales, rem miseram et calamitosam! Quid? In tali crimine</td><td></td></tr><tr><td>quod innocenti saluti solet esse ut servos in quaestionem</td><td></td></tr><tr><td>polliceatur, id Sex. Roscio facere non licet? Vos qui hunc</td><td></td></tr><tr><td>accusatis omnis eius servos habetis; unus puer victus</td><td>5</td></tr><tr><td>cotidiani administer ex tanta familia Sex. Roscio relictus</td><td></td></tr><tr><td>non est. Te nunc appello, P. Scipio, te, &lt;M.&gt; Metelle; vobis</td><td></td></tr><tr><td>advocatis, vobis agentibus aliquotiens duos servos paternos</td><td></td></tr><tr><td>in quaestionem ab adversariis Sex. Roscius postulavit;</td><td></td></tr><tr><td>meministisne T. Roscium recusare? Quid? ei servi ubi</td><td>10</td></tr><tr><td>sunt? Chrysogonum, iudices, sectantur; apud eum sunt in</td><td></td></tr><tr><td>honore et in pretio. Etiam nunc ut ex eis quaeratur ego</td><td></td></tr><tr><td>postulo, hic orat atque obsecrat. Quid facitis? cur recu-</td><td>78.1</td></tr><tr><td>satis? Dubitate etiam nunc, iudices, si potestis, a quo sit</td><td></td></tr><tr><td>Sex. Roscius occisus, ab eone qui propter illius mortem in</td><td></td></tr><tr><td>egestate et &lt;in&gt; insidiis versatur, cui ne quaerendi quidem de</td><td></td></tr><tr><td>morte patris potestas permittitur, an ab eis qui quaestionem</td><td>5</td></tr><tr><td>fugitant, bona possident, in caede atque ex caede vivunt.</td><td></td></tr><tr><td>Omnia, iudices, in hac causa sunt misera atque indigna;</td><td></td></tr><tr><td>tamen hoc nihil neque acerbius neque iniquius proferri</td><td></td></tr><tr><td>potest: mortis paternae de servis paternis quaestionem</td><td></td></tr><tr><td>habere filio non licet! Ne tam diu quidem dominus erit</td><td>10</td></tr><tr><td>in suos dum ex eis de patris morte quaeratur? Veniam,</td><td></td></tr><tr><td>neque ita multo postea, ad hunc locum; nam hoc totum </td><td></td></tr><tr><td>ad Roscios pertinet, de quorum audacia tum me dicturum</td><td></td></tr><tr><td>pollicitus sum, cum Eruci crimina diluissem. </td><td></td></tr>
        </table>