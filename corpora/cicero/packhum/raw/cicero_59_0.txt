<table>
          <script>targetHit=0;</script>
          <tr class="title first  "><td>M. TULLI CICERONIS AD M. BRUTUM</td><td></td></tr><tr class="title  "><td>ET M. BRUTI AD M. TULLIUM CICERONEM EPISTULAE</td><td></td></tr><tr class="title  date"><td>c<span class="snum">.</span> Kal<span class="snum">.</span> Apr<span class="snum">.</span> <span class="snum">43</span> Romae</td><td></td></tr><tr class="title last  "><td>CICERO BRUTO SALUTEM</td><td></td></tr><tr><td>Cum haec scribebam, res existimabatur in extremum</td><td>1.1.1</td></tr><tr><td>adducta discrimen. tristes enim de Bruto nostro litterae</td><td></td></tr><tr><td>nuntiique adferebantur. me quidem non maxime conturba-</td><td></td></tr><tr><td>bant. his enim exercitibus ducibusque quos habemus nullo</td><td></td></tr><tr><td>modo poteram diffidere, neque adsentiebar maiori parti</td><td>5</td></tr><tr><td>hominum; fidem enim consulum non condemnabam, quae</td><td></td></tr><tr><td>suspecta vehementer erat, desiderabam non nullis in rebus</td><td></td></tr><tr><td>prudentiam et celeritatem. qua si essent usi, iam pridem rem</td><td></td></tr><tr><td>&lt;publicam&gt; reciperassemus. non enim ignoras quanta</td><td></td></tr><tr><td>momenta sint in re publica temporum et quid intersit idem</td><td>10</td></tr><tr><td>illud utrum ante an post decernatur, suscipiatur, agatur.</td><td></td></tr><tr><td>omnia quae severe decreta sunt hoc tumultu, si aut quo die</td><td></td></tr><tr><td>dixi sententiam perfecta essent et non in diem ex die dilata</td><td></td></tr><tr><td>aut quo ex tempore suscepta sunt ut agerentur non tardata</td><td></td></tr><tr><td>et procrastinata, bellum iam nullum haberemus. </td><td>15</td></tr><tr><td>  Omnia, Brute, praestiti rei publicae quae praestare debuit</td><td>2.1</td></tr><tr><td>is qui esset &lt;in&gt; eo quo ego sum gradu senatus populique</td><td></td></tr><tr><td>iudicio collocatus, nec illa modo quae nimirum sola ab homine</td><td></td></tr><tr><td>&lt;tenui&gt; sunt postulanda, fidem, vigilantiam, patriae</td><td></td></tr><tr><td>caritatem; ea sunt enim quae nemo est qui non praestare</td><td>5</td></tr><tr><td>debeat. ego autem ei qui sententiam dicat in principibus de </td><td></td></tr><tr><td>re publica puto etiam prudentiam esse praestandam, nec me,</td><td></td></tr><tr><td>cum mihi tantum sumpserim ut gubernacula rei publicae</td><td></td></tr><tr><td>prehenderem, minus putarim reprehendendum si inutiliter</td><td></td></tr><tr><td>aliquid senatui suaserim quam si infideliter. </td><td>10</td></tr><tr><td>  Acta quae sint quaeque agantur scio perscribi ad te</td><td>3.1</td></tr><tr><td>diligenter. ex me autem illud est quod te velim habere</td><td></td></tr><tr><td>cognitum, meum quidem animum in acie esse neque</td><td></td></tr><tr><td>respectum ullum quaerere nisi me utilitas civitatis forte</td><td></td></tr><tr><td>converterit. maioris autem partis animi te Cassiumque</td><td>5</td></tr><tr><td>respiciunt. quam ob rem ita te para, Brute, ut intellegas aut,</td><td></td></tr><tr><td>si hoc tempore bene res gesta sit, tibi meliorem rem publicam</td><td></td></tr><tr><td>esse faciendam aut, si quid offensum sit, per te esse eandem</td><td></td></tr><tr><td>reciperandam.</td><td></td></tr>
        </table>