<table>
          <script>targetHit=0;</script>
          <tr class="title first  date"><td>anno incerto</td><td></td></tr><tr class="title last  "><td>CICERO PAETO S.</td><td></td></tr><tr><td>Ain tandem? insanire tibi videris quod imitere verborum</td><td>9.21.1.1</td></tr><tr><td>meorum, ut scribis, fulmina? tum insanires si consequi non</td><td></td></tr><tr><td>posses; cum vero etiam vincas, me prius irrideas quam te</td><td></td></tr><tr><td>oportet. qua re nihil tibi opus est illud a Trabea, sed potius</td><td></td></tr><tr><td>ἀπότευγμα meum. verum tamen quid tibi ego videor in</td><td>5</td></tr><tr><td>epistulis? nonne plebeio sermone agere tecum? nec enim</td><td></td></tr><tr><td>semper eodem modo. quid enim simile habet epistula aut</td><td></td></tr><tr><td>iudicio aut contioni? quin ipsa iudicia non solemus omnia</td><td></td></tr><tr><td>tractare uno modo. privatas causas et eas tenuis agimus</td><td></td></tr><tr><td>subtilius, capitis aut famae scilicet ornatius. epistulas vero</td><td>10</td></tr><tr><td>cottidianis verbis texere solemus. </td><td></td></tr><tr><td>  Sed tamen, mi Paete, qui tibi venit in mentem negare</td><td>2.1</td></tr><tr><td>Papirium quemquam umquam nisi plebeium fuisse? fuerunt</td><td></td></tr><tr><td>enim patricii minorum gentium, quorum princeps L.</td><td></td></tr><tr><td>Papirius Mugillanus, qui censor cum L. Sempronio Atratino</td><td></td></tr><tr><td>fuit, cum ante consul cum eodem fuisset, annis post Romam</td><td>5</td></tr><tr><td>conditam CCCXII; sed tum Papisii dicebamini. post hunc</td><td></td></tr><tr><td>XIII fuerunt sella curuli ante L. Papirium Crassum, qui</td><td></td></tr><tr><td>primum Papi&lt;s&gt;ius est vocari desitus. is dictator cum L.</td><td></td></tr><tr><td>Papirio Cursore magistro equitum factus est annis post</td><td></td></tr><tr><td>Romam conditam CCCCXV, et quadriennio post consul</td><td>10</td></tr><tr><td>cum K. Duilio. hunc secutus est Cursor, homo valde hono-</td><td></td></tr><tr><td>ratus, deinde L. Masso aedilicius, inde multi Massones.</td><td></td></tr><tr><td>quorum quidem tu omnium patriciorum imagines habeas volo.  </td><td></td></tr><tr><td>  Deinde Carbones et Turdi insequuntur. hi plebeii fuerunt,</td><td>3.1</td></tr><tr><td>quos contemnas censeo; nam praeter hunc C. Carbonem</td><td></td></tr><tr><td>quem Damasippus occidit civis e re publica Carbonum nemo</td><td></td></tr><tr><td>fuit. cognovimus Cn. Carbonem et eius fratrem scurram;</td><td></td></tr><tr><td>quid iis improbius? de hoc amico meo, Rubriae filio, nihil</td><td>5</td></tr><tr><td>dico. tres illi fratres fuerunt, C., Cn., M. Carbones. Marcus</td><td></td></tr><tr><td>P. Flacco accusante condemnatus, fur magnus, ex Sicilia.</td><td></td></tr><tr><td>Gaius accusante L. Crasso cantharidas sumpsisse dicitur. is et</td><td></td></tr><tr><td>tribunus pl. seditiosus et P. Africano vim attulisse existimatus</td><td></td></tr><tr><td>est. hoc vero qui Lilybaei a Pompeio nostro est interfectus</td><td>10</td></tr><tr><td>improbior nemo meo iudicio fuit. iam pater eius accusatus</td><td></td></tr><tr><td>a M. Antonio sutorio atramento absolutus putatur. qua re ad</td><td></td></tr><tr><td>patres censeo revertare; plebeii quam fuerint importuni vides.</td><td></td></tr>
        </table>