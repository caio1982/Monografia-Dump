<table>
          <script>targetHit=0;</script>
          <tr><td>  Fit etiam saepe specie quadam, saepe vocum gra-</td><td>1.80.1</td></tr><tr><td>vitate et cantibus ut pellantur animi vehementius,</td><td></td></tr><tr><td>saepe etiam cura et timore, qualis est illa </td><td></td></tr><tr><td>    Flexánima tamquam lýmphata aut Bacchí sacris</td><td></td></tr><tr><td>    Commóta in tumulis Teúcrum commemoráns suum.</td><td>5</td></tr><tr><td>Atque etiam illa concitatio declarat vim in animis</td><td></td></tr><tr><td>esse divinam. Negat enim sine furore Democritus</td><td></td></tr><tr><td>quemquam poëtam magnum esse posse, quod idem</td><td></td></tr><tr><td>dicit Plato. Quem, si placet, appellet furorem, dum</td><td></td></tr><tr><td>modo is furor ita laudetur, ut in Phaedro Platonis</td><td>10</td></tr><tr><td>laudatus est. Quid? vestra oratio in causis, quid?</td><td></td></tr><tr><td>ipsa actio potest esse vehemens et gravis et copiosa,</td><td></td></tr><tr><td>nisi est animus ipse commotior? Equidem etiam in</td><td></td></tr><tr><td>te saepe vidi et, ut ad leviora veniamus, in Aesopo,</td><td></td></tr><tr><td>familiari tuo, tantum ardorem vultuum atque motuum,</td><td>15</td></tr><tr><td>ut eum vis quaedam abstraxisse a sensu mentis vi-</td><td></td></tr><tr><td>deretur. </td><td></td></tr><tr><td>  Obiciuntur etiam saepe formae, quae reapse nullae</td><td>81.1</td></tr><tr><td>sunt, speciem autem offerunt; quod contigisse Brenno</td><td></td></tr><tr><td>dicitur eiusque Gallicis copiis, cum fano Apollinis Del-</td><td></td></tr><tr><td>phici nefarium bellum intulisset. Tum enim ferunt</td><td></td></tr><tr><td>ex oraclo ecfatam esse Pythiam:</td><td>5</td></tr><tr><td>    Ego próvidebo rem ístam et albae vírgines.</td><td></td></tr><tr><td>Ex quo factum, ut viderentur virgines ferre arma con-</td><td></td></tr><tr><td>tra et nive Gallorum obrueretur exercitus. </td><td></td></tr><tr><td>  Aristoteles quidem eos etiam, qui valetudinis vitio</td><td></td></tr><tr><td>furerent et melancholici dicerentur, censebat habere</td><td>10</td></tr><tr><td>aliquid in animis praesagiens atque divinum. Ego</td><td></td></tr><tr><td>autem haud scio an nec cardiacis hoc tribuendum sit</td><td></td></tr><tr><td>nec phreneticis; animi enim integri, non vitiosi est cor-</td><td></td></tr><tr><td>poris divinatio. Quam quidem esse re vera hac Stoi-</td><td>82.1</td></tr><tr><td>corum ratione concluditur: 'Si sunt di neque ante</td><td></td></tr><tr><td>declarant hominibus, quae futura sint, aut non</td><td></td></tr><tr><td>diligunt homines aut, quid eventurum sit, igno-</td><td></td></tr><tr><td>rant aut existumant nihil interesse hominum</td><td>5</td></tr><tr><td>scire, quid sit futurum, aut non censent esse</td><td></td></tr><tr><td>suae maiestatis praesignificare hominibus,</td><td></td></tr><tr><td>quae sunt futura, aut ea ne ipsi quidem di </td><td></td></tr><tr><td>significare possunt; at neque non diligunt nos</td><td></td></tr><tr><td>(sunt enim benefici generique hominum amici)</td><td>10</td></tr><tr><td>neque ignorant ea, quae ab ipsis constituta et</td><td></td></tr><tr><td>designata sunt, neque nostra nihil interest</td><td></td></tr><tr><td>scire ea, quae eventura sunt, (erimus enim</td><td></td></tr><tr><td>cautiores, si sciemus) neque hoc alienum du-</td><td></td></tr><tr><td>cunt maiestate sua (nihil est enim beneficen-</td><td>15</td></tr><tr><td>tia praestantius) neque non possunt futura</td><td></td></tr><tr><td>praenoscere; non igitur sunt di nec significant</td><td>83.1</td></tr><tr><td>futura; sunt autem di; significant ergo; et non,</td><td></td></tr><tr><td>si significant, nullas vias dant nobis ad signi-</td><td></td></tr><tr><td>ficationis scientiam (frustra enim significa-</td><td></td></tr><tr><td>rent), nec, si dant vias, non est divinatio; est</td><td>5</td></tr><tr><td>igitur divinatio.' </td><td></td></tr>
        </table>