<table>
          <script>targetHit=0;</script>
          <tr><td>  Ac verborum quidem genera, quae essent faceta, dixisse</td><td>2.264.1</td></tr><tr><td>me puto; rerum plura sunt, eaque magis, ut dixi ante, ri-</td><td></td></tr><tr><td>dentur; in quibus est narratio, res sane difficilis; expri-</td><td></td></tr><tr><td>menda enim sunt et ponenda ante oculos ea, quae videantur</td><td></td></tr><tr><td>et veri similia, quod est proprium narrationis, et quae sint,</td><td>5</td></tr><tr><td>quod ridiculi proprium est, subturpia; cuius exemplum, ut</td><td></td></tr><tr><td>brevissimum, sit sane illud, quod ante posui, Crassi de</td><td></td></tr><tr><td>Memmio. Et ad hoc genus ascribamus etiam narrationes</td><td></td></tr><tr><td>apologorum. Trahitur etiam aliquid ex historia, ut, cum Sex.</td><td>265.1</td></tr><tr><td>Titius se Cassandram esse diceret, &quot;multos&quot; inquit Antonius</td><td></td></tr><tr><td>&quot;possum tuos Aiaces Oileos nominare.&quot; Est etiam ex </td><td></td></tr><tr><td>similitudine, quae aut conlationem habet aut tamquam</td><td></td></tr><tr><td>imaginem: conlationem, ut ille Gallus olim testis in Pisonem,</td><td>5</td></tr><tr><td>cum innumerabilem Magio praefecto pecuniam dixisset</td><td></td></tr><tr><td>datam idque Scaurus tenuitate Magi redargueret, &quot;erras,&quot;</td><td></td></tr><tr><td>inquit &quot;Scaure; ego enim Magium non conservasse dico,</td><td></td></tr><tr><td>sed tamquam nudus nuces legeret, in ventre abstulisse&quot;; ut</td><td></td></tr><tr><td>illud M. Cicero senex, huius viri optimi, nostri familiaris,</td><td>10</td></tr><tr><td>pater, &quot;nostros homines similis esse Syrorum venalium: ut</td><td></td></tr><tr><td>quisque optime Graece sciret, ita esse nequissimum.&quot; Valde</td><td>266.1</td></tr><tr><td>autem ridentur etiam imagines, quae fere in deformitatem</td><td></td></tr><tr><td>aut in aliquod vitium corporis ducuntur cum similitudine</td><td></td></tr><tr><td>turpioris: ut meum illud in Helvium Manciam &quot;iam osten-</td><td></td></tr><tr><td>dam cuius modi sis,&quot; cum ille &quot;ostende, quaeso&quot;; demon-</td><td>5</td></tr><tr><td>stravi digito pictum Gallum in Mariano scuto Cimbrico sub</td><td></td></tr><tr><td>Novis distortum, eiecta lingua, buccis fluentibus; risus est</td><td></td></tr><tr><td>commotus; nihil tam Manciae simile visum est; ut cum</td><td></td></tr><tr><td>Tito Pinario mentum in dicendo intorquenti: &quot;tum ut</td><td></td></tr><tr><td>diceret, si quid vellet, si nucem fregisset.&quot; Etiam illa, quae</td><td>267.1</td></tr><tr><td>minuendi aut augendi causa ad incredibilem admirationem</td><td></td></tr><tr><td>efferuntur; velut tu, Crasse, in contione: &quot;ita sibi ipsum</td><td></td></tr><tr><td>magnum videri Memmium, ut in forum descendens caput</td><td></td></tr><tr><td>ad fornicem Fabianum demitteret&quot;; ex quo genere etiam</td><td>5</td></tr><tr><td>illud est, quod Scipio apud Numantiam, cum stomacharetur</td><td></td></tr><tr><td>cum C. Metello, dixisse dicitur: &quot;si quintum pareret mater</td><td></td></tr><tr><td>eius, asinum fuisse parituram.&quot; Arguta etiam significatio est,</td><td>268.1</td></tr><tr><td>cum parva re et saepe verbo res obscura et latens inlustratur;</td><td></td></tr><tr><td>ut, cum C. Fabricio P. Cornelius, homo, ut existimabatur,</td><td></td></tr><tr><td>avarus et furax, sed egregie fortis et bonus imperator, gratias</td><td></td></tr><tr><td>ageret, quod se homo inimicus consulem fecisset, bello</td><td>5</td></tr><tr><td>praesertim magno et gravi &quot;nihil est, quod mihi gratias </td><td></td></tr><tr><td>agas,&quot; inquit &quot;si malui compilari quam venire&quot;; ut Asello</td><td></td></tr><tr><td>Africanus obicienti lustrum illud infelix, &quot;noli&quot; inquit</td><td></td></tr><tr><td>&quot;mirari; is enim, qui te ex aerariis exemit, lustrum condidit</td><td></td></tr><tr><td>et taurum immolavit.&quot; [Tacita suspicio est, ut religione</td><td>10</td></tr><tr><td>civitatem obstrinxisse videatur Mummius, quod Asellum</td><td></td></tr><tr><td>ignominia levarit.] </td><td></td></tr>
        </table>