<table>
          <script>targetHit=0;</script>
          <tr class="title first  "><td>DE LEGE AGRARIA ORATIO TERTIA</td><td></td></tr><tr class="title  "><td>CONTRA P. SERVILIVM RVLLVM</td><td></td></tr><tr class="title last  "><td>TR. PLEB. AD POPVLVM </td><td></td></tr><tr><td>  Commodius fecissent tribuni plebis, Quirites, si, quae</td><td>3.1.1</td></tr><tr><td>apud vos de me deferunt, ea coram potius me praesente</td><td></td></tr><tr><td>dixissent; nam et aequitatem vestrae disceptationis et con-</td><td></td></tr><tr><td>suetudinem superiorum et ius suae potestatis retinuissent.</td><td></td></tr><tr><td>Sed quoniam adhuc praesens certamen contentionemque</td><td>5</td></tr><tr><td>fugerunt, nunc, si videtur eis, in meam contionem prodeant</td><td></td></tr><tr><td>et, quo provocati a me venire noluerunt, revocati saltem</td><td></td></tr><tr><td>revertantur. Video quosdam, Quirites, strepitu significare</td><td>2.1</td></tr><tr><td>nescio quid et non eosdem voltus quos proxima mea con-</td><td></td></tr><tr><td>tione praebuerunt in hanc contionem mihi rettulisse. Qua</td><td></td></tr><tr><td>re a vobis qui nihil de me credidistis ut eam voluntatem quam</td><td></td></tr><tr><td>semper habuistis erga me retineatis peto; a vobis autem</td><td>5</td></tr><tr><td>quos leviter immutatos esse sentio parvam exigui temporis</td><td></td></tr><tr><td>usuram bonae de me opinionis postulo, ut eam, si quae</td><td></td></tr><tr><td>dixero vobis probabo, perpetuo retineatis; sin aliter, hoc</td><td></td></tr><tr><td>ipso in loco depositam atque abiectam relinquatis. Com-</td><td>3.1</td></tr><tr><td>pleti sunt animi auresque vestrae, Quirites, me gratificantem</td><td></td></tr><tr><td>Septimiis, Turraniis ceterisque Sullanarum adsignationum</td><td></td></tr><tr><td>possessoribus agrariae legi et commodis vestris obsistere.</td><td></td></tr><tr><td>Hoc si qui crediderunt, illud prius crediderint necesse est, </td><td>5</td></tr><tr><td>hac lege agraria quae promulgata est adimi Sullanos agros</td><td></td></tr><tr><td>vobisque dividi, aut denique minui privatorum possessiones</td><td></td></tr><tr><td>ut in eas vos deducamini. Si ostendo non modo non</td><td></td></tr><tr><td>adimi cuiquam glebam de Sullanis agris, sed etiam genus id</td><td></td></tr><tr><td>agrorum certo capite legis impudentissime confirmari atque</td><td>10</td></tr><tr><td>sanciri, si doceo agris eis qui a Sulla sunt dati sic diligenter</td><td></td></tr><tr><td>Rullum sua lege consulere ut facile appareat eam legem</td><td></td></tr><tr><td>non a vestrorum commodorum patrono, sed a Valgi genero</td><td></td></tr><tr><td>esse conscriptam, num quid est causae, Quirites, quin illa</td><td></td></tr><tr><td>criminatione qua in me absentem usus est non solum</td><td>15</td></tr><tr><td>meam sed etiam vestram diligentiam prudentiamque de-</td><td></td></tr><tr><td>spexerit? </td><td></td></tr>
        </table>