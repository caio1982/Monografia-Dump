<table>
          <script>targetHit=0;</script>
          <tr class="title first  date"><td>Ian<span class="snum">.(?)</span> <span class="snum">54</span></td><td></td></tr><tr class="title last  "><td>M. CICERO M. LICINIO P. F. CRASSO</td><td></td></tr><tr><td>Quantum †ad† meum studium exstiterit dignitatis tuae vel</td><td>5.8.1.1</td></tr><tr><td>tuendae vel etiam augendae, non dubito quin ad te omnes tui</td><td></td></tr><tr><td>scripserint. non enim fuit aut mediocre aut obscurum aut</td><td></td></tr><tr><td>eius modi quod silentio posset praeteriri. nam et cum</td><td></td></tr><tr><td>consulibus et cum multis consularibus tanta contentione</td><td>5</td></tr><tr><td>decertavi quanta numquam antea ulla in causa suscepique</td><td></td></tr><tr><td>mihi perpetuam propugnationem pro omnibus ornamentis</td><td></td></tr><tr><td>tuis veterique nostrae necessitudini iam diu debitum sed</td><td></td></tr><tr><td>multa varietate temporum interruptum officium cumulate</td><td></td></tr><tr><td>reddidi. </td><td>10</td></tr><tr><td>  Neque mehercule umquam mihi tui aut colendi aut</td><td>2.1</td></tr><tr><td>ornandi voluntas defuit. sed quaedam pestes hominum laude</td><td></td></tr><tr><td>aliena dolentium et te non numquam a me alienarunt et me</td><td></td></tr><tr><td>aliquando immutarunt tibi. sed exstitit tempus optatum</td><td></td></tr><tr><td>mihi magis quam speratum, ut florentissimis tuis rebus mea</td><td>5</td></tr><tr><td>perspici posset et memoria nostrae voluntatis et amicitiae</td><td></td></tr><tr><td>fides. sum enim consecutus non modo ut domus tua tota sed</td><td></td></tr><tr><td>ut cuncta civitas me tibi amicissimum esse cognosceret.</td><td></td></tr><tr><td>itaque et praestantissima omnium feminarum, uxor tua, et</td><td></td></tr><tr><td>eximia pietate, virtute, gratia tui Crassi meis consiliis,</td><td>10</td></tr><tr><td>monitis, studiis actionibusque nituntur et senatus populusque</td><td></td></tr><tr><td>Romanus intellegit tibi absenti nihil esse tam promptum aut</td><td></td></tr><tr><td>tam paratum quam in omnibus rebus quae ad te pertineant</td><td></td></tr><tr><td>operam, curam, diligentiam, auctoritatem meam. </td><td></td></tr><tr><td>  Quae sint acta quaeque agantur, domesticorum tibi litteris</td><td>3.1</td></tr><tr><td>declarari puto. de me sic existimes ac tibi persuadeas</td><td></td></tr><tr><td>vehementer velim, non me repentina aliqua voluntate aut</td><td></td></tr><tr><td>fortuito ad tuam amplitudinem meis officiis amplectendam </td><td></td></tr><tr><td>incidisse sed, ut primum forum attigerim, spectasse semper</td><td>5</td></tr><tr><td>ut tibi possem quam maxime esse coniunctus. quo quidem ex</td><td></td></tr><tr><td>tempore memoria teneo neque meam tibi observantiam</td><td></td></tr><tr><td>neque mihi tuam summam benevolentiam ac liberalitatem</td><td></td></tr><tr><td>defuisse. si quae inciderunt non tam re quam suspicione</td><td></td></tr><tr><td>violata, ea, cum fuerint et falsa et inania, sint evulsa ex omni</td><td>10</td></tr><tr><td>memoria vitaque nostra. is enim tu vir es et eum me esse</td><td></td></tr><tr><td>cupio ut, quoniam in eadem rei publicae tempora incidimus,</td><td></td></tr><tr><td>coniunctionem amicitiamque nostram utrique nostrum laudi</td><td></td></tr><tr><td>sperem fore. </td><td></td></tr><tr><td>  Quam ob rem tu, quantum tuo iudicio tribuendum esse</td><td>4.1</td></tr><tr><td>nobis putes, statues ipse et, ut spero, statues ex nostra</td><td></td></tr><tr><td>dignitate. ego vero tibi profiteor atque polliceor eximium</td><td></td></tr><tr><td>et singulare meum studium in omni genere offici quod ad</td><td></td></tr><tr><td>honestatem et gloriam tuam spectet. in quo etiam si multi</td><td>5</td></tr><tr><td>mecum contendent, tamen cum reliquis omnibus tum</td><td></td></tr><tr><td>Crassis tuis iudicibus omnis facile superabo; quos quidem</td><td></td></tr><tr><td>ego ambo unice diligo, sed in [Marco] benevolentia pari hoc</td><td></td></tr><tr><td>magis sum Publio deditus quod me, quamquam a pueritia</td><td></td></tr><tr><td>sua semper, tamen hoc tempore maxime sicut alterum</td><td>10</td></tr><tr><td>parentem et observat et diligit. </td><td></td></tr><tr><td>  Has litteras velim existimes foederis habituras esse vim,</td><td>5.1</td></tr><tr><td>non epistulae, meque ea quae tibi promitto ac recipio</td><td></td></tr><tr><td>sanctissime esse observaturum diligentissimeque esse fac-</td><td></td></tr><tr><td>turum. quae a me suscepta defensio est te absente dignitatis</td><td></td></tr><tr><td>tuae, in ea iam ego non solum amicitiae nostrae sed etiam</td><td>5</td></tr><tr><td>constantiae meae causa permanebo. quam ob rem satis esse</td><td></td></tr><tr><td>hoc tempore arbitratus sum hoc ad te scribere, me, si quid</td><td></td></tr><tr><td>ipse intellegerem aut ad voluntatem aut ad commodum aut</td><td></td></tr><tr><td>ad amplitudinem tuam pertinere, mea sponte id esse</td><td></td></tr><tr><td>facturum; sin autem quippiam aut a te essem admonitus aut</td><td>10</td></tr><tr><td>a tuis, effecturum ut intellegeres nihil neque te scripsisse </td><td></td></tr><tr><td>neque quemquam tuorum frustra ad me detulisse. quam ob</td><td></td></tr><tr><td>rem velim ita et ipse ad me scribas de omnibus minimis,</td><td></td></tr><tr><td>maximis, mediocribus rebus ut ad hominem amicissimum et</td><td></td></tr><tr><td>tuis praecipias ut opera, consilio, auctoritate, gratia mea sic</td><td>15</td></tr><tr><td>utantur in omnibus publicis, privatis, forensibus, domesticis</td><td></td></tr><tr><td>tuis, amicorum, hospitum, clientium tuorum negotiis ut,</td><td></td></tr><tr><td>quod eius fieri possit, praesentiae tuae desiderium meo</td><td></td></tr><tr><td>labore minuatur.</td><td></td></tr>
        </table>