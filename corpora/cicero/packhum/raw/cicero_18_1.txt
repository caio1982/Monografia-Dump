<table>
          <script>targetHit=0;</script>
          <tr><td>  Nam cum in ipso beneficio vestro tanta magnitudo est ut</td><td>6.1</td></tr><tr><td>eam complecti oratione non possim, tum in studiis vestris tanta</td><td></td></tr><tr><td>animorum declarata est voluntas ut non solum calamitatem</td><td></td></tr><tr><td>mihi detraxisse, sed etiam dignitatem auxisse videamini.</td><td></td></tr><tr><td>Non enim pro meo reditu ut pro P. Popili, nobilissimi</td><td>5</td></tr><tr><td>hominis, adulescentes filii et multi praeterea cognati atque</td><td></td></tr><tr><td>adfines deprecati sunt, non ut pro Q. Metello, clarissimo</td><td></td></tr><tr><td>viro, iam spectata aetate filius, non L. Diadematus consu-</td><td></td></tr><tr><td>laris, summa auctoritate vir, non C. Metellus censorius, non</td><td></td></tr><tr><td>eorum liberi, non Q. Metellus Nepos, qui tum consulatum</td><td>10</td></tr><tr><td>petebat, non sororum filii, Luculli, Servilii, Scipiones; per-</td><td></td></tr><tr><td>multi enim tum Metelli aut Metellarum liberi pro Q. Metelli</td><td></td></tr><tr><td>reditu vobis ac patribus vestris supplicaverunt. Quod si </td><td></td></tr><tr><td>ipsius summa dignitas maximaeque res gestae non satis vale-</td><td></td></tr><tr><td>rent, tamen fili pietas, propinquorum preces, adulescentium</td><td>15</td></tr><tr><td>squalor, maiorum natu lacrimae populum Romanum movere</td><td></td></tr><tr><td>potuerunt. Nam C. Mari, qui post illos veteres clarissimos</td><td>7.1</td></tr><tr><td>consularis, hac vestra patrumque memoria, tertius ante me</td><td></td></tr><tr><td>consularis subiit indignissimam fortunam praestantissima sua</td><td></td></tr><tr><td>gloria, dissimilis fuit ratio; non enim ille deprecatione rediit,</td><td></td></tr><tr><td>sed in discessu civium exercitu se armisque revocavit. At</td><td>5</td></tr><tr><td>me nudum a propinquis, nulla cognatione munitum, nullo</td><td></td></tr><tr><td>armorum ac tumultus metu, C. Pisonis, generi mei, divina</td><td></td></tr><tr><td>quaedam et inaudita auctoritas atque virtus, fratrisque miser-</td><td></td></tr><tr><td>rimi atque optimi cotidianae lacrimae sordesque lugubres a</td><td></td></tr><tr><td>vobis deprecatae sunt. Frater erat unus qui suo squalore</td><td>8.1</td></tr><tr><td>vestros oculos inflecteret, qui suo fletu desiderium mei me-</td><td></td></tr><tr><td>moriamque renovaret; qui statuerat, Quirites, si vos me sibi</td><td></td></tr><tr><td>non reddidissetis, eandem subire fortunam; tanto in me</td><td></td></tr><tr><td>amore exstitit ut negaret fas esse non modo domicilio, sed</td><td>5</td></tr><tr><td>ne sepulcro quidem se a me esse seiunctum. Pro me prae-</td><td></td></tr><tr><td>sente senatus hominumque praeterea viginti milia vestem</td><td></td></tr><tr><td>mutaverunt, pro eodem me absente unius squalorem sordis-</td><td></td></tr><tr><td>que vidistis. Vnus hic, &lt;qui&gt; quidem in foro posset esse, mihi</td><td></td></tr><tr><td>pietate filius inventus est, beneficio parens, amore idem qui</td><td>10</td></tr><tr><td>semper fuit frater. Nam coniugis miserae squalor et luctus</td><td></td></tr><tr><td>atque optimae filiae maeror adsiduus filique parvi desiderium</td><td></td></tr><tr><td>mei lacrimaeque pueriles aut itineribus necessariis aut ma-</td><td></td></tr><tr><td>gnam partem tectis ac tenebris continebantur. Qua re hoc</td><td></td></tr><tr><td>maius est vestrum in nos promeritum, quod non multitudini</td><td>15</td></tr><tr><td>propinquorum sed nobismet ipsis nos reddidistis. </td><td></td></tr>
        </table>