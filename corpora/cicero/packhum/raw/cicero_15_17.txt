<table>
          <script>targetHit=0;</script>
          <tr><td>  Quaestiones nobis servorum accusator et tormenta mini-</td><td>78.1</td></tr><tr><td>tatur. In quibus quamquam nihil periculi suspicamur,</td><td></td></tr><tr><td>tamen illa tormenta gubernat dolor, moderatur natura cu-</td><td></td></tr><tr><td>iusque cum animi tum corporis, regit quaesitor, flectit libido,</td><td></td></tr><tr><td>corrumpit spes, infirmat metus, ut in tot rerum angustiis</td><td>5</td></tr><tr><td>nihil veritati loci relinquatur. Vita P. Sullae torqueatur,</td><td></td></tr><tr><td>ex ea quaeratur num quae occultetur libido, num quod</td><td></td></tr><tr><td>lateat facinus, num quae crudelitas, num quae audacia.</td><td></td></tr><tr><td>Nihil erroris erit in causa nec obscuritatis, iudices, si a vobis</td><td></td></tr><tr><td>vitae perpetuae vox, ea quae verissima et gravissima debet</td><td>10</td></tr><tr><td>esse, audietur. Nullum in hac causa testem timemus, nihil</td><td>79.1</td></tr><tr><td>quemquam scire, nihil vidisse, nihil audisse arbitramur.</td><td></td></tr><tr><td>Sed tamen, si nihil vos P. Sullae fortuna movet, iudices,</td><td></td></tr><tr><td>vestra moveat. Vestra enim, qui cum summa elegantia atque</td><td></td></tr><tr><td>integritate vixistis, hoc maxime interest, non ex libidine aut</td><td>5</td></tr><tr><td>simultate aut levitate testium causas honestorum hominum</td><td></td></tr><tr><td>ponderari, sed in magnis disquisitionibus repentinisque peri- </td><td></td></tr><tr><td>culis vitam unius cuiusque esse testem. Quam vos, iudices,</td><td></td></tr><tr><td>nolite armis suis spoliatam atque nudatam obicere invidiae,</td><td></td></tr><tr><td>dedere suspicioni; munite communem arcem bonorum, ob-</td><td>10</td></tr><tr><td>struite perfugia improborum; valeat ad poenam et ad salu-</td><td></td></tr><tr><td>tem vita plurimum, quam solam videtis per se ex sua natura</td><td></td></tr><tr><td>facillime perspici, subito flecti fingique non posse. </td><td></td></tr>
        </table>