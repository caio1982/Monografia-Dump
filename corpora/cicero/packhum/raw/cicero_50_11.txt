<table>
          <script>targetHit=0;</script>
          <tr><td>  Concedo esse deos; doce me igitur unde sint ubi sint</td><td>1.65.1</td></tr><tr><td>quales sint corpore animo vita; haec enim scire desi-</td><td></td></tr><tr><td>dero. Abuteris ad omnia atomorum regno et licentia;</td><td></td></tr><tr><td>hinc quodcumque in solum venit, ut dicitur, effingis at-</td><td></td></tr><tr><td>que efficis. Quae primum nullae sunt. nihil est enim</td><td>5</td></tr><tr><td>* * quod vacet corpore, corporibus autem omnis obside-</td><td></td></tr><tr><td>tur locus; ita nullum inane, nihil esse individuum potest.</td><td></td></tr><tr><td>Haec ego nunc physicorum oracla fundo, vera an falsa</td><td>66.1</td></tr><tr><td>nescio, sed veri [simile] tamen similiora quam vestra.</td><td></td></tr><tr><td>ista enim flagitia Democriti sive etiam ante Leucippi,</td><td></td></tr><tr><td>esse corpuscula quaedam levia alia aspera, rutunda </td><td></td></tr><tr><td>alia, partim autem angulata et hamata, curvata quae-</td><td>5</td></tr><tr><td>dam et quasi adunca, ex iis effectum esse caelum at-</td><td></td></tr><tr><td>que terram nulla cogente natura sed concursu quodam</td><td></td></tr><tr><td>fortuito—hanc tu opinionem C. Vellei usque ad hanc</td><td></td></tr><tr><td>aetatem perduxisti, priusque te quis de omni vitae</td><td></td></tr><tr><td>statu quam de ista auctoritate deiecerit; ante enim iudi-</td><td>10</td></tr><tr><td>casti Epicureum te esse oportere quam ista cognovisti:</td><td></td></tr><tr><td>ita necesse fuit aut haec flagitia concipere animo aut</td><td></td></tr><tr><td>susceptae philosophiae nomen amittere. quid enim</td><td>67.1</td></tr><tr><td>mereas, ut Epicureus esse desinas? &quot;Nihil equidem&quot;</td><td></td></tr><tr><td>inquis &quot;ut rationem vitae beatae veritatemque deseram&quot;.</td><td></td></tr><tr><td>Ista igitur est veritas? nam de vita beata nihil repugno,</td><td></td></tr><tr><td>quam tu ne in deo quidem esse censes nisi plane otio</td><td>5</td></tr><tr><td>langueat. sed ubi est veritas? in mundis credo in-</td><td></td></tr><tr><td>numerabilibus omnibus minimis temporum punctis ali-</td><td></td></tr><tr><td>is nascentibus aliis cadentibus; an in individuis cor-</td><td></td></tr><tr><td>pusculis tam praeclara opera nulla moderante natura</td><td></td></tr><tr><td>nulla ratione fingentibus? Sed oblitus liberalitatis meae,</td><td>10</td></tr><tr><td>qua tecum paulo ante uti coeperam, plura complector.</td><td></td></tr><tr><td>Concedam igitur ex individuis constare omnia; quid ad</td><td></td></tr><tr><td>rem? deorum enim natura quaeritur. sint sane ex ato-</td><td>68.1</td></tr><tr><td>mis; non igitur aeterni. †quia enim ex atomis, id na-</td><td></td></tr><tr><td>tum aliquandost; si natum, nulli dei ante quam nati; et</td><td></td></tr><tr><td>si ortus est deorum, interitus sit necesse est, ut tu</td><td></td></tr><tr><td>paulo ante de Platonis mundo disputabas. ubi igitur</td><td>5</td></tr><tr><td>illud vestrum beatum et aeternum, quibus duobus ver-</td><td></td></tr><tr><td>bis significatis deum? Quod cum efficere vultis, in du-</td><td></td></tr><tr><td>meta conrepitis. ita enim dicebas, non corpus esse</td><td></td></tr><tr><td>in deo sed quasi corpus, nec sanguinem sed tamquam</td><td></td></tr><tr><td>sanguinem.  </td><td>10</td></tr>
        </table>