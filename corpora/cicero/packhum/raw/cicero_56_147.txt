<table>
          <script>targetHit=0;</script>
          <tr class="title first  date"><td>med<span class="snum">.(?)</span> Apr<span class="snum">.</span> <span class="snum">50</span></td><td></td></tr><tr class="title last  "><td>CAELIUS CICERONI S.</td><td></td></tr><tr><td>Non diu sed acriter nos tuae supplicationes torserunt;</td><td>8.11.1.1</td></tr><tr><td>incideramus enim in difficilem nodum. nam Curio, tui</td><td></td></tr><tr><td>cupidissimus, cui omnibus rationibus comitiales eripiantur,</td><td></td></tr><tr><td>negabat se ullo modo pati posse decerni supplicationes, ne </td><td></td></tr><tr><td>quod furore Pauli adeptus esset boni sua culpa videretur</td><td>5</td></tr><tr><td>amisisse et praevaricator causae publicae existimaretur.</td><td></td></tr><tr><td>itaque ad pactionem descendimus et confirmarunt consules</td><td></td></tr><tr><td>se his supplicationibus in hunc annum non usuros. plane quod</td><td></td></tr><tr><td>utrisque consulibus gratias agas est, Paulo magis certe; nam</td><td></td></tr><tr><td>Marcellus sic respondit ei, spem in istis supplicationibus non</td><td>10</td></tr><tr><td>habere, Paulus se omnino in hunc annum non edicturum. </td><td></td></tr><tr><td>  Renuntiatum nobis erat Hirrum diutius dicturum.</td><td>2.1</td></tr><tr><td>prendimus eum; non modo non fecit sed, cum de hosti&lt;i&gt;s</td><td></td></tr><tr><td>ageretur et posset rem impedire si ut numeraretur postularet,</td><td></td></tr><tr><td>tacuit. tantum Catoni adsensus est, qui &lt;de&gt; te locutus</td><td></td></tr><tr><td>honorifice non decrerat supplicationes. tertius ad hos</td><td>5</td></tr><tr><td>Favonius accessit. qua re pro cuiusque natura et instituto</td><td></td></tr><tr><td>gratiae sunt agendae, his quod tantum voluntatem ostende-</td><td></td></tr><tr><td>runt, pro sententia cum impedire possent non pugnarunt,</td><td></td></tr><tr><td>Curioni vero quod de suarum actionum cursu tua causa</td><td></td></tr><tr><td>deflexit. nam Furnius et Lentulus, ut debuerunt, quasi</td><td>10</td></tr><tr><td>eorum res esset una nobiscum circumierunt et laborarunt.</td><td></td></tr><tr><td>Balbi quoque Corneli operam et sedulitatem laudare possum;</td><td></td></tr><tr><td>nam cum Curione vehementer locutus est et eum, si aliter</td><td></td></tr><tr><td>fecisset, iniuriam Caesari facturum, dixit, tum eius fidem in</td><td></td></tr><tr><td>suspicionem adduxit. decrerant quidem [qui] neque transigi</td><td>15</td></tr><tr><td>volebant Domitii, Scipiones. quibus hac re ad intercessionem</td><td></td></tr><tr><td>evocandam interpellantibus venustissime Curio respondit se</td><td></td></tr><tr><td>eo libentius non intercedere quod quosdam qui decernerent</td><td></td></tr><tr><td>videret confici nolle. </td><td></td></tr><tr><td>  Quod ad rem publicam attinet, in unam causam omnis</td><td>3.1</td></tr><tr><td>contentio coniecta est, de provinciis; in quam, &lt;ut&gt; adhuc</td><td></td></tr><tr><td>est, incubuisse cum senatu Pompeius videtur, ut Caesar Id. </td><td></td></tr><tr><td>Nov. decedat. Curio omnia potius subire constituit quam id</td><td></td></tr><tr><td>pati; ceteras suas abiecit actiones. nostri porro, quos tu bene</td><td>5</td></tr><tr><td>nosti, ad extremum certamen rem deducere non aude&lt;b&gt;ant.</td><td></td></tr><tr><td>scaena rei totius haec: Pompeius, tamquam Caesarem non</td><td></td></tr><tr><td>impugnet sed quod illi aequum putet constituat, ait Curionem</td><td></td></tr><tr><td>quaerere discordias; valde autem non vult et plane timet</td><td></td></tr><tr><td>Caesarem consulem designatum prius quam exercitum et</td><td>10</td></tr><tr><td>provinciam tradiderit. accipitur satis male a Curione et totus</td><td></td></tr><tr><td>eius tertius consul&lt;atus&gt; exagitatur. hoc tibi dico: si omnibus</td><td></td></tr><tr><td>rebus prement Curionem, Caesar defendet intercessorem; si,</td><td></td></tr><tr><td>quod videntur, reformidarint, Caesar quoad volet manebit. </td><td></td></tr><tr><td>  Quam quisque sententiam dixerit in commentario est</td><td>4.1</td></tr><tr><td>rerum urbanarum; ex quo tu quae digna sunt selige, multa</td><td></td></tr><tr><td>transi, in primis ludorum explosiones et funerum &lt;numerum&gt;</td><td></td></tr><tr><td>et ineptiarum ceterarum. plura habet utilia. denique malo</td><td></td></tr><tr><td>in hanc partem errare ut quae non desideres audias quam</td><td>5</td></tr><tr><td>quicquam quod opus est praetermittatur. </td><td></td></tr><tr><td>  Tibi curae fuisse de Sittiano negotio gaudeo. sed quoniam</td><td></td></tr><tr><td>suspicaris minus certa fide eos &lt;esse quos&gt; tibi misi, tamquam</td><td></td></tr><tr><td>procurator sic agas rogo.</td><td></td></tr>
        </table>