<table>
          <script>targetHit=0;</script>
          <tr><td>  Primum igitur, quoniam omnium maiores C. Sal-</td><td>4.1</td></tr><tr><td>lustius ad unum exemplum et regulam quaerit, velim</td><td></td></tr><tr><td>mihi respondeat, num quid his, quos protulit Scipiones</td><td></td></tr><tr><td>et Metellos, ante fuerit aut opinionis aut gloriae, quam</td><td></td></tr><tr><td>eos res suae gestae et vita innocentissime acta commen-</td><td>5</td></tr><tr><td>davit. quod si hoc fuit illis initium nominis et digni-</td><td></td></tr><tr><td>tatis, cur non aeque nobis existimetur, cuius res ges-</td><td></td></tr><tr><td>tae illustres et vita integerrime acta? quasi vero tu</td><td></td></tr><tr><td>sis ab illis, Sallusti, ortus. quod si esses, nonnullos iam</td><td></td></tr><tr><td>tuae turpitudinis pigeret. ego meis maioribus virtute</td><td>5.1</td></tr><tr><td>mea praeluxi, ut, si prius noti non fuerunt, a me acci-</td><td></td></tr><tr><td>piant initium memoriae suae: tu tuis vitae, quam tur-</td><td></td></tr><tr><td>piter egisti, magnas offudisti tenebras, ut, etiamsi fue-</td><td></td></tr><tr><td>rint egregii cives, certe venerint in oblivionem. qua re</td><td>5</td></tr><tr><td>noli mihi antiquos viros obiectare. satius est enim me</td><td></td></tr><tr><td>meis rebus gestis florere quam maiorum opinione niti</td><td></td></tr><tr><td>et ita vivere, ut ego sim posteris meis nobilitatis in-</td><td></td></tr><tr><td>itium et virtutis exemplum. neque me cum iis conferri </td><td></td></tr><tr><td>decet, patres conscripti, qui iam decesserunt omnique</td><td>10</td></tr><tr><td>odio carent et invidia, sed cum eis, qui mecum una in</td><td>6.1</td></tr><tr><td>re publica versati sunt. sed si fuerim aut in honoribus</td><td></td></tr><tr><td>petendis nimis ambitiosus—non hanc dico popularem</td><td></td></tr><tr><td>ambitionem, cuius me principem confiteor, sed illam</td><td></td></tr><tr><td>perniciosam contra leges, cuius primos ordines Sallu-</td><td>5</td></tr><tr><td>stius duxit—aut in gerundis magistratibus aut in</td><td></td></tr><tr><td>vindicandis maleficiis tam severus aut in tuenda re</td><td></td></tr><tr><td>publica tam vigilans, quam tu proscriptionem vocas,</td><td></td></tr><tr><td>credo, quod non omnes tui similes incolumes in urbe</td><td></td></tr><tr><td>vixissent: at quanto meliore loco res publica staret, si</td><td>10</td></tr><tr><td>tu par ac similis scelestorum civium una cum illis</td><td></td></tr><tr><td>adnumeratus esses? an ego tunc falso scripsi 'cedant</td><td>7.1</td></tr><tr><td>arma togae', qui togatus armatos et pace bellum op-</td><td></td></tr><tr><td>pressi? an illud mentitus sum 'fortunatam me consule</td><td></td></tr><tr><td>Romam', qui tantum intestinum bellum ac domesticum</td><td></td></tr><tr><td>urbis incendium extinxi? neque te tui piget, homo</td><td>5</td></tr><tr><td>levissime, cum ea culpas, quae historiis mihi gloriae</td><td></td></tr><tr><td>ducis? an turpius est scribentem mentiri quam vel </td><td></td></tr><tr><td>palam hoc ordine dicentem? nam quod in aetatem in-</td><td></td></tr><tr><td>crepuisti, tantum me abesse puto ab impudicitia, quan-</td><td></td></tr><tr><td>tum tu a pudicitia. sed quid ego de te plura querar?</td><td>8.1</td></tr><tr><td>quid enim mentiri turpe ducis, qui mihi ausus sis</td><td></td></tr><tr><td>eloquentiam ut vitium obicere? cuius semper nocens</td><td></td></tr><tr><td>eguisti patrocinio. an ullum existimas posse fieri civem</td><td></td></tr><tr><td>egregium, qui non his artibus et disciplinis sit erudi-</td><td>5</td></tr><tr><td>tus? an ulla alia putas esse rudimenta et incunabula</td><td></td></tr><tr><td>virtutis, quibus animi ad gloriae cupiditatem aluntur?</td><td></td></tr><tr><td>sed minime mirum est, patres conscripti, si homo, qui</td><td></td></tr><tr><td>desidiae ac luxuriae plenus sit, haec ut nova atque</td><td></td></tr><tr><td>inusitata miratur. nam quod ista inusitata rabie petu-</td><td>10</td></tr><tr><td>lanter in uxorem et in filiam meam invasisti, quae faci-</td><td></td></tr><tr><td>lius mulieres se a viris abstinuerunt quam tu vir a</td><td>9.1</td></tr><tr><td>viris, satis docte ac perite fecisti. non enim me sperasti</td><td></td></tr><tr><td>mutuam tibi gratiam relaturum, ut vicissim tuos com-</td><td></td></tr><tr><td>pellarem, unus enim satis es materiae habens: neque</td><td></td></tr><tr><td>quicquam domi tuae turpius est quam tu. multum vero </td><td>5</td></tr><tr><td>te, opinor, fallit, qui mihi parare putasti invidiam ex</td><td></td></tr><tr><td>mea re familiari, quae mihi multo minor est, quam</td><td></td></tr><tr><td>habere dignus sum. atque utinam ne tanta quidem esset,</td><td></td></tr><tr><td>quanta est, ut potius amici mei viverent quam ego</td><td></td></tr><tr><td>testamentis eorum locupletior essem. ego fugax, C. Sal-</td><td>10.1</td></tr><tr><td>lusti? furori tribuni plebis cessi: utilius duxi quam-</td><td></td></tr><tr><td>vis fortunam unus experiri, quam universo populo</td><td></td></tr><tr><td>Romano civilis essem dissensionis causa. qui postea</td><td></td></tr><tr><td>quam ille suum annum in re publica perbacchatus est</td><td>5</td></tr><tr><td>omniaque, quae commoverat, pace et otio resederunt,</td><td></td></tr><tr><td>hoc ordine revocante atque ipsa re publica manu retra-</td><td></td></tr><tr><td>hente me reverti. qui mihi dies, si cum omni reliqua</td><td></td></tr><tr><td>vita conferatur, animo quidem meo superet, cum uni-</td><td></td></tr><tr><td>versi vos populusque Romanus frequens adventu meo</td><td>10</td></tr><tr><td>gratulatus est: tanti me, fugacem, mercennarium pa-</td><td></td></tr><tr><td>tronum, hi aestimaverunt. neque hercules mirum est,</td><td>11.1</td></tr><tr><td>si ego semper iustas omnium amicitias aestimavi. non</td><td></td></tr><tr><td>enim uni privatim ancillatus sum neque me addixi,</td><td></td></tr><tr><td>sed quantum quisque rei publicae studuit, tantum mihi</td><td></td></tr><tr><td>fuit aut amicus aut adversarius. ego nihil plus volui</td><td>5</td></tr><tr><td>valere quam pacem: multi privatorum audacias nutri- </td><td></td></tr><tr><td>verunt. ego nihil timui nisi leges: multi arma sua</td><td></td></tr><tr><td>timeri voluerunt. ego numquam volui quicquam posse</td><td></td></tr><tr><td>nisi pro vobis: multi ex vobis potentia freti in vos</td><td></td></tr><tr><td>suis viribus abusi sunt. itaque non est mirum, si nul-</td><td>10</td></tr><tr><td>lius amicitia usus sum, qui non perpetuo rei publicae</td><td></td></tr><tr><td>amicus fuit. neque me paenitet, si aut petenti Vatinio</td><td>12.1</td></tr><tr><td>reo patrocinium pollicitus sum aut Sesti insolentiam</td><td></td></tr><tr><td>repressi aut Bibuli patientiam culpavi aut virtutibus</td><td></td></tr><tr><td>Caesaris favi. hae enim laudes egregii civis et unicae</td><td></td></tr><tr><td>sunt. quae si tu mihi ut vitia obicis, temeritas tua re-</td><td>5</td></tr><tr><td>prehendetur, non mea vitia culpabuntur. plura dice-</td><td></td></tr><tr><td>rem, si apud alios mihi esset disserendum, patres con-</td><td></td></tr><tr><td>scripti, non apud vos, quos ego habui omnium mearum</td><td></td></tr><tr><td>actionum monitores. sed ubi rerum testimonia adsunt,</td><td></td></tr><tr><td>quid opus est verbis? </td><td>10</td></tr>
        </table>