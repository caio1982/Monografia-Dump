<table>
          <script>targetHit=0;</script>
          <tr class="title first  date"><td>Ian<span class="snum">.(?)</span> <span class="snum">53</span> in Tusculano<span class="snum">(?)</span></td><td></td></tr><tr class="title last  "><td>CICERO TREBATIO</td><td></td></tr><tr><td>Nisi ante Roma profectus esses, nunc eam certe relinqueres.</td><td>7.11.1.1</td></tr><tr><td>quis enim tot interregnis iureconsultum desiderat? ego</td><td></td></tr><tr><td>omnibus unde petitur hoc consili dederim, ut a singulis</td><td></td></tr><tr><td>interregibus binas advocationes postulent. satisne tibi videor</td><td></td></tr><tr><td>abs te ius civile didicisse? </td><td>5</td></tr><tr><td>  Sed heus tu! quid agis? ecquid fit? video enim te iam</td><td>2.1</td></tr><tr><td>iocari per litteras. haec signa meliora sunt quam in meo</td><td></td></tr><tr><td>Tusculano. sed quid sit, scire cupio. consuli quidem te a</td><td></td></tr><tr><td>Caesare scribis, sed ego tibi ab illo consuli mallem. quod si</td><td></td></tr><tr><td>aut fit aut futurum putas, perfer istam militiam et permane;</td><td>5</td></tr><tr><td>ego enim desiderium tui spe tuorum commodorum con-</td><td></td></tr><tr><td>solabor. sin autem ista sunt inaniora, recipe te ad nos. nam</td><td></td></tr><tr><td>aut erit hic aliquid aliquando aut, si minus, una mehercule</td><td></td></tr><tr><td>collocutio nostra pluris erit quam omnes Samarobrivae.</td><td></td></tr><tr><td>denique, si cito te rettuleris, sermo nullus erit; si diutius</td><td>10</td></tr><tr><td>frustra afueris, non modo Laberium sed etiam sodalem</td><td></td></tr><tr><td>nostrum Valerium pertimesco. mira enim persona induci</td><td></td></tr><tr><td>potest Britannici iureconsulti. haec ego non rideo, quamvis</td><td>3.1</td></tr><tr><td>tu rideas, sed de re severissima tecum, ut soleo, iocor. remoto</td><td></td></tr><tr><td>ioco, tibi hoc amicissimo animo praeci&lt;pi&gt;o, ut, si istic mea</td><td></td></tr><tr><td>commendatione tuam dignitatem obtinebis, perferas nostri</td><td></td></tr><tr><td>desiderium, honestatem et facultates tuas augeas; sin autem</td><td>5</td></tr><tr><td>ista frigebunt, recipias te ad nos. omnia tamen quae vis et</td><td></td></tr><tr><td>tua virtute profecto et nostro summo erga te studio</td><td></td></tr><tr><td>consequere. </td><td></td></tr>
        </table>