<table>
          <script>targetHit=0;</script>
          <tr><td>  Quid? Halicyenses, quorum incolae decumas dant, ipsi</td><td>2.3.91.1</td></tr><tr><td>agros immunis habent, nonne huic eidem Turpioni, cum</td><td></td></tr><tr><td>decumae <span class="caps">c</span> med. venissent, HS <span class="caps"><span class="ovl">xv</span></span><span class="ovl"></span> dare coacti sunt? Si id</td><td></td></tr><tr><td>quod maxime vis posses probare, haec ad decumanos lucra</td><td></td></tr><tr><td>venisse, nihil te attigisse, tamen hae pecuniae per vim atque</td><td>5</td></tr><tr><td>iniuriam tuam captae et conciliatae tibi fraudi ac damnationi</td><td></td></tr><tr><td>esse deberent; cum vero hoc nemini persuadere possis, te</td><td></td></tr><tr><td>tam amentem fuisse ut Apronium et Turpionem, servos</td><td></td></tr><tr><td>homines, tuo liberumque tuorum periculo divites fieri velles,</td><td></td></tr><tr><td>dubitaturum quemquam existimas quin illis emissariis haec</td><td>10</td></tr><tr><td>tibi omnis pecunia quaesita sit? Segestam item ad im-</td><td>92.1</td></tr><tr><td>munem civitatem Venerius Symmachus decumanus immit-</td><td></td></tr><tr><td>titur. Is ab isto litteras adfert, ut sibi contra omnia senatus</td><td></td></tr><tr><td>consulta, contra omnia iura, contraque legem Rupiliam</td><td></td></tr><tr><td>extra forum vadimonium promittant aratores. Audite lit-</td><td>5</td></tr><tr><td>teras quas ad Segestanos miserit. <span class="caps">Litterae C. Verris.</span></td><td></td></tr><tr><td>Hic Venerius quem ad modum aratores eluserit, ex una</td><td></td></tr><tr><td>pactione hominis honesti gratiosique cognoscite; in eodem</td><td></td></tr><tr><td>enim genere sunt cetera. Diocles est Panhormitanus,</td><td>93.1</td></tr><tr><td>Phimes cognomine, homo inlustris ac nobilis. Arabat is</td><td></td></tr><tr><td>agrum conductum in Segestano; nam commercium in eo</td><td></td></tr><tr><td>agro nemini est; conductum habebat HS sex milibus. Pro</td><td></td></tr><tr><td>decuma, cum pulsatus a Venerio esset, decidit HS <span class="caps"><span class="ovl">xvi</span></span><span class="ovl"></span> et</td><td>5</td></tr><tr><td>&lt;medimnis&gt; <span class="caps">dcliiii</span>. Id ex tabulis ipsius cognoscite. <span class="caps">Nomen</span></td><td></td></tr><tr><td><span class="caps">Dioclis Panhormitani.</span> Huic eidem Symmacho C. An-</td><td></td></tr><tr><td>naeus Brocchus senator, homo eo splendore, ea virtute, qua</td><td></td></tr><tr><td>omnes existimatis, nummos praeter frumentum coactus est </td><td></td></tr><tr><td>dare. Venerione servo te praetore talis vir, senator populi</td><td>10</td></tr><tr><td>Romani, quaestui fuit? </td><td></td></tr>
        </table>