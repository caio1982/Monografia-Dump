<table>
          <script>targetHit=0;</script>
          <tr><td>  Quamquam quid opus est in hoc philosophari, cum</td><td>1.89.1</td></tr><tr><td>rem non magnopere philosophia egere videamus?</td><td></td></tr><tr><td>quotiens non modo ductores nostri, sed universi etiam</td><td></td></tr><tr><td>exercitus ad non dubiam mortem concurrerunt! quae</td><td></td></tr><tr><td>quidem si timeretur, non Lucius Brutus arcens eum</td><td>5</td></tr><tr><td>reditu tyrannum, quem ipse expulerat, in proelio con-</td><td></td></tr><tr><td>cidisset; non cum Latinis decertans pater Decius, cum</td><td></td></tr><tr><td>Etruscis filius, cum Pyrrho nepos se hostium telis obie-</td><td></td></tr><tr><td>cissent; non uno bello pro patria cadentis Scipiones</td><td></td></tr><tr><td>Hispania vidisset, Paulum et Geminum Cannae, Venu-</td><td>10</td></tr><tr><td>sia Marcellum, Litana Albinum, Lucani Gracchum.</td><td></td></tr><tr><td>num quis horum miser hodie? ne tum quidem post</td><td></td></tr><tr><td>spiritum extremum; nec enim potest esse miser quis-</td><td></td></tr><tr><td>quam sensu perempto. 'At id ipsum odiosum est,</td><td>90.1</td></tr><tr><td>sine sensu esse.' odiosum, si id esset carere; cum vero</td><td></td></tr><tr><td>perspicuum sit nihil posse in eo esse qui ipse non sit,</td><td></td></tr><tr><td>quid potest esse in eo odiosum qui nec careat nec sen-</td><td></td></tr><tr><td>tiat? quamquam hoc quidem nimis saepe, sed eo quod</td><td>5</td></tr><tr><td>in hoc inest omnis animi contractio ex metu mortis.</td><td></td></tr><tr><td>qui enim satis viderit, id quod est luce clarius, ani-</td><td></td></tr><tr><td>mo et corpore consumpto totoque animante deleto</td><td></td></tr><tr><td>et facto interitu universo illud animal, quod fuerit,</td><td></td></tr><tr><td>factum esse nihil, is plane perspiciet inter Hippocen-</td><td>10</td></tr><tr><td>taurum, qui numquam fuerit, et regem Agamemnonem </td><td></td></tr><tr><td>nihil interesse, nec pluris nunc facere M. Camillum</td><td></td></tr><tr><td>hoc civile bellum, quam ego illo vivo fecerim Ro-</td><td></td></tr><tr><td>mam captam. Cur igitur et Camillus doleret, si haec</td><td></td></tr><tr><td>post trecentos et quinquaginta fere annos eventura</td><td>15</td></tr><tr><td>putaret, et ego doleam, si ad decem milia annorum</td><td></td></tr><tr><td>gentem aliquam urbe nostra potituram putem? quia</td><td></td></tr><tr><td>tanta caritas patriae est, ut eam non sensu nostro,</td><td></td></tr><tr><td>sed salute ipsius metiamur. itaque non deterret sa-</td><td></td></tr><tr><td>pientem mors, quae propter incertos casus cotidie</td><td>91.1</td></tr><tr><td>imminet, propter brevitatem vitae numquam potest</td><td></td></tr><tr><td>longe abesse, quo minus in omne tempus rei p. suis-</td><td></td></tr><tr><td>que consulat, cum posteritatem ipsam, cuius sensum</td><td></td></tr><tr><td>habiturus non sit, ad se putet pertinere. quare licet</td><td>5</td></tr><tr><td>etiam mortalem esse animum iudicantem aeterna mo-</td><td></td></tr><tr><td>liri, non gloriae cupiditate, quam sensurus non sis,</td><td></td></tr><tr><td>sed virtutis, quam necessario gloria, etiamsi tu id non</td><td></td></tr><tr><td>agas, consequatur. </td><td></td></tr>
        </table>