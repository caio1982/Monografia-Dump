<table>
          <script>targetHit=0;</script>
          <tr><td>  Caput autem est in omni procuratione negotii et </td><td>2.75.1</td></tr><tr><td>muneris publici, ut avaritiae pellatur etiam minima</td><td></td></tr><tr><td>suspicio. 'Utinam', inquit C. Pontius Samnis, 'ad illa</td><td></td></tr><tr><td>tempora me fortuna reservavisset et tum essem natus,</td><td></td></tr><tr><td>quando Romani dona accipere coepissent. Non essem</td><td>5</td></tr><tr><td>passus diutius eos imperare.' Ne illi multa saecula</td><td></td></tr><tr><td>expectanda fuerunt: modo enim hoc malum in hanc</td><td></td></tr><tr><td>rem publicam invasit. Itaque facile patior tum potius</td><td></td></tr><tr><td>Pontium fuisse, si quidem in illo tantum fuit roboris.</td><td></td></tr><tr><td>Nondum centum et decem anni sunt, cum de pecuniis</td><td>10</td></tr><tr><td>repetundis a L. Pisone lata lex est nulla antea cum</td><td></td></tr><tr><td>fuisset. At vero postea tot leges et proxumae quae-</td><td></td></tr><tr><td>que duriores, tot rei, tot damnati, tantum Italicum</td><td></td></tr><tr><td>bellum propter iudiciorum metum excitatum, tanta</td><td></td></tr><tr><td>sublatis legibus et iudiciis expilatio direptioque so-</td><td>15</td></tr><tr><td>ciorum, ut inbecillitate aliorum, non nostra virtute</td><td></td></tr><tr><td>valeamus. Laudat Africanum Panaetius, quod fuerit</td><td>76.1</td></tr><tr><td>abstinens. Quidni laudet? Sed in illo alia maiora.</td><td></td></tr><tr><td>Laus abstinentiae non hominis est solum, sed etiam</td><td></td></tr><tr><td>temporum illorum. Omni Macedonum gaza, quae fuit</td><td></td></tr><tr><td>maxima, potitus est Paulus; tantum in aerarium pe-</td><td>5</td></tr><tr><td>cuniae invexit, ut unius imperatoris praeda finem at-</td><td></td></tr><tr><td>tulerit tributorum. At hic nihil domum suam intulit</td><td></td></tr><tr><td>praeter memoriam nominis sempiternam. Imitatus pa-</td><td></td></tr><tr><td>trem Africanus nihilo locupletior Carthagine eversa.</td><td></td></tr><tr><td>Quid? qui eius collega fuit in censura, L. Mummius,</td><td>10</td></tr><tr><td>num quid copiosior, cum copiosissimam urbem fundi-</td><td></td></tr><tr><td>tus sustulisset? Italiam ornare quam domum suam</td><td></td></tr><tr><td>maluit; quamquam Italia ornata domus ipsa mihi vi-</td><td></td></tr><tr><td>detur ornatior. Nullum igitur vitium taetrius est, ut </td><td>77.1</td></tr><tr><td>eo, unde digressa est, referat se oratio, quam avaritia,</td><td></td></tr><tr><td>praesertim in principibus et rem publicam gubernanti-</td><td></td></tr><tr><td>bus. Habere enim quaestui rem publicam non modo</td><td></td></tr><tr><td>turpe est, sed sceleratum etiam et nefarium. Itaque,</td><td>5</td></tr><tr><td>quod Apollo Pythius oraclum edidit, Spartam nulla</td><td></td></tr><tr><td>re alia nisi avaritia esse perituram, id videtur non so-</td><td></td></tr><tr><td>lum Lacedaemoniis, sed etiam omnibus opulentis po-</td><td></td></tr><tr><td>pulis praedixisse. Nulla autem re conciliare facilius</td><td></td></tr><tr><td>benivolentiam multitudinis possunt ii, qui rei publi-</td><td>10</td></tr><tr><td>cae praesunt, quam abstinentia et continentia. Qui</td><td>78.1</td></tr><tr><td>vero se populares volunt ob eamque causam aut agra-</td><td></td></tr><tr><td>riam rem temptant, ut possessores pellantur suis se-</td><td></td></tr><tr><td>dibus, aut pecunias creditas debitoribus condonandas</td><td></td></tr><tr><td>putant, labefactant fundamenta rei publicae, concor-</td><td>5</td></tr><tr><td>diam primum, quae esse non potest, cum aliis adi-</td><td></td></tr><tr><td>muntur, aliis condonantur pecuniae, deinde aequita-</td><td></td></tr><tr><td>tem, quae tollitur omnis, si habere suum cuique non</td><td></td></tr><tr><td>licet. Id enim est proprium, ut supra dixi, civitatis at-</td><td></td></tr><tr><td>que urbis, ut sit libera et non sollicita suae rei cuius-</td><td>10</td></tr><tr><td>que custodia. Atque in hac pernicie rei publicae ne</td><td>79.1</td></tr><tr><td>illam quidem consequuntur, quam putant, gratiam. Nam</td><td></td></tr><tr><td>cui res erepta est, est inimicus; cui data est, etiam</td><td></td></tr><tr><td>dissimulat se accipere voluisse et maxime in pecuniis</td><td></td></tr><tr><td>creditis occultat suum gaudium, ne videatur non fuisse</td><td>5</td></tr><tr><td>solvendo. At vero ille, qui accipit iniuriam, et memi-</td><td></td></tr><tr><td>nit et prae se fert dolorem suum, nec, si plures sunt</td><td></td></tr><tr><td>ii, quibus inprobe datum est, quam illi, quibus iniuste</td><td></td></tr><tr><td>ademptum est, idcirco plus etiam valent. Non enim</td><td></td></tr><tr><td>numero haec iudicantur, sed pondere. Quam autem</td><td>10</td></tr><tr><td>habet aequitatem, ut agrum multis annis aut etiam</td><td></td></tr><tr><td>saeculis ante possessum qui nullum habuit habeat, </td><td></td></tr><tr><td>qui autem habuit amittat? Ac propter hoc iniuriae</td><td>80.1</td></tr><tr><td>genus Lacedaemonii Lysandrum ephorum expulerunt,</td><td></td></tr><tr><td>Agim regem, quod nunquam antea apud eos acciderat,</td><td></td></tr><tr><td>necaverunt, exque eo tempore tantae discordiae se-</td><td></td></tr><tr><td>cutae sunt, ut et tyranni existerent et optumates ex-</td><td>5</td></tr><tr><td>terminarentur et praeclarissime constituta res publica</td><td></td></tr><tr><td>dilaberetur. Nec vero solum ipsa cecidit, sed etiam</td><td></td></tr><tr><td>reliquam Graeciam evertit contagionibus malorum,</td><td></td></tr><tr><td>quae a Lacedaemoniis profectae manarunt latius.</td><td></td></tr><tr><td>Quid? nostros Gracchos, Ti. Gracchi summi viri filios,</td><td>10</td></tr><tr><td>Africani nepotes, nonne agrariae contentiones perdi-</td><td></td></tr><tr><td>derunt? At vero Aratus Sicyonius iure laudatur, qui,</td><td>81.1</td></tr><tr><td>cum eius civitas quinquaginta annos a tyrannis tene-</td><td></td></tr><tr><td>retur, profectus Argis Sicyonem clandestino introitu</td><td></td></tr><tr><td>urbe est potitus, cumque tyrannum Nicoclem inpro-</td><td></td></tr><tr><td>viso oppressisset, sescentos exules, qui locupletissimi</td><td>5</td></tr><tr><td>fuerant eius civitatis, restituit remque publicam ad-</td><td></td></tr><tr><td>ventu suo liberavit. Sed cum magnam animadverteret</td><td></td></tr><tr><td>in bonis et possessionibus difficultatem, quod et eos,</td><td></td></tr><tr><td>quos ipse restituerat, quorum bona alii possederant,</td><td></td></tr><tr><td>egere iniquissimum esse arbitrabatur et quinquaginta</td><td>10</td></tr><tr><td>annorum possessiones movere non nimis aequum pu-</td><td></td></tr><tr><td>tabat, propterea quod tam longo spatio multa heredi-</td><td></td></tr><tr><td>tatibus, multa emptionibus, multa dotibus tenebantur</td><td></td></tr><tr><td>sine iniuria, iudicavit neque illis adimi nec iis non</td><td></td></tr><tr><td>satis fieri, quorum illa fuerant, oportere. Cum igitur</td><td>82.1</td></tr><tr><td>statuisset opus esse ad eam rem constituendam pe-</td><td></td></tr><tr><td>cunia Alexandream se proficisci velle dixit remque</td><td></td></tr><tr><td>integram ad reditum suum iussit esse, isque celeriter </td><td></td></tr><tr><td>ad Ptolomaeum, suum hospitem, venit, qui tum re-</td><td>5</td></tr><tr><td>gnabat alter post Alexandream conditam. Quoi cum</td><td></td></tr><tr><td>exposuisset patriam se liberare velle causamque do-</td><td></td></tr><tr><td>cuisset, a rege opulento vir summus facile impetra-</td><td></td></tr><tr><td>vit, ut grandi pecunia adiuvaretur. Quam cum Sicyo-</td><td></td></tr><tr><td>nem attulisset, adhibuit sibi in consilium quindecim</td><td>10</td></tr><tr><td>principes, cum quibus causas cognovit et eorum, qui</td><td></td></tr><tr><td>aliena tenebant, et eorum, qui sua amiserant, perfecit-</td><td></td></tr><tr><td>que aestumandis possessionibus, ut persuaderet aliis,</td><td></td></tr><tr><td>ut pecuniam accipere mallent, possessionibus cede-</td><td></td></tr><tr><td>rent, aliis, ut commodius putarent numerari sibi, quod</td><td>15</td></tr><tr><td>tanti esset, quam suum recuperare. Ita perfectum est,</td><td></td></tr><tr><td>ut omnes concordia constituta sine querella discede-</td><td></td></tr><tr><td>rent. O virum magnum dignumque, qui in re publica</td><td>83.1</td></tr><tr><td>nostra natus esset! Sic par est, agere cum civibus,</td><td></td></tr><tr><td>non, ut bis iam vidimus, hastam in foro ponere et</td><td></td></tr><tr><td>bona civium voci subicere praeconis. At ille Graecus,</td><td></td></tr><tr><td>id quod fuit sapientis et praestantis viri, omnibus con-</td><td>5</td></tr><tr><td>sulendum putavit, eaque est summa ratio et sapientia</td><td></td></tr><tr><td>boni civis, commoda civium non divellere atque omnis</td><td></td></tr><tr><td>aequitate eadem continere. Habitent gratis in alieno.</td><td></td></tr><tr><td>Quid ita? ut, cum ego emerim, aedificarim, tuear, im-</td><td></td></tr><tr><td>pendam, tu me invito fruare meo? Quid est aliud</td><td>10</td></tr><tr><td>aliis sua eripere, aliis dare aliena? Tabulae vero no-</td><td>84.1</td></tr><tr><td>vae quid habent argumenti, nisi ut emas mea pecunia</td><td></td></tr><tr><td>fundum, eum tu habeas, ego non habeam pecuniam?</td><td></td></tr><tr><td>Quam ob rem ne sit aes alienum, quod rei publicae</td><td></td></tr><tr><td>noceat, providendum est, quod multis rationibus ca- </td><td>5</td></tr><tr><td>veri potest, non, si fuerit, ut locupletes suum perdant,</td><td></td></tr><tr><td>debitores lucrentur alienum. Nec enim ulla res vehe-</td><td></td></tr><tr><td>mentius rem publicam continet quam fides, quae esse</td><td></td></tr><tr><td>nulla potest, nisi erit necessaria solutio rerum credi-</td><td></td></tr><tr><td>tarum. Numquam vehementius actum est quam me</td><td>10</td></tr><tr><td>consule ne solveretur. Armis et castris temptata res</td><td></td></tr><tr><td>est ab omni genere hominum et ordine; quibus ita re-</td><td></td></tr><tr><td>stiti, ut hoc totum malum de re publica tolleretur.</td><td></td></tr><tr><td>Numquam nec maius aes alienum fuit nec melius nec</td><td></td></tr><tr><td>facilius dissolutum est; fraudandi enim spe sublata</td><td>15</td></tr><tr><td>solvendi necessitas consecuta est. At vero hic nunc</td><td></td></tr><tr><td>victor tum quidem victus, quae cogitarat, cum ipsius</td><td></td></tr><tr><td>intererat, tum ea perfecit, cum eius iam nihil interesset.</td><td></td></tr><tr><td>Tanta in eo peccandi libido fuit, ut hoc ipsum eum</td><td></td></tr><tr><td>delectaret peccare, etiam si causa non esset. Ab hoc</td><td>85.1</td></tr><tr><td>igitur genere largitionis, ut aliis detur, aliis auferatur,</td><td></td></tr><tr><td>aberunt ii, qui rem publicam tuebuntur, inprimisque</td><td></td></tr><tr><td>operam dabunt, ut iuris et iudiciorum aequitate suum</td><td></td></tr><tr><td>quisque teneat et neque tenuiores propter humilitatem</td><td>5</td></tr><tr><td>circumveniantur neque locupletibus ad sua vel tenenda</td><td></td></tr><tr><td>vel recuperanda obsit invidia, praeterea, quibuscum-</td><td></td></tr><tr><td>que rebus vel belli vel domi poterunt, rem publicam</td><td></td></tr><tr><td>augeant imperio, agris, vectigalibus. Haec magnorum</td><td></td></tr><tr><td>hominum sunt, haec apud maiores nostros factitata,</td><td>10</td></tr><tr><td>haec genera officiorum qui persecuntur cum summa</td><td></td></tr><tr><td>utilitate rei publicae magnam ipsi adipiscentur et gra-</td><td></td></tr><tr><td>tiam et gloriam. </td><td></td></tr>
        </table>