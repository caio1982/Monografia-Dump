<table>
          <script>targetHit=0;</script>
          <tr><td>  Cum haec essent ita constituta, Verres tot annis atque</td><td>2.3.21.1</td></tr><tr><td>adeo saeculis tot inventus est qui haec non commutaret</td><td></td></tr><tr><td>sed everteret, eaque quae iam diu ad salutem sociorum</td><td></td></tr><tr><td>utilitatemque rei publicae composita comparataque essent</td><td></td></tr><tr><td>ad suos improbissimos quaestus converteret; qui primum</td><td>5</td></tr><tr><td>certos instituerit nomine decumanos, re vera ministros ac</td><td></td></tr><tr><td>satellites cupiditatum suarum, per quos ostendam sic pro-</td><td></td></tr><tr><td>vinciam per triennium vexatam atque vastatam, iudices, ut</td><td></td></tr><tr><td>eam multis annis multorum innocentia sapientiaque recreare</td><td></td></tr><tr><td>nequeamus. Eorum omnium qui decumani vocabantur</td><td>22.1</td></tr><tr><td>princeps erat Q. ille Apronius, quem videtis; de cuius</td><td></td></tr><tr><td>improbitate singulari gravissimarum legationum querimo-</td><td></td></tr><tr><td>nias audivistis. Aspicite, iudices, vultum hominis et</td><td></td></tr><tr><td>aspectum, et ex ea contumacia quam hic in perditis rebus </td><td>5</td></tr><tr><td>retinet illos eius spiritus Siciliensis quos fuisse putetis</td><td></td></tr><tr><td>[cogitate ac] recordamini. Hic est Apronius quem in pro-</td><td></td></tr><tr><td>vincia tota Verres, cum undique nequissimos homines con-</td><td></td></tr><tr><td>quisisset, et cum ipse secum sui similis duxisset non parum</td><td></td></tr><tr><td>multos, nequitia luxuria audacia sui simillimum iudicavit;</td><td>10</td></tr><tr><td>itaque istos inter se perbrevi tempore non res, non ratio, non</td><td></td></tr><tr><td>commendatio aliqua, sed studiorum turpitudo similitudoque</td><td></td></tr><tr><td>coniunxit. Verris mores improbos impurosque nostis:</td><td>23.1</td></tr><tr><td>fingite vobis si potestis, aliquem qui in omnibus isti rebus</td><td></td></tr><tr><td>par ad omnium flagitiorum nefarias libidines esse possit; is</td><td></td></tr><tr><td>erit Apronius ille qui, ut ipse non solum vita sed corpore</td><td></td></tr><tr><td>atque ore significat, immensa aliqua vorago est aut gurges</td><td>5</td></tr><tr><td>vitiorum turpitudinumque omnium. Hunc in omnibus</td><td></td></tr><tr><td>stupris, hunc in fanorum expilationibus, hunc in impuris</td><td></td></tr><tr><td>conviviis principem adhibebat; tantamque habet morum</td><td></td></tr><tr><td>similitudo coniunctionem atque concordiam ut Apronius,</td><td></td></tr><tr><td>qui aliis inhumanus ac barbarus, isti uni commodus ac</td><td>10</td></tr><tr><td>disertus videretur; ut quem omnes odissent neque videre</td><td></td></tr><tr><td>vellent, sine eo iste esse non posset; ut cum alii ne con-</td><td></td></tr><tr><td>viviis quidem isdem quibus Apronius, hic isdem etiam</td><td></td></tr><tr><td>poculis uteretur; postremo ut odor Aproni taeterrimus oris</td><td></td></tr><tr><td>et corporis,—quem, ut aiunt, ne bestiae quidem ferre</td><td>15</td></tr><tr><td>possent,—uni isti suavis et iucundus videretur. Ille erat</td><td></td></tr><tr><td>in tribunali proximus, in cubiculo solus, in convivio do-</td><td></td></tr><tr><td>minus, ac tum maxime cum accubante praetextato praetoris</td><td></td></tr><tr><td>filio saltare in convivio nudus coeperat. Hunc, uti dicere</td><td>24.1</td></tr><tr><td>institui, principem Verres ad fortunas aratorum vexandas</td><td></td></tr><tr><td>diripiendasque esse voluit: huius audaciae nequitiae crude- </td><td></td></tr><tr><td>litati fidelissimos socios optimosque civis scitote hoc prae-</td><td></td></tr><tr><td>tore traditos, iudices, atque addictos fuisse novis institutis</td><td>5</td></tr><tr><td>et edictis, tota Hieronica lege, quem ad modum antea dixi,</td><td></td></tr><tr><td>reiecta ac repudiata. </td><td></td></tr>
        </table>