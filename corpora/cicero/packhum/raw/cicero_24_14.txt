<table>
          <script>targetHit=0;</script>
          <tr><td>  Ac multi quidem et nostra et patrum maiorumque me-</td><td>43.1</td></tr><tr><td>moria, iudices, summi homines et clarissimi cives fuerunt</td><td></td></tr><tr><td>quorum, cum adulescentiae cupiditates defervissent, eximiae</td><td></td></tr><tr><td>virtutes firmata iam aetate exstiterunt. Ex quibus neminem</td><td></td></tr><tr><td>mihi libet nominare; vosmet vobiscum recordamini. Nolo</td><td>5</td></tr><tr><td>enim cuiusquam fortis atque inlustris viri ne minimum</td><td></td></tr><tr><td>quidem erratum cum maxima laude coniungere. Quod si</td><td></td></tr><tr><td>facere vellem, multi a me summi atque ornatissimi viri</td><td></td></tr><tr><td>praedicarentur quorum partim nimia libertas in adulescentia,</td><td></td></tr><tr><td>partim profusa luxuries, magnitudo aeris alieni, sumptus,</td><td>10</td></tr><tr><td>libidines nominarentur, quae multis postea virtutibus obtecta </td><td></td></tr><tr><td>adulescentiae qui vellet excusatione defenderet. At vero</td><td>44.1</td></tr><tr><td>in M. Caelio—dicam enim iam confidentius de studiis eius</td><td></td></tr><tr><td>honestis, quoniam audeo quaedam fretus vestra sapientia</td><td></td></tr><tr><td>libere confiteri—nulla luxuries reperietur, nulli sumptus,</td><td></td></tr><tr><td>nullum aes alienum, nulla conviviorum ac lustrorum libido.</td><td>5</td></tr><tr><td>Quod quidem vitium ventris et gurgitis non modo non</td><td></td></tr><tr><td>minuit aetas hominibus sed etiam auget. Amores autem</td><td></td></tr><tr><td>et deliciae quae vocantur, quae firmiore animo praeditis</td><td></td></tr><tr><td>diutius molestae non solent esse—mature enim et celeriter</td><td></td></tr><tr><td>deflorescunt—numquam hunc occupatum impeditumve te-</td><td>10</td></tr><tr><td>nuerunt. Audistis cum pro se diceret, audistis antea cum</td><td>45.1</td></tr><tr><td>accusaret—defendendi haec causa, non gloriandi loquor—</td><td></td></tr><tr><td>genus orationis, facultatem, copiam sententiarum atque ver-</td><td></td></tr><tr><td>borum, quae vestra prudentia est, perspexistis. Atque in eo</td><td></td></tr><tr><td>non solum ingenium elucere eius videbatis, quod saepe,</td><td>5</td></tr><tr><td>etiam si industria non alitur, valet tamen ipsum suis viribus,</td><td></td></tr><tr><td>sed inerat, nisi me propter benivolentiam forte fallebat, ratio</td><td></td></tr><tr><td>et bonis artibus instituta et cura et vigiliis elaborata. Atqui</td><td></td></tr><tr><td>scitote, iudices, eas cupiditates quae obiciuntur Caelio</td><td></td></tr><tr><td>atque haec studia de quibus disputo non facile in eodem</td><td>10</td></tr><tr><td>homine esse posse. Fieri enim non potest ut animus libidini</td><td></td></tr><tr><td>deditus, amore, desiderio, cupiditate, saepe nimia copia,</td><td></td></tr><tr><td>inopia etiam non numquam impeditus hoc quicquid est</td><td></td></tr><tr><td>quod nos facimus in dicendo, quoquo modo facimus, non</td><td></td></tr><tr><td>modo agendo verum etiam cogitando possit sustinere. An</td><td>46.1</td></tr><tr><td>vos aliam causam esse ullam putatis cur in tantis praemiis</td><td></td></tr><tr><td>eloquentiae, tanta voluptate dicendi, tanta laude, tanta </td><td></td></tr><tr><td>gratia, tanto honore, tam sint pauci semperque fuerint qui</td><td></td></tr><tr><td>in hoc labore versentur? Obterendae sunt omnes voluptates,</td><td>5</td></tr><tr><td>relinquenda studia delectationis, ludus, iocus, convivium,</td><td></td></tr><tr><td>sermo paene est familiarium deserendus. Qua re in hoc</td><td></td></tr><tr><td>genere labor offendit homines a studioque deterret, non</td><td></td></tr><tr><td>quo aut ingenia deficiant aut doctrina puerilis. An hic, si</td><td>47.1</td></tr><tr><td>sese isti vitae dedidisset, consularem hominem admodum</td><td></td></tr><tr><td>adulescens in iudicium vocavisset? hic, si laborem fugeret,</td><td></td></tr><tr><td>si obstrictus voluptatibus teneretur, hac in acie cotidie</td><td></td></tr><tr><td>versaretur, appeteret inimicitias, in iudicium vocaret, subiret</td><td>5</td></tr><tr><td>periculum capitis, ipse inspectante populo Romano tot iam</td><td></td></tr><tr><td>mensis aut de salute aut de gloria dimicaret? Nihilne</td><td></td></tr><tr><td>igitur illa vicinitas redolet, nihilne hominum fama, nihil</td><td></td></tr><tr><td>Baiae denique ipsae loquuntur? Illae vero non loquuntur</td><td></td></tr><tr><td>solum verum etiam personant, huc unius mulieris libidinem</td><td>10</td></tr><tr><td>esse prolapsam ut ea non modo solitudinem ac tenebras</td><td></td></tr><tr><td>atque haec flagitiorum integumenta non quaerat sed in</td><td></td></tr><tr><td>turpissimis rebus frequentissima celebritate et clarissima</td><td></td></tr><tr><td>luce laetetur. </td><td></td></tr>
        </table>