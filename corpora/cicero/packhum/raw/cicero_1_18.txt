<table>
          <script>targetHit=0;</script>
          <tr><td>  Etenim si ex edicto possedisti, quaero cur bona non</td><td>73.7</td></tr><tr><td>venierint, cur ceteri sponsores et creditores non convenerint;</td><td></td></tr><tr><td>nemone fuit cui deberet Quinctius? Fuerunt, et complures</td><td></td></tr><tr><td>fuerunt, propterea quod C. frater aliquantum aeris alieni</td><td>10</td></tr><tr><td>reliquerat. Quid ergo est? Homines erant ab hoc omnes</td><td></td></tr><tr><td>alienissimi, et eis debebatur, neque tamen quisquam in-</td><td></td></tr><tr><td>ventus est tam insignite improbus qui violare P. Quincti</td><td></td></tr><tr><td>existimationem absentis auderet; unus fuit, adfinis, socius,</td><td>74.1</td></tr><tr><td>necessarius, Sex. Naevius, qui, cum ipse ultro deberet, quasi</td><td></td></tr><tr><td>eximio praemio sceleris exposito cupidissime contenderet ut</td><td></td></tr><tr><td>per se adflictum atque eversum propinquum suum non modo</td><td></td></tr><tr><td>honeste partis bonis verum etiam communi luce privaret.</td><td>5</td></tr><tr><td>Vbi erant ceteri creditores? denique hoc tempore ubi sunt?</td><td></td></tr><tr><td>Quis est qui fraudationis causa latuisse dicat, quis qui absen-</td><td></td></tr><tr><td>tem defensum neget esse Quinctium? Nemo invenitur. At</td><td>75.1</td></tr><tr><td>contra omnes, quibuscum ratio huic aut est aut fuit, adsunt,</td><td></td></tr><tr><td>defendunt, fides huius multis locis cognita ne perfidia Sex.</td><td></td></tr><tr><td>Naevi derogetur laborant. In huius modi sponsionem testis</td><td></td></tr><tr><td>dare oportebat ex eo numero qui haec dicerent: 'vadimo-</td><td>5</td></tr><tr><td>nium mihi deseruit, me fraudavit, a me nominis eius quod</td><td></td></tr><tr><td>infitiatus esset diem petivit; ego experiri non potui, latitavit, </td><td></td></tr><tr><td>procuratorem nullum reliquit.' Horum nihil dicitur. Paran-</td><td></td></tr><tr><td>tur testes qui hoc dicant. Verum, opinor, viderimus, cum</td><td></td></tr><tr><td>dixerint. Vnum tamen hoc cogitent, ita se gravis esse ut,</td><td>10</td></tr><tr><td>si veritatem volent retinere, gravitatem possint obtinere; si</td><td></td></tr><tr><td>eam neglexerint, ita levis esse ut omnes intellegant non ad</td><td></td></tr><tr><td>obtinendum mendacium, sed ad verum probandum auctori-</td><td></td></tr><tr><td>tatem adiuvare. </td><td></td></tr><tr><td>  Ego haec duo quaero, primum qua ratione Naevius</td><td>76.1</td></tr><tr><td>susceptum negotium non transegerit, hoc est cur bona quae</td><td></td></tr><tr><td>ex edicto possidebat non vendiderit, deinde cur ex tot credi-</td><td></td></tr><tr><td>toribus alius ad istam rationem nemo accesserit, ut neces-</td><td></td></tr><tr><td>sario confiteare neque tam temerarium quemquam fuisse,</td><td>5</td></tr><tr><td>neque te ipsum id quod turpissime suscepisses perseverare</td><td></td></tr><tr><td>et transigere potuisse. Quid si tu ipse, Sex. Naevi, statuisti</td><td></td></tr><tr><td>bona P. Quincti ex edicto possessa non esse? Opinor,</td><td></td></tr><tr><td>tuum testimonium, quod in aliena re leve esset, id in tua,</td><td></td></tr><tr><td>quoniam contra te est, gravissimum debet esse. Emisti</td><td>10</td></tr><tr><td>bona Sex. Alfeni L. Sulla dictatore vendente; socium tibi</td><td></td></tr><tr><td>in his bonis edidisti Quinctium. Plura non dico. Cum</td><td></td></tr><tr><td>eo tu voluntariam societatem coibas qui te in hereditaria</td><td></td></tr><tr><td>societate fraudarat, et eum iudicio tuo comprobabas quem</td><td></td></tr><tr><td>spoliatum fama fortunisque omnibus arbitrabare? </td><td>15</td></tr>
        </table>