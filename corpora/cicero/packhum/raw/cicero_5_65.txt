<table>
          <script>targetHit=0;</script>
          <tr><td>  Itaque in senatu continuo Cn. Lentulus et L. Gellius</td><td>2.2.95.7</td></tr><tr><td>consules faciunt mentionem placere statui, si patribus con-</td><td></td></tr><tr><td>scriptis videretur, ne absentes homines in provinciis rei</td><td></td></tr><tr><td>fierent rerum capitalium; causam Stheni totam et istius</td><td>10</td></tr><tr><td>crudelitatem et iniquitatem senatum docent. Aderat in</td><td></td></tr><tr><td>senatu Verres pater istius, et flens unum quemque sena-</td><td></td></tr><tr><td>torum rogabat ut filio suo parceret; neque tamen multum</td><td></td></tr><tr><td>proficiebat; erat enim summa voluntas senatus. Itaque</td><td></td></tr><tr><td>sententiae dicebantur: <span class="caps">Cvm Sthenivs absens revs factvs</span></td><td>15</td></tr><tr><td><span class="caps">esset, de absente ivdicivm nvllvm fieri placere, et, si</span></td><td></td></tr><tr><td><span class="caps">qvod esset factvm, id ratvm esse non placere</span>. Eo die</td><td>96.1</td></tr><tr><td>transigi nihil potuit, quod et id temporis erat et ille pater</td><td></td></tr><tr><td>istius invenerat homines qui dicendo tempus consumerent.</td><td></td></tr><tr><td>Postea senex Verres defensores atque hospites omnis Stheni </td><td></td></tr><tr><td>convenit, rogat eos atque orat ne oppugnent filium suum, de</td><td>5</td></tr><tr><td>Sthenio ne laborent; confirmat iis curaturum se esse ne quid</td><td></td></tr><tr><td>ei per filium suum noceretur; se homines certos eius rei</td><td></td></tr><tr><td>causa in Siciliam et terra et mari esse missurum. Et erat</td><td></td></tr><tr><td>spatium dierum fere <span class="caps">xxx</span> ante Kalendas Decembris, quo die</td><td></td></tr><tr><td>iste ut Syracusis Sthenius adesset edixerat. Commoventur</td><td>97.1</td></tr><tr><td>amici Stheni; sperant fore ut patris litteris nuntiisque filius</td><td></td></tr><tr><td>ab illo furore revocetur. In senatu postea causa non</td><td></td></tr><tr><td>agitur. Veniunt ad istum domestici nuntii litterasque</td><td></td></tr><tr><td>a patre adferunt ante Kalendas Decembris, cum isti etiam</td><td>5</td></tr><tr><td>tum de Sthenio in integro tota res esset, eodemque ei</td><td></td></tr><tr><td>tempore de eadem re litterae complures a multis eius</td><td></td></tr><tr><td>amicis ac necessariis adferuntur. Hic iste, qui prae</td><td></td></tr><tr><td>cupiditate neque offici sui neque periculi neque pietatis</td><td></td></tr><tr><td>neque humanitatis rationem habuisset umquam, neque in</td><td>10</td></tr><tr><td>eo quod monebatur auctoritatem patris neque in eo quod</td><td></td></tr><tr><td>rogabatur voluntatem anteponendam putavit libidini suae,</td><td></td></tr><tr><td>mane Kalendis Decembribus, ut edixerat, Sthenium citari</td><td></td></tr><tr><td>iubet. Si abs te istam rem parens tuus alicuius amici</td><td>98.1</td></tr><tr><td>rogatu benignitate aut ambitione adductus petisset, gravis-</td><td></td></tr><tr><td>sima tamen apud te voluntas patris esse debuisset; cum</td><td></td></tr><tr><td>vero abs te tui capitis causa peteret hominesque certos</td><td></td></tr><tr><td>domo misisset, hique eo tempore ad te venissent cum</td><td>5</td></tr><tr><td>tibi in integro tota res esset, ne tum quidem te potuit</td><td></td></tr><tr><td>si non pietatis, at salutis tuae ratio ad officium sanitatemque</td><td></td></tr><tr><td>reducere? Citat reum; non respondit; citat accusatorem;</td><td></td></tr><tr><td>(attendite, quaeso, iudices, quanto opere istius amentiae</td><td></td></tr><tr><td>fortuna ipsa adversata sit, et simul videte qui Stheni causam</td><td>10</td></tr><tr><td>casus adiuverit); citatus accusator, M. Pacilius, nescio quo</td><td></td></tr><tr><td>casu non respondit, non adfuit. Si praesens Sthenius reus</td><td>99.1</td></tr><tr><td>esset factus, si manifesto in maleficio teneretur, tamen, cum</td><td></td></tr><tr><td>accusator non adesset, Sthenium condemnari non oporteret. </td><td></td></tr><tr><td>Etenim si posset reus absente accusatore damnari, non ego</td><td></td></tr><tr><td>a Vibone Veliam parvulo navigio inter fugitivorum ac prae-</td><td>5</td></tr><tr><td>donum ac tua tela venissem, quo tempore omnis illa mea</td><td></td></tr><tr><td>festinatio fuit cum periculo capitis, ob eam causam ne tu ex</td><td></td></tr><tr><td>reis eximerere si ego ad diem non adfuissem. Quod igitur</td><td></td></tr><tr><td>tibi erat in tuo iudicio optatissimum, me cum citatus essem</td><td></td></tr><tr><td>non adesse, cur Sthenio non putasti prodesse oportere,</td><td>10</td></tr><tr><td>cum eius accusator non adfuisset? Itaque fecit ut exitus</td><td></td></tr><tr><td>principio simillimus reperiretur: quem absentem reum</td><td></td></tr><tr><td>fecerat, eum absente accusatore condemnat. </td><td></td></tr>
        </table>