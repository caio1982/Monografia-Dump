<table>
          <script>targetHit=0;</script>
          <tr><td>  Coniunctus igitur Sulpici aetati P. Antistius fuit, ra-</td><td>226.1</td></tr><tr><td>bula sane probabilis, qui multos cum tacuisset annos</td><td></td></tr><tr><td>neque contemni solum sed inrideri etiam solitus esset, in</td><td></td></tr><tr><td>tribunatu primum contra C. Iuli illam consulatus peti-</td><td></td></tr><tr><td>tionem extraordinariam veram causam agens est pro-</td><td>5</td></tr><tr><td>batus; et eo magis quod eandem causam cum ageret eius </td><td></td></tr><tr><td>conlega ille ipse Sulpicius, hic plura et acutiora dicebat.</td><td></td></tr><tr><td>itaque post tribunatum primo multae ad eum causae,</td><td></td></tr><tr><td>deinde omnes maxumae quaecumque erant deferebantur.</td><td></td></tr><tr><td>rem videbat acute, componebat diligenter, memoria vale-</td><td>227.1</td></tr><tr><td>bat; verbis non ille quidem ornatis utebatur, sed tamen</td><td></td></tr><tr><td>non abiectis; expedita autem erat et perfacile currens</td><td></td></tr><tr><td>oratio; et erat eius quidam tamquam habitus non inur-</td><td></td></tr><tr><td>banus; actio paulum cum vitio vocis tum etiam ineptiis</td><td>5</td></tr><tr><td>claudicabat. hic temporibus floruit iis, quibus inter pro-</td><td></td></tr><tr><td>fectionem reditumque L. Sullae sine iure fuit et sine ulla</td><td></td></tr><tr><td>dignitate res publica; hoc etiam magis probabatur, quod</td><td></td></tr><tr><td>erat ab oratoribus quaedam in foro solitudo. Sulpicius</td><td></td></tr><tr><td>occiderat, Cotta aberat et Curio; vivebat e reliquis patro-</td><td>10</td></tr><tr><td>nis eius aetatis nemo praeter Carbonem et Pomponium,</td><td></td></tr><tr><td>quorum utrumque facile superabat. inferioris autem</td><td>228.1</td></tr><tr><td>aetatis erat proxumus L. Sisenna, doctus vir et studiis</td><td></td></tr><tr><td>optimis deditus, bene Latine loquens, gnarus rei publicae,</td><td></td></tr><tr><td>non sine facetiis, sed neque laboris multi nec satis ver-</td><td></td></tr><tr><td>satus in causis; interiectusque inter duas aetates Hortensi</td><td>5</td></tr><tr><td>et Sulpici nec maiorem consequi poterat et minori necesse</td><td></td></tr><tr><td>erat cedere. huius omnis facultas ex historia ipsius per-</td><td></td></tr><tr><td>spici potest, quae cum facile omnis vincat superiores,</td><td></td></tr><tr><td>tum indicat tamen quantum absit a summo quamque</td><td></td></tr><tr><td>genus hoc scriptionis nondum sit satis Latinis litteris</td><td>10</td></tr><tr><td>inlustratum. nam Q. Hortensi admodum adulescentis</td><td></td></tr><tr><td>ingenium ut Phidiae signum simul aspectum et probatum</td><td></td></tr><tr><td>est. is L. Crasso Q. Scaevola consulibus primum in foro</td><td>229.1</td></tr><tr><td>dixit et apud hos ipsos quidem consules, et cum eorum</td><td></td></tr><tr><td>qui adfuerunt tum ipsorum consulum, qui omnibus intel-</td><td></td></tr><tr><td>legentia anteibant, iudicio discessit probatus. undeviginti </td><td></td></tr><tr><td>annos natus erat eo tempore, est autem L. Paullo C.</td><td>5</td></tr><tr><td>Marcello consulibus mortuus: ex quo videmus eum in</td><td></td></tr><tr><td>patronorum numero annos quattuor et quadraginta fuisse.</td><td></td></tr><tr><td>hoc de oratore paulo post plura dicemus; hoc autem loco</td><td></td></tr><tr><td>voluimus &lt;eius&gt; aetatem in disparem oratorum aetatem</td><td></td></tr><tr><td>includere. quamquam id quidem omnibus usu venire</td><td>10</td></tr><tr><td>necesse fuit, quibus paulo longior vita contigit, ut et cum</td><td></td></tr><tr><td>multo maioribus natu, quam essent ipsi, et cum aliquanto</td><td></td></tr><tr><td>minoribus compararentur. ut Accius isdem aedilibus ait</td><td></td></tr><tr><td>se et Pacuvium docuisse fabulam, quom ille octoginta,</td><td></td></tr><tr><td>ipse triginta annos natus esset: sic Hortensius non cum</td><td>230.1</td></tr><tr><td>suis aequalibus solum, sed et mea cum aetate et cum tua,</td><td></td></tr><tr><td>Brute, et cum aliquanto superiore coniungitur, si quidem</td><td></td></tr><tr><td>et Crasso vivo dicere solebat et magis iam etiam vigebat</td><td></td></tr><tr><td>Antonio; et cum Philippo iam sene pro Cn. Pompei bonis</td><td>5</td></tr><tr><td>dicens in illa causa, adulescens cum esset, princeps fuit</td><td></td></tr><tr><td>et in eorum, quos in Sulpici aetate posui, numerum facile</td><td></td></tr><tr><td>pervenerat et suos inter aequalis M. Pisonem M. Crassum</td><td></td></tr><tr><td>Cn. Lentulum P. Lentulum Suram longe praestitit et me</td><td></td></tr><tr><td>adulescentem nactus octo annis minorem, quam erat</td><td>10</td></tr><tr><td>ipse, multos annos in studio eiusdem laudis exercuit et</td><td></td></tr><tr><td>tecum simul, sicut ego pro multis, sic ille pro Appio</td><td></td></tr><tr><td>Claudio dixit paulo ante mortem. </td><td></td></tr>
        </table>