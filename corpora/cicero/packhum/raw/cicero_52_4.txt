<table>
          <script>targetHit=0;</script>
          <tr><td>  <span class="caps">Fannius.</span> Istuc quidem, Laeli, ita necesse est. Sed</td><td>16.1</td></tr><tr><td>quoniam amicitiae mentionem fecisti et sumus otiosi,</td><td></td></tr><tr><td>pergratum mihi feceris, spero item Scaevolae, si, quem</td><td></td></tr><tr><td>ad modum soles de ceteris rebus, quom ex te quae-</td><td></td></tr><tr><td>runtur, sic de amicitia disputaris quid sentias, qualem</td><td>5</td></tr><tr><td>existumes, quae praecepta des. </td><td></td></tr><tr><td>  <span class="caps">Scaevola.</span> Mihi vero erit gratum; atque id ipsum</td><td></td></tr><tr><td>cum tecum agere conarer, Fannius antevortit. Quam</td><td></td></tr><tr><td>ob rem utrique nostrum gratum admodum feceris. </td><td></td></tr><tr><td>  <span class="caps">Laelius.</span> Ego vero non gravarer, si mihi ipse</td><td>17.1</td></tr><tr><td>confiderem; nam et praeclara res est et sumus, ut</td><td></td></tr><tr><td>dixit Fannius, otiosi. Sed quis ego sum? aut quae est</td><td></td></tr><tr><td>in me facultas? doctorum est ista consuetudo, eaque</td><td></td></tr><tr><td>Graecorum, ut iis ponatur, de quo disputent quamvis</td><td>5</td></tr><tr><td>subito; magnum opus est egetque exercitatione non</td><td></td></tr><tr><td>parva. Quam ob rem, quae disputari de amicitia pos-</td><td></td></tr><tr><td>sunt, ab eis censeo petatis, qui ista profitentur; ego</td><td></td></tr><tr><td>vos hortari tantum possum, ut amicitiam omnibus</td><td></td></tr><tr><td>rebus humanis anteponatis; nihil est enim tam naturae</td><td>10</td></tr><tr><td>aptum, tam conveniens ad res vel secundas vel ad-</td><td></td></tr><tr><td>versas. Sed hoc primum sentio, nisi in bonis amici-</td><td>18.1</td></tr><tr><td>tiam esse non posse; neque id ad vivum reseco, ut</td><td></td></tr><tr><td>illi, qui haec subtilius disserunt, fortasse vere, sed ad</td><td></td></tr><tr><td>communem utilitatem parum; negant enim quemquam</td><td></td></tr><tr><td>esse virum bonum nisi sapientem. Sit ita sane; sed</td><td>5</td></tr><tr><td>eam sapientiam interpretantur, quam adhuc mortalis</td><td></td></tr><tr><td>nemo est consecutus, nos autem ea, quae sunt in usu</td><td></td></tr><tr><td>vitaque communi, non ea, quae finguntur aut optan-</td><td></td></tr><tr><td>tur, spectare debemus. Numquam ego dicam C. Fa-</td><td></td></tr><tr><td>bricium, M'. Curium, Ti. Coruncanium, quos sapientes</td><td>10</td></tr><tr><td>nostri maiores iudicabant, ad istorum normam fuisse</td><td></td></tr><tr><td>sapientes. Quare sibi habeant sapientiae nomen et invi-</td><td></td></tr><tr><td>diosum et obscurum, concedant, ut viri boni fuerint.</td><td></td></tr><tr><td>Ne id quidem facient, negabunt id nisi sapienti posse</td><td></td></tr><tr><td>concedi. Agamus igitur pingui, ut aiunt, Minerva. Qui </td><td>19.1</td></tr><tr><td>ita se gerunt, ita vivunt, ut eorum probetur fides, in-</td><td></td></tr><tr><td>tegritas, aequitas, liberalitas, nec sit in eis ulla cupi-</td><td></td></tr><tr><td>ditas, libido, audacia, sintque magna constantia, ut ii</td><td></td></tr><tr><td>fuerunt, modo quos nominavi, hos viros bonos, ut</td><td>5</td></tr><tr><td>habiti sunt, sic etiam appellandos putemus, quia se-</td><td></td></tr><tr><td>quantur, quantum homines possunt, naturam optimam</td><td></td></tr><tr><td>bene vivendi ducem. Sic enim mihi perspicere videor,</td><td></td></tr><tr><td>ita natos esse nos, ut inter omnes esset societas quae-</td><td></td></tr><tr><td>dam, maior autem, ut quisque proxume accederet. Ita-</td><td>10</td></tr><tr><td>que cives potiores quam peregrini, propinqui quam</td><td></td></tr><tr><td>alieni; cum his enim amicitiam natura ipsa peperit;</td><td></td></tr><tr><td>sed ea non satis habet firmitatis. Namque hoc prae-</td><td></td></tr><tr><td>stat amicitia propinquitati, quod ex propinquitate be-</td><td></td></tr><tr><td>nivolentia tolli potest, ex amicitia non potest; sublata</td><td>15</td></tr><tr><td>enim benivolentia amicitiae nomen tollitur, propinqui-</td><td></td></tr><tr><td>tatis manet. Quanta autem vis amicitiae sit, ex hoc</td><td>20.1</td></tr><tr><td>intellegi maxime potest, quod ex infinita societate ge-</td><td></td></tr><tr><td>neris humani, quam conciliavit ipsa natura, ita con-</td><td></td></tr><tr><td>tracta res est et adducta in angustum, ut omnis ca-</td><td></td></tr><tr><td>ritas aut inter duos aut inter paucos iungeretur. </td><td>5</td></tr>
        </table>