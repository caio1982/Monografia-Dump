<table>
          <script>targetHit=0;</script>
          <tr class="title first  date"><td>ix Kal<span class="snum">.</span> Apr<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>De Silio nilo plura cognovi ex praesente Sicca quam ex litteris</td><td>12.28.1.1</td></tr><tr><td>eius; scripserat enim diligenter. si igitur tu illum conveneris,</td><td></td></tr><tr><td>scribes ad me si quid videbitur. de quo putas ad me missum</td><td></td></tr><tr><td>esse, sit missum necne nescio; dictum quidem mihi certe nihil</td><td></td></tr><tr><td>est. tu igitur, ut coepisti; et si quid ita conficies, quod quidem</td><td>5</td></tr><tr><td>non arbitror fieri posse, ut illi probetur, Ciceronem, si tibi</td><td></td></tr><tr><td>placebit, adhibebis. eius aliquid interest videri illius causa</td><td></td></tr><tr><td>voluisse, mea quidem nihil nisi quod tu scis, quod ego magni</td><td></td></tr><tr><td>aestimo. </td><td></td></tr><tr><td>  Quod me ad meam consuetudinem revocas, fuit meum</td><td>2.1</td></tr><tr><td>quidem iam pridem rem publicam lugere, quod faciebam, sed</td><td></td></tr><tr><td>mitius; erat enim ubi acquiescerem. nunc plane non ego</td><td></td></tr><tr><td>victum nec vitam illam colere possum, nec in ea re quid &lt;aliis&gt;</td><td></td></tr><tr><td>videatur mihi puto curandum; mea mihi conscientia pluris est</td><td>5</td></tr><tr><td>quam omnium sermo. quod me ipse per litteras consolatus</td><td></td></tr><tr><td>sum, non paenitet me quantum profecerim. maerorem minui,</td><td></td></tr><tr><td>dolorem nec potui nec, si possem, vellem. </td><td></td></tr><tr><td>  De Triario, bene interpretaris voluntatem meam. tu vero</td><td>3.1</td></tr><tr><td>nihil nisi ut illi volent. amo illum mortuum, tutor sum liberis,</td><td></td></tr><tr><td>totam domum diligo. de Castriciano negotio, si Castricius pro</td><td></td></tr><tr><td>mancipiis pecuniam accipere volet eamque ei solvi ut nunc</td><td></td></tr><tr><td>solvitur, certe nihil est commodius. sin autem ita actum est ut</td><td>5</td></tr><tr><td>ipsa mancipia abduceret, non mihi videtur esse aequum (rogas</td><td></td></tr><tr><td>enim me ut tibi scribam quid mihi videatur; nolo enim negoti </td><td></td></tr><tr><td>Quintum fratrem quicquam habere); quod videor mihi intel-</td><td></td></tr><tr><td>lexisse tibi videri idem. </td><td></td></tr><tr><td>  Publilius, si aequinoctium exspectat, ut scribis Aledium</td><td>10</td></tr><tr><td>dicere, navigaturus videtur. mihi autem dixerat per Siciliam.</td><td></td></tr><tr><td>utrum et quando velim scire. et velim aliquando, cum erit</td><td></td></tr><tr><td>tuum commodum, Lentulum puerum visas eique de mancipiis</td><td></td></tr><tr><td>quae tibi videbitur attribuas. Piliae &lt;et&gt; Atticae salutem.</td><td></td></tr>
        </table>