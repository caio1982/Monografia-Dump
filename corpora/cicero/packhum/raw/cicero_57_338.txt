<table>
          <script>targetHit=0;</script>
          <tr class="title first  date"><td>prid<span class="snum">.</span> Kal<span class="snum">.</span> aut Kal<span class="snum">.</span> Quint<span class="snum">.</span> <span class="snum">45</span> in Arpinati</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Dic mihi, placetne tibi primum edere iniussu meo? hoc ne</td><td>13.21a.1.1</td></tr><tr><td>Hermodorus quidem faciebat, is qui Platonis libros solitus est</td><td></td></tr><tr><td>divulgare, ex quo 'λόγοισιν Ἑρμόδωρος'. quid illud? rectumne</td><td></td></tr><tr><td>existimas cuiquam &lt;ante quam&gt; Bruto, cui te auctore προσ-</td><td></td></tr><tr><td>φωνῶ? scripsit enim Balbus ad me se a te quintum de finibus</td><td>5</td></tr><tr><td>librum descripsisse; in quo non sane multa mutavi, sed tamen</td><td></td></tr><tr><td>quaedam. tu autem commode feceris si reliquos continueris,</td><td></td></tr><tr><td>ne et ἀδιόρθωτα habeat Balbus et ἕωλα Brutus. sed haec</td><td></td></tr><tr><td>hactenus, ne videar περὶ μικρὰ σπουδάζειν. etsi nunc quidem</td><td></td></tr><tr><td>maxima mihi sunt haec. quid est enim aliud? </td><td>10</td></tr><tr><td>  Varroni quidem quae scripsi te auctore ita propero mittere</td><td></td></tr><tr><td>ut iam Romam miserim describenda. ea si voles, statim habebis.</td><td></td></tr><tr><td>scripsi enim ad librarios ut fieret tuis, si tu velles, describendi</td><td></td></tr><tr><td>potestas. ea vero continebis quoad ipse te videam; quod</td><td></td></tr><tr><td>diligentissime facere soles cum a me tibi dictum est.  </td><td>15</td></tr><tr><td>  Quo modo autem fugit me tibi dicere? mirifice Caerellia</td><td>2.1</td></tr><tr><td>studio videlicet philosophiae flagrans describit a tuis: istos ipsos</td><td></td></tr><tr><td>de finibus habet. ego autem tibi confirmo (possum falli ut</td><td></td></tr><tr><td>homo) a meis eam non habere; numquam enim ab oculis meis</td><td></td></tr><tr><td>afuerunt. tantum porro aberat ut binos scriberent, vix singulos</td><td>5</td></tr><tr><td>confecerunt. tuorum tamen ego nullum delictum arbitror</td><td></td></tr><tr><td>itemque te volo existimare; a me enim praetermissum est ut</td><td></td></tr><tr><td>dicerem me eos exire nondum velle. hui, quam diu de nugis!</td><td></td></tr><tr><td>de re enim nihil habeo quod loquar. </td><td></td></tr><tr><td>  De Dolabella tibi adsentior. coheredes, ut scribis, in Tuscu-</td><td>3.1</td></tr><tr><td>lano. de Caesaris adventu scripsit ad me Balbus non ante Kal.</td><td></td></tr><tr><td>Sext. de Attica optime, quod levius ac lenius et quod fert</td><td></td></tr><tr><td>εὐκόλως. quod autem de illa nostra cogitatione scribis, in qua</td><td>4.1</td></tr><tr><td>nihil tibi cedo, ea quae novi valde probo, hominem, domum,</td><td></td></tr><tr><td>facultates. quod caput est, ipsum non novi sed audio laudabilia,</td><td></td></tr><tr><td>de Scrofa etiam proxime. accedit, si quid hoc ad rem, εὐγενέ-</td><td></td></tr><tr><td>στερος est etiam quam pater. coram igitur, et quidem pro-</td><td>5</td></tr><tr><td>penso animo ad probandum. accedit enim quod patrem, ut</td><td></td></tr><tr><td>scire te puto, plus etiam quam non modo tu sed quam ipse scit,</td><td></td></tr><tr><td>amo, idque et merito et iam diu. </td><td></td></tr>
        </table>