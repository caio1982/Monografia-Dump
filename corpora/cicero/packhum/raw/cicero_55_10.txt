<table>
          <script>targetHit=0;</script>
          <tr><td>  Deinceps, ut erat propositum, de beneficentia ac de</td><td>1.42.1</td></tr><tr><td>liberalitate dicatur, qua quidem nihil est naturae ho-</td><td></td></tr><tr><td>minis accommodatius, sed habet multas cautiones. Vi-</td><td></td></tr><tr><td>dendum est enim, primum ne obsit benignitas et iis</td><td></td></tr><tr><td>ipsis, quibus benigne videbitur fieri, et ceteris, deinde</td><td>5</td></tr><tr><td>ne maior benignitas sit, quam facultates, tum ut pro</td><td></td></tr><tr><td>dignitate cuique tribuatur; id enim est iustitiae fun-</td><td></td></tr><tr><td>damentum, ad quam haec referenda sunt omnia. Nam</td><td></td></tr><tr><td>et qui gratificantur cuipiam, quod obsit illi, cui pro-</td><td></td></tr><tr><td>desse velle videantur, non benefici neque liberales, sed</td><td>10</td></tr><tr><td>perniciosi assentatores iudicandi sunt, et qui aliis no-</td><td></td></tr><tr><td>cent, ut in alios liberales sint, in eadem sunt iniustitia,</td><td></td></tr><tr><td>ut si in suam rem aliena convertant. Sunt autem multi</td><td>43.1</td></tr><tr><td>et quidem cupidi splendoris et gloriae, qui eripiunt</td><td></td></tr><tr><td>aliis, quod aliis largiantur, ique arbitrantur se bene-</td><td></td></tr><tr><td>ficos in suos amicos visum iri, si locupletent eos qua-</td><td></td></tr><tr><td>cumque ratione. Id autem tantum abest, officio ut</td><td>5</td></tr><tr><td>nihil magis [officio] possit esse contrarium. Viden-</td><td></td></tr><tr><td>dum est igitur, ut ea liberalitate utamur. quae prosit</td><td></td></tr><tr><td>amicis, noceat nemini. Quare L. Sullae, C. Caesaris</td><td></td></tr><tr><td>pecuniarum translatio a iustis dominis ad alienos non</td><td></td></tr><tr><td>debet liberalis videri; nihil est enim liberale, quod</td><td>10</td></tr><tr><td>non idem iustum. Alter locus erat cautionis, ne be-</td><td>44.1</td></tr><tr><td>nignitas maior esset quam facultates, quod qui beni-</td><td></td></tr><tr><td>gniores volunt esse, quam res patitur, primum in eo </td><td></td></tr><tr><td>peccant, quod iniuriosi sunt in proximos; quas enim</td><td></td></tr><tr><td>copias his et suppeditari aequius est et relinqui eas</td><td>5</td></tr><tr><td>transferunt ad alienos. Inest autem in tali liberalitate</td><td></td></tr><tr><td>cupiditas plerumque rapiendi et auferendi per iniu-</td><td></td></tr><tr><td>riam, ut ad largiendum suppetant copiae. Videre</td><td></td></tr><tr><td>etiam licet plerosque non tam natura liberales quam</td><td></td></tr><tr><td>quadam gloria ductos, ut benefici videantur facere</td><td>10</td></tr><tr><td>multa, quae proficisci ab ostentatione magis quam a</td><td></td></tr><tr><td>voluntate videantur. Talis autem simulatio vanitati</td><td></td></tr><tr><td>est coniunctior quam aut liberalitati aut honestati.</td><td></td></tr><tr><td>Tertium est propositum, ut in beneficentia dilectus</td><td>45.1</td></tr><tr><td>esset dignitatis; in quo et mores eius erunt spectandi,</td><td></td></tr><tr><td>in quem beneficium conferetur, et animus erga nos et</td><td></td></tr><tr><td>communitas ac societas vitae et ad nostras utilitates</td><td></td></tr><tr><td>officia ante collata; quae ut concurrant omnia, opta-</td><td>5</td></tr><tr><td>bile est; si minus, plures causae maioresque ponderis</td><td></td></tr><tr><td>plus habebunt. </td><td></td></tr>
        </table>