<table>
          <script>targetHit=0;</script>
          <tr class="title first  "><td>ACADEMICI</td><td></td></tr><tr class="title  "><td>LIBRI QUATTUOR</td><td></td></tr><tr class="title last  "><td>LIBER PRIMUS </td><td></td></tr><tr><td>  In Cumano nuper cum mecum Atticus noster esset,</td><td>1.1.1</td></tr><tr><td>nuntiatum est nobis a M. Varrone venisse eum Roma</td><td></td></tr><tr><td>pridie vesperi et, nisi de via fessus esset, continuo</td><td></td></tr><tr><td>ad nos venturum fuisse. quod cum audissemus, nul-</td><td></td></tr><tr><td>lam moram interponendam putavimus quin videre-</td><td>5</td></tr><tr><td>mus hominem nobiscum et studiis eisdem et vetustate</td><td></td></tr><tr><td>amicitiae coniunctum; itaque confestim ad eum ire</td><td></td></tr><tr><td>perreximus. paulumque cum ab eius villa abessemus,</td><td></td></tr><tr><td>ipsum ad nos venientem vidimus; atque illum com-</td><td></td></tr><tr><td>plexi, ut mos amicorum est (satis enim longo inter-</td><td>10</td></tr><tr><td>vallo * * * ), ad suam villam reduximus. hic pauca primo.</td><td>2.1</td></tr><tr><td>atque ea percunctantibus nobis ecquid forte Roma</td><td></td></tr><tr><td>novi. </td><td></td></tr><tr><td>  &lt;Tum&gt; Atticus 'Omitte ista quae nec percunctari</td><td></td></tr><tr><td>nec audire sine molestia possumus quaeso' inquit 'et</td><td>5</td></tr><tr><td>quaere potius ecquid ipse novi. silent enim diutius</td><td></td></tr><tr><td>Musae Varronis quam solebant, nec tamen istum</td><td></td></tr><tr><td>cessare sed celare quae scribat existimo.' </td><td></td></tr><tr><td>  'Minime vero' inquit ille; 'intemperantis enim arbi-</td><td></td></tr><tr><td>tror esse scribere quod occultari velit; sed habeo</td><td>10</td></tr><tr><td>magnum opus in manibus, quae iam pridem; ad hunc </td><td></td></tr><tr><td>enim ipsum' (me autem dicebat) 'quaedam institui,</td><td></td></tr><tr><td>quae et sunt magna sane et limantur a me poli-</td><td></td></tr><tr><td>tius.' </td><td></td></tr><tr><td>  Et ego 'Ista quidem' inquam 'Varro iam diu expec-</td><td>3.1</td></tr><tr><td>tans non audeo tamen flagitare; audivi enim e Libone</td><td></td></tr><tr><td>nostro, cuius nosti studium (nihil enim eius modi celare</td><td></td></tr><tr><td>possumus), non te ea intermittere sed accuratius trac-</td><td></td></tr><tr><td>tare nec de manibus umquam deponere. illud autem</td><td>5</td></tr><tr><td>mihi ante hoc tempus numquam in mentem venit a</td><td></td></tr><tr><td>te requirere. sed nunc postea quam sum ingressus</td><td></td></tr><tr><td>res eas quas tecum simul didici mandare monumen-</td><td></td></tr><tr><td>tis philosophiamque veterem illam a Socrate ortam</td><td></td></tr><tr><td>Latinis litteris illustrare, quaero quid sit cur cum</td><td>10</td></tr><tr><td>multa scribas genus hoc praetermittas, praesertim cum</td><td></td></tr><tr><td>et ipse in eo excellas et id studium totaque ea res</td><td></td></tr><tr><td>longe ceteris et studiis et artibus antecedat.' </td><td></td></tr><tr><td>  Tum ille: 'Rem a me saepe deliberatam et mul-</td><td>4.1</td></tr><tr><td>tum agitatam requiris. itaque non haesitans respon-</td><td></td></tr><tr><td>debo, sed ea dicam quae mihi sunt in promptu, quod</td><td></td></tr><tr><td>ista ipsa de re multum ut dixi et diu cogitavi. nam</td><td></td></tr><tr><td>cum philosophiam viderem diligentissime Graecis</td><td>5</td></tr><tr><td>litteris explicatam, existimavi si qui de nostris eius</td><td></td></tr><tr><td>studio tenerentur, si essent Graecis doctrinis eruditi,</td><td></td></tr><tr><td>Graeca potius quam nostra lecturos, sin a Graecorum</td><td></td></tr><tr><td>artibus et disciplinis abhorrerent, ne haec quidem</td><td></td></tr><tr><td>curaturos, quae sine eruditione Graeca intellegi non</td><td>10</td></tr><tr><td>possunt. itaque ea nolui scribere quae nec indocti</td><td></td></tr><tr><td>intellegere possent nec docti legere curarent. Vides</td><td>5.1</td></tr><tr><td>autem eadem ipse; didicisti enim non posse nos Ama-</td><td></td></tr><tr><td>finii aut Rabirii similes esse, qui nulla arte adhibita</td><td></td></tr><tr><td>de rebus ante oculos positis vulgari sermone disputant,</td><td></td></tr><tr><td>nihil definiunt nihil partiuntur nihil apta interrogatione</td><td>5</td></tr><tr><td>concludunt, nullam denique artem esse nec dicendi nec </td><td></td></tr><tr><td>disserendi putant; nos autem praeceptis dialecticorum</td><td></td></tr><tr><td>et oratorum etiam, quoniam utramque vim virtutem</td><td></td></tr><tr><td>esse nostri putant, sic parentes ut legibus verbis</td><td></td></tr><tr><td>quoque novis cogimur uti, quae docti ut dixi a</td><td>10</td></tr><tr><td>Graecis petere malent, indocti ne a nobis quidem</td><td></td></tr><tr><td>accipient, ut frustra omnis suscipiatur &lt;labor&gt;. Iam</td><td>6.1</td></tr><tr><td>vero physica, si Epicurum id est si Democritum pro-</td><td></td></tr><tr><td>barem, possem scribere ita plane ut Amafinius. quid</td><td></td></tr><tr><td>est enim magnum, cum causas rerum efficientium</td><td></td></tr><tr><td>sustuleris, de corpusculorum (ita enim appellat atomos)</td><td>5</td></tr><tr><td>concursione fortuita loqui? nostra tu physica nosti;</td><td></td></tr><tr><td>quae cum contineantur ex effectione et ex materia ea</td><td></td></tr><tr><td>quam fingit et format effectio, adhibenda etiam geo-</td><td></td></tr><tr><td>metria est; quam quibusnam quisquam enuntiare verbis</td><td></td></tr><tr><td>aut quem ad intellegendum poterit adducere? Haec</td><td>10</td></tr><tr><td>ipsa de vita et moribus et de expetendis fugiendisque</td><td></td></tr><tr><td>rebus illi simpliciter, pecudis enim et hominis idem</td><td></td></tr><tr><td>bonum esse censent; apud nostros autem non ignoras</td><td></td></tr><tr><td>quae sit et quanta subtilitas. sive enim Zenonem se-</td><td>7.1</td></tr><tr><td>quare, magnum est efficere ut quis intellegat quid</td><td></td></tr><tr><td>sit illud verum et simplex bonum quod non possit</td><td></td></tr><tr><td>ab honestate seiungi (quod bonum quale sit negat</td><td></td></tr><tr><td>omnino Epicurus &lt;se&gt; sine voluptatibus sensum mo-</td><td>5</td></tr><tr><td>ventibus ne suspicari &lt;quidem&gt;); si vero Academiam</td><td></td></tr><tr><td>veterem persequemur, quam nos ut scis probamus,</td><td></td></tr><tr><td>quam erit illa acute explicanda nobis, quam argute</td><td></td></tr><tr><td>quam obscure etiam contra Stoicos disserendum. To-</td><td></td></tr><tr><td>tum igitur illud philosophiae studium mihi quidem</td><td>10</td></tr><tr><td>ipse sumo et ad vitae constantiam quantum possum </td><td></td></tr><tr><td>et ad delectationem animi, nec ullum arbitror, ut apud</td><td></td></tr><tr><td>Platonem est, maius aut melius a diis datum munus</td><td></td></tr><tr><td>homini; sed meos amicos in quibus est studium in</td><td>8.1</td></tr><tr><td>Graeciam mitto id est ad Graecos ire iubeo, ut ex [a]</td><td></td></tr><tr><td>fontibus potius hauriant quam rivulos consectentur.</td><td></td></tr><tr><td>quae autem nemo adhuc docuerat nec erat unde stu-</td><td></td></tr><tr><td>diosi scire possent, ea quantum potui (nihil enim</td><td>5</td></tr><tr><td>magnopere meorum miror) feci ut essent nota nostris;</td><td></td></tr><tr><td>a Graecis enim peti non poterant ac post L. Aelii</td><td></td></tr><tr><td>nostri occasum ne a Latinis quidem. et tamen in illis</td><td></td></tr><tr><td>veteribus nostris, quae Menippum imitati non inter-</td><td></td></tr><tr><td>pretati quadam hilaritate conspersimus, multa ad-</td><td>10</td></tr><tr><td>mixta ex intima philosophia, multa dicta dialectice,</td><td></td></tr><tr><td>quae quo facilius minus docti intellegerent, iucundi-</td><td></td></tr><tr><td>tate quadam ad legendum invitati; in laudationibus,</td><td></td></tr><tr><td>in his ipsis antiquitatum prooemiis philosophiae</td><td></td></tr><tr><td>&lt;more&gt; scribere voluimus, si modo consecuti sumus.' </td><td>15</td></tr><tr><td>  Tum ego 'Sunt' inquam 'ista Varro. nam nos in</td><td>9.1</td></tr><tr><td>nostra urbe peregrinantis errantisque tamquam hospi-</td><td></td></tr><tr><td>tes tui libri quasi domum deduxerunt, ut possemus</td><td></td></tr><tr><td>aliquando qui et ubi essemus agnoscere. tu aetatem</td><td></td></tr><tr><td>patriae tu descriptiones temporum, tu sacrorum iura</td><td>5</td></tr><tr><td>tu sacerdotum, tu domesticam tu bellicam discipli-</td><td></td></tr><tr><td>nam, tu sedum regionum locorum tu omnium divi-</td><td></td></tr><tr><td>narum humanarumque rerum nomina genera officia</td><td></td></tr><tr><td>causas aperuisti; plurimum quidem poetis nostris</td><td></td></tr><tr><td>omninoque Latinis et litteris luminis et verbis attulisti</td><td>10</td></tr><tr><td>atque ipse varium et elegans omni fere numero poema</td><td></td></tr><tr><td>fecisti, philosophiamque multis locis inchoasti, ad im- </td><td></td></tr><tr><td>pellendum satis, ad edocendum parum. Causam autem</td><td>10.1</td></tr><tr><td>probabilem tu quidem affers: aut enim Graeca legere</td><td></td></tr><tr><td>malent qui erunt eruditi, aut ne haec quidem qui</td><td></td></tr><tr><td>illa nescient. sed eam mihi non sane probas; immo</td><td></td></tr><tr><td>vero et haec qui illa non poterunt, et qui Graeca</td><td>5</td></tr><tr><td>poterunt non contemnent sua. quid enim causae est</td><td></td></tr><tr><td>cur poetas Latinos Graecis litteris eruditi legant, phi-</td><td></td></tr><tr><td>losophos non legant? an quia delectat Ennius Pacu-</td><td></td></tr><tr><td>vius Accius multi alii, qui non verba sed vim Graeco-</td><td></td></tr><tr><td>rum expresserunt poetarum—quanto magis philo-</td><td>10</td></tr><tr><td>sophi delectabunt, si ut illi Aeschylum Sophoclem</td><td></td></tr><tr><td>Euripidem sic hi Platonem imitentur Aristotelem Theo-</td><td></td></tr><tr><td>phrastum. oratores quidem laudari video si qui e</td><td></td></tr><tr><td>nostris Hyperidem sint aut Demosthenem imitati. Ego</td><td>11.1</td></tr><tr><td>autem Varro (dicam enim ut res est), dum me am-</td><td></td></tr><tr><td>bitio dum honores dum causae, dum rei publicae non</td><td></td></tr><tr><td>solum cura sed quaedam etiam procuratio multis offi-</td><td></td></tr><tr><td>ciis implicatum et constrictum tenebat, animo haec</td><td>5</td></tr><tr><td>inclusa habebam et ne obsolescerent renovabam cum</td><td></td></tr><tr><td>licebat legendo; nunc vero et fortunae gravissimo per-</td><td></td></tr><tr><td>cussus vulnere et administratione rei publicae libera-</td><td></td></tr><tr><td>tus doloris medicinam a philosophia peto et otii oblec-</td><td></td></tr><tr><td>tationem hanc honestissimam iudico. aut enim huic</td><td>10</td></tr><tr><td>aetati hoc maxime aptum est, aut his rebus si quas</td><td></td></tr><tr><td>dignas laude gessimus hoc in primis consentaneum,</td><td></td></tr><tr><td>aut etiam ad nostros cives erudiendos nihil utilius,</td><td></td></tr><tr><td>aut si haec ita non sunt nihil aliud video quod agere</td><td></td></tr><tr><td>possimus. Brutus quidem noster excellens omni genere</td><td>12.1</td></tr><tr><td>laudis sic philosophiam Latinis litteris persequitur ni- </td><td></td></tr><tr><td>hil ut isdem de rebus Graeca desideres; et eandem</td><td></td></tr><tr><td>quidem sententiam sequitur quam tu, nam Aristum</td><td></td></tr><tr><td>Athenis audivit aliquamdiu, cuius tu fratrem Anti-</td><td>5</td></tr><tr><td>ochum. quam ob rem da quaeso te huic etiam generi</td><td></td></tr><tr><td>litterarum.' </td><td></td></tr><tr><td>  Tum ille: 'Istuc quidem considerabo, nec vero sine</td><td>13.1</td></tr><tr><td>te. sed de te ipso quid est' inquit 'quod audio?' </td><td></td></tr><tr><td>  'Quanam' inquam 'de re?' </td><td></td></tr><tr><td>  VA. 'Relictam a te veterem Academiam' inquit, 'trac-</td><td></td></tr><tr><td>tari autem novam.' </td><td>5</td></tr><tr><td>  'Quid ergo' inquam 'Antiocho id magis licuerit</td><td></td></tr><tr><td>nostro familiari, remigrare in domum veterem e nova,</td><td></td></tr><tr><td>quam nobis in novam e vetere? certe enim recentissima</td><td></td></tr><tr><td>quaeque sunt correcta et emendata maxime. quam-</td><td></td></tr><tr><td>quam Antiochi magister Philo, magnus vir ut tu existi-</td><td>10</td></tr><tr><td>mas ipse, †negaret in libris, quod coram etiam ex</td><td></td></tr><tr><td>ipso audiebamus, duas Academias esse, erroremque</td><td></td></tr><tr><td>eorum qui ita putarent coarguit.' </td><td></td></tr><tr><td>  VA. 'Est' inquit 'ut dicis; sed ignorare te non arbi-</td><td></td></tr><tr><td>tror quae contra Philonis Antiochus scripserit.' </td><td>15</td></tr><tr><td>  CIC. 'Immo vero et ista et totam veterem Academiam,</td><td>14.1</td></tr><tr><td>a qua absum tam diu, renovari a te nisi molestum</td><td></td></tr><tr><td>est velim', et simul 'adsidamus' inquam 'si videtur.' </td><td></td></tr><tr><td>  VA. 'Sane istuc quidem' inquit, 'sum enim admodum</td><td></td></tr><tr><td>infirmus. sed videamus idemne Attico placeat fieri</td><td>5</td></tr><tr><td>a me quod te velle video.' </td><td></td></tr><tr><td>  'Mihi vero' ille; 'quid est enim quod malim quam</td><td></td></tr><tr><td>ex Antiocho iam pridem audita recordari et simul</td><td></td></tr><tr><td>videre satisne ea commode dici possint Latine?' </td><td></td></tr><tr><td>  Quae cum essent dicta, in conspectu consedimus</td><td>10</td></tr><tr><td>omnes.  </td><td></td></tr><tr><td>  Tum Varro ita exorsus est: 'Socrates mihi vide-</td><td>15.1</td></tr><tr><td>tur, id quod constat inter omnes, primus a rebus</td><td></td></tr><tr><td>occultis et ab ipsa natura involutis, in quibus omnes</td><td></td></tr><tr><td>ante eum philosophi occupati fuerunt, avocavisse phi-</td><td></td></tr><tr><td>losophiam et ad vitam communem adduxisse, ut de</td><td>5</td></tr><tr><td>virtutibus et de vitiis omninoque de bonis rebus et</td><td></td></tr><tr><td>malis quaereret, caelestia autem vel procul esse a</td><td></td></tr><tr><td>nostra cognitione censeret vel, si maxime cognita</td><td></td></tr><tr><td>essent, nihil tamen ad bene vivendum. hic in omnibus</td><td>16.1</td></tr><tr><td>fere sermonibus, qui ab is qui illum audierunt per-</td><td></td></tr><tr><td>scripti varie copioseque sunt, ita disputat ut nihil</td><td></td></tr><tr><td>affirmet ipse refellat alios, nihil se scire dicat nisi</td><td></td></tr><tr><td>id ipsum, eoque praestare ceteris, quod illi quae</td><td>5</td></tr><tr><td>nesciant scire se putent, ipse se nihil scire id unum</td><td></td></tr><tr><td>sciat, ob eamque rem se arbitrari ab Apolline omnium</td><td></td></tr><tr><td>sapientissimum esse dictum, quod haec esset una</td><td></td></tr><tr><td>hominis sapientia, non arbitrari sese scire quod nesciat.</td><td></td></tr><tr><td>quae cum diceret constanter et in ea sententia per-</td><td>10</td></tr><tr><td>maneret, omnis eius oratio tantum in virtute laudanda</td><td></td></tr><tr><td>et in hominibus ad virtutis studium cohortandis con-</td><td></td></tr><tr><td>sumebatur, ut e Socraticorum libris maximeque Pla-</td><td></td></tr><tr><td>tonis intellegi potest. Platonis autem auctoritate,</td><td>17.1</td></tr><tr><td>qui varius et multiplex et copiosus fuit, una et con-</td><td></td></tr><tr><td>sentiens duobus vocabulis philosophiae forma instituta</td><td></td></tr><tr><td>est Academicorum et Peripateticorum, qui rebus con-</td><td></td></tr><tr><td>gruentes nominibus differebant. nam cum Speusip-</td><td>5</td></tr><tr><td>pum sororis filium Plato philosophiae quasi heredem</td><td></td></tr><tr><td>reliquisset, duo autem praestantissimo studio atque</td><td></td></tr><tr><td>doctrina, Xenocratem Calchedonium et Aristotelem</td><td></td></tr><tr><td>Stagiritem, qui erant cum Aristotele Peripatetici dicti</td><td></td></tr><tr><td>sunt, quia disputabant inambulantes in Lycio, illi </td><td>10</td></tr><tr><td>autem, quia Platonis instituto in Academia, quod est</td><td></td></tr><tr><td>alterum gymnasium, coetus erant et sermones habere</td><td></td></tr><tr><td>soliti, e loci vocabulo nomen habuerunt. sed utrique</td><td></td></tr><tr><td>Platonis ubertate completi certam quandam disciplinae</td><td></td></tr><tr><td>formulam composuerunt et eam quidem plenam ac</td><td>15</td></tr><tr><td>refertam, illam autem Socraticam dubitanter de omni-</td><td></td></tr><tr><td>bus rebus et nulla affirmatione adhibita consuetudinem</td><td></td></tr><tr><td>disserendi reliquerunt. ita facta est, quod minime</td><td></td></tr><tr><td>Socrates probabat, ars quaedam philosophiae et rerum</td><td></td></tr><tr><td>ordo et descriptio disciplinae. Quae quidem erat primo</td><td>18.1</td></tr><tr><td>duobus ut dixi nominibus una; nihil enim inter Peri-</td><td></td></tr><tr><td>pateticos et illam veterem Academiam differebat. abun-</td><td></td></tr><tr><td>dantia quadam ingenii praestabat, ut mihi quidem</td><td></td></tr><tr><td>videtur, Aristoteles, sed idem fons erat utrisque et</td><td>5</td></tr><tr><td>eadem rerum expetendarum fugiendarumque partitio. </td><td></td></tr><tr><td>  Sed quid ago' inquit 'aut sumne sanus qui haec</td><td></td></tr><tr><td>vos doceo? nam etsi non sus Minervam ut aiunt,</td><td></td></tr><tr><td>tamen inepte quisquis Minervam docet.' </td><td></td></tr><tr><td>  Tum Atticus 'Tu vero' inquit 'perge Varro; valde</td><td>10</td></tr><tr><td>enim amo nostra atque nostros, meque ista delectant</td><td></td></tr><tr><td>cum Latine dicuntur et isto modo.' </td><td></td></tr><tr><td>  'Quid me' inquam 'putas, qui philosophiam iam pro-</td><td></td></tr><tr><td>fessus sim populo nostro me exhibiturum.' </td><td></td></tr><tr><td>  VA. 'Pergamus igitur' inquit, 'quoniam placet. Fuit</td><td>19.1</td></tr><tr><td>ergo iam accepta a Platone philosophandi ratio tri-</td><td></td></tr><tr><td>plex, una de vita et moribus, altera de natura et</td><td></td></tr><tr><td>rebus occultis, tertia de disserendo et quid verum quid</td><td></td></tr><tr><td>falsum quid rectum in oratione pravumve quid con-</td><td>5</td></tr><tr><td>sentiens quid repugnet iudicando.  </td><td></td></tr><tr><td>  Ac primum illam partem bene vivendi a natura</td><td></td></tr><tr><td>petebant eique parendum esse dicebant, neque ulla</td><td></td></tr><tr><td>alia in re nisi in natura quaerendum esse illud sum-</td><td></td></tr><tr><td>mum bonum quo omnia referrentur, constituebantque</td><td>10</td></tr><tr><td>extremum esse rerum expetendarum et finem bonorum</td><td></td></tr><tr><td>adeptum esse omnia e natura et animo et corpore</td><td></td></tr><tr><td>et vita. corporis autem alia ponebant esse in toto</td><td></td></tr><tr><td>alia in partibus, valetudinem vires pulchritudinem</td><td></td></tr><tr><td>in toto, in partibus autem sensus integros et praestan-</td><td>15</td></tr><tr><td>tiam aliquam partium singularum, ut in pedibus ce-</td><td></td></tr><tr><td>leritatem, vim in manibus, claritatem in voce, in lingua</td><td></td></tr><tr><td>etiam explanatam vocum impressionem; animi autem</td><td>20.1</td></tr><tr><td>quae essent ad comprehendendam ingeniis virtutem</td><td></td></tr><tr><td>idonea, eaque ab his in naturam et mores divide-</td><td></td></tr><tr><td>bantur. naturae celeritatem ad discendum et memo-</td><td></td></tr><tr><td>riam dabant, quorum utrumque mentis esset proprium</td><td>5</td></tr><tr><td>et ingenii; morum autem putabant studia esse et quasi</td><td></td></tr><tr><td>consuetudinem, quam partim assiduitate exercitatio-</td><td></td></tr><tr><td>nis partim ratione formabant, in quibus erat ipsa philo-</td><td></td></tr><tr><td>sophia; in qua quod inchoatum est neque &lt;absolu-</td><td></td></tr><tr><td>tum&gt; progressio quaedam ad virtutem appellatur,</td><td>10</td></tr><tr><td>quod autem absolutum, id est virtus, quasi perfectio</td><td></td></tr><tr><td>naturae omniumque rerum quas in animis ponunt una</td><td></td></tr><tr><td>res optima. ergo haec animorum; vitae autem (id enim</td><td>21.1</td></tr><tr><td>erat tertium) adiuncta esse dicebant quae ad virtutis</td><td></td></tr><tr><td>usum valerent. Iam virtus in animi bonis et in cor-</td><td></td></tr><tr><td>poris cernitur et in quibusdam quae non tam naturae</td><td></td></tr><tr><td>quam beatae vitae adiuncta sunt. hominem enim esse</td><td>5</td></tr><tr><td>censebant quasi partem quandam civitatis et universi</td><td></td></tr><tr><td>generis humani, eumque esse coniunctum cum homini-</td><td></td></tr><tr><td>bus humana quadam societate. ac de summo quidem </td><td></td></tr><tr><td>atque naturali bono sic agunt; cetera autem pertinere</td><td></td></tr><tr><td>ad id putant aut adaugendum aut [ad] tenendum, ut</td><td>10</td></tr><tr><td>divitias ut opes ut gloriam ut gratiam. Ita tripertita</td><td></td></tr><tr><td>ab his inducitur ratio bonorum, atque haec illa sunt</td><td>22.1</td></tr><tr><td>tria genera quae putant plerique Peripateticos dicere.</td><td></td></tr><tr><td>id quidem non falso; est enim haec partitio illorum;</td><td></td></tr><tr><td>illud imprudenter, si alios esse Academicos qui tum</td><td></td></tr><tr><td>appellarentur alios Peripateticos arbitrantur. commu-</td><td>5</td></tr><tr><td>nis haec ratio, et utrisque hic bonorum finis videbatur,</td><td></td></tr><tr><td>adipisci quae essent prima in natura quaeque ipsa</td><td></td></tr><tr><td>per sese expetenda aut omnia aut maxima; ea sunt</td><td></td></tr><tr><td>autem maxima, quae in ipso animo atque in ipsa vir-</td><td></td></tr><tr><td>tute versantur. itaque omnis illa antiqua philosophia</td><td>10</td></tr><tr><td>sensit in una virtute esse positam beatam vitam, nec</td><td></td></tr><tr><td>tamen beatissimam nisi adiungerentur etiam corporis</td><td></td></tr><tr><td>et cetera quae supra dicta sunt ad virtutis usum ido-</td><td></td></tr><tr><td>nea. Ex hac descriptione agendi quoque aliquid in</td><td>23.1</td></tr><tr><td>vita et officii ipsius initium reperiebatur, quod erat</td><td></td></tr><tr><td>in conservatione &lt;sui et in appetitione&gt; earum rerum</td><td></td></tr><tr><td>quas natura praescriberet. hinc gignebatur fuga desi-</td><td></td></tr><tr><td>diae voluptatumque contemptio, ex quo laborum do-</td><td>5</td></tr><tr><td>lorumque susceptio multorum magnorum&lt;que&gt; recti</td><td></td></tr><tr><td>honestique causa et earum rerum quae erant con-</td><td></td></tr><tr><td>gruentes cum praescriptione naturae; unde et amicitia</td><td></td></tr><tr><td>exsistebat et iustitia atque aequitas, eaeque et vo-</td><td></td></tr><tr><td>luptatibus et multis vitae commodis anteponeban-</td><td>10</td></tr><tr><td>tur. Haec quidem fuit apud eos morum institutio et</td><td></td></tr><tr><td>eius partis quam primam posui forma atque de-</td><td></td></tr><tr><td>scriptio. </td><td></td></tr><tr><td>  De natura autem (id enim sequebatur) ita dice-</td><td>24.1</td></tr><tr><td>bant ut eam dividerent in res duas, ut altera esset </td><td></td></tr><tr><td>efficiens, altera autem quasi huic se praebens, eaque</td><td></td></tr><tr><td>efficeretur aliquid. in eo quod efficeret vim esse cense-</td><td></td></tr><tr><td>bant, in eo autem quod efficeretur tantum modo ma-</td><td>5</td></tr><tr><td>teriam quandam; in utroque tamen utrumque: neque</td><td></td></tr><tr><td>enim materiam ipsam cohaerere potuisse si nulla vi</td><td></td></tr><tr><td>contineretur, neque vim sine aliqua materia; nihil est</td><td></td></tr><tr><td>enim quod non alicubi esse cogatur. sed quod ex</td><td></td></tr><tr><td>utroque, id iam corpus et quasi qualitatem quandam</td><td>10</td></tr><tr><td>nominabant—dabitis enim profecto ut in rebus inusi-</td><td></td></tr><tr><td>tatis, quod Graeci ipsi faciunt a quibus haec iam diu</td><td></td></tr><tr><td>tractantur, utamur verbis interdum inauditis.' 'Nos</td><td>25.1</td></tr><tr><td>vero' inquit Atticus; 'quin etiam Graecis licebit utare</td><td></td></tr><tr><td>cum voles, si te Latina forte deficient.' VA. 'Bene</td><td></td></tr><tr><td>sane facis; sed enitar ut Latine loquar, nisi in huiusce</td><td></td></tr><tr><td>modi verbis ut philosophiam aut rhetoricam aut phy-</td><td>5</td></tr><tr><td>sicam aut dialecticam appellem, quibus ut aliis mul-</td><td></td></tr><tr><td>tis consuetudo iam utitur pro Latinis. qualitates igi-</td><td></td></tr><tr><td>tur appellavi quas ποιότητας Graeci vocant, quod ipsum</td><td></td></tr><tr><td>apud Graecos non est vulgi verbum sed philosopho-</td><td></td></tr><tr><td>rum, atque id in multis; dialecticorum vero verba nulla</td><td>10</td></tr><tr><td>sunt publica, suis utuntur. et id quidem commune</td><td></td></tr><tr><td>omnium fere est artium; aut enim nova sunt rerum</td><td></td></tr><tr><td>novarum facienda nomina aut ex aliis transferenda.</td><td></td></tr><tr><td>quod si Graeci faciunt qui in his rebus tot iam saecla</td><td></td></tr><tr><td>versantur, quanto id nobis magis concedendum est,</td><td>15</td></tr><tr><td>qui haec nunc primum tractare conamur.' 'Tu vero'</td><td>26.1</td></tr><tr><td>inquam 'Varro bene etiam meriturus mihi videris de</td><td></td></tr><tr><td>tuis civibus, si eos non modo copia rerum auxeris,</td><td></td></tr><tr><td>ut effecisti, sed etiam verborum.' VA. 'Audebimus</td><td></td></tr><tr><td>ergo' inquit 'novis verbis uti te auctore, si necesse</td><td>5</td></tr><tr><td>erit.—earum igitur qualitatum sunt aliae principes </td><td></td></tr><tr><td>aliae ex his ortae. principes sunt unius modi et sim-</td><td></td></tr><tr><td>plices; ex his autem ortae variae sunt et quasi multi-</td><td></td></tr><tr><td>formes. itaque aer (hoc quoque utimur enim pro La-</td><td></td></tr><tr><td>tino) et ignis et aqua et terra prima sunt; ex his autem</td><td>10</td></tr><tr><td>ortae animantium formae earumque rerum quae gig-</td><td></td></tr><tr><td>nuntur e terra. ergo illa initia et ut e Graeco vertam</td><td></td></tr><tr><td>elementa dicuntur; e quibus aer et ignis movendi vim</td><td></td></tr><tr><td>habent et efficiendi, reliquae partes accipiendi et quasi</td><td></td></tr><tr><td>patiendi, aquam dico et terram. quintum genus, e</td><td>15</td></tr><tr><td>quo essent astra mentesque, singulare eorumque quat-</td><td></td></tr><tr><td>tuor quae supra dixi dissimile Aristoteles quoddam</td><td></td></tr><tr><td>esse rebatur. Sed subiectam putant omnibus sine</td><td>27.1</td></tr><tr><td>ulla specie atque carentem omni illa qualitate (facia-</td><td></td></tr><tr><td>mus enim tractando usitatius hoc verbum et tritius)</td><td></td></tr><tr><td>materiam quandam, ex qua omnia expressa atque ef-</td><td></td></tr><tr><td>fecta sint, quae tota omnia accipere possit omnibusque</td><td>5</td></tr><tr><td>modis mutari atque ex omni parte eoque etiam interire,</td><td></td></tr><tr><td>non in nihilum sed in suas partes, quae infinite secari</td><td></td></tr><tr><td>ac dividi possint, cum sit nihil omnino in rerum</td><td></td></tr><tr><td>natura minimum quod dividi nequeat. quae autem</td><td></td></tr><tr><td>moveantur omnia intervallis moveri, quae intervalla</td><td>10</td></tr><tr><td>item infinite dividi possint. et cum ita moveatur</td><td>28.1</td></tr><tr><td>illa vis quam qualitatem esse diximus, et cum sic</td><td></td></tr><tr><td>ultro citroque versetur, et materiam ipsam totam</td><td></td></tr><tr><td>penitus commutari putant et illa effici quae appellant</td><td></td></tr><tr><td>qualia; e quibus in omni natura cohaerente et con-</td><td>5</td></tr><tr><td>tinuata cum omnibus suis partibus unum effectum esse</td><td></td></tr><tr><td>mundum, extra quem nulla pars materiae sit nullum-</td><td></td></tr><tr><td>que corpus. Partis autem esse mundi omnia quae</td><td></td></tr><tr><td>insint in eo, quae natura sentiente teneantur, in qua </td><td></td></tr><tr><td>ratio perfecta insit, quae sit eadem sempiterna (nihil</td><td>10</td></tr><tr><td>enim valentius esse a quo intereat); quam vim ani-</td><td>29.1</td></tr><tr><td>mum esse dicunt mundi, eandemque esse mentem sa-</td><td></td></tr><tr><td>pientiamque perfectam, quem deum appellant, om-</td><td></td></tr><tr><td>niumque rerum quae sunt ei subiectae quasi pruden-</td><td></td></tr><tr><td>tiam quandam procurantem caelestia maxime, deinde</td><td>5</td></tr><tr><td>in terris ea quae pertineant ad homines; quam inter-</td><td></td></tr><tr><td>dum eandem necessitatem appellant, quia nihil aliter</td><td></td></tr><tr><td>possit atque ab ea constitutum sit, inter&lt;dum&gt; * * * quasi</td><td></td></tr><tr><td>fatalem et immutabilem continuationem ordinis sempi-</td><td></td></tr><tr><td>terni, non numquam quidem eandem fortunam, quod</td><td>10</td></tr><tr><td>efficiat multa improvisa et necopinata nobis propter</td><td></td></tr><tr><td>obscuritatem ignorationemque causarum. </td><td></td></tr><tr><td>  Tertia deinde philosophiae pars, quae erat in ra-</td><td>30.1</td></tr><tr><td>tione et in disserendo, sic tractabatur ab utrisque.</td><td></td></tr><tr><td>Quamquam oriretur a sensibus tamen non esse iudi-</td><td></td></tr><tr><td>cium veritatis in sensibus. mentem volebant rerum</td><td></td></tr><tr><td>esse iudicem, solam censebant idoneam cui credere-</td><td>5</td></tr><tr><td>tur, quia sola cerneret id quod semper esset simplex</td><td></td></tr><tr><td>et unius modi et tale quale esset (hanc illi ἰδέαν appel-</td><td></td></tr><tr><td>labant, iam a Platone ita nominatam, nos recte spe-</td><td></td></tr><tr><td>ciem possumus dicere). sensus autem omnis hebetes</td><td>31.1</td></tr><tr><td>et tardos esse arbitrabantur nec percipere ullo modo</td><td></td></tr><tr><td>res eas quae subiectae sensibus viderentur, quod essent</td><td></td></tr><tr><td>aut ita parvae ut sub sensum cadere non possent, aut</td><td></td></tr><tr><td>ita mobiles et concitatae ut nihil umquam unum esset</td><td>5</td></tr><tr><td>&lt;et&gt; constans, ne idem quidem, quia continenter la-</td><td></td></tr><tr><td>berentur et fluerent omnia. itaque hanc omnem partem </td><td></td></tr><tr><td>rerum opinabilem appellabant; scientiam autem nus-</td><td>32.1</td></tr><tr><td>quam esse censebant nisi in animi notionibus atque</td><td></td></tr><tr><td>rationibus. qua de causa definitiones rerum probabant</td><td></td></tr><tr><td>et has ad omnia de quibus disceptabatur adhibebant;</td><td></td></tr><tr><td>verborum etiam explicatio probabatur, id est qua de</td><td>5</td></tr><tr><td>causa quaeque essent ita nominata, quam ἐτυμολογίαν</td><td></td></tr><tr><td>appellabant; post argumentis quibusdam et quasi</td><td></td></tr><tr><td>rerum notis ducibus utebantur ad probandum et ad</td><td></td></tr><tr><td>concludendum id quod explanari volebant. in qua</td><td></td></tr><tr><td>tradebatur omnis dialecticae disciplina id est oratio-</td><td>10</td></tr><tr><td>nis ratione conclusae; huic quasi ex altera parte ora-</td><td></td></tr><tr><td>toria vis dicendi adhibebatur, explicatrix orationis</td><td></td></tr><tr><td>perpetuae ad persuadendum accommodatae. </td><td></td></tr><tr><td>  Haec forma erat illis prima, a Platone tradita; cuius</td><td>33.1</td></tr><tr><td>quas acceperim dissupationes si vultis exponam.' </td><td></td></tr><tr><td>  'Nos vero volumus' inquam, 'ut pro Attico etiam</td><td></td></tr><tr><td>respondeam.' </td><td></td></tr><tr><td>  ATT. 'Et recte quidem' inquit 'respondes; praeclare</td><td>5</td></tr><tr><td>enim explicatur Peripateticorum et Academiae veteris</td><td></td></tr><tr><td>auctoritas.' </td><td></td></tr><tr><td>  VA. 'Aristoteles igitur primus species quas paulo</td><td></td></tr><tr><td>ante dixi labefactavit, quas mirifice Plato erat am-</td><td></td></tr><tr><td>plexatus, ut in iis quiddam divinum esse diceret. Theo-</td><td>10</td></tr><tr><td>phrastus autem, vir et oratione suavis et ita mora-</td><td></td></tr><tr><td>tus ut prae se probitatem quandam et ingenuitatem</td><td></td></tr><tr><td>ferat, vehementius etiam fregit quodam modo auctori-</td><td></td></tr><tr><td>tatem veteris disciplinae; spoliavit enim virtutem</td><td></td></tr><tr><td>suo decore imbecillamque reddidit, quod negavit in</td><td>15</td></tr><tr><td>ea sola positum esse beate vivere. Nam Strato eius</td><td>34.1</td></tr><tr><td>auditor quamquam fuit acri ingenio tamen ab ea </td><td></td></tr><tr><td>disciplina omnino semovendus est; qui cum maxime</td><td></td></tr><tr><td>necessariam partem philosophiae, quae posita est in</td><td></td></tr><tr><td>virtute et in moribus, reliquisset totumque se ad in-</td><td>5</td></tr><tr><td>vestigationem naturae contulisset, in ea ipsa plurimum</td><td></td></tr><tr><td>dissedit a suis. Speusippus autem et Xenocrates, qui</td><td></td></tr><tr><td>primi Platonis rationem auctoritatemque susceperant,</td><td></td></tr><tr><td>et post eos Polemo et Crates unaque Crantor in</td><td></td></tr><tr><td>Academia congregati diligenter ea quae a superiori-</td><td>10</td></tr><tr><td>bus acceperant tuebantur. Iam Polemonem audiverant</td><td></td></tr><tr><td>assidue Zeno et Arcesilas. sed Zeno, cum Arcesi-</td><td>35.1</td></tr><tr><td>lam anteiret aetate valdeque subtiliter dissereret et</td><td></td></tr><tr><td>peracute moveretur, corrigere conatus est disciplinam.</td><td></td></tr><tr><td>eam quoque si videtur correctionem explicabo, sicut</td><td></td></tr><tr><td>solebat Antiochus.' </td><td>5</td></tr><tr><td>  'Mihi vero' inquam 'videtur, quod vides idem signifi-</td><td></td></tr><tr><td>care Pomponium.' </td><td></td></tr><tr><td>  VA. 'Zeno igitur nullo modo is erat qui ut Theo-</td><td></td></tr><tr><td>phrastus nervos virtutis inciderit, sed contra qui</td><td></td></tr><tr><td>omnia quae[que] ad beatam vitam pertinerent in una</td><td>10</td></tr><tr><td>virtute poneret nec quicquam aliud numeraret in</td><td></td></tr><tr><td>bonis idque appellaret honestum quod esset simplex</td><td></td></tr><tr><td>quoddam et solum et unum bonum. cetera autem</td><td>36.1</td></tr><tr><td>etsi nec bona nec mala essent tamen alia secundum</td><td></td></tr><tr><td>naturam dicebat alia naturae esse contraria; his</td><td></td></tr><tr><td>ipsis alia interiecta et media numerabat. quae autem</td><td></td></tr><tr><td>secundum naturam essent ea sumenda et quadam aesti-</td><td>5</td></tr><tr><td>matione dignanda docebat, contraque contraria; neutra</td><td></td></tr><tr><td>autem in mediis relinquebat, in quibus ponebat nihil</td><td></td></tr><tr><td>omnino esse momenti. sed quae essent sumenda, ex</td><td>37.1</td></tr><tr><td>iis alia pluris esse aestimanda alia minoris. quae pluris</td><td></td></tr><tr><td>ea praeposita appellabat, reiecta autem quae minoris.</td><td></td></tr><tr><td>Atque ut haec non tam rebus quam vocabulis com- </td><td></td></tr><tr><td>mutaverat, sic inter recte factum atque peccatum offi-</td><td>5</td></tr><tr><td>cium et contra officium media locabat quaedam, recte</td><td></td></tr><tr><td>facta sola in bonis actionibus ponens, prave id est</td><td></td></tr><tr><td>peccata in malis; officia autem conservata praeter-</td><td></td></tr><tr><td>missaque media putabat ut dixi. cumque superiores</td><td>38.1</td></tr><tr><td>non omnem virtutem in ratione esse dicerent sed</td><td></td></tr><tr><td>quasdam virtutes quasi natura aut more perfectas,</td><td></td></tr><tr><td>hic omnis in ratione ponebat. cumque illi ea genera</td><td></td></tr><tr><td>virtutum quae supra dixi seiungi posse arbitrarentur,</td><td>5</td></tr><tr><td>hic nec id ullo modo fieri posse disserebat, nec virtu-</td><td></td></tr><tr><td>tis usum modo ut superiores sed ipsum habitum</td><td></td></tr><tr><td>per se esse praeclarum, nec tamen virtutem cuiquam</td><td></td></tr><tr><td>adesse quin ea semper uteretur. cumque perturbatio-</td><td></td></tr><tr><td>nem animi illi ex homine non tollerent naturaque et</td><td>10</td></tr><tr><td>condolescere et concupiscere et extimescere et efferri</td><td></td></tr><tr><td>laetitia dicerent, sed ea contraherent in angustumque</td><td></td></tr><tr><td>deducerent, hic omnibus his quasi morbis voluit carere</td><td></td></tr><tr><td>sapientem. cumque eas perturbationes antiqui natura-</td><td>39.1</td></tr><tr><td>les esse dicerent et rationis expertes aliaque in parte</td><td></td></tr><tr><td>animi cupiditatem alia rationem collocarent, ne his</td><td></td></tr><tr><td>quidem assentiebatur; nam et perturbationes volun-</td><td></td></tr><tr><td>tarias esse putabat opinionisque iudicio suscipi et om-</td><td>5</td></tr><tr><td>nium perturbationum matrem esse arbitrabatur im-</td><td></td></tr><tr><td>moderatam quandam intemperantiam. Haec fere de</td><td></td></tr><tr><td>moribus. </td><td></td></tr><tr><td>  De naturis autem sic sentiebat, primum ut in quat-</td><td></td></tr><tr><td>tuor initiis rerum illis quintam hanc naturam, ex</td><td>10</td></tr><tr><td>qua superiores sensus et mentem effici rebantur, non</td><td></td></tr><tr><td>adhiberet; statuebat enim ignem esse ipsam naturam</td><td></td></tr><tr><td>quae quidque gigneret et mentem atque sensus. discre-</td><td></td></tr><tr><td>pabat etiam ab isdem, quod nullo modo arbitrabatur</td><td></td></tr><tr><td>quicquam effici posse ab ea quae expers esset cor- </td><td>15</td></tr><tr><td>poris, cuius generis Xenocrates et superiores etiam</td><td></td></tr><tr><td>animum esse dixerant, nec vero aut quod efficeret</td><td></td></tr><tr><td>aliquid aut quod efficeretur posse esse non corpus. </td><td></td></tr><tr><td>  Plurima autem in illa tertia philosophiae parte mu-</td><td>40.1</td></tr><tr><td>tavit. in qua primum de sensibus ipsis quaedam dixit</td><td></td></tr><tr><td>nova, quos iunctos esse censuit e quadam quasi im-</td><td></td></tr><tr><td>pulsione oblata extrinsecus, quam ille φαντασίαν, nos</td><td></td></tr><tr><td>visum appellemus licet, et teramus hoc quidem ver-</td><td>5</td></tr><tr><td>bum, erit enim utendum in reliquo sermone saepius—</td><td></td></tr><tr><td>sed ad haec quae visa sunt et quasi accepta sensibus</td><td></td></tr><tr><td>assensionem adiungit animorum, quam esse vult in</td><td></td></tr><tr><td>nobis positam et voluntariam. visis non omnibus</td><td>41.1</td></tr><tr><td>adiungebat fidem sed is solum quae propriam quan-</td><td></td></tr><tr><td>dam haberent declarationem earum rerum quae vide-</td><td></td></tr><tr><td>rentur; id autem visum cum ipsum per se cerneretur,</td><td></td></tr><tr><td>comprehendibile—feretis haec?' ATT. 'nos vero' in-</td><td>5</td></tr><tr><td>quit; 'quonam enim alio modo καταλημπτὸν diceres?'—</td><td></td></tr><tr><td>VA. 'sed cum acceptum iam et approbatum esset, com-</td><td></td></tr><tr><td>prehensionem appellabat, similem is rebus quae manu</td><td></td></tr><tr><td>prenderentur; ex quo etiam nomen hoc duxerat [at],</td><td></td></tr><tr><td>cum eo verbo antea nemo tali in re usus esset, pluri-</td><td>10</td></tr><tr><td>misque idem novis verbis (nova enim dicebat) usus</td><td></td></tr><tr><td>est. Quod autem erat sensu comprensum id ipsum</td><td></td></tr><tr><td>sensum appellabat, et si ita erat comprensum ut con-</td><td></td></tr><tr><td>velli ratione non posset scientiam, sin aliter inscien-</td><td></td></tr><tr><td>tiam nominabat; ex qua existebat etiam opinio, quae</td><td>15</td></tr><tr><td>esset imbecilla et cum falso incognitoque commu-</td><td></td></tr><tr><td>nis. sed inter scientiam et inscientiam comprehen-</td><td>42.1</td></tr><tr><td>sionem illam quam dixi collocabat, eamque neque in</td><td></td></tr><tr><td>rectis neque in pravis numerabat, sed soli credendum </td><td></td></tr><tr><td>esse dicebat. E quo sensibus etiam fidem tribuebat,</td><td></td></tr><tr><td>quod ut supra dixi comprehensio facta sensibus et</td><td>5</td></tr><tr><td>vera esse illi et fidelis videbatur, non quod omnia</td><td></td></tr><tr><td>quae essent in re comprehenderet, sed quia nihil quod</td><td></td></tr><tr><td>cadere in eam posset relinqueret, quodque natura</td><td></td></tr><tr><td>quasi normam scientiae et principium sui dedisset unde</td><td></td></tr><tr><td>postea notiones rerum in animis imprimerentur; e qui-</td><td>10</td></tr><tr><td>bus non principia solum sed latiores quaedam ad</td><td></td></tr><tr><td>rationem inveniendam viae reperiuntur. errorem autem</td><td></td></tr><tr><td>et temeritatem et ignorantiam et opinationem et suspi-</td><td></td></tr><tr><td>cionem et uno nomine omnia quae essent aliena fir-</td><td></td></tr><tr><td>mae et constantis assensionis a virtute sapientiaque</td><td>15</td></tr><tr><td>removebat. </td><td></td></tr><tr><td>  Atque in his fere commutatio constitit omnis dis-</td><td></td></tr><tr><td>sensioque Zenonis a superioribus.' </td><td></td></tr><tr><td>  Quae cum dixisset [et], 'Breviter sane minimeque</td><td>43.1</td></tr><tr><td>obscure exposita est' inquam 'a te Varro et veteris</td><td></td></tr><tr><td>Academiae ratio et Stoicorum. horum esse autem</td><td></td></tr><tr><td>arbitror, ut Antiocho nostro familiari placebat, cor-</td><td></td></tr><tr><td>rectionem veteris Academiae potius quam aliquam</td><td>5</td></tr><tr><td>novam disciplinam putandam.' </td><td></td></tr><tr><td>  Tum Varro 'Tuae sunt nunc partes' inquit 'qui ab</td><td></td></tr><tr><td>antiquorum ratione desciscis et ea quae ab Arcesila</td><td></td></tr><tr><td>novata sunt probas, docere quod et qua de causa</td><td></td></tr><tr><td>discidium factum sit, ut videamus satisne ista sit iusta</td><td>10</td></tr><tr><td>defectio.' </td><td></td></tr><tr><td>  Tum ego 'Cum Zenone' inquam 'ut accepimus Arce-</td><td>44.1</td></tr><tr><td>silas sibi omne certamen instituit, non pertinacia aut</td><td></td></tr><tr><td>studio vincendi ut quidem mihi videtur, sed earum </td><td></td></tr><tr><td>rerum obscuritate, quae ad confessionem ignorationis</td><td></td></tr><tr><td>adduxerant Socratem et [vel ut] iam ante Socratem</td><td>5</td></tr><tr><td>Democritum Anaxagoram Empedoclem omnes paene</td><td></td></tr><tr><td>veteres, qui nihil cognosci nihil percipi nihil sciri posse</td><td></td></tr><tr><td>dixerunt, angustos sensus imbecillos animos brevia</td><td></td></tr><tr><td>curricula vitae et ut Democritus in profundo veritatem</td><td></td></tr><tr><td>esse demersam, opinionibus et institutis omnia teneri,</td><td>10</td></tr><tr><td>nihil veritati relinqui, deinceps omnia tenebris circum-</td><td></td></tr><tr><td>fusa esse dixerunt. itaque Arcesilas negabat esse quic-</td><td>45.1</td></tr><tr><td>quam quod sciri posset, ne illud quidem ipsum quod</td><td></td></tr><tr><td>Socrates sibi reliquisset, ut nihil scire se sciret; sic</td><td></td></tr><tr><td>omnia latere censebat in occulto neque esse quicquam</td><td></td></tr><tr><td>quod cerni aut intellegi posset; quibus de causis nihil</td><td>5</td></tr><tr><td>oportere neque profiteri neque affirmare quemquam</td><td></td></tr><tr><td>neque assensione approbare, cohibereque semper et</td><td></td></tr><tr><td>ab omni lapsu continere temeritatem, quae tum esset</td><td></td></tr><tr><td>insignis cum aut falsa aut incognita res approbaretur,</td><td></td></tr><tr><td>neque hoc quicquam esse turpius quam cognitioni et</td><td>10</td></tr><tr><td>perceptioni assensionem approbationemque praecur-</td><td></td></tr><tr><td>rere. huic rationi quod erat consentaneum faciebat,</td><td></td></tr><tr><td>ut contra omnium sententias disserens de sua pleros-</td><td></td></tr><tr><td>que deduceret, ut cum in eadem re paria contrariis in</td><td></td></tr><tr><td>partibus momenta rationum invenirentur facilius ab</td><td>15</td></tr><tr><td>utraque parte assensio sustineretur. Hanc Academiam</td><td>46.1</td></tr><tr><td>novam appellant, quae mihi vetus videtur, si quidem</td><td></td></tr><tr><td>Platonem ex illa vetere numeramus, cuius in libris</td><td></td></tr><tr><td>nihil affirmatur et in utramque partem multa disserun- </td><td></td></tr><tr><td>tur, de omnibus quaeritur nihil certi dicitur—sed</td><td>5</td></tr><tr><td>tamen illa quam exposuisti vetus, haec nova nomine-</td><td></td></tr><tr><td>tur. quae usque ad Carneadem perducta, qui quartus</td><td></td></tr><tr><td>ab Arcesila fuit, in eadem Arcesilae ratione perman-</td><td></td></tr><tr><td>sit. Carneades autem nullius philosophiae partis</td><td></td></tr><tr><td>ignarus et, ut cognovi ex is qui illum audierant</td><td>10</td></tr><tr><td>maximeque ex Epicureo Zenone, qui cum ab eo pluri-</td><td></td></tr><tr><td>mum dissentiret unum tamen praeter ceteros miraba-</td><td></td></tr><tr><td>tur, incredibili quadam fuit facultate et to * * *'</td><td></td></tr><tr class="title first last  citat"><td>Non<span class="snum">.</span> <span class="snum">65</span></td><td></td></tr><tr><td>quid autem stomachatur Mnesarchus, quid Antipater</td><td>fr.1</td></tr><tr><td>digladiatur cum Carneade tot voluminibus?</td><td></td></tr>
        </table>