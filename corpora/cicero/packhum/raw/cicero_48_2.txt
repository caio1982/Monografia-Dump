<table>
          <script>targetHit=0;</script>
          <tr><td>  Quamquam, si plane sic verterem Platonem aut Ari-</td><td>1.7.1</td></tr><tr><td>stotelem, ut verterunt nostri poëtae fabulas, male, credo,</td><td></td></tr><tr><td>mererer de meis civibus, si ad eorum cognitionem di-</td><td></td></tr><tr><td>vina illa ingenia transferrem. sed id neque feci adhuc</td><td></td></tr><tr><td>nec mihi tamen, ne faciam, interdictum puto. locos</td><td>5</td></tr><tr><td>quidem quosdam, si videbitur, transferam, et maxime</td><td></td></tr><tr><td>ab iis, quos modo nominavi, cum inciderit, ut id apte</td><td></td></tr><tr><td>fieri possit, ut ab Homero Ennius, Afranius a Menan-</td><td></td></tr><tr><td>dro solet. Nec vero, ut noster Lucilius, recusabo, quo </td><td></td></tr><tr><td>minus omnes mea legant. utinam esset ille Persius,</td><td>10</td></tr><tr><td>Scipio vero et Rutilius multo etiam magis, quorum ille</td><td></td></tr><tr><td>iudicium reformidans Tarentinis ait se et Consentinis</td><td></td></tr><tr><td>et Siculis scribere. facete is quidem, sicut alia; sed ne-</td><td></td></tr><tr><td>que tam docti tum erant, ad quorum iudicium elabo-</td><td></td></tr><tr><td>raret, et sunt illius scripta leviora, ut urbanitas summa</td><td>15</td></tr><tr><td>appareat, doctrina mediocris. ego autem quem timeam</td><td>8.1</td></tr><tr><td>lectorem, cum ad te ne Graecis quidem cedentem in</td><td></td></tr><tr><td>philosophia audeam scribere? quamquam a te ipso id</td><td></td></tr><tr><td>quidem facio provocatus gratissimo mihi libro, quem</td><td></td></tr><tr><td>ad me de virtute misisti. </td><td>5</td></tr><tr><td>  Sed ex eo credo quibusdam usu venire, ut abhor-</td><td></td></tr><tr><td>reant a Latinis, quod inciderint in inculta quaedam et</td><td></td></tr><tr><td>horrida, de malis Graecis Latine scripta deterius. qui-</td><td></td></tr><tr><td>bus ego assentior, dum modo de isdem rebus ne Grae-</td><td></td></tr><tr><td>cos quidem legendos putent. res vero bonas verbis</td><td>10</td></tr><tr><td>electis graviter ornateque dictas quis non legat? nisi</td><td></td></tr><tr><td>qui se plane Graecum dici velit, ut a Scaevola est prae-</td><td></td></tr><tr><td>tore salutatus Athenis Albucius. quem quidem locum</td><td>9.1</td></tr><tr><td>comit multa venustate et omni sale idem Lucilius, apud</td><td></td></tr><tr><td>quem praeclare Scaevola:</td><td></td></tr><tr><td>    Graecum te, Albuci, quam Romanum atque Sabinum,</td><td></td></tr><tr><td>    municipem Ponti, Tritani, centurionum,</td><td>5</td></tr><tr><td>    praeclarorum hominum ac primorum signiferumque,</td><td></td></tr><tr><td>    maluisti dici. Graece ergo praetor Athenis,</td><td></td></tr><tr><td>    id quod maluisti, te, cum ad me accedis, saluto:</td><td></td></tr><tr><td>    'chaere,' inquam, 'Tite!' lictores, turma omnis cho-</td><td></td></tr><tr><td>       rusque:</td><td>10</td></tr><tr><td>    'chaere, Tite!' hinc hostis mi Albucius, hinc inimicus.  </td><td></td></tr>
        </table>