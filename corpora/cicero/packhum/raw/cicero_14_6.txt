<table>
          <script>targetHit=0;</script>
          <tr><td>  Et quoniam mihi videris istam scientiam iuris tamquam</td><td>23.1</td></tr><tr><td>filiolam osculari tuam, non patiar te in tanto errore versari</td><td></td></tr><tr><td>ut istud nescio quid quod tanto opere didicisti praeclarum</td><td></td></tr><tr><td>aliquid esse arbitrere. Aliis ego te virtutibus, continentiae,</td><td></td></tr><tr><td>gravitatis, iustitiae, fidei, ceteris omnibus, consulatu et omni</td><td>5</td></tr><tr><td>honore semper dignissimum iudicavi; quod quidem ius</td><td></td></tr><tr><td>civile didicisti, non dicam operam perdidisti, sed illud dicam,</td><td></td></tr><tr><td>nullam esse in ista disciplina munitam ad consulatum viam.</td><td></td></tr><tr><td>Omnes enim artes, quae nobis populi Romani studia con-</td><td></td></tr><tr><td>cilient, et admirabilem dignitatem et pergratam utilitatem</td><td>10</td></tr><tr><td>debent habere. Summa dignitas est in eis qui militari</td><td>24.1</td></tr><tr><td>laude antecellunt; omnia enim quae sunt in imperio et in</td><td></td></tr><tr><td>statu civitatis ab his defendi et firmari putantur; summa</td><td></td></tr><tr><td>etiam utilitas, si quidem eorum consilio et periculo cum re</td><td></td></tr><tr><td>publica tum etiam nostris rebus perfrui possumus. Gravis</td><td>5</td></tr><tr><td>etiam illa est et plena dignitatis dicendi facultas quae saepe</td><td></td></tr><tr><td>valuit in consule deligendo, posse consilio atque oratione</td><td></td></tr><tr><td>et senatus et populi et eorum qui res iudicant mentis per-</td><td></td></tr><tr><td>movere. Quaeritur consul qui dicendo non numquam</td><td></td></tr><tr><td>comprimat tribunicios furores, qui concitatum populum</td><td>10</td></tr><tr><td>flectat, qui largitioni resistat. Non mirum, si ob hanc</td><td></td></tr><tr><td>facultatem homines saepe etiam non nobiles consulatum</td><td></td></tr><tr><td>consecuti sunt, praesertim cum haec eadem res plurimas</td><td></td></tr><tr><td>gratias, firmissimas amicitias, maxima studia pariat. Quo-</td><td></td></tr><tr><td>rum in isto vestro artificio, Sulpici, nihil est. Primum</td><td>25.1</td></tr><tr><td>dignitas in tam tenui scientia non potest esse; res enim</td><td></td></tr><tr><td>sunt parvae, prope in singulis litteris atque interpunctionibus</td><td></td></tr><tr><td>verborum occupatae. Deinde, etiam si quid apud maiores</td><td></td></tr><tr><td>nostros fuit in isto studio admirationis, id enuntiatis vestris</td><td>5</td></tr><tr><td>mysteriis totum est contemptum et abiectum. Posset agi </td><td></td></tr><tr><td>lege necne pauci quondam sciebant; fastos enim volgo non</td><td></td></tr><tr><td>habebant. Erant in magna potentia qui consulebantur;</td><td></td></tr><tr><td>a quibus etiam dies tamquam a Chaldaeis petebatur. Inven-</td><td></td></tr><tr><td>tus est scriba quidam, Cn. Flavius, qui cornicum oculos con-</td><td>10</td></tr><tr><td>fixerit et singulis diebus ediscendis fastos populo proposuerit</td><td></td></tr><tr><td>et ab ipsis &lt;his&gt; cautis iuris consultis eorum sapientiam com-</td><td></td></tr><tr><td>pilarit. Itaque irati illi, quod sunt veriti ne dierum ratione</td><td></td></tr><tr><td>pervolgata et cognita sine sua opera lege &lt;agi&gt; posset, verba</td><td></td></tr><tr><td>quaedam composuerunt ut omnibus in rebus ipsi inter-</td><td>15</td></tr><tr><td>essent. Cum hoc fieri bellissime posset: 'Fundus Sabinus</td><td>26.1</td></tr><tr><td>meus est.' 'Immo meus,' deinde iudicium, noluerunt.</td><td></td></tr><tr><td>'<span class="caps">Fvndvs</span>' inquit '<span class="caps">qvi est in agro qvi sabinvs vocatvr</span>.'</td><td></td></tr><tr><td>Satis verbose; cedo quid postea? '<span class="caps">evm ego ex ivre Qviri-</span></td><td></td></tr><tr><td><span class="caps">tivm mevm esse aio.</span>' Quid tum? '<span class="caps">inde ibi ego te ex</span></td><td>5</td></tr><tr><td><span class="caps">ivre manvm consertvm voco.</span>' Quid huic tam loquaciter</td><td></td></tr><tr><td>litigioso responderet ille unde petebatur non habebat.</td><td></td></tr><tr><td>Transit idem iuris consultus tibicinis Latini modo. '<span class="caps">Vnde</span></td><td></td></tr><tr><td><span class="caps">tv me</span>' inquit '<span class="caps">ex ivre manvm consertvm vocasti,</span></td><td></td></tr><tr><td><span class="caps">inde ibi ego te revoco</span>.' Praetor interea ne pulchrum</td><td>10</td></tr><tr><td>se ac beatum putaret atque aliquid ipse sua sponte loque-</td><td></td></tr><tr><td>retur, ei quoque carmen compositum est cum ceteris rebus</td><td></td></tr><tr><td>absurdum tum vero in illo: '<span class="caps">Svis vtrisqve svperstitibvs</span></td><td></td></tr><tr><td><span class="caps">praesentibvs istam viam dico; ite viam</span>.' Praesto aderat</td><td></td></tr><tr><td>sapiens ille qui inire viam doceret. '<span class="caps">Redite viam.</span>' Eo-</td><td>15</td></tr><tr><td>dem duce redibant. Haec iam tum apud illos barbatos </td><td></td></tr><tr><td>ridicula, credo, videbantur, homines, cum recte atque in</td><td></td></tr><tr><td>loco constitissent, iuberi abire ut, unde abissent, eodem</td><td></td></tr><tr><td>statim redirent. Isdem ineptiis fucata sunt illa omnia:</td><td></td></tr><tr><td>'<span class="caps">Qvando te in ivre conspicio</span>' et haec: '<span class="caps">Anne tv dicas</span></td><td>20</td></tr><tr><td><span class="caps">qva ex cavsa vindicaveris?</span>' Quae dum erant occulta,</td><td></td></tr><tr><td>necessario ab eis qui ea tenebant petebantur; postea vero</td><td></td></tr><tr><td>pervolgata atque in manibus iactata et excussa, inanissima</td><td></td></tr><tr><td>prudentiae reperta sunt, fraudis autem et stultitiae plenis-</td><td></td></tr><tr><td>sima. Nam, cum permulta praeclare legibus essent con-</td><td>27.1</td></tr><tr><td>stituta, ea iure consultorum ingeniis pleraque corrupta</td><td></td></tr><tr><td>ac depravata sunt. Mulieres omnis propter infirmitatem</td><td></td></tr><tr><td>consili maiores in tutorum potestate esse voluerunt; hi</td><td></td></tr><tr><td>invenerunt genera tutorum quae potestate mulierum contine-</td><td>5</td></tr><tr><td>rentur. Sacra interire illi noluerunt; horum ingenio senes</td><td></td></tr><tr><td>ad coemptiones faciendas interimendorum sacrorum causa</td><td></td></tr><tr><td>reperti sunt. In omni denique iure civili aequitatem reli-</td><td></td></tr><tr><td>querunt, verba ipsa tenuerunt, ut, quia in alicuius libris</td><td></td></tr><tr><td>exempli causa id nomen invenerant, putarunt omnis mulieres</td><td>10</td></tr><tr><td>quae coemptionem facerent 'Gaias' vocari. Iam illud mihi</td><td></td></tr><tr><td>quidem mirum videri solet, tot homines, tam ingeniosos,</td><td></td></tr><tr><td>post tot annos etiam nunc statuere non potuisse utrum</td><td></td></tr><tr><td>'diem tertium' an 'perendinum,' 'iudicem' an 'arbitrum,'</td><td></td></tr><tr><td>'rem' an 'litem' dici oporteret. Itaque, ut dixi, dignitas</td><td>28.1</td></tr><tr><td>in ista scientia consularis numquam fuit, quae tota ex rebus</td><td></td></tr><tr><td>fictis commenticiisque constaret, gratiae vero multo etiam</td><td></td></tr><tr><td>minus. Quod enim omnibus patet et aeque promptum est</td><td></td></tr><tr><td>mihi et adversario meo, id esse gratum nullo pacto potest.</td><td>5</td></tr><tr><td>Itaque non modo benefici conlocandi spem sed etiam illud</td><td></td></tr><tr><td>quod aliquamdiu fuit '<span class="caps">Licet consvlere?</span>' iam perdidistis. </td><td></td></tr><tr><td>Sapiens existimari nemo potest in ea prudentia quae neque</td><td></td></tr><tr><td>extra Romam usquam neque Romae rebus prolatis quicquam</td><td></td></tr><tr><td>valet. Peritus ideo haberi nemo potest quod in eo quod</td><td>10</td></tr><tr><td>sciunt omnes nullo modo possunt inter se discrepare. Diffi-</td><td></td></tr><tr><td>cilis autem res ideo non putatur quod et perpaucis et</td><td></td></tr><tr><td>minime obscuris litteris continetur. Itaque si mihi, homini</td><td></td></tr><tr><td>vehementer occupato, stomachum moveritis, triduo me</td><td></td></tr><tr><td>iuris consultum esse profitebor. Etenim quae de scripto</td><td>15</td></tr><tr><td>aguntur, scripta sunt omnia, neque tamen quicquam tam</td><td></td></tr><tr><td>anguste scriptum est quo ego non possim '<span class="caps">Qva de re</span></td><td></td></tr><tr><td><span class="caps">agitvr</span>' addere; quae consuluntur autem, minimo periculo</td><td></td></tr><tr><td>respondentur. Si id quod oportet responderis, idem videare</td><td></td></tr><tr><td>respondisse quod Servius; sin aliter, etiam controversum</td><td>20</td></tr><tr><td>ius nosse et tractare videare. Quapropter non solum illa</td><td>29.1</td></tr><tr><td>gloria militaris vestris formulis atque actionibus anteponenda</td><td></td></tr><tr><td>est verum etiam dicendi consuetudo longe et multum isti</td><td></td></tr><tr><td>vestrae exercitationi ad honorem antecellit. Itaque mihi</td><td></td></tr><tr><td>videntur plerique initio multo hoc maluisse, post, cum id</td><td>5</td></tr><tr><td>adsequi non potuissent, istuc potissimum sunt delapsi.</td><td></td></tr><tr><td>Vt aiunt in Graecis artificibus eos auloedos esse qui citha-</td><td></td></tr><tr><td>roedi fieri non potuerint, sic nos videmus, qui oratores</td><td></td></tr><tr><td>evadere non potuerint, eos ad iuris studium devenire.</td><td></td></tr><tr><td>Magnus dicendi labor, magna res, magna dignitas, summa</td><td>10</td></tr><tr><td>autem gratia. Etenim a vobis salubritas quaedam, ab eis</td><td></td></tr><tr><td>qui dicunt salus ipsa petitur. Deinde vestra responsa atque</td><td></td></tr><tr><td>decreta et evertuntur saepe dicendo et sine defensione</td><td></td></tr><tr><td>orationis firma esse non possunt. In qua si satis profecis-</td><td></td></tr><tr><td>sem, parcius de eius laude dicerem; nunc nihil de me dico,</td><td>15</td></tr><tr><td>sed de eis qui in dicendo magni sunt aut fuerunt.  </td><td></td></tr>
        </table>