<table>
          <script>targetHit=0;</script>
          <tr><td>  Quae autem opera, non largitione beneficia dantur,</td><td>2.65.1</td></tr><tr><td>haec tum in universam rem publicam tum in singulos</td><td></td></tr><tr><td>cives conferuntur. Nam in iure cavere, consilio iuvare</td><td></td></tr><tr><td>atque hoc scientiae genere prodesse quam plurimis</td><td></td></tr><tr><td>vehementer et ad opes augendas pertinet et ad gratiam.</td><td>5</td></tr><tr><td>Itaque cum multa praeclara maiorum, tum quod optime</td><td></td></tr><tr><td>constituti iuris civilis summo semper in honore fuit co-</td><td></td></tr><tr><td>gnitio atque interpretatio; quam quidem ante hanc</td><td></td></tr><tr><td>confusionem temporum in possessione sua principes</td><td></td></tr><tr><td>retinuerunt, nunc, ut honores, ut omnes dignitatis gra-</td><td>10</td></tr><tr><td>dus, sic huius scientiae splendor deletus est, idque eo</td><td></td></tr><tr><td>indignius, quod eo tempore hoc contigit, cum is esset,</td><td></td></tr><tr><td>qui omnes superiores, quibus honore par esset, scientia</td><td></td></tr><tr><td>facile vicisset. Haec igitur opera grata multis et ad</td><td></td></tr><tr><td>beneficiis obstringendos homines accommodata. Atque</td><td>66.1</td></tr><tr><td>huic arti finitima est dicendi gravior facultas et gra-</td><td></td></tr><tr><td>tior et ornatior. Quid enim eloquentia praestabilius</td><td></td></tr><tr><td>vel admiratione audientium vel spe indigentium vel</td><td></td></tr><tr><td>eorum, qui defensi sunt, gratia? Huic quoque ergo a</td><td>5</td></tr><tr><td>maioribus nostris est in toga dignitatis principatus</td><td></td></tr><tr><td>datus. Diserti igitur hominis et facile laborantis, quod-</td><td></td></tr><tr><td>que in patriis est moribus, multorum causas et non</td><td></td></tr><tr><td>gravate et gratuito defendentis beneficia et patrocinia</td><td></td></tr><tr><td>late patent. Admonebat me res, ut hoc quoque loco</td><td>67.1</td></tr><tr><td>intermissionem eloquentiae, ne dicam interitum de-</td><td></td></tr><tr><td>plorarem, ni vererer, ne de me ipso aliquid viderer </td><td></td></tr><tr><td>queri. Sed tamen videmus, quibus extinctis oratori-</td><td></td></tr><tr><td>bus, quam in paucis spes quanto in paucioribus facul-</td><td>5</td></tr><tr><td>tas, quam in multis sit audacia. Cum autem omnes</td><td></td></tr><tr><td>non possint, ne multi quidem, aut iuris periti esse aut</td><td></td></tr><tr><td>diserti, licet tamen opera prodesse multis beneficia</td><td></td></tr><tr><td>petentem, commendantem iudicibus, magistratibus, vi-</td><td></td></tr><tr><td>gilantem pro re alterius, eos ipsos, qui aut consulun-</td><td>10</td></tr><tr><td>tur aut defendunt, rogantem; quod qui faciunt, pluri-</td><td></td></tr><tr><td>mum gratiae consequuntur, latissimeque eorum manat</td><td></td></tr><tr><td>industria. Iam illud non sunt admonendi,—est enim</td><td>68.1</td></tr><tr><td>in promptu,—ut animadvertant, cum iuvare alios</td><td></td></tr><tr><td>velint, ne quos offendant. Saepe enim aut eos lae-</td><td></td></tr><tr><td>dunt, quos non debent, aut eos, quos non expedit; si</td><td></td></tr><tr><td>imprudentes, neglegentiae est, si scientes temeritatis.</td><td>5</td></tr><tr><td>Utendum etiam est excusatione adversus eos, quos in-</td><td></td></tr><tr><td>vitus offendas, quacumque possis, quare id, quod fe-</td><td></td></tr><tr><td>ceris, necesse fuerit nec aliter facere potueris, ceteris-</td><td></td></tr><tr><td>que operis et officiis erit id, quod violatum videbitur,</td><td></td></tr><tr><td>compensandum. </td><td>10</td></tr>
        </table>