<table>
          <script>targetHit=0;</script>
          <tr><td>  Iam hoc impudentissime: palam—licebat enim videlicet</td><td>2.2.137.1</td></tr><tr><td>legibus—singulis censoribus denarii treceni ad statuam prae-</td><td></td></tr><tr><td>toris imperati sunt. Censores <span class="caps">cxxx</span> facti sunt; pecuniam</td><td></td></tr><tr><td>illam ob censuram contra leges clam dederunt; haec</td><td></td></tr><tr><td>denarium <span class="caps">xxxviiii</span> milia palam salvis legibus contulerunt</td><td>5</td></tr><tr><td>in statuam. Primum quo tantam pecuniam? deinde quam</td><td></td></tr><tr><td>ob rem censores ad statuam tibi conferebant? Ordo aliqui</td><td></td></tr><tr><td>censorum est, conlegium, genus aliquod hominum? Nam</td><td></td></tr><tr><td>aut publice civitates istos honores habent aut, si homines, </td><td></td></tr><tr><td>generatim, ut aratores, ut mercatores, ut navicularii; censores</td><td>10</td></tr><tr><td>quidem qui magis quam aediles? Ob beneficium? Ergo</td><td></td></tr><tr><td>hoc fatebere, abs te haec petita esse—nam empta non</td><td></td></tr><tr><td>audebis dicere; te eos magistratus hominibus benefici, non</td><td></td></tr><tr><td>rei publicae causa permisisse? Hoc cum tute fateare, quis-</td><td></td></tr><tr><td>quam dubitabit quin tu istam apud populos provinciae</td><td>15</td></tr><tr><td>totius invidiam atque offensionem non ambitionis neque</td><td></td></tr><tr><td>beneficiorum conlocandorum, sed pecuniae conciliandae</td><td></td></tr><tr><td>causa susceperis? Itaque illi censores fecerunt idem quod</td><td>138.1</td></tr><tr><td>in nostra re publica solent ii qui per largitionem magistratus</td><td></td></tr><tr><td>adepti sunt: dederunt operam ut ita potestatem gererent ut</td><td></td></tr><tr><td>illam lacunam rei familiaris explerent. Sic census habitus</td><td></td></tr><tr><td>est te praetore ut eo censu nullius civitatis res publica</td><td>5</td></tr><tr><td>posset administrari; nam locupletissimi cuiusque censum</td><td></td></tr><tr><td>extenuarant, tenuissimi auxerant. Itaque in tributis im-</td><td></td></tr><tr><td>perandis tantum oneris plebi imponebatur ut, etiamsi</td><td></td></tr><tr><td>homines tacerent, res ipsa illum censum repudiaret, id quod</td><td></td></tr><tr><td>intellegi facillime re ipsa potest. Nam L. Metellus, qui,</td><td>10</td></tr><tr><td>posteaquam ego inquirendi causa in Siciliam veni, repente</td><td></td></tr><tr><td>L. Laetili adventu istius non modo amicus, verum etiam</td><td></td></tr><tr><td>cognatus factus est,—is, quod videbat istius censu stari nullo</td><td></td></tr><tr><td>modo posse, eum censum observari iussit qui viro fortissimo</td><td></td></tr><tr><td>atque innocentissimo, Sex. Peducaeo, praetore habitus esset.</td><td>15</td></tr><tr><td>Erant enim tum censores legibus facti delecti a suis civita-</td><td></td></tr><tr><td>tibus, quibus, si quid commisissent, poenae legibus erant</td><td></td></tr><tr><td>constitutae. Te autem praetore quis censor aut legem</td><td>139.1</td></tr><tr><td>metueret qua non tenebatur, quoniam creatus lege non</td><td></td></tr><tr><td>erat, aut animadversionem tuam, cum id quod abs te</td><td></td></tr><tr><td>emerat vendidisset? Teneat iam sane meos testis Metellus, </td><td></td></tr><tr><td>cogat alios laudare, sicut in multis conatus est; modo haec</td><td>5</td></tr><tr><td>faciat quae facit. Quis enim umquam tanta a quoquam</td><td></td></tr><tr><td>contumelia, quis tanta ignominia adfectus est? Quinto</td><td></td></tr><tr><td>quoque anno Sicilia tota censetur. Erat censa praetore</td><td></td></tr><tr><td>Peducaeo; quintus annus cum in te praetorem incidisset,</td><td></td></tr><tr><td>censa denuo est. Postero anno L. Metellus mentionem</td><td>10</td></tr><tr><td>tui census fieri vetat; censores dicit de integro sibi creari</td><td></td></tr><tr><td>placere; interea Peducaeanum censum observari iubet.</td><td></td></tr><tr><td>Hoc si tuus inimicus fecisset, tamen, si animo aequo</td><td></td></tr><tr><td>provincia tulisset, inimici iudicium grave videretur. Fecit</td><td></td></tr><tr><td>amicus recens et cognatus voluntarius; aliter enim, si</td><td>15</td></tr><tr><td>provinciam retinere, si salvus ipse in provincia vellet esse,</td><td></td></tr><tr><td>facere non potuit. Exspectas etiam quid hi iudicent? Si</td><td>140.1</td></tr><tr><td>tibi magistratum abrogasset, minore ignominia te adfecisset</td><td></td></tr><tr><td>quam cum ea quae in magistratu gessisti sustulit atque</td><td></td></tr><tr><td>inrita iussit esse. Neque in hac re sola fuit eius modi,</td><td></td></tr><tr><td>sed, antequam ego in Siciliam veni, in maximis rebus ac</td><td>5</td></tr><tr><td>plurimis; nam et Heraclio Syracusanos tuos illos palae-</td><td></td></tr><tr><td>stritas bona restituere iussit, et Epicrati Bidinos, et pupillo</td><td></td></tr><tr><td>Drepanitano A. Claudium, et, nisi mature Laetilius in</td><td></td></tr><tr><td>Siciliam cum litteris venisset, minus <span class="caps">xxx</span> diebus Metellus</td><td></td></tr><tr><td>totam trienni praeturam tuam rescidisset. </td><td>10</td></tr>
        </table>