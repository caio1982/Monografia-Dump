<table>
          <script>targetHit=0;</script>
          <tr><td>  Nam si quis minorem gloriae fructum putat ex Graecis</td><td>23.1</td></tr><tr><td>versibus percipi quam ex Latinis, vehementer errat, propterea</td><td></td></tr><tr><td>quod Graeca leguntur in omnibus fere gentibus, Latina suis</td><td></td></tr><tr><td>finibus exiguis sane continentur. Qua re, si res eae quas</td><td></td></tr><tr><td>gessimus orbis terrae regionibus definiuntur, cupere debemus,</td><td>5</td></tr><tr><td>quo hominum nostrorum tela pervenerint, eodem gloriam</td><td></td></tr><tr><td>famamque penetrare, quod cum ipsis populis de quorum</td><td></td></tr><tr><td>rebus scribitur haec ampla sunt, tum eis certe qui de vita</td><td></td></tr><tr><td>gloriae causa dimicant hoc maximum et periculorum incita-</td><td></td></tr><tr><td>mentum est et laborum. Quam multos scriptores rerum</td><td>24.1</td></tr><tr><td>suarum magnus ille Alexander secum habuisse dicitur! At-</td><td></td></tr><tr><td>que is tamen, cum in Sigeo ad Achillis tumulum astitisset:</td><td></td></tr><tr><td>'o fortunate,' inquit, 'adulescens, qui tuae virtutis Homerum</td><td></td></tr><tr><td>praeconem inveneris!' Et vere. Nam, nisi Ilias illa ex-</td><td>5</td></tr><tr><td>stitisset, idem tumulus qui corpus eius contexerat nomen</td><td></td></tr><tr><td>etiam obruisset. Quid? noster hic Magnus qui cum virtute</td><td></td></tr><tr><td>fortunam adaequavit, nonne Theophanem Mytilenaeum,</td><td></td></tr><tr><td>scriptorem rerum suarum, in contione militum civitate dona-</td><td></td></tr><tr><td>vit, et nostri illi fortes viri, sed rustici ac milites, dulcedine</td><td>10</td></tr><tr><td>quadam gloriae commoti quasi participes eiusdem laudis</td><td></td></tr><tr><td>magno illud clamore approbaverunt? Itaque, credo, si civis</td><td>25.1</td></tr><tr><td>Romanus Archias legibus non esset, ut ab aliquo imperatore</td><td></td></tr><tr><td>civitate donaretur perficere non potuit. Sulla cum Hispanos</td><td></td></tr><tr><td>et Gallos donaret, credo, hunc petentem repudiasset; quem</td><td></td></tr><tr><td>nos vidimus, cum ei libellum malus poeta de populo subie-</td><td>5</td></tr><tr><td>cisset, quod epigramma in eum fecisset tantum modo alternis</td><td></td></tr><tr><td>versibus longiusculis, statim ex eis rebus quas tum vendebat</td><td></td></tr><tr><td>iubere ei praemium tribui, sed ea condicione ne quid postea </td><td></td></tr><tr><td>scriberet. Qui sedulitatem mali poetae duxerit aliquo tamen</td><td></td></tr><tr><td>praemio dignam, huius ingenium et virtutem in scribendo et</td><td>10</td></tr><tr><td>copiam non expetisset? Quid? a Q. Metello Pio, familiaris-</td><td>26.1</td></tr><tr><td>simo suo, qui civitate multos donavit, neque per se neque</td><td></td></tr><tr><td>per Lucullos impetravisset? qui praesertim usque eo de suis</td><td></td></tr><tr><td>rebus scribi cuperet ut etiam Cordubae natis poetis pingue</td><td></td></tr><tr><td>quiddam sonantibus atque peregrinum tamen auris suas de-</td><td>5</td></tr><tr><td>deret. Neque enim est hoc dissimulandum quod obscurari</td><td></td></tr><tr><td>non potest, sed prae nobis ferendum: trahimur omnes</td><td></td></tr><tr><td>studio laudis, et optimus quisque maxime gloria ducitur.</td><td></td></tr><tr><td>Ipsi illi philosophi etiam in eis libellis quos de contemnenda</td><td></td></tr><tr><td>gloria scribunt nomen suum inscribunt; in eo ipso in quo</td><td>10</td></tr><tr><td>praedicationem nobilitatemque despiciunt praedicari de se</td><td></td></tr><tr><td>ac &lt;se&gt; nominari volunt. Decimus quidem Brutus, summus</td><td>27.1</td></tr><tr><td>vir et imperator, Acci, amicissimi sui, carminibus templorum</td><td></td></tr><tr><td>ac monumentorum aditus exornavit suorum. Iam vero ille</td><td></td></tr><tr><td>qui cum Aetolis Ennio comite bellavit Fulvius non dubitavit</td><td></td></tr><tr><td>Martis manubias Musis consecrare. Qua re, in qua urbe</td><td>5</td></tr><tr><td>imperatores prope armati poetarum nomen et Musarum de-</td><td></td></tr><tr><td>lubra coluerunt, in ea non debent togati iudices a Musarum</td><td></td></tr><tr><td>honore et a poetarum salute abhorrere. </td><td></td></tr>
        </table>