<table>
          <script>targetHit=0;</script>
          <tr class="title first  "><td>ORATIO</td><td></td></tr><tr class="title  "><td>QVA L. CATILINAM EMISIT</td><td></td></tr><tr class="title last  "><td>IN SENATV HABITA </td><td></td></tr><tr><td>  Quo usque tandem abutere, Catilina, patientia nostra?</td><td>1.1.1</td></tr><tr><td>quam diu etiam furor iste tuus nos eludet? quem ad finem</td><td></td></tr><tr><td>sese effrenata iactabit audacia? Nihilne te nocturnum</td><td></td></tr><tr><td>praesidium Palati, nihil urbis vigiliae, nihil timor populi,</td><td></td></tr><tr><td>nihil concursus bonorum omnium, nihil hic munitissimus</td><td>5</td></tr><tr><td>habendi senatus locus, nihil horum ora voltusque move-</td><td></td></tr><tr><td>runt? Patere tua consilia non sentis, constrictam iam</td><td></td></tr><tr><td>horum omnium scientia teneri coniurationem tuam non</td><td></td></tr><tr><td>vides? Quid proxima, quid superiore nocte egeris, ubi</td><td></td></tr><tr><td>fueris, quos convocaveris, quid consili ceperis quem no-</td><td>10</td></tr><tr><td>strum ignorare arbitraris? O tempora, o mores! Senatus</td><td>2.1</td></tr><tr><td>haec intellegit, consul videt; hic tamen vivit. Vivit? immo</td><td></td></tr><tr><td>vero etiam in senatum venit, fit publici consili particeps,</td><td></td></tr><tr><td>notat et designat oculis ad caedem unum quemque no-</td><td></td></tr><tr><td>strum. Nos autem fortes viri satis facere rei publicae</td><td>5</td></tr><tr><td>videmur, si istius furorem ac tela vitamus. Ad mortem te,</td><td></td></tr><tr><td>Catilina, duci iussu consulis iam pridem oportebat, in te</td><td></td></tr><tr><td>conferri pestem quam tu in nos omnis iam diu machinaris.</td><td></td></tr><tr><td>An vero vir amplissimus, P. Scipio, pontifex maximus, Ti.</td><td>3.1</td></tr><tr><td>Gracchum mediocriter labefactantem statum rei publicae </td><td></td></tr><tr><td>privatus interfecit: Catilinam orbem terrae caede atque</td><td></td></tr><tr><td>incendiis vastare cupientem nos consules perferemus? Nam</td><td></td></tr><tr><td>illa nimis antiqua praetereo, quod C. Servilius Ahala Sp.</td><td>5</td></tr><tr><td>Maelium novis rebus studentem manu sua occidit. Fuit,</td><td></td></tr><tr><td>fuit ista quondam in hac re publica virtus ut viri fortes</td><td></td></tr><tr><td>acrioribus suppliciis civem perniciosum quam acerbissimum</td><td></td></tr><tr><td>hostem coercerent. Habemus senatus consultum in te,</td><td></td></tr><tr><td>Catilina, vehemens et grave, non deest rei publicae consi-</td><td>10</td></tr><tr><td>lium neque auctoritas huius ordinis: nos, nos, dico aperte,</td><td></td></tr><tr><td>consules desumus. Decrevit quondam senatus uti L. Opi-</td><td>4.1</td></tr><tr><td>mius consul videret ne quid res publica detrimenti caperet:</td><td></td></tr><tr><td>nox nulla intercessit: interfectus est propter quasdam sedi-</td><td></td></tr><tr><td>tionum suspiciones C. Gracchus, clarissimo patre, avo,</td><td></td></tr><tr><td>maioribus, occisus est cum liberis M. Fulvius consularis.</td><td>5</td></tr><tr><td>Simili senatus consulto C. Mario et L. Valerio consulibus</td><td></td></tr><tr><td>est permissa res publica: num unum diem postea L. Satur-</td><td></td></tr><tr><td>ninum tribunum plebis et C. Servilium praetorem mors ac</td><td></td></tr><tr><td>rei publicae poena remorata est? At vero nos vicesimum</td><td></td></tr><tr><td>iam diem patimur hebescere aciem horum auctoritatis.</td><td>10</td></tr><tr><td>Habemus enim eius modi senatus consultum, verum inclu-</td><td></td></tr><tr><td>sum in tabulis, tamquam in vagina reconditum, quo ex</td><td></td></tr><tr><td>senatus consulto confestim te interfectum esse, Catilina,</td><td></td></tr><tr><td>convenit. Vivis, et vivis non ad deponendam, sed ad con-</td><td></td></tr><tr><td>firmandam audaciam. Cupio, patres conscripti, me esse</td><td>15</td></tr><tr><td>clementem, cupio in tantis rei publicae periculis non dis-</td><td></td></tr><tr><td>solutum videri, sed iam me ipse inertiae nequitiaeque con-</td><td></td></tr><tr><td>demno. Castra sunt in Italia contra populum Romanum</td><td>5.1</td></tr><tr><td>in Etruriae faucibus conlocata, crescit in dies singulos </td><td></td></tr><tr><td>hostium numerus; eorum autem castrorum imperatorem</td><td></td></tr><tr><td>ducemque hostium intra moenia atque adeo in senatu</td><td></td></tr><tr><td>videtis intestinam aliquam cotidie perniciem rei publicae</td><td>5</td></tr><tr><td>molientem. Si te iam, Catilina, comprehendi, si interfici</td><td></td></tr><tr><td>iussero, credo, erit verendum mihi ne non hoc potius</td><td></td></tr><tr><td>omnes boni serius a me quam quisquam crudelius factum</td><td></td></tr><tr><td>esse dicat. Verum ego hoc quod iam pridem factum esse</td><td></td></tr><tr><td>oportuit certa de causa nondum adducor ut faciam. Tum</td><td>10</td></tr><tr><td>denique interficiere, cum iam nemo tam improbus, tam</td><td></td></tr><tr><td>perditus, tam tui similis inveniri poterit qui id non iure</td><td></td></tr><tr><td>factum esse fateatur. Quam diu quisquam erit qui te</td><td>6.1</td></tr><tr><td>defendere audeat, vives, et vives ita ut nunc vivis, multis</td><td></td></tr><tr><td>meis et firmis praesidiis obsessus ne commovere te contra</td><td></td></tr><tr><td>rem publicam possis. Multorum te etiam oculi et aures</td><td></td></tr><tr><td>non sentientem, sicut adhuc fecerunt, speculabuntur atque</td><td>5</td></tr><tr><td>custodient. </td><td></td></tr><tr><td>  Etenim quid est, Catilina, quod iam amplius exspectes,</td><td></td></tr><tr><td>si neque nox tenebris obscurare coetus nefarios nec privata</td><td></td></tr><tr><td>domus parietibus continere voces coniurationis tuae potest,</td><td></td></tr><tr><td>si inlustrantur, si erumpunt omnia? Muta iam istam men-</td><td>10</td></tr><tr><td>tem, mihi crede, obliviscere caedis atque incendiorum.</td><td></td></tr><tr><td>Teneris undique; luce sunt clariora nobis tua consilia</td><td></td></tr><tr><td>omnia, quae iam mecum licet recognoscas. Meministine</td><td>7.1</td></tr><tr><td>me ante diem <span class="caps">xii</span> Kalendas Novembris dicere in senatu</td><td></td></tr><tr><td>fore in armis certo die, qui dies futurus esset ante diem <span class="caps">vi</span></td><td></td></tr><tr><td>Kal. Novembris, C. Manlium, audaciae satellitem atque</td><td></td></tr><tr><td>administrum tuae? Num me fefellit, Catilina, non modo</td><td>5</td></tr><tr><td>res tanta tam atrox tamque incredibilis, verum, id quod</td><td></td></tr><tr><td>multo magis est admirandum, dies? Dixi ego idem in </td><td></td></tr><tr><td>senatu caedem te optimatium contulisse in ante diem <span class="caps">v</span></td><td></td></tr><tr><td>Kalendas Novembris, tum cum multi principes civitatis</td><td></td></tr><tr><td>Roma non tam sui conservandi quam tuorum consiliorum</td><td>10</td></tr><tr><td>reprimendorum causa profugerunt. Num infitiari potes</td><td></td></tr><tr><td>te illo ipso die meis praesidiis, mea diligentia circum-</td><td></td></tr><tr><td>clusum commovere te contra rem publicam non potuisse,</td><td></td></tr><tr><td>cum tu discessu ceterorum nostra tamen qui remansis-</td><td></td></tr><tr><td>semus caede contentum te esse dicebas? Quid? cum</td><td>8.1</td></tr><tr><td>te Praeneste Kalendis ipsis Novembribus occupaturum</td><td></td></tr><tr><td>nocturno impetu esse confideres, sensistin illam coloniam</td><td></td></tr><tr><td>meo iussu meis praesidiis, custodiis, vigiliis esse munitam?</td><td></td></tr><tr><td>Nihil agis, nihil moliris, nihil cogitas quod &lt;non&gt; ego</td><td>5</td></tr><tr><td>non modo audiam sed etiam videam planeque sentiam.</td><td></td></tr><tr><td>Recognosce mecum tandem noctem illam superiorem; iam</td><td></td></tr><tr><td>intelleges multo me vigilare acrius ad salutem quam te ad</td><td></td></tr><tr><td>perniciem rei publicae. Dico te priore nocte venisse inter</td><td></td></tr><tr><td>falcarios—non agam obscure—in M. Laecae domum; con-</td><td>10</td></tr><tr><td>venisse eodem compluris eiusdem amentiae scelerisque</td><td></td></tr><tr><td>socios. Num negare audes? quid taces? Convincam, si</td><td></td></tr><tr><td>negas. Video enim esse hic in senatu quosdam qui tecum</td><td></td></tr><tr><td>una fuerunt. O di immortales! ubinam gentium sumus?</td><td>9.1</td></tr><tr><td>quam rem publicam habemus? in qua urbe vivimus? Hic,</td><td></td></tr><tr><td>hic sunt in nostro numero, patres conscripti, in hoc orbis</td><td></td></tr><tr><td>terrae sanctissimo gravissimoque consilio, qui de nostro</td><td></td></tr><tr><td>omnium interitu, qui de huius urbis atque adeo de orbis</td><td>5</td></tr><tr><td>terrarum exitio cogitent. Hos ego video consul et de re</td><td></td></tr><tr><td>publica sententiam rogo, et quos ferro trucidari oportebat,</td><td></td></tr><tr><td>eos nondum voce volnero! Fuisti igitur apud Laecam illa </td><td></td></tr><tr><td>nocte, Catilina, distribuisti partis Italiae, statuisti quo quem-</td><td></td></tr><tr><td>que proficisci placeret, delegisti quos Romae relinqueres,</td><td>10</td></tr><tr><td>quos tecum educeres, discripsisti urbis partis ad incendia,</td><td></td></tr><tr><td>confirmasti te ipsum iam esse exiturum, dixisti paulum tibi</td><td></td></tr><tr><td>esse etiam nunc morae, quod ego viverem. Reperti sunt</td><td></td></tr><tr><td>duo equites Romani qui te ista cura liberarent et se illa ipsa</td><td></td></tr><tr><td>nocte paulo ante lucem me in meo lecto interfecturos esse</td><td>15</td></tr><tr><td>pollicerentur. Haec ego omnia vixdum etiam coetu vestro</td><td>10.1</td></tr><tr><td>dimisso comperi; domum meam maioribus praesidiis mu-</td><td></td></tr><tr><td>nivi atque firmavi, exclusi eos quos tu ad me salutatum</td><td></td></tr><tr><td>mane miseras, cum illi ipsi venissent quos ego iam multis</td><td></td></tr><tr><td>ac summis viris ad me id temporis venturos esse prae-</td><td>5</td></tr><tr><td>dixeram. </td><td></td></tr><tr><td>  Quae cum ita sint, Catilina, perge quo coepisti: egredere</td><td></td></tr><tr><td>aliquando ex urbe; patent portae; proficiscere. Nimium</td><td></td></tr><tr><td>diu te imperatorem tua illa Manliana castra desiderant.</td><td></td></tr><tr><td>Educ tecum etiam omnis tuos, si minus, quam plurimos;</td><td>10</td></tr><tr><td>purga urbem. Magno me metu liberaveris, modo inter me</td><td></td></tr><tr><td>atque te murus intersit. Nobiscum versari iam diutius non</td><td></td></tr><tr><td>potes; non feram, non patiar, non sinam. Magna dis im-</td><td>11.1</td></tr><tr><td>mortalibus habenda est atque huic ipsi Iovi Statori, anti-</td><td></td></tr><tr><td>quissimo custodi huius urbis, gratia, quod hanc tam taetram,</td><td></td></tr><tr><td>tam horribilem tamque infestam rei publicae pestem totiens</td><td></td></tr><tr><td>iam effugimus. Non est saepius in uno homine summa salus</td><td>5</td></tr><tr><td>periclitanda rei publicae. Quam diu mihi consuli designato,</td><td></td></tr><tr><td>Catilina, insidiatus es, non publico me praesidio, sed privata</td><td></td></tr><tr><td>diligentia defendi. Cum proximis comitiis consularibus me</td><td></td></tr><tr><td>consulem in campo et competitores tuos interficere voluisti,</td><td></td></tr><tr><td>compressi conatus tuos nefarios amicorum praesidio et</td><td>10</td></tr><tr><td>copiis nullo tumultu publice concitato; denique, quotiens- </td><td></td></tr><tr><td>cumque me petisti, per me tibi obstiti, quamquam videbam</td><td></td></tr><tr><td>perniciem meam cum magna calamitate rei publicae esse</td><td></td></tr><tr><td>coniunctam. Nunc iam aperte rem publicam universam</td><td>12.1</td></tr><tr><td>petis, templa deorum immortalium, tecta urbis, vitam om-</td><td></td></tr><tr><td>nium civium, Italiam totam ad exitium et vastitatem vocas.</td><td></td></tr><tr><td>Qua re, quoniam id quod est primum, et quod huius</td><td></td></tr><tr><td>imperi disciplinaeque maiorum proprium est, facere non-</td><td>5</td></tr><tr><td>dum audeo, faciam id quod est ad severitatem lenius, ad</td><td></td></tr><tr><td>communem salutem utilius. Nam si te interfici iussero,</td><td></td></tr><tr><td>residebit in re publica reliqua coniuratorum manus; sin tu,</td><td></td></tr><tr><td>quod te iam dudum hortor, exieris, exhaurietur ex urbe</td><td></td></tr><tr><td>tuorum comitum magna et perniciosa sentina rei publicae.</td><td>10</td></tr><tr><td>Quid est, Catilina? num dubitas id me imperante facere</td><td>13.1</td></tr><tr><td>quod iam tua sponte faciebas? Exire ex urbe iubet consul</td><td></td></tr><tr><td>hostem. Interrogas me, num in exsilium? Non iubeo,</td><td></td></tr><tr><td>sed, si me consulis, suadeo. Quid est enim, Catilina, quod</td><td></td></tr><tr><td>te iam in hac urbe delectare possit? in qua nemo est extra</td><td>5</td></tr><tr><td>istam coniurationem perditorum hominum qui te non</td><td></td></tr><tr><td>metuat, nemo qui non oderit. Quae nota domesticae turpi-</td><td></td></tr><tr><td>tudinis non inusta vitae tuae est? quod privatarum rerum</td><td></td></tr><tr><td>dedecus non haeret in fama? quae libido ab oculis, quod</td><td></td></tr><tr><td>facinus a manibus umquam tuis, quod flagitium a toto</td><td>10</td></tr><tr><td>corpore afuit? cui tu adulescentulo quem corruptelarum</td><td></td></tr><tr><td>inlecebris inretisses non aut ad audaciam ferrum aut ad</td><td></td></tr><tr><td>libidinem facem praetulisti? Quid vero? nuper cum morte</td><td>14.1</td></tr><tr><td>superioris uxoris novis nuptiis locum vacuefecisses, nonne</td><td></td></tr><tr><td>etiam alio incredibili scelere hoc scelus cumulavisti? quod</td><td></td></tr><tr><td>ego praetermitto et facile patior sileri, ne in hac civitate</td><td></td></tr><tr><td>tanti facinoris immanitas aut exstitisse aut non vindicata </td><td>5</td></tr><tr><td>esse videatur. Praetermitto ruinas fortunarum tuarum quas</td><td></td></tr><tr><td>omnis proximis Idibus tibi impendere senties: ad illa venio</td><td></td></tr><tr><td>quae non ad privatam ignominiam vitiorum tuorum, non ad</td><td></td></tr><tr><td>domesticam tuam difficultatem ac turpitudinem, sed ad</td><td></td></tr><tr><td>summam rem publicam atque ad omnium nostrum vitam</td><td>10</td></tr><tr><td>salutemque pertinent. Potestne tibi haec lux, Catilina,</td><td>15.1</td></tr><tr><td>aut huius caeli spiritus esse iucundus, cum scias esse</td><td></td></tr><tr><td>horum neminem qui nesciat te pridie Kalendas Ianuarias</td><td></td></tr><tr><td>Lepido et Tullo consulibus stetisse in comitio cum telo,</td><td></td></tr><tr><td>manum consulum et principum civitatis interficiendorum</td><td>5</td></tr><tr><td>causa paravisse, sceleri ac furori tuo non mentem aliquam</td><td></td></tr><tr><td>aut timorem tuum sed Fortunam populi Romani obstitisse?</td><td></td></tr><tr><td>Ac iam illa omitto—neque enim sunt aut obscura aut non</td><td></td></tr><tr><td>multa commissa postea—quotiens tu me designatum, quo-</td><td></td></tr><tr><td>tiens vero consulem interficere conatus es! quot ego tuas</td><td>10</td></tr><tr><td>petitiones ita coniectas ut vitari posse non viderentur parva</td><td></td></tr><tr><td>quadam declinatione et, ut aiunt, corpore effugi! Nihil</td><td></td></tr><tr><td>agis, nihil adsequeris, neque tamen conari ac velle desistis.</td><td></td></tr><tr><td>Quotiens iam tibi extorta est ista sica de manibus, quotiens</td><td>16.1</td></tr><tr><td>excidit casu aliquo et elapsa est! Quae quidem quibus abs</td><td></td></tr><tr><td>te initiata sacris ac devota sit nescio, quod eam necesse</td><td></td></tr><tr><td>putas esse in consulis corpore defigere. Nunc vero quae</td><td></td></tr><tr><td>tua est ista vita? Sic enim iam tecum loquar, non ut odio</td><td>5</td></tr><tr><td>permotus esse videar, quo debeo, sed ut misericordia, quae</td><td></td></tr><tr><td>tibi nulla debetur. Venisti paulo ante in senatum. Quis te</td><td></td></tr><tr><td>ex hac tanta frequentia, tot ex tuis amicis ac necessariis salu-</td><td></td></tr><tr><td>tavit? Si hoc post hominum memoriam contigit nemini, vocis </td><td></td></tr><tr><td>exspectas contumeliam, cum sis gravissimo iudicio tacitur-</td><td>10</td></tr><tr><td>nitatis oppressus? Quid, quod adventu tuo ista subsellia</td><td></td></tr><tr><td>vacuefacta sunt, quod omnes consulares qui tibi persaepe ad</td><td></td></tr><tr><td>caedem constituti fuerunt, simul atque adsedisti, partem istam</td><td></td></tr><tr><td>subselliorum nudam atque inanem reliquerunt, quo tandem</td><td></td></tr><tr><td>animo tibi ferendum putas? Servi mehercule mei si me</td><td>17.1</td></tr><tr><td>isto pacto metuerent ut te metuunt omnes cives tui, domum</td><td></td></tr><tr><td>meam relinquendam putarem: tu tibi urbem non arbitraris?</td><td></td></tr><tr><td>et si me meis civibus iniuria suspectum tam graviter atque</td><td></td></tr><tr><td>offensum viderem, carere me aspectu civium quam infestis</td><td>5</td></tr><tr><td>omnium oculis conspici mallem: tu, cum conscientia scele-</td><td></td></tr><tr><td>rum tuorum agnoscas odium omnium iustum et iam diu</td><td></td></tr><tr><td>tibi debitum, dubitas quorum mentis sensusque volneras,</td><td></td></tr><tr><td>eorum aspectum praesentiamque vitare? Si te parentes</td><td></td></tr><tr><td>timerent atque odissent tui neque eos ratione ulla placare</td><td>10</td></tr><tr><td>posses, ut opinor, ab eorum oculis aliquo concederes. Nunc</td><td></td></tr><tr><td>te patria, quae communis est parens omnium nostrum, odit</td><td></td></tr><tr><td>ac metuit et iam diu nihil te iudicat nisi de parricidio suo</td><td></td></tr><tr><td>cogitare: huius tu neque auctoritatem verebere nec iudi-</td><td></td></tr><tr><td>cium sequere nec vim pertimesces? Quae tecum, Catilina,</td><td>18.1</td></tr><tr><td>sic agit et quodam modo tacita loquitur: 'Nullum iam ali-</td><td></td></tr><tr><td>quot annis facinus exstitit nisi per te, nullum flagitium sine</td><td></td></tr><tr><td>te; tibi uni multorum civium neces, tibi vexatio direptioque</td><td></td></tr><tr><td>sociorum impunita fuit ac libera; tu non solum ad negle-</td><td>5</td></tr><tr><td>gendas leges et quaestiones verum etiam ad evertendas</td><td></td></tr><tr><td>perfringendasque valuisti. Superiora illa, quamquam ferenda</td><td></td></tr><tr><td>non fuerunt, tamen ut potui tuli; nunc vero me totam esse</td><td></td></tr><tr><td>in metu propter unum te, quicquid increpuerit, Catilinam</td><td></td></tr><tr><td>timeri, nullum videri contra me consilium iniri posse quod </td><td>10</td></tr><tr><td>a tuo scelere abhorreat, non est ferendum. Quam ob rem</td><td></td></tr><tr><td>discede atque hunc mihi timorem eripe; si est verus, ne</td><td></td></tr><tr><td>opprimar, sin falsus, ut tandem aliquando timere desinam.'</td><td></td></tr><tr><td>Haec si tecum, ut dixi, patria loquatur, nonne impetrare</td><td>19.1</td></tr><tr><td>debeat, etiam si vim adhibere non possit? Quid, quod</td><td></td></tr><tr><td>tu te in custodiam dedisti, quod vitandae suspicionis</td><td></td></tr><tr><td>causa ad M'. Lepidum te habitare velle dixisti? A quo</td><td></td></tr><tr><td>non receptus etiam ad me venire ausus es, atque ut</td><td>5</td></tr><tr><td>domi meae te adservarem rogasti. Cum a me quoque</td><td></td></tr><tr><td>id responsum tulisses, me nullo modo posse isdem parie-</td><td></td></tr><tr><td>tibus tuto esse tecum, quia magno in periculo essem</td><td></td></tr><tr><td>quod isdem moenibus contineremur, ad Q. Metellum</td><td></td></tr><tr><td>praetorem venisti. A quo repudiatus ad sodalem tuum,</td><td>10</td></tr><tr><td>virum optimum, M. Metellum demigrasti, quem tu vide-</td><td></td></tr><tr><td>licet et ad custodiendum te diligentissimum et ad su-</td><td></td></tr><tr><td>spicandum sagacissimum et ad vindicandum fortissimum</td><td></td></tr><tr><td>fore putasti. Sed quam longe videtur a carcere atque a</td><td></td></tr><tr><td>vinculis abesse debere qui se ipse iam dignum custodia</td><td>15</td></tr><tr><td>iudicarit? Quae cum ita sint, Catilina, dubitas, si emori</td><td>20.1</td></tr><tr><td>aequo animo non potes, abire in aliquas terras et vitam</td><td></td></tr><tr><td>istam multis suppliciis iustis debitisque ereptam fugae soli-</td><td></td></tr><tr><td>tudinique mandare? </td><td></td></tr><tr><td>  'Refer' inquis 'ad senatum'; id enim postulas et, si hic</td><td>5</td></tr><tr><td>ordo placere sibi decreverit te ire in exsilium, obtempera-</td><td></td></tr><tr><td>turum te esse dicis. Non referam, id quod abhorret a meis</td><td></td></tr><tr><td>moribus, et tamen faciam ut intellegas quid hi de te</td><td></td></tr><tr><td>sentiant. Egredere ex urbe, Catilina, libera rem publicam</td><td></td></tr><tr><td>metu, in exsilium, si hanc vocem exspectas, proficiscere.</td><td>10</td></tr><tr><td>Quid est? ecquid attendis, ecquid animadvertis horum silen- </td><td></td></tr><tr><td>tium? Patiuntur, tacent. Quid exspectas auctoritatem</td><td></td></tr><tr><td>loquentium, quorum voluntatem tacitorum perspicis? At</td><td>21.1</td></tr><tr><td>si hoc idem huic adulescenti optimo P. Sestio, si fortissimo</td><td></td></tr><tr><td>viro M. Marcello dixissem, iam mihi consuli hoc ipso in</td><td></td></tr><tr><td>templo senatus iure optimo vim et manus intulisset. De te</td><td></td></tr><tr><td>autem, Catilina, cum quiescunt, probant, cum patiuntur,</td><td>5</td></tr><tr><td>decernunt, cum tacent, clamant, neque hi solum quorum</td><td></td></tr><tr><td>tibi auctoritas est videlicet cara, vita vilissima, sed etiam</td><td></td></tr><tr><td>illi equites Romani, honestissimi atque optimi viri, ceterique</td><td></td></tr><tr><td>fortissimi cives qui circumstant senatum, quorum tu et</td><td></td></tr><tr><td>frequentiam videre et studia perspicere et voces paulo ante</td><td>10</td></tr><tr><td>exaudire potuisti. Quorum ego vix abs te iam diu manus</td><td></td></tr><tr><td>ac tela contineo, eosdem facile adducam ut te haec quae</td><td></td></tr><tr><td>vastare iam pridem studes relinquentem usque ad portas</td><td></td></tr><tr><td>prosequantur. </td><td></td></tr><tr><td>  Quamquam quid loquor? te ut ulla res frangat, tu ut</td><td>22.1</td></tr><tr><td>umquam te corrigas, tu ut ullam fugam meditere, tu ut</td><td></td></tr><tr><td>ullum exsilium cogites? Vtinam tibi istam mentem di im-</td><td></td></tr><tr><td>mortales duint! tametsi video, si mea voce perterritus ire</td><td></td></tr><tr><td>in exsilium animum induxeris, quanta tempestas invidiae</td><td>5</td></tr><tr><td>nobis, si minus in praesens tempus recenti memoria scele-</td><td></td></tr><tr><td>rum tuorum, at in posteritatem impendeat. Sed est tanti,</td><td></td></tr><tr><td>dum modo tua ista sit privata calamitas et a rei publicae</td><td></td></tr><tr><td>periculis seiungatur. Sed tu ut vitiis tuis commoveare, ut</td><td></td></tr><tr><td>legum poenas pertimescas, ut temporibus rei publicae cedas</td><td>10</td></tr><tr><td>non est postulandum. Neque enim is es, Catilina, ut te</td><td></td></tr><tr><td>aut pudor a turpitudine aut metus a periculo aut ratio a</td><td></td></tr><tr><td>furore revocarit. Quam ob rem, ut saepe iam dixi, profi-</td><td>23.1</td></tr><tr><td>ciscere ac, si mihi inimico, ut praedicas, tuo conflare vis </td><td></td></tr><tr><td>invidiam, recta perge in exsilium; vix feram sermones</td><td></td></tr><tr><td>hominum, si id feceris, vix molem istius invidiae, si in ex-</td><td></td></tr><tr><td>silium iussu consulis iveris, sustinebo. Sin autem servire</td><td>5</td></tr><tr><td>meae laudi et gloriae mavis, egredere cum importuna scelera-</td><td></td></tr><tr><td>torum manu, confer te ad Manlium, concita perditos civis,</td><td></td></tr><tr><td>secerne te a bonis, infer patriae bellum, exsulta impio latro-</td><td></td></tr><tr><td>cinio, ut a me non eiectus ad alienos, sed invitatus ad tuos</td><td></td></tr><tr><td>isse videaris. Quamquam quid ego te invitem, a quo iam</td><td>24.1</td></tr><tr><td>sciam esse praemissos qui tibi ad forum Aurelium praesto-</td><td></td></tr><tr><td>larentur armati, cui sciam pactam et constitutam cum</td><td></td></tr><tr><td>Manlio diem, a quo etiam aquilam illam argenteam quam</td><td></td></tr><tr><td>tibi ac tuis omnibus confido perniciosam ac funestam futu-</td><td>5</td></tr><tr><td>ram, cui domi tuae sacrarium sceleratum constitutum fuit,</td><td></td></tr><tr><td>sciam esse praemissam? Tu ut illa carere diutius possis</td><td></td></tr><tr><td>quam venerari ad caedem proficiscens solebas, a cuius</td><td></td></tr><tr><td>altaribus saepe istam impiam dexteram ad necem civium</td><td></td></tr><tr><td>transtulisti? Ibis tandem aliquando quo te iam pridem</td><td>25.1</td></tr><tr><td>tua ista cupiditas effrenata ac furiosa rapiebat; neque enim</td><td></td></tr><tr><td>tibi haec res adfert dolorem, sed quandam incredibilem</td><td></td></tr><tr><td>voluptatem. Ad hanc te amentiam natura peperit, voluntas</td><td></td></tr><tr><td>exercuit, fortuna servavit. Numquam tu non modo otium</td><td>5</td></tr><tr><td>sed ne bellum quidem nisi nefarium concupisti. Nactus</td><td></td></tr><tr><td>es ex perditis atque ab omni non modo fortuna verum</td><td></td></tr><tr><td>etiam spe derelictis conflatam improborum manum. Hic</td><td>26.1</td></tr><tr><td>tu qua laetitia perfruere, quibus gaudiis exsultabis, quanta in</td><td></td></tr><tr><td>voluptate bacchabere, cum in tanto numero tuorum neque</td><td></td></tr><tr><td>audies virum bonum quemquam neque videbis! Ad huius</td><td></td></tr><tr><td>vitae studium meditati illi sunt qui feruntur labores tui,</td><td>5</td></tr><tr><td>iacere humi non solum ad obsidendum stuprum verum </td><td></td></tr><tr><td>etiam ad facinus obeundum, vigilare non solum insidiantem</td><td></td></tr><tr><td>somno maritorum verum etiam bonis otiosorum. Habes</td><td></td></tr><tr><td>ubi ostentes tuam illam praeclaram patientiam famis, frigoris,</td><td></td></tr><tr><td>inopiae rerum omnium quibus te brevi tempore confectum</td><td>10</td></tr><tr><td>esse senties. Tantum profeci, cum te a consulatu reppuli,</td><td>27.1</td></tr><tr><td>ut exsul potius temptare quam consul vexare rem publicam</td><td></td></tr><tr><td>posses, atque ut id quod esset a te scelerate susceptum</td><td></td></tr><tr><td>latrocinium potius quam bellum nominaretur. </td><td></td></tr><tr><td>  Nunc, ut a me, patres conscripti, quandam prope iustam</td><td>5</td></tr><tr><td>patriae querimoniam detester ac deprecer, percipite, quaeso,</td><td></td></tr><tr><td>diligenter quae dicam, et ea penitus animis vestris menti-</td><td></td></tr><tr><td>busque mandate. Etenim si mecum patria, quae mihi vita</td><td></td></tr><tr><td>mea multo est carior, si cuncta Italia, si omnis res publica</td><td></td></tr><tr><td>loquatur: 'M. Tulli, quid agis? Tune eum quem esse</td><td>10</td></tr><tr><td>hostem comperisti, quem ducem belli futurum vides, quem</td><td></td></tr><tr><td>exspectari imperatorem in castris hostium sentis, auctorem</td><td></td></tr><tr><td>sceleris, principem coniurationis, evocatorem servorum et</td><td></td></tr><tr><td>civium perditorum, exire patiere, ut abs te non emissus</td><td></td></tr><tr><td>ex urbe, sed immissus in urbem esse videatur? Nonne</td><td>15</td></tr><tr><td>hunc in vincla duci, non ad mortem rapi, non summo sup-</td><td></td></tr><tr><td>plicio mactari imperabis? Quid tandem te impedit? mosne</td><td></td></tr><tr><td>maiorum? At persaepe etiam privati in hac re publica</td><td>28.1</td></tr><tr><td>perniciosos civis morte multarunt. An leges quae de</td><td></td></tr><tr><td>civium Romanorum supplicio rogatae sunt? At numquam</td><td></td></tr><tr><td>in hac urbe qui a re publica defecerunt civium iura tenue-</td><td></td></tr><tr><td>runt. An invidiam posteritatis times? Praeclaram vero</td><td>5</td></tr><tr><td>populo Romano refers gratiam qui te, hominem per te co-</td><td></td></tr><tr><td>gnitum, nulla commendatione maiorum tam mature ad sum-</td><td></td></tr><tr><td>mum imperium per omnis honorum gradus extulit, si propter </td><td></td></tr><tr><td>invidiam aut alicuius periculi metum salutem civium tuorum</td><td></td></tr><tr><td>neglegis. Sed si quis est invidiae metus, non est vehemen-</td><td>29.1</td></tr><tr><td>tius severitatis ac fortitudinis invidia quam inertiae ac ne-</td><td></td></tr><tr><td>quitiae pertimescenda. An, cum bello vastabitur Italia,</td><td></td></tr><tr><td>vexabuntur urbes, tecta ardebunt, tum te non existimas</td><td></td></tr><tr><td>invidiae incendio conflagraturum?' His ego sanctissimis</td><td>5</td></tr><tr><td>rei publicae vocibus et eorum hominum qui hoc idem</td><td></td></tr><tr><td>sentiunt mentibus pauca respondebo. Ego, si hoc opti-</td><td></td></tr><tr><td>mum factu iudicarem, patres conscripti, Catilinam morte</td><td></td></tr><tr><td>multari, unius usuram horae gladiatori isti ad vivendum non</td><td></td></tr><tr><td>dedissem. Etenim si summi viri et clarissimi cives Satur-</td><td>10</td></tr><tr><td>nini et Gracchorum et Flacci et superiorum complurium</td><td></td></tr><tr><td>sanguine non modo se non contaminarunt sed etiam hone-</td><td></td></tr><tr><td>starunt, certe verendum mihi non erat ne quid hoc parricida</td><td></td></tr><tr><td>civium interfecto invidiae mihi in posteritatem redundaret.</td><td></td></tr><tr><td>Quod si ea mihi maxime impenderet, tamen hoc animo fui</td><td>15</td></tr><tr><td>semper ut invidiam virtute partam gloriam, non invidiam</td><td></td></tr><tr><td>putarem. Quamquam non nulli sunt in hoc ordine qui</td><td>30.1</td></tr><tr><td>aut ea quae imminent non videant aut ea quae vident</td><td></td></tr><tr><td>dissimulent; qui spem Catilinae mollibus sententiis aluerunt</td><td></td></tr><tr><td>coniurationemque nascentem non credendo conroborave-</td><td></td></tr><tr><td>runt; quorum auctoritate multi non solum improbi verum</td><td>5</td></tr><tr><td>etiam imperiti, si in hunc animadvertissem, crudeliter et</td><td></td></tr><tr><td>regie factum esse dicerent. Nunc intellego, si iste, quo</td><td></td></tr><tr><td>intendit, in Manliana castra pervenerit, neminem tam stul-</td><td></td></tr><tr><td>tum fore qui non videat coniurationem esse factam, nemi-</td><td></td></tr><tr><td>nem tam improbum qui non fateatur. Hoc autem uno</td><td>10</td></tr><tr><td>interfecto intellego hanc rei publicae pestem paulisper</td><td></td></tr><tr><td>reprimi, non in perpetuum comprimi posse. Quod si sese </td><td></td></tr><tr><td>eiecerit secumque suos eduxerit et eodem ceteros undique</td><td></td></tr><tr><td>conlectos naufragos adgregarit, exstinguetur atque delebitur</td><td></td></tr><tr><td>non modo haec tam adulta rei publicae pestis verum etiam</td><td>15</td></tr><tr><td>stirps ac semen malorum omnium. Etenim iam diu, patres</td><td>31.1</td></tr><tr><td>conscripti, in his periculis coniurationis insidiisque versamur,</td><td></td></tr><tr><td>sed nescio quo pacto omnium scelerum ac veteris furoris et</td><td></td></tr><tr><td>audaciae maturitas in nostri consulatus tempus erupit. Nunc</td><td></td></tr><tr><td>si ex tanto latrocinio iste unus tolletur, videbimur fortasse</td><td>5</td></tr><tr><td>ad breve quoddam tempus cura et metu esse relevati, peri-</td><td></td></tr><tr><td>culum autem residebit et erit inclusum penitus in venis</td><td></td></tr><tr><td>atque in visceribus rei publicae. Vt saepe homines aegri</td><td></td></tr><tr><td>morbo gravi, cum aestu febrique iactantur, si aquam gelidam</td><td></td></tr><tr><td>biberunt, primo relevari videntur, deinde multo gravius</td><td>10</td></tr><tr><td>vehementiusque adflictantur, sic hic morbus qui est in re</td><td></td></tr><tr><td>publica relevatus istius poena vehementius reliquis vivis</td><td></td></tr><tr><td>ingravescet. Qua re secedant improbi, secernant se a</td><td>32.1</td></tr><tr><td>bonis, unum in locum congregentur, muro denique, quod</td><td></td></tr><tr><td>saepe iam dixi, secernantur a nobis; desinant insidiari</td><td></td></tr><tr><td>domi suae consuli, circumstare tribunal praetoris urbani,</td><td></td></tr><tr><td>obsidere cum gladiis curiam, malleolos et faces ad inflam-</td><td>5</td></tr><tr><td>mandam urbem comparare; sit denique inscriptum in fronte</td><td></td></tr><tr><td>unius cuiusque quid de re publica sentiat. Polliceor hoc</td><td></td></tr><tr><td>vobis, patres conscripti, tantam in nobis consulibus fore</td><td></td></tr><tr><td>diligentiam, tantam in vobis auctoritatem, tantam in equiti-</td><td></td></tr><tr><td>bus Romanis virtutem, tantam in omnibus bonis consensio-</td><td>10</td></tr><tr><td>nem ut Catilinae profectione omnia patefacta, inlustrata,</td><td></td></tr><tr><td>oppressa, vindicata esse videatis. </td><td></td></tr><tr><td>  Hisce ominibus, Catilina, cum summa rei publicae salute,</td><td>33.1</td></tr><tr><td>cum tua peste ac pernicie cumque eorum exitio qui se</td><td></td></tr><tr><td>tecum omni scelere parricidioque iunxerunt, proficiscere </td><td></td></tr><tr><td>ad impium bellum ac nefarium. Tu, Iuppiter, qui isdem</td><td></td></tr><tr><td>quibus haec urbs auspiciis a Romulo es constitutus,</td><td>5</td></tr><tr><td>quem Statorem huius urbis atque imperi vere nominamus,</td><td></td></tr><tr><td>hunc et huius socios a tuis ceterisque templis, a tectis urbis</td><td></td></tr><tr><td>ac moenibus, a vita fortunisque civium omnium arcebis et</td><td></td></tr><tr><td>homines bonorum inimicos, hostis patriae, latrones Italiae</td><td></td></tr><tr><td>scelerum foedere inter se ac nefaria societate coniunctos</td><td>10</td></tr><tr><td>aeternis suppliciis vivos mortuosque mactabis. </td><td></td></tr>
        </table>