<table>
          <script>targetHit=0;</script>
          <tr><td>  In illo autem altero genere largiendi, quod a libera-</td><td>2.61.1</td></tr><tr><td>litate proficiscitur, non uno modo in disparibus causis</td><td></td></tr><tr><td>adfecti esse debemus. Alia causa est eius, qui calami-</td><td></td></tr><tr><td>tate premitur, et eius, qui res meliores quaerit nullis</td><td></td></tr><tr><td>suis rebus adversis. Propensior benignitas esse de-</td><td>62.1</td></tr><tr><td>bebit in calamitosos, nisi forte erunt digni calamitate.</td><td></td></tr><tr><td>In iis tamen, qui se adiuvari volent, non ne adfligan-</td><td></td></tr><tr><td>tur, sed ut altiorem gradum ascendant, restricti om-</td><td></td></tr><tr><td>nino esse nullo modo debemus, sed in deligendis ido-</td><td>5</td></tr><tr><td>neis iudicium et diligentiam adhibere. Nam praeclare</td><td></td></tr><tr><td>Ennius 'Bene facta male locata male facta arbitror'.</td><td></td></tr><tr><td>Quod autem tributum est bono viro et grato, in eo</td><td>63.1</td></tr><tr><td>cum ex ipso fructus est, tum etiam ex ceteris. Temeri-</td><td></td></tr><tr><td>tate enim remota gratissima est liberalitas, eoque eam</td><td></td></tr><tr><td>studiosius plerique laudant, quod summi cuiusque bo-</td><td></td></tr><tr><td>nitas commune perfugium est omnium. Danda igitur</td><td>5</td></tr><tr><td>opera est, ut iis beneficiis quam plurimos adficiamus,</td><td></td></tr><tr><td>quorum memoria liberis posterisque prodatur, ut iis</td><td></td></tr><tr><td>ingratis esse non liceat. Omnes enim immemorem</td><td></td></tr><tr><td>beneficii oderunt eamque iniuriam in deterrenda libe-</td><td></td></tr><tr><td>ralitate sibi etiam fieri, eumque, qui faciat commu-</td><td>10</td></tr><tr><td>nem hostem tenuiorum putant. Atque haec benignitas</td><td></td></tr><tr><td>etiam rei publicae est utilis, redimi e servitute captos,</td><td></td></tr><tr><td>locupletari tenuiores; quod quidem volgo solitum fieri</td><td></td></tr><tr><td>ab ordine nostro in oratione Crassi scriptum copiose</td><td></td></tr><tr><td>videmus. Hanc ergo consuetudinem benignitatis lar- </td><td>15</td></tr><tr><td>gitioni munerum longe antepono; haec est gravium</td><td></td></tr><tr><td>hominum atque magnorum, illa quasi assentatorum</td><td></td></tr><tr><td>populi multitudinis levitatem voluptate quasi titil-</td><td></td></tr><tr><td>lantium. Conveniet autem cum in dando munificum</td><td>64.1</td></tr><tr><td>esse, tum in exigendo non acerbum in omnique re con-</td><td></td></tr><tr><td>trahenda, vendundo emendo, conducendo locando, vi-</td><td></td></tr><tr><td>cinitatibus et confiniis aequum, facilem, multa multis</td><td></td></tr><tr><td>de suo iure cedentem, a litibus vero, quantum liceat</td><td>5</td></tr><tr><td>et nescio an paulo plus etiam, quam liceat, abhorren-</td><td></td></tr><tr><td>tem. Est enim non modo liberale paulum non num-</td><td></td></tr><tr><td>quam de suo iure decedere, sed interdum etiam fruc-</td><td></td></tr><tr><td>tuosum. Habenda autem ratio est rei familiaris, quam</td><td></td></tr><tr><td>quidem dilabi sinere flagitiosum est, sed ita, ut in-</td><td>10</td></tr><tr><td>liberalitatis avaritiaeque absit suspicio. Posse enim</td><td></td></tr><tr><td>liberalitate uti non spoliantem se patrimonio nimirum</td><td></td></tr><tr><td>est pecuniae fructus maximus. Recte etiam a Theo-</td><td></td></tr><tr><td>phrasto est laudata hospitalitas. Est enim, ut mihi qui-</td><td></td></tr><tr><td>dem videtur, valde decorum patere domos hominum</td><td>15</td></tr><tr><td>inlustrium hospitibus inlustribus idque etiam rei pu-</td><td></td></tr><tr><td>blicae est ornamento homines externos hoc liberali-</td><td></td></tr><tr><td>tatis genere in urbe nostra non egere. Est autem etiam</td><td></td></tr><tr><td>vehementer utile iis, qui honeste posse multum vo-</td><td></td></tr><tr><td>lunt, per hospites apud externos populos valere opi-</td><td>20</td></tr><tr><td>bus et gratia. Theophrastus quidem scribit Cimonem</td><td></td></tr><tr><td>Athenis etiam in suos curiales Laciadas hospitalem </td><td></td></tr><tr><td>fuisse; ita enim instituisse et vilicis imperavisse, ut</td><td></td></tr><tr><td>omnia praeberentur, quicumque Laciades in villam</td><td></td></tr><tr><td>suam devertisset. </td><td>25</td></tr>
        </table>