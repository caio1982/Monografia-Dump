<table>
          <script>targetHit=0;</script>
          <tr><td>  Nimium mihi diu videor in uno genere versari criminum;</td><td>2.4.105.1</td></tr><tr><td>sentio, iudices, occurrendum esse satietati aurium animo-</td><td></td></tr><tr><td>rumque vestrorum. Quam ob rem multa praetermittam;</td><td></td></tr><tr><td>ad ea autem quae dicturus sum reficite vos, quaeso, iudices,</td><td></td></tr><tr><td>per deos immortalis,—eos ipsos de quorum religione iam</td><td>5</td></tr><tr><td>diu dicimus,—dum id eius facinus commemoro et profero</td><td></td></tr><tr><td>quo provincia tota commota est. De quo si paulo altius</td><td></td></tr><tr><td>ordiri ac repetere memoriam religionis videbor, ignoscite:</td><td></td></tr><tr><td>rei magnitudo me breviter perstringere atrocitatem criminis</td><td></td></tr><tr><td>non sinit. </td><td>10</td></tr><tr><td>  Vetus est haec opinio, iudices, quae constat ex antiquis-</td><td>106.1</td></tr><tr><td>simis Graecorum litteris ac monumentis, insulam Siciliam</td><td></td></tr><tr><td>totam esse Cereri et Liberae consecratam. Hoc cum ceterae</td><td></td></tr><tr><td>gentes sic arbitrantur, tum ipsis Siculis ita persuasum est</td><td></td></tr><tr><td>ut in animis eorum insitum atque innatum esse videatur.</td><td>5</td></tr><tr><td>Nam et natas esse has in his locis deas et fruges in ea terra</td><td></td></tr><tr><td>primum repertas esse arbitrantur, et raptam esse Liberam,</td><td></td></tr><tr><td>quam eandem Proserpinam vocant, ex Hennensium nemore,</td><td></td></tr><tr><td>qui locus, quod in media est insula situs, umbilicus Siciliae</td><td></td></tr><tr><td>nominatur. Quam cum investigare et conquirere Ceres</td><td>10</td></tr><tr><td>vellet, dicitur inflammasse taedas iis ignibus qui ex Aetnae</td><td></td></tr><tr><td>vertice erumpunt; quas sibi cum ipsa praeferret, orbem</td><td></td></tr><tr><td>omnem peragrasse terrarum. Henna autem, ubi ea quae </td><td>107.1</td></tr><tr><td>dico gesta esse memorantur, est loco perexcelso atque edito,</td><td></td></tr><tr><td>quo in summo est aequata agri planities et aquae perennes,</td><td></td></tr><tr><td>tota vero ab omni aditu circumcisa atque directa est; quam</td><td></td></tr><tr><td>circa lacus lucique sunt plurimi atque laetissimi flores omni</td><td>5</td></tr><tr><td>tempore anni, locus ut ipse raptum illum virginis, quem iam</td><td></td></tr><tr><td>a pueris accepimus, declarare videatur. Etenim prope est</td><td></td></tr><tr><td>spelunca quaedam conversa ad aquilonem infinita altitudine,</td><td></td></tr><tr><td>qua Ditem patrem ferunt repente cum curru exstitisse</td><td></td></tr><tr><td>abreptamque ex eo loco virginem secum asportasse et subito</td><td>10</td></tr><tr><td>non longe a Syracusis penetrasse sub terras, lacumque in eo</td><td></td></tr><tr><td>loco repente exstitisse, ubi usque ad hoc tempus Syracusani</td><td></td></tr><tr><td>festos dies anniversarios agunt celeberrimo virorum mulie-</td><td></td></tr><tr><td>rumque conventu. Propter huius opinionis vetustatem,</td><td></td></tr><tr><td>quod horum in his locis vestigia ac prope incunabula re-</td><td>15</td></tr><tr><td>periuntur deorum, mira quaedam tota Sicilia privatim ac</td><td></td></tr><tr><td>publice religio est Cereris Hennensis. Etenim multa saepe</td><td></td></tr><tr><td>prodigia vim eius numenque declarant; multis saepe in</td><td></td></tr><tr><td>difficillimis rebus praesens auxilium eius oblatum est, ut</td><td></td></tr><tr><td>haec insula ab ea non solum diligi sed etiam incoli custo-</td><td>20</td></tr><tr><td>dirique videatur. Nec solum Siculi, verum etiam ceterae</td><td>108.1</td></tr><tr><td>gentes nationesque Hennensem Cererem maxime colunt.</td><td></td></tr><tr><td>Etenim si Atheniensium sacra summa cupiditate expetuntur,</td><td></td></tr><tr><td>ad quos Ceres in illo errore venisse dicitur frugesque attu-</td><td></td></tr><tr><td>lisse, quantam esse religionem convenit eorum apud quos</td><td>5</td></tr><tr><td>eam natam esse et fruges invenisse constat? Itaque apud</td><td></td></tr><tr><td>patres nostros atroci ac difficili rei publicae tempore, cum</td><td></td></tr><tr><td>Tiberio Graccho occiso magnorum periculorum metus ex</td><td></td></tr><tr><td>ostentis portenderetur, P. Mucio L. Calpurnio consulibus</td><td></td></tr><tr><td>aditum est ad libros Sibyllinos; ex quibus inventum est</td><td>10</td></tr><tr><td>Cererem antiquissimam placari oportere. Tum ex amplis-</td><td></td></tr><tr><td>simo collegio decemvirali sacerdotes populi Romani, cum </td><td></td></tr><tr><td>esset in urbe nostra Cereris pulcherrimum et magnificen-</td><td></td></tr><tr><td>tissimum templum, tamen usque Hennam profecti sunt.</td><td></td></tr><tr><td>Tanta enim erat auctoritas et vetustas illius religionis ut,</td><td>15</td></tr><tr><td>cum illuc irent, non ad aedem Cereris sed ad ipsam</td><td></td></tr><tr><td>Cererem proficisci viderentur. Non obtundam diutius;</td><td>109.1</td></tr><tr><td>etenim iam dudum vereor ne oratio mea aliena ab iudici-</td><td></td></tr><tr><td>orum ratione et a cotidiana dicendi consuetudine esse</td><td></td></tr><tr><td>videatur. Hoc dico, hanc ipsam Cererem antiquissimam,</td><td></td></tr><tr><td>religiosissimam, principem omnium sacrorum quae apud</td><td>5</td></tr><tr><td>omnis gentis nationesque fiunt, a C. Verre ex suis templis</td><td></td></tr><tr><td>ac sedibus esse sublatam. Qui accessistis Hennam, vidistis</td><td></td></tr><tr><td>simulacrum Cereris e marmore et in altero templo Liberae.</td><td></td></tr><tr><td>Sunt ea perampla atque praeclara, sed non ita antiqua. Ex</td><td></td></tr><tr><td>aere fuit quoddam modica amplitudine ac singulari opere</td><td>10</td></tr><tr><td>cum facibus perantiquum, omnium illorum quae sunt in eo</td><td></td></tr><tr><td>fano multo antiquissimum; id sustulit. Ac tamen eo con-</td><td></td></tr><tr><td>tentus non fuit. Ante aedem Cereris in aperto ac propa-</td><td>110.1</td></tr><tr><td>tulo loco signa duo sunt, Cereris unum, alterum Triptolemi,</td><td></td></tr><tr><td>pulcherrima ac perampla. Pulchritudo periculo, amplitudo</td><td></td></tr><tr><td>saluti fuit, quod eorum demolitio atque asportatio perdiffi-</td><td></td></tr><tr><td>cilis videbatur. Insistebat in manu Cereris dextra grande</td><td>5</td></tr><tr><td>simulacrum pulcherrime factum Victoriae; hoc iste e signo</td><td></td></tr><tr><td>Cereris avellendum asportandumque curavit. </td><td></td></tr>
        </table>