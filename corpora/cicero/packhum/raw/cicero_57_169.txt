<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Mart<span class="snum">.</span> <span class="snum">49</span></td><td></td></tr><tr class="title last  "><td>CN. MAGNVS PROCOS. S. D. L. DOMITIO PROCOS.</td><td></td></tr><tr><td>Litteras abs te M. Calenius ad me attulit a. d. <span class="caps">xiiii</span> Kal. Mart.;</td><td>8.12c.1.1</td></tr><tr><td>in quibus litteris scribis tibi in animo esse observare Caesarem</td><td></td></tr><tr><td>et, si secundum mare ad me ire coepisset, confestim in</td><td></td></tr><tr><td>Samnium ad me venturum, sin autem ille circum istaec loca</td><td></td></tr><tr><td>commoraretur, te ei, si propius accessisset, resistere velle. </td><td>5</td></tr><tr><td>  Te animo magno et forti istam rem agere existimo, sed</td><td></td></tr><tr><td>diligentius nobis est videndum ne distracti pares esse ad-</td><td></td></tr><tr><td>versario non possimus, cum ille magnas copias habeat et</td><td></td></tr><tr><td>maiores brevi habiturus sit. non enim pro tua providentia</td><td></td></tr><tr><td>debes illud solum animadvertere, quot in praesentia cohortis</td><td>10</td></tr><tr><td>contra te habeat Caesar, sed quantas brevi tempore equitum</td><td></td></tr><tr><td>et peditum copias contracturus sit. cui rei testimonio sunt</td><td></td></tr><tr><td>litterae quas Bussenius ad me misit; in quibus scribit, id quod</td><td></td></tr><tr><td>ab aliis quoque mihi scribitur, praesidia Curionem quae in</td><td></td></tr><tr><td>Vmbria et Tuscis erant contrahere et ad Caesarem iter facere.</td><td>15</td></tr><tr><td>quae si copiae in unum locum fuerint coactae, ut pars exer-</td><td></td></tr><tr><td>citus ad Album mittatur, pars ad te accedat, ut non pugnet</td><td></td></tr><tr><td>sed locis suis repugnet, haerebis, neque solus cum ista copia</td><td></td></tr><tr><td>tantam multitudinem sustinere poteris ut frumentatum eas.  </td><td></td></tr><tr><td>  Quam ob rem te magno opere hortor ut quam primum</td><td>2.1</td></tr><tr><td>cum omnibus copiis hoc venias; consules constituerunt idem</td><td></td></tr><tr><td>facere. ego M. Tuscilio ad te mandata dedi providendum</td><td></td></tr><tr><td>esse ne duae legiones sine Picentinis cohortibus in conspe-</td><td></td></tr><tr><td>ctum Caesaris committerentur. quam ob rem nolito com-</td><td>5</td></tr><tr><td>moveri si audieris me regredi, si forte Caesar ad me veniet;</td><td></td></tr><tr><td>cavendum enim puto esse ne implicatus haeream. nam neque</td><td></td></tr><tr><td>castra propter anni tempus et militum animos facere possum</td><td></td></tr><tr><td>neque ex omnibus oppidis contrahere copias expedit, ne</td><td></td></tr><tr><td>receptum amittam; itaque non amplius <span class="caps">xiiii</span> cohortis Luceriam</td><td>10</td></tr><tr><td>coegi. </td><td></td></tr><tr><td>  Consules praesidia omnia deducturi sunt aut in Siciliam</td><td>3.1</td></tr><tr><td>ituri; nam aut exercitum firmum habere oportet quo</td><td></td></tr><tr><td>confidamus perrumpere nos posse aut regiones eius modi</td><td></td></tr><tr><td>obtinere e quibus repugnemus, id quod neutrum nobis hoc</td><td></td></tr><tr><td>tempore contigit, quod et magnam partem Italiae Caesar</td><td>5</td></tr><tr><td>occupavit et nos non habemus exercitum tam amplum neque</td><td></td></tr><tr><td>tam magnum quam ille. itaque nobis providendum est ut</td><td></td></tr><tr><td>summae rei publicae rationem habeamus. etiam atque etiam</td><td></td></tr><tr><td>te hortor ut cum omni copia quam primum ad me venias.</td><td></td></tr><tr><td>possumus etiam nunc rem publicam erigere, si communi</td><td>10</td></tr><tr><td>consilio negotium administrabimus; si distrahemur, infirmi</td><td></td></tr><tr><td>erimus. mihi hoc constitutum est. </td><td></td></tr><tr><td>  His litteris scriptis †sic adpoete† mihi litteras et mandata</td><td>4.1</td></tr><tr><td>attulit. quod me hortare ut istuc veniam, id me facere non</td><td></td></tr><tr><td>arbitror posse, quod non magno opere his legionibus confido. </td><td></td></tr>
        </table>