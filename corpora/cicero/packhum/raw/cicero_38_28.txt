<table>
          <script>targetHit=0;</script>
          <tr><td>  Defensionis autem primum infirmatio</td><td>119.1</td></tr><tr><td>causarum: aut non fuisse, aut non tantas, aut non</td><td></td></tr><tr><td>sibi soli, aut commodius potuisse idem consequi, aut</td><td></td></tr><tr><td>non eis se esse moribus, non ea vita, aut nullos animi</td><td></td></tr><tr><td>motus aut non tam impotentes fuisse. Facultatum</td><td>5</td></tr><tr><td>autem infirmatione utetur si aut vires aut animum</td><td></td></tr><tr><td>aut copias aut opes abfuisse demonstrabit, aut alie-</td><td></td></tr><tr><td>num tempus aut locum non idoneum, aut multos</td><td></td></tr><tr><td>arbitros quorum crederet nemini: aut non se tam</td><td></td></tr><tr><td>ineptum ut id susciperet quod occultare non posset,</td><td>10</td></tr><tr><td>neque tam amentem ut poenas ac iudicia contem-</td><td></td></tr><tr><td>neret. Consequentia autem diluet exponendo non</td><td>120.1</td></tr><tr><td>esse illa certa indicia facti quae etiam nullo admisso</td><td></td></tr><tr><td>consequi possent, consistetque in singulis, et ea aut</td><td></td></tr><tr><td>eorum quae ipse facta esse dicit propria esse defendet</td><td></td></tr><tr><td>potius quam criminis, aut si sibi cum accusatore</td><td>5</td></tr><tr><td>communia essent, pro periculo potius quam contra</td><td></td></tr><tr><td>salutem valere debere; testiumque et quaestionum</td><td></td></tr><tr><td>genus universum et quod poterit in singulis ex</td><td></td></tr><tr><td>reprehensionis locis de quibus ante dictum est </td><td></td></tr><tr><td>refellet. Harum causarum principia suspiciosa ad</td><td>121.1</td></tr><tr><td>acerbitatem ab accusatore ponentur, denuntiabitur-</td><td></td></tr><tr><td>que insidiarum commune periculum, excitabunturque</td><td></td></tr><tr><td>animi ut attendant. Ab reo autem querela conflati</td><td></td></tr><tr><td>criminis collectarumque suspicionum et accusatoris</td><td>5</td></tr><tr><td>insidiae et item commune periculum proferetur,</td><td></td></tr><tr><td>animique ad misericordiam allicientur et modice</td><td></td></tr><tr><td>benevolentia iudicum colligetur. Narratio autem</td><td></td></tr><tr><td>accusatoris erit quasi membratim gesti negotii</td><td></td></tr><tr><td>suspiciosa explicatio, sparsis omnibus argumentis,</td><td>10</td></tr><tr><td>obscuratis defensionibus; defensori aut praeteritis</td><td></td></tr><tr><td>aut obscuratis suspicionum argumentis rerum</td><td></td></tr><tr><td>ipsarum eventus erunt casusque narrandi. In</td><td>122.1</td></tr><tr><td>confirmandis autem nostris argumentationibus in-</td><td></td></tr><tr><td>firmandisque contrariis saepe erunt accusatori mo-</td><td></td></tr><tr><td>tus animorum incitandi, reo mitigandi. Atque haec</td><td></td></tr><tr><td>quidem utrique maxime in peroratione facienda—</td><td>5</td></tr><tr><td>alteri frequentatione argumentorum et coacerva-</td><td></td></tr><tr><td>tione universa, alteri, si plane causam redarguendo</td><td></td></tr><tr><td>explicarit, enumeratione ut quidque diluerit et</td><td></td></tr><tr><td>miseratione ad extremum. </td><td></td></tr>
        </table>