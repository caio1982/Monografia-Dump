<table>
          <script>targetHit=0;</script>
          <tr><td>  Et queruntur quidam Epicurei, viri optimi—nam</td><td>3.50.1</td></tr><tr><td>nullum genus est minus malitiosum—, me studiose</td><td></td></tr><tr><td>dicere contra Epicurum. ita credo, de honore aut de</td><td></td></tr><tr><td>dignitate contendimus. mihi summum in animo bo-</td><td></td></tr><tr><td>num videtur, illi autem in corpore, mihi in virtute, illi</td><td>5</td></tr><tr><td>in voluptate. et illi pugnant, et quidem vicinorum fidem</td><td></td></tr><tr><td>implorant—multi autem sunt, qui statim convolent</td><td></td></tr><tr><td>—; ego sum is qui dicam me non laborare, actum habi-</td><td></td></tr><tr><td>turum, quod egerint. quid enim? de bello Punico agi-</td><td>51.1</td></tr><tr><td>tur? de quo ipso cum aliud M. Catoni, aliud L. Len-</td><td></td></tr><tr><td>tulo videretur, nulla inter eos concertatio umquam fuit.</td><td></td></tr><tr><td>hi nimis iracunde agunt, praesertim cum ab is non sane</td><td></td></tr><tr><td>animosa defendatur sententia, pro qua non in senatu,</td><td>5</td></tr><tr><td>non in contione, non apud exercitum neque ad censores</td><td></td></tr><tr><td>dicere audeant. sed cum istis alias, et eo quidem ani-</td><td></td></tr><tr><td>mo, nullum ut certamen instituam, verum dicentibus fa-</td><td></td></tr><tr><td>cile cedam; tantum admonebo, si maxime verum sit ad</td><td></td></tr><tr><td>corpus omnia referre sapientem sive, ut honestius di-</td><td>10</td></tr><tr><td>cam, nihil facere nisi quod expediat, sive omnia re-</td><td></td></tr><tr><td>ferre ad utilitatem suam, quoniam haec plausibilia non</td><td></td></tr><tr><td>sunt, ut in sinu gaudeant, gloriose loqui desinant. </td><td></td></tr><tr><td>  Cyrenaicorum restat sententia; qui tum aegritudi-</td><td>52.1</td></tr><tr><td>nem censent existere, si necopinato quid evenerit. est</td><td></td></tr><tr><td>id quidem magnum, ut supra dixi; etiam Chrysippo</td><td></td></tr><tr><td>ita videri scio, quod provisum ante non sit, id ferire</td><td></td></tr><tr><td>vehementius; sed non sunt in hoc omnia. quamquam</td><td>5</td></tr><tr><td>hostium repens adventus magis aliquanto conturbat </td><td></td></tr><tr><td>quam expectatus, et maris subita tempestas quam ante</td><td></td></tr><tr><td>provisa terret navigantes vehementius, et eius modi</td><td></td></tr><tr><td>sunt pleraque. sed cum diligenter necopinatorum na-</td><td></td></tr><tr><td>turam consideres, nihil aliud reperias nisi omnia videri</td><td>10</td></tr><tr><td>subita maiora, et quidem ob duas causas, primum quod,</td><td></td></tr><tr><td>quanta sint quae accidunt, considerandi spatium non</td><td></td></tr><tr><td>datur, deinde, cum videtur praecaveri potuisse, si pro-</td><td></td></tr><tr><td>visum esset, quasi culpa contractum malum aegritu-</td><td></td></tr><tr><td>dinem acriorem facit. Quod ita esse dies declarat, quae</td><td>53.1</td></tr><tr><td>procedens ita mitigat, ut isdem malis manentibus non</td><td></td></tr><tr><td>modo leniatur aegritudo, sed in plerisque tollatur. Kar-</td><td></td></tr><tr><td>thaginienses multi Romae servierunt, Macedones rege</td><td></td></tr><tr><td>Perse capto; vidi etiam in Peloponneso, cum essem</td><td>5</td></tr><tr><td>adulescens, quosdam Corinthios. hi poterant omnes</td><td></td></tr><tr><td>eadem illa de Andromacha deplorare: 'haec omnia</td><td></td></tr><tr><td>vidi . . . . ', sed iam decantaverant fortasse. eo enim</td><td></td></tr><tr><td>erant voltu, oratione, omni reliquo motu et statu, ut</td><td></td></tr><tr><td>eos Argivos aut Sicyonios diceres, magisque me mo-</td><td>10</td></tr><tr><td>verant Corinthi subito aspectae parietinae quam ipsos</td><td></td></tr><tr><td>Corinthios, quorum animis diuturna cogitatio callum</td><td></td></tr><tr><td>vetustatis obduxerat. legimus librum Clitomachi, quem</td><td>54.1</td></tr><tr><td>ille eversa Karthagine misit consolandi causa ad capti-</td><td></td></tr><tr><td>vos, cives suos; in eo est disputatio scripta Carneadis,</td><td></td></tr><tr><td>quam se ait in commentarium rettulisse. cum ita po-</td><td></td></tr><tr><td>situm esset, videri fore in aegritudine sapientem patria</td><td>5</td></tr><tr><td>capta, quae Carneades contra dixerit, scripta sunt. tan-</td><td></td></tr><tr><td>ta igitur calamitatis praesentis adhibetur a philosopho</td><td></td></tr><tr><td>medicina, quanta inveteratae ne desideratur quidem,</td><td></td></tr><tr><td>nec, si aliquot annis post idem ille liber captivis missus</td><td></td></tr><tr><td>esset, volneribus mederetur, sed cicatricibus. sensim </td><td>10</td></tr><tr><td>enim et pedetemptim progrediens extenuatur dolor,</td><td></td></tr><tr><td>non quo ipsa res immutari soleat aut possit, sed id,</td><td></td></tr><tr><td>quod ratio debuerat, usus docet, minora esse ea quae</td><td></td></tr><tr><td>sint visa maiora. </td><td></td></tr>
        </table>