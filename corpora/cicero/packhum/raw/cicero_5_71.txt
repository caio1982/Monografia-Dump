<table>
          <script>targetHit=0;</script>
          <tr><td>  Halaesini pro multis ac magnis suis maiorumque suorum</td><td>2.2.122.1</td></tr><tr><td>in rem publicam nostram meritis atque beneficiis suo iure</td><td></td></tr><tr><td>nuper, L. Licinio Q. Mucio consulibus, cum haberent inter</td><td></td></tr><tr><td>se controversias de senatu cooptando, leges ab senatu</td><td></td></tr><tr><td>nostro petiverunt. Decrevit senatus honorifico senatus</td><td>5</td></tr><tr><td>consulto ut iis C. Claudius Appi filius Pulcher praetor de</td><td></td></tr><tr><td>senatu cooptando leges conscriberet. C. Claudius, adhibitis</td><td></td></tr><tr><td>omnibus Marcellis qui tum erant, de eorum sententia leges</td><td></td></tr><tr><td>Halaesinis dedit, in quibus multa sanxit de aetate homi-</td><td></td></tr><tr><td>num, ne qui minor <span class="caps">xxx</span> annis natus, de quaestu, quem</td><td>10</td></tr><tr><td>qui fecisset ne legeretur, de censu, de ceteris rebus: quae</td><td></td></tr><tr><td>omnia ante istum praetorem et nostrorum magistratuum </td><td></td></tr><tr><td>auctoritate et Halaesinorum summa voluntate valuerunt.</td><td></td></tr><tr><td>Ab isto et praeco, qui voluit, illum ordinem pretio mercatus</td><td></td></tr><tr><td>est, et pueri annorum senum septenumque denum sena-</td><td>15</td></tr><tr><td>torium nomen nundinati sunt; et quod Halaesini, anti-</td><td></td></tr><tr><td>quissimi et fidelissimi socii atque amici, Romae impetrarant,</td><td></td></tr><tr><td>ut apud se ne suffragiis quidem fieri liceret, id pretio ut fieri</td><td></td></tr><tr><td>posset effecit. </td><td></td></tr><tr><td>  Agrigentini de senatu cooptando Scipionis leges antiquas</td><td>123.1</td></tr><tr><td>habent, in quibus et illa eadem sancta sunt et hoc amplius:</td><td></td></tr><tr><td>cum Agrigentinorum duo genera sint, unum veterum, alterum</td><td></td></tr><tr><td>colonorum quos T. Manlius praetor ex senatus consulto de</td><td></td></tr><tr><td>oppidis Siculorum deduxit Agrigentum, cautum est in</td><td>5</td></tr><tr><td>Scipionis legibus ne plures essent in senatu ex colonorum</td><td></td></tr><tr><td>numero quam ex vetere Agrigentinorum. Iste, qui omnia</td><td></td></tr><tr><td>iura pretio exaequasset omniumque rerum dilectum atque</td><td></td></tr><tr><td>discrimen pecunia sustulisset, non modo illa quae erant</td><td></td></tr><tr><td>aetatis ordinis quaestusque permiscuit, sed etiam in his</td><td>10</td></tr><tr><td>duobus generibus civium novorum veterumque turbavit.</td><td></td></tr><tr><td>Nam cum esset ex vetere numero quidam senator de-</td><td>124.1</td></tr><tr><td>mortuus, et cum ex utroque genere par numerus reliquus</td><td></td></tr><tr><td>esset, veterem cooptari necesse erat legibus, ut is amplior</td><td></td></tr><tr><td>numerus esset. Quae cum ita se res haberet, tamen ad</td><td></td></tr><tr><td>istum emptum venerunt illum locum senatorium non solum</td><td>5</td></tr><tr><td>veteres, verum etiam novi. Fit ut pretio novus vincat</td><td></td></tr><tr><td>litterasque a praetore adferat Agrigentum. Agrigentini ad</td><td></td></tr><tr><td>istum legatos mittunt qui eum leges doceant consuetudi-</td><td></td></tr><tr><td>nemque omnium annorum demonstrent, ut iste intellegeret</td><td></td></tr><tr><td>ei se illum locum vendidisse cui ne commercium quidem</td><td>10</td></tr><tr><td>esse oporteret; quorum oratione iste, cum pretium iam</td><td></td></tr><tr><td>accepisset, ne tantulum quidem commotus est. Idem fecit </td><td>125.1</td></tr><tr><td>Heracleae. Nam eo quoque colonos P. Rupilius deduxit,</td><td></td></tr><tr><td>legesque similis de cooptando senatu et de numero veterum</td><td></td></tr><tr><td>ac novorum dedit. Ibi non solum iste ut apud ceteros</td><td></td></tr><tr><td>pecuniam accepit, sed etiam genera veterum ac novorum</td><td>5</td></tr><tr><td>numerumque permiscuit. Nolite exspectare dum omnis</td><td></td></tr><tr><td>obeam oratione mea civitates: hoc uno complector omnia,</td><td></td></tr><tr><td>neminem isto praetore senatorem fieri potuisse nisi qui isti</td><td></td></tr><tr><td>pecuniam dedisset. </td><td></td></tr>
        </table>