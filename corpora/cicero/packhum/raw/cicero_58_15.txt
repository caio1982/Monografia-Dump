<table>
          <script>targetHit=0;</script>
          <tr class="title first  date"><td>xvi Kal<span class="snum">.</span> Mart<span class="snum">.</span> <span class="snum">54</span></td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Risi nivem atram teque hilari animo esse et prompto ad</td><td>2.12.1.1</td></tr><tr><td>iocandum valde me iuvat. de Pompeio adsentior tibi, vel tu</td><td></td></tr><tr><td>potius mihi. nam, ut scis, iam pridem istum canto Caesarem.</td><td></td></tr><tr><td>mihi crede, in sinu est neque ego discingor. </td><td></td></tr><tr><td>  Cognosce nunc Idus: decimus erat Caelio dies. Domitius</td><td>2.1</td></tr><tr><td>ad numerum iudices non habuit. vereor ne homo taeter et</td><td></td></tr><tr><td>ferus, Pola Servius, ad accusationem veniat. nam noster</td><td></td></tr><tr><td>Caelius valde oppugnatur a gente Clodia. certi nihil est</td><td></td></tr><tr><td>adhuc, sed veremur. </td><td>5</td></tr><tr><td>  Eodem igitur die Tyriis est senatus datus frequens.</td><td></td></tr><tr><td>frequentes contra Syriaci publicani. vehementer vexatus</td><td></td></tr><tr><td>Gabinius. exagitati tamen a Domitio publicani quod eum</td><td></td></tr><tr><td>essent cum equis prosecuti. &lt;a&gt;t noster Lamia paulo ferocius,</td><td></td></tr><tr><td>cum Domitius dixisset 'vestra culpa haec acciderunt, equites </td><td>10</td></tr><tr><td>Romani. dissolute enim iudicatis', 'nos iudicamus, vos</td><td></td></tr><tr><td>laudatis' inquit. actum est eo die nihil. nox diremit. </td><td></td></tr><tr><td>  Comitialibus diebus qui Quirinalia sequuntur Appius</td><td>3.1</td></tr><tr><td>interpretatur non impediri se lege Pupia quo minus habeat</td><td></td></tr><tr><td>senatum et, quod Gabinia sanctum sit, etiam cogi ex Kal.</td><td></td></tr><tr><td>Febr. usque ad Kal. Mart. legatis senatum cottidie dare. ita</td><td></td></tr><tr><td>putantur detrudi comitia in mensem Martium. sed tamen</td><td>5</td></tr><tr><td>his comitialibus tribuni pl. de Gabinio se acturos esse dicunt. </td><td></td></tr><tr><td>  Omnia colligo ut novi scribam aliquid ad te, sed, ut vides,</td><td></td></tr><tr><td>res me ipsa deficit. itaque ad Callisthenem et ad Philistum</td><td>4.1</td></tr><tr><td>redeo, in quibus te video volutatum. Callisthenes quidem</td><td></td></tr><tr><td>vulgare et not&lt;h&gt;um negotium, quem ad modum aliquot</td><td></td></tr><tr><td>Graeci locuti sunt. Siculus ille capitalis; creber, acutus,</td><td></td></tr><tr><td>brevis, paene pusillus Thucydides. sed utros eius habueris</td><td>5</td></tr><tr><td>libros (duo enim sunt corpora) an utrosque nescio. me magis</td><td></td></tr><tr><td>'De Dionysio' delectat. ipse est enim veterator magnus et</td><td></td></tr><tr><td>perfamiliaris Philisto Dionysius. sed quod adscribis, adgre-</td><td></td></tr><tr><td>derisne ad historiam, me auctore potes. et quoniam tabellarios</td><td></td></tr><tr><td>subministras, hodierni diei res gestas Lupercalibus habebis. </td><td>10</td></tr><tr><td>  Oblecta te cum Cicerone nostro quam bellissime.</td><td></td></tr>
        </table>