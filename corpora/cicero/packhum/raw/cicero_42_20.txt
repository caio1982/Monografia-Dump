<table>
          <script>targetHit=0;</script>
          <tr><td>  Cum autem quid sit quaeritur, notio</td><td>83.1</td></tr><tr><td>explicanda est et proprietas et divisio et partitio.</td><td></td></tr><tr><td>Haec enim sunt definitioni attributa; additur</td><td></td></tr><tr><td>etiam descriptio, quam χαρακτῆρα Graeci vocant.</td><td></td></tr><tr><td>Notio sic quaeritur: sitne id aequum quod ei qui</td><td>5</td></tr><tr><td>plus potest utile est. Proprietas sic: in hominemne</td><td></td></tr><tr><td>solum cadat an etiam in beluas aegritudo. Divisio</td><td></td></tr><tr><td>et eodem pacto partitio sic: triane genera bonorum</td><td></td></tr><tr><td>sint. Descriptio, qualis sit avarus, qualis assentator</td><td></td></tr><tr><td>ceteraque eiusdem generis, in quibus et natura et</td><td>10</td></tr><tr><td>vita describitur. </td><td></td></tr><tr><td>  Cum autem quaeritur quale quid sit, aut simpliciter</td><td>84.1</td></tr><tr><td>quaeritur aut comparate; simpliciter: Expetendane</td><td></td></tr><tr><td>sit gloria; comparate: Praeponendane sit divitiis</td><td></td></tr><tr><td>gloria. Simplicium tria genera sunt: de expetendo</td><td></td></tr><tr><td>fugiendoque, de aequo et iniquo, de honesto et turpi.</td><td>5</td></tr><tr><td>Comparationum autem duo: unum de eodem et</td><td></td></tr><tr><td>alio, alterum de maiore et minore. De expetendo </td><td></td></tr><tr><td>et fugiendo huius modi: Si expetendae divitiae,</td><td></td></tr><tr><td>si fugienda paupertas. De aequo et iniquo: Ae-</td><td></td></tr><tr><td>quumne sit ulcisci a quocumque iniuriam acceperis.</td><td>10</td></tr><tr><td>De honesto et turpi: Honestumne sit pro patria</td><td></td></tr><tr><td>mori? Ex altero autem genere, quod erat biperti-</td><td>85.1</td></tr><tr><td>tum, unum est de eodem et alio: Quid intersit inter</td><td></td></tr><tr><td>amicum et assentatorem, regem et tyrannum;</td><td></td></tr><tr><td>alterum de maiore et minore, ut si quaeratur</td><td></td></tr><tr><td>eloquentiane pluris sit an iuris civilis scientia. De</td><td>5</td></tr><tr><td>cognitionis quaestionibus hactenus. </td><td></td></tr><tr><td>  Actionis reliquae sunt, quarum duo genera: unum</td><td>86.1</td></tr><tr><td>ad officium, alterum ad motum animi vel gignendum</td><td></td></tr><tr><td>vel sedandum planeve tollendum. Ad officium sic,</td><td></td></tr><tr><td>ut cum quaeritur suscipiendine sint liberi. Ad</td><td></td></tr><tr><td>movendos animos cohortationes ad defendendam rem</td><td>5</td></tr><tr><td>publicam, ad laudem, ad gloriam; quo ex genere</td><td></td></tr><tr><td>sunt querellae, incitationes, miserationesque flebiles;</td><td></td></tr><tr><td>rursusque oratio tum iracundiam restinguens, tum</td><td></td></tr><tr><td>metum eripiens, tum exsultantem laetitiam com-</td><td></td></tr><tr><td>primens, tum aegritudinem abstergens. Haec cum</td><td>10</td></tr><tr><td>in propositi quaestionibus genera sint, eadem in</td><td></td></tr><tr><td>causas transferuntur. </td><td></td></tr>
        </table>