<table>
          <script>targetHit=0;</script>
          <tr class="title first  date"><td>xiii Kal<span class="snum">.</span> Mart<span class="snum">.</span> <span class="snum">49</span> <span class="snum">(</span>§<span class="snum">4)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Mihi vero omnia grata, et quod scripsisti ad me quae audieras</td><td>8.2.1.1</td></tr><tr><td>et quod non credi&lt;di&gt;sti quae digna diligentia mea non erant</td><td></td></tr><tr><td>et quod monuisti quod sentiebas. ego ad Caesarem unas</td><td></td></tr><tr><td>Capua litteras dedi, quibus ad ea rescripsi quae mecum ille</td><td></td></tr><tr><td>de gladiatoribus suis egerat, brevis sed benevolentiam signifi-</td><td>5</td></tr><tr><td>cantis, non modo sine contumelia sed etiam cum maxima</td><td></td></tr><tr><td>laude Pompei; id enim illa sententia postulabat qua illum ad</td><td></td></tr><tr><td>concordiam hortabar. eas si quo ille misit, in publico proponat</td><td></td></tr><tr><td>velim. alteras eodem die dedi quo has ad te; non potui non</td><td></td></tr><tr><td>dare, cum et ipse ad me scripsisset et Balbus. earum exemplum</td><td>2.1</td></tr><tr><td>ad te misi. nihil arbitror fore quod reprehendas; si qua erunt,</td><td></td></tr><tr><td>doce me quo modo μέμψιν effugere possim. 'nihil' inquies</td><td></td></tr><tr><td>'omnino scripseris.' qui magis effugiam eos qui volent fingere?</td><td></td></tr><tr><td>verum tamen ita faciam, quoad fieri poterit. </td><td>5</td></tr><tr><td>  Nam quod me hortaris ad memoriam factorum, dictorum</td><td></td></tr><tr><td>scriptorum etiam meorum, facis amice tu quidem mihique</td><td></td></tr><tr><td>gratissimum, sed mihi videris aliud tu honestum meque</td><td></td></tr><tr><td>dignum in hac causa iudicare atque ego existimem. mihi enim</td><td></td></tr><tr><td>nihil ulla in gente umquam ab ullo auctore rei publicae ac</td><td>10</td></tr><tr><td>duce turpius factum esse videtur quam a nostro amico factum</td><td></td></tr><tr><td>est, cuius ego vicem doleo; qui urbem reliquit, id est patriam,</td><td></td></tr><tr><td>pro qua et in qua mori praeclarum fuit. ignorare mihi videris</td><td>3.1</td></tr><tr><td>haec quanta sit clades; es enim etiam nunc domi tuae, sed invitis</td><td></td></tr><tr><td>perditissimis hominibus esse diutius non potes. hoc miserius, </td><td></td></tr><tr><td>hoc turpius quicquam? vagamur egentes cum coniugibus et</td><td></td></tr><tr><td>liberis; in unius hominis quotannis periculose aegrotantis</td><td>5</td></tr><tr><td>anima positas omnis nostras spes habemus, &lt;non&gt; expulsi sed</td><td></td></tr><tr><td>evocati ex patria; quam non servandam ad reditum nostrum</td><td></td></tr><tr><td>sed diripiendam et inflammandam reliquimus. ita multi nobis-</td><td></td></tr><tr><td>cum sunt? non in suburbanis, non in hortis, non in ipsa</td><td></td></tr><tr><td>&lt;urbe&gt;? et, si non sunt, non erunt? nos interea ne Capuae</td><td>10</td></tr><tr><td>quidem sed Luceriae, et oram quidem maritimam iam</td><td></td></tr><tr><td>relinquemus, Afranium exspectabimus &lt;et&gt; Petreium; nam</td><td></td></tr><tr><td>in Labieno parum est dignitatis. hic tu in me * * * illud</td><td></td></tr><tr><td>desideras? nihil de me dico, alii viderint; hic quidem quae</td><td></td></tr><tr><td>est * * * ? domi vestrae estis et eritis omnes boni. quis istic</td><td>15</td></tr><tr><td>se mihi non ostendit? quis nunc adest hoc bello (sic enim</td><td></td></tr><tr><td>iam appellandum est)? Vibulli res gestae sunt adhuc maximae.</td><td>4.1</td></tr><tr><td>id ex Pompei litteris cognosces, in quibus animadvertito illum</td><td></td></tr><tr><td>locum ubi erit διπλῆ: videbis de Gnaeo nostro ipse Vibullius</td><td></td></tr><tr><td>quid existimet. quo igitur haec spectat oratio? ego pro Pompeio</td><td></td></tr><tr><td>libenter emori possum, facio pluris omnium hominum</td><td>5</td></tr><tr><td>neminem; sed non ita uno in eo iudico spem de salute rei</td><td></td></tr><tr><td>publicae. significas enim aliquanto secus quam solebas, ut</td><td></td></tr><tr><td>etiam Italia, si ille cedat, putes cedendum; quod ego nec rei</td><td></td></tr><tr><td>publicae puto esse utile nec liberis meis, praeterea neque</td><td></td></tr><tr><td>rectum neque honestum. †sed cur† 'poterisne igitur videre</td><td>10</td></tr><tr><td>tyrannum?' quasi intersit audiam an videam, aut locupletior</td><td></td></tr><tr><td>mihi sit quaerendus auctor quam Socrates, qui, cum <span class="caps">xxx</span></td><td></td></tr><tr><td>tyranni essent, pedem porta non extulit. est mihi praeterea </td><td></td></tr><tr><td>praecipua causa manendi; de qua utinam aliquando tecum</td><td></td></tr><tr><td>loquar! </td><td>15</td></tr><tr><td>  Ego <span class="caps">xiii</span> Kal., cum eadem lucerna hanc epistulam scripsissem</td><td></td></tr><tr><td>qua inflammaram tuam, Formiis ad Pompeium, si de pace</td><td></td></tr><tr><td>ageretur, profecturus; si de bello, quid ero?</td><td></td></tr>
        </table>