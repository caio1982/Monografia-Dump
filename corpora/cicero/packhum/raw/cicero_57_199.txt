<table>
          <script>targetHit=0;</script>
          <tr class="title first last  "><td>&lt;CICERO ATTICO SAL.&gt;</td><td></td></tr><tr><td>Cum dedissem iam litteras a. d. <span class="caps">viii</span> Kal., pueri quos cum</td><td>9.15a.1.1</td></tr><tr><td>Matio et Trebatio miseram epistulam mihi attulerunt hoc</td><td></td></tr><tr><td>exemplo:</td><td></td></tr><tr class="title first last  "><td>MATIVS ET TREBATIVS CICERONI IMP. SAL.</td><td></td></tr><tr><td>Cum Capua exissemus, in itinere audivimus Pompeium Brundisio</td><td></td></tr><tr><td>a. d. <span class="caps">xvi</span> Kal. Apr. cum omnibus copiis quas habuerit profectum </td><td>5</td></tr><tr><td>esse; Caesarem postero die in oppidum introisse, contionatum esse,</td><td></td></tr><tr><td>inde Romam contendisse, velle ante Kalendas esse ad urbem et</td><td></td></tr><tr><td>pauculos dies ibi commorari, deinde in Hispanias proficisci. nobis</td><td></td></tr><tr><td>non alienum visum est, quoniam de adventu Caesaris pro certo</td><td></td></tr><tr><td>habebamus, pueros tuos ad te remittere, ut id tu quam primum</td><td>10</td></tr><tr><td>scires. mandata tua nobis curae sunt eaque ut tempus postularit</td><td></td></tr><tr><td>agemus. Trebatius sedulo facit ut antecedat. </td><td></td></tr><tr><td>  Epistula conscripta nuntiatum est nobis Caesarem a. d. <span class="caps">viii</span> Kal.</td><td></td></tr><tr><td>Apr. Beneventi mansurum, a. d. <span class="caps">vii</span> Kal. Capuae, a. d. <span class="caps">vi</span> Sinuessae.</td><td></td></tr><tr><td>haec pro certo putamus.</td><td>15</td></tr>
        </table>