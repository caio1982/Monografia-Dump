<table>
          <script>targetHit=0;</script>
          <tr><td>  Quodsi suspiciones inicere velitis ad pluris homines et</td><td>2.3.217.8</td></tr><tr><td>ad pluris provincias crimen hoc pertinere, non ego istam </td><td></td></tr><tr><td>defensionem vestram pertimescam, sed me omnium provin-</td><td>10</td></tr><tr><td>ciarum defensorem esse profitebor. Etenim hoc dico, et</td><td></td></tr><tr><td>magna voce dico, Vbicumque hoc factum est, improbe</td><td></td></tr><tr><td>factum est; quicumque hoc fecit, supplicio dignus est.</td><td></td></tr><tr><td>Nam, per deos immortalis, videte, iudices, et prospicite</td><td>218.1</td></tr><tr><td>animis quid futurum sit. Multi magnas pecunias ab invitis</td><td></td></tr><tr><td>civitatibus atque ab invitis aratoribus ista ratione cellae</td><td></td></tr><tr><td>nomine coegerunt,—omnino ego neminem video praeter</td><td></td></tr><tr><td>istum, sed do hoc vobis et concedo, esse multos: in hoc</td><td>5</td></tr><tr><td>homine rem adductam in iudicium videtis. Quid facere</td><td></td></tr><tr><td>potestis? utrum, cum iudices sitis de pecunia capta con-</td><td></td></tr><tr><td>ciliata, tantam pecuniam captam neglegere, an, cum lex</td><td></td></tr><tr><td>sociorum causa rogata sit, sociorum querimonias non au-</td><td></td></tr><tr><td>dire? Verum hoc quoque vobis remitto; neglegite prae-</td><td>219.1</td></tr><tr><td>terita, si vultis; sed ne reliquas spes turbetis atque omnis</td><td></td></tr><tr><td>provincias evertatis, id providete, ne avaritiae, quae ante-</td><td></td></tr><tr><td>hac occultis itineribus atque angustis uti solebat, auctoritate</td><td></td></tr><tr><td>vestra viam patefaciatis inlustrem atque latam. Nam si</td><td>5</td></tr><tr><td>hoc probatis et si licere pecunias isto nomine capi iudicatis,</td><td></td></tr><tr><td>certe hoc, quod adhuc nemo nisi improbissimus fecit, post-</td><td></td></tr><tr><td>hac nemo nisi stultissimus non faciet. Improbi sunt qui</td><td></td></tr><tr><td>pecunias contra leges cogunt, stulti qui quod licere iudica-</td><td></td></tr><tr><td>tum est praetermittunt. Deinde, iudices, videte, quam</td><td>220.1</td></tr><tr><td>infinitam sitis hominibus licentiam pecuniarum eripien-</td><td></td></tr><tr><td>darum daturi. Si, ternos denarios qui coegit erit absolutus,</td><td></td></tr><tr><td>quaternos, quinos, denos denique aut vicenos coget alius.</td><td></td></tr><tr><td>Quae erit reprehensio? in quo primum iniuriae gradu resi-</td><td>5</td></tr><tr><td>stere incipiet severitas iudicis? quotus erit iste denarius qui</td><td></td></tr><tr><td>non sit ferendus, et in quo primum aestimationis iniquitas</td><td></td></tr><tr><td>atque improbitas reprehendatur? Non enim a vobis </td><td></td></tr><tr><td>summa, sed genus aestimationis erit comprobatum, neque</td><td></td></tr><tr><td>hoc potestis iudicare, ternis denariis aestimare licere, denis</td><td>10</td></tr><tr><td>non licere. Vbi enim semel ab annonae ratione et ab</td><td></td></tr><tr><td>aratorum voluntate res ad praetoris libidinem translata est,</td><td></td></tr><tr><td>non est iam in lege neque in officio, sed in voluntate homi-</td><td></td></tr><tr><td>num atque avaritia positus modus aestimandi. Quapropter,</td><td></td></tr><tr><td>si vos semel in iudicando finem aequitatis et legis transie-</td><td>15</td></tr><tr><td>ritis, scitote vos nullum ceteris in aestimando finem impro-</td><td></td></tr><tr><td>bitatis et avaritiae reliquisse. </td><td></td></tr>
        </table>