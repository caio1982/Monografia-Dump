<table>
          <script>targetHit=0;</script>
          <tr><td>  Non eo dico, C. Aquili, quo mihi veniat in dubium tua</td><td>5.10</td></tr><tr><td>fides et constantia, aut quo non &lt;in&gt; his quos tibi advocavisti</td><td></td></tr><tr><td>viris lectissimis civitatis spem summam habere P. Quinctius</td><td></td></tr><tr><td>debeat. Quid ergo est? Primum magnitudo periculi</td><td>6.1</td></tr><tr><td>summo timore hominem adficit, quod uno iudicio de</td><td></td></tr><tr><td>fortunis omnibus decernit, idque dum cogitat, non minus</td><td></td></tr><tr><td>saepe ei venit in mentem potestatis quam aequitatis tuae,</td><td></td></tr><tr><td>propterea quod omnes quorum in alterius manu vita posita</td><td>5</td></tr><tr><td>est saepius illud cogitant, quid possit is cuius in dicione</td><td></td></tr><tr><td>ac potestate sunt, quam quid debeat facere. Deinde habet</td><td>7.1</td></tr><tr><td>adversarium P. Quinctius verbo Sex. Naevium, re vera</td><td></td></tr><tr><td>huiusce aetatis homines disertissimos, fortissimos, florentis-</td><td></td></tr><tr><td>simos nostrae civitatis, qui communi studio summis opibus</td><td></td></tr><tr><td>Sex. Naevium defendunt, si id est defendere, cupiditati </td><td>5</td></tr><tr><td>alterius obtemperare quo is facilius quem velit iniquo</td><td></td></tr><tr><td>iudicio opprimere possit. Nam quid hoc iniquius aut</td><td>8.1</td></tr><tr><td>indignius, C. Aquili, dici aut commemorari potest, quam</td><td></td></tr><tr><td>me qui caput alterius, famam fortunasque defendam priore</td><td></td></tr><tr><td>loco causam dicere? cum praesertim Q. Hortensius qui</td><td></td></tr><tr><td>&lt;in&gt; hoc iudicio partis accusatoris obtinet contra me sit</td><td>5</td></tr><tr><td>dicturus, cui summam copiam facultatemque dicendi natura</td><td></td></tr><tr><td>largita est. Ita fit ut ego qui tela depellere et volneribus</td><td></td></tr><tr><td>mederi debeam tum id facere cogar cum etiam telum</td><td></td></tr><tr><td>adversarius nullum iecerit, illis autem id tempus im-</td><td></td></tr><tr><td>pugnandi detur cum et vitandi illorum impetus potestas</td><td>10</td></tr><tr><td>adempta nobis erit et, si qua in re, id quod parati sunt</td><td></td></tr><tr><td>facere, falsum crimen quasi venenatum aliquod telum</td><td></td></tr><tr><td>iecerint, medicinae faciendae locus non erit. Id accidit</td><td>9.1</td></tr><tr><td>praetoris iniquitate et iniuria, primum quod contra omnium</td><td></td></tr><tr><td>consuetudinem iudicium prius de probro quam de re</td><td></td></tr><tr><td>maluit fieri, deinde quod ita constituit id ipsum iudicium</td><td></td></tr><tr><td>ut reus, ante quam verbum accusatoris audisset, causam</td><td>5</td></tr><tr><td>dicere cogeretur. Quod eorum gratia et potentia factum</td><td></td></tr><tr><td>est qui, quasi sua res aut honos agatur, ita diligenter</td><td></td></tr><tr><td>Sex. Naevi studio et cupiditati morem gerunt et in eius</td><td></td></tr><tr><td>modi rebus opes suas experiuntur, in quibus, quo plus</td><td></td></tr><tr><td>propter virtutem nobilitatemque possunt, eo minus quantum</td><td>10</td></tr><tr><td>possint debent ostendere. </td><td></td></tr>
        </table>