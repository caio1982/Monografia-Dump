<table>
          <script>targetHit=0;</script>
          <tr class="title first  "><td>EPISTVLAE AD ATTICVM</td><td></td></tr><tr class="title  date"><td>ante xvi Kal<span class="snum">.</span> Sext<span class="snum">.</span> <span class="snum">65</span> <span class="snum">(</span>§<span class="snum">1)</span> Romae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Petitionis nostrae, quam tibi summae curae esse scio, huius</td><td>1.1.1.1</td></tr><tr><td>modi ratio est, quod adhuc coniectura provideri possit. prensat</td><td></td></tr><tr><td>unus P. Galba. sine fuco ac fallaciis more maiorum negatur.</td><td></td></tr><tr><td>ut opinio est hominum, non aliena rationi nostrae fuit illius</td><td></td></tr><tr><td>haec praepropera prensatio. nam illi ita negant vulgo ut mihi</td><td>5</td></tr><tr><td>se debere dicant. ita quiddam spero nobis profici, cum hoc</td><td></td></tr><tr><td>percrebrescit, plurimos nostros amicos inveniri. nos autem</td><td></td></tr><tr><td>initium prensandi facere cogitaramus eo ipso tempore quo</td><td></td></tr><tr><td>tuum puerum cum his litteris proficisci Cincius dicebat, in</td><td></td></tr><tr><td>campo comitiis tribuniciis a. d. <span class="caps">xvi</span> Kal. Sext. competitores,</td><td>10</td></tr><tr><td>qui certi esse videantur, Galba et Antonius et Q. Cornificius.</td><td></td></tr><tr><td>puto te in hoc aut risisse aut ingemuisse. ut frontem ferias, sunt</td><td></td></tr><tr><td>qui etiam Caesonium putent. nam Aquilium non arbitramur,</td><td></td></tr><tr><td>qui et negavit et iuravit morbum et illud suum regnum iudiciale</td><td></td></tr><tr><td>opposuit. Catilina, si iudicatum erit meridie non lucere, certus</td><td>15</td></tr><tr><td>erit competitor. de Aufidio et de Palicano non puto te exspec-</td><td></td></tr><tr><td>tare dum scribam. </td><td></td></tr><tr><td>  De his qui nunc petunt Caesar certus putatur. Thermus cum</td><td>2.1</td></tr><tr><td>Silano contendere existimatur. qui sic inopes et ab amicis et </td><td></td></tr><tr><td>existimatione sunt ut mihi videatur non esse ἀδύνατον Turium</td><td></td></tr><tr><td>obducere; sed hoc praeter me nemini videtur. nostris rationi-</td><td></td></tr><tr><td>bus maxime conducere videtur Thermum fieri cum Caesare.</td><td>5</td></tr><tr><td>nemo est enim ex his qui nunc petunt qui, si in nostrum</td><td></td></tr><tr><td>annum reciderit, firmior candidatus fore videatur, propterea</td><td></td></tr><tr><td>quod curator est viae Flaminiae, quae tum erit absoluta sane</td><td></td></tr><tr><td>facile. eum libenter nunc Caesari consuli accuderim. petitorum</td><td></td></tr><tr><td>haec est informata adhuc cogitatio. nos in omni munere candi-</td><td>10</td></tr><tr><td>datorio fungendo summam adhibebimus diligentiam; et for-</td><td></td></tr><tr><td>tasse, quoniam videtur in suffragiis multum posse Gallia, cum</td><td></td></tr><tr><td>Romae a iudiciis forum refrixerit, excurremus mense Septem-</td><td></td></tr><tr><td>bri legati ad Pisonem, ut Ianuario revertamur. cum perspexero</td><td></td></tr><tr><td>voluntates nobilium, scribam ad te. cetera spero prolixa esse,</td><td>15</td></tr><tr><td>his dumtaxat urbanis competitoribus. illam manum tu mihi</td><td></td></tr><tr><td>cura ut praestes, quoniam propius abes, Pompei, nostri amici.</td><td></td></tr><tr><td>nega me ei iratum fore si ad mea comitia non venerit. </td><td></td></tr><tr><td>  Atque haec huius modi sunt. sed est quod abs te mihi ignosci</td><td>3.1</td></tr><tr><td>pervelim. Caecilius, avunculus tuus, a P. Vario cum magna</td><td></td></tr><tr><td>pecunia fraudaretur, agere coepit cum eius fratre Caninio</td><td></td></tr><tr><td>Satyro de iis rebus quas eum dolo malo mancipio accepisse de</td><td></td></tr><tr><td>Vario diceret. una agebant ceteri creditores, in quibus erat</td><td>5</td></tr><tr><td>Lucullus et P. Scipio et is quem putabant magistrum fore si</td><td></td></tr><tr><td>bona venirent, L. Pontius—verum hoc ridiculum est de</td><td></td></tr><tr><td>magistro. nunc cognosce rem. rogavit me Caecilius ut ades-</td><td></td></tr><tr><td>sem contra Satyrum. dies fere nullus est quin hic Satyrus </td><td></td></tr><tr><td>domum meam ventitet. observat L. Domitium maxime, me</td><td>10</td></tr><tr><td>habet proximum. fuit et mihi et Quinto fratri magno usui in</td><td></td></tr><tr><td>nostris petitionibus. sane sum perturbatus, cum ipsius Satyri</td><td>4.1</td></tr><tr><td>familiaritate tum Domiti, in quo uno maxime ambitio nostra</td><td></td></tr><tr><td>nititur. demonstravi haec Caecilio, simul et illud ostendi, si</td><td></td></tr><tr><td>ipse unus cum illo uno contenderet, me ei satis facturum fuisse;</td><td></td></tr><tr><td>nunc, in causa universorum creditorum, hominum praesertim</td><td>5</td></tr><tr><td>amplissimorum, qui sine eo quem Caecilius suo nomine perhi-</td><td></td></tr><tr><td>beret facile causam communem sustinerent, aequum esse eum</td><td></td></tr><tr><td>et officio meo consulere et tempori. durius accipere hoc mihi</td><td></td></tr><tr><td>visus est quam vellem et quam homines belli solent, et postea</td><td></td></tr><tr><td>prorsus ab instituta nostra paucorum dierum consuetudine</td><td>10</td></tr><tr><td>longe refugit. </td><td></td></tr><tr><td>  Abs te peto ut mihi hoc ignoscas et me existimes humanitate</td><td></td></tr><tr><td>esse prohibitum ne contra amici summam existimationem</td><td></td></tr><tr><td>miserrimo eius tempore venirem, cum is omnia sua studia et</td><td></td></tr><tr><td>officia in me contulisset. quod si voles in me esse durior, am-</td><td>15</td></tr><tr><td>bitionem putabis mihi obstitisse. ego autem arbitror, etiam si</td><td></td></tr><tr><td>id sit, mihi ignoscendum esse, 'ἐπεὶ οὐχ ἱερήιον οὐδὲ βοείην'.</td><td></td></tr><tr><td>vides enim in quo cursu simus et quam omnis gratias non modo</td><td></td></tr><tr><td>retinendas verum etiam acquirendas putemus. spero tibi me</td><td></td></tr><tr><td>causam probasse, cupio quidem certe. </td><td>20</td></tr><tr><td>  Hermathena tua valde me delectat et posita ita belle est ut</td><td>5.1</td></tr><tr><td>totum gymnasium eius ἀνάθημα esse videatur. multum te amamus. </td><td></td></tr>
        </table>