<table>
          <script>targetHit=0;</script>
          <tr><td>  Atque hoc tum iudicio facto et Oppianico re et existima-</td><td>56.1</td></tr><tr><td>tione iam, lege et pronuntiatione nondum condemnato</td><td></td></tr><tr><td>tamen Habitus Oppianicum reum statim non fecit. Voluit</td><td></td></tr><tr><td>cognoscere utrum iudices in eos solos essent severi quos</td><td></td></tr><tr><td>venenum habuisse ipsos comperissent, an etiam consilia</td><td>5</td></tr><tr><td>conscientiasque eius modi facinorum supplicio dignas iudi-</td><td></td></tr><tr><td>carent. Itaque C. Fabricium quem propter familiaritatem</td><td></td></tr><tr><td>Oppianici conscium illi facinori fuisse arbitrabatur reum</td><td></td></tr><tr><td>statim fecit, utique ei locus primus constitueretur propter</td><td></td></tr><tr><td>causae coniunctionem impetravit. Hic tum Fabricius non</td><td>10</td></tr><tr><td>modo ad me meos vicinos et amicos Aletrinatis non ad-</td><td></td></tr><tr><td>duxit sed ipse eis neque defensoribus uti postea neque</td><td></td></tr><tr><td>laudatoribus potuit. Rem enim integram hominis non </td><td>57.1</td></tr><tr><td>alieni quamvis suspiciosam defendere humanitatis esse puta-</td><td></td></tr><tr><td>bamus, iudicatam labefactare conari impudentiae. Itaque</td><td></td></tr><tr><td>tum ille inopia et necessitate coactus in causa eius modi</td><td></td></tr><tr><td>ad Caepasios fratres confugit, homines industrios atque eo</td><td>5</td></tr><tr><td>animo ut quaecumque dicendi potestas esset data in honore</td><td></td></tr><tr><td>atque in beneficio ponerent. Iam hoc prope iniquissime</td><td></td></tr><tr><td>comparatum est quod in morbis corporis, ut quisque est</td><td></td></tr><tr><td>difficillimus, ita medicus nobilissimus atque optimus quae-</td><td></td></tr><tr><td>ritur, in periculis capitis, ut quaeque causa difficillima est,</td><td>10</td></tr><tr><td>ita deterrimus obscurissimusque patronus adhibetur. Nisi</td><td></td></tr><tr><td>forte hoc causae est quod medici nihil praeter artificium,</td><td></td></tr><tr><td>oratores etiam auctoritatem praestare debent. Citatur reus,</td><td>58.1</td></tr><tr><td>agitur causa; paucis verbis accusat ut de re iudicata Cannu-</td><td></td></tr><tr><td>tius; incipit longo et alte petito prooemio respondere maior</td><td></td></tr><tr><td>Caepasius. Primo attente auditur eius oratio. Erigebat</td><td></td></tr><tr><td>animum iam demissum et oppressum Oppianicus; gaudebat</td><td>5</td></tr><tr><td>ipse Fabricius; non intellegebat animos iudicum non illius</td><td></td></tr><tr><td>eloquentia sed defensionis impudentia commoveri. Postea</td><td></td></tr><tr><td>quam de re coepit dicere, ad ea quae erant in causa adde-</td><td></td></tr><tr><td>bat etiam ipse nova quaedam volnera ut, quamquam sedulo</td><td></td></tr><tr><td>faciebat, tamen interdum non defendere sed praevaricari</td><td>10</td></tr><tr><td>videretur. Itaque cum callidissime se dicere putaret et</td><td></td></tr><tr><td>cum illa verba gravissima ex intimo artificio deprompsisset:</td><td></td></tr><tr><td>'Respicite, iudices, hominum fortunas, respicite dubios</td><td></td></tr><tr><td>variosque casus, respicite C. Fabrici senectutem'—cum hoc</td><td></td></tr><tr><td>'respicite' ornandae orationis causa saepe dixisset, respexit</td><td>15</td></tr><tr><td>ipse. At C. Fabricius a subselliis demisso capite disces-</td><td></td></tr><tr><td>serat. Hic iudices ridere, stomachari atque acerbe ferre</td><td>59.1</td></tr><tr><td>patronus causam sibi eripi et se cetera de illo loco 'Respi-</td><td></td></tr><tr><td>cite, iudices' non posse dicere; nec quicquam propius est </td><td></td></tr><tr><td>factum quam ut illum persequeretur et collo obtorto ad</td><td></td></tr><tr><td>subsellia reduceret ut reliqua posset perorare. Ita tum</td><td>5</td></tr><tr><td>Fabricius primum suo iudicio, quod est gravissimum, deinde</td><td></td></tr><tr><td>legis vi et sententiis iudicum est condemnatus. </td><td></td></tr>
        </table>