<table>
          <script>targetHit=0;</script>
          <tr><td>  Et nunc cuiquam credo esse dubium quin tu id com-</td><td>2.5.78.1</td></tr><tr><td>missurus non fueris,—praesertim cum statuisses, ut ais, tibi</td><td></td></tr><tr><td>causam esse dicendam,—ut ille archipirata non potius securi</td><td></td></tr><tr><td>feriretur quam, quod erat ante oculos positum, tuo periculo</td><td></td></tr><tr><td>viveret! Si enim esset mortuus, tu, qui crimen ais te metu-</td><td>5</td></tr><tr><td>isse, quaero, cui probares? Cum constaret istum Syracusis a</td><td></td></tr><tr><td>nullo visum esse archipiratam, ab omnibus desideratum,</td><td></td></tr><tr><td>cum dubitaret nemo quin abs te pecunia liberatus esset,</td><td></td></tr><tr><td>cum vulgo loquerentur suppositum in eius locum quem pro</td><td></td></tr><tr><td>illo probare velles, cum tu te fassus esses id crimen tanto</td><td>10</td></tr><tr><td>ante metuisse: si eum diceres esse mortuum, quis te audiret?</td><td></td></tr><tr><td>Nunc cum vivum nescio quem istum producis, tamen te</td><td>79.1</td></tr><tr><td>derideri vides. Quid? si aufugisset, si vincla rupisset ita</td><td></td></tr><tr><td>ut Nico, ille nobilissimus pirata, fecit, quem P. Servilius</td><td></td></tr><tr><td>qua felicitate ceperat eadem recuperavit, quid diceres?</td><td></td></tr><tr><td>Verum hoc erat: si ille semel verus pirata securi percussus</td><td>5</td></tr><tr><td>esset, pecuniam illam non haberes; si hic falsus esset mor-</td><td></td></tr><tr><td>tuus aut profugisset, non esset difficile alium in suppositi</td><td></td></tr><tr><td>locum supponere. Plura dixi quam volui de illo archi-</td><td></td></tr><tr><td>pirata, et tamen ea quae certissima sunt huius criminis</td><td></td></tr><tr><td>argumenta praetermisi. Volo enim esse totum mihi crimen</td><td>10</td></tr><tr><td>hoc integrum: est certus locus, certa lex, certum tribunal</td><td></td></tr><tr><td>quo hoc reservetur. </td><td></td></tr><tr><td>  Hac tanta praeda auctus, mancipiis argento veste locu-</td><td>80.1</td></tr><tr><td>pletatus, nihilo diligentior ad classem ornandam milites</td><td></td></tr><tr><td>revocandos alendosque esse coepit, cum ea res non solum</td><td></td></tr><tr><td>provinciae saluti verum etiam ipsi praedae posset esse.</td><td></td></tr><tr><td>Nam aestate summa, quo tempore ceteri praetores obire</td><td>5</td></tr><tr><td>provinciam et concursare consuerunt aut etiam in tanto</td><td></td></tr><tr><td>praedonum metu et periculo ipsi navigare, eo tempore ad </td><td></td></tr><tr><td>luxuriem libidinesque suas domo sua regia—quae regis</td><td></td></tr><tr><td>Hieronis fuit, qua praetores uti solent—contentus non fuit;</td><td></td></tr><tr><td>tabernacula, quem ad modum consuerat temporibus aestivis,</td><td>10</td></tr><tr><td>quod antea demonstravi, carbaseis intenta velis conlocari</td><td></td></tr><tr><td>iussit in litore, quod est litus in Insula Syracusis post Are-</td><td></td></tr><tr><td>thusae fontem propter ipsum introitum atque ostium portus</td><td></td></tr><tr><td>amoeno sane et ab arbitris remoto loco. Hic dies aestivos</td><td>81.1</td></tr><tr><td>praetor populi Romani, custos defensorque provinciae, sic</td><td></td></tr><tr><td>vixit ut muliebria cotidie convivia essent, vir accumberet</td><td></td></tr><tr><td>nemo praeter ipsum et praetextatum filium—etsi recte sine</td><td></td></tr><tr><td>exceptione dixeram virum, cum isti essent, neminem fuisse.</td><td>5</td></tr><tr><td>Non numquam etiam libertus Timarchides adhibebatur,</td><td></td></tr><tr><td>mulieres autem nuptae nobiles praeter unam mimi Isidori</td><td></td></tr><tr><td>filiam, quam iste propter amorem ab Rhodio tibicine ab-</td><td></td></tr><tr><td>duxerat. &lt;Erat&gt; Pipa quaedam, uxor Aeschrionis Syracusani,</td><td></td></tr><tr><td>de qua muliere plurimi versus qui in istius cupiditatem</td><td>10</td></tr><tr><td>facti sunt tota Sicilia percelebrantur; erat Nice, facie</td><td>82.1</td></tr><tr><td>eximia, ut praedicatur, uxor Cleomeni Syracusani. Hanc</td><td></td></tr><tr><td>vir amabat, verum tamen huius libidini adversari nec poterat</td><td></td></tr><tr><td>nec audebat, et simul ab isto donis beneficiisque multis</td><td></td></tr><tr><td>devinciebatur. Illo autem tempore iste, tametsi ea est</td><td>5</td></tr><tr><td>hominis impudentia quam nostis, ipse tamen cum vir esset</td><td></td></tr><tr><td>Syracusis, uxorem eius parum poterat animo soluto ac libero</td><td></td></tr><tr><td>tot in acta dies secum habere. Itaque excogitat rem singu-</td><td></td></tr><tr><td>larem; navis quibus legatus praefuerat Cleomeni tradit,</td><td></td></tr><tr><td>classi populi Romani Cleomenem Syracusanum praeesse </td><td>10</td></tr><tr><td>iubet atque imperare. Hoc eo facit ut ille non solum</td><td></td></tr><tr><td>abesset a domo dum navigaret, sed etiam libenter cum</td><td></td></tr><tr><td>magno honore beneficioque abesset, ipse autem remoto</td><td></td></tr><tr><td>atque ablegato viro non liberius quam antea—quis enim</td><td></td></tr><tr><td>umquam istius libidini obstitit?—sed paulo solutiore animo</td><td>15</td></tr><tr><td>tamen secum illam haberet, si non tamquam virum sed</td><td></td></tr><tr><td>tamquam aemulum removisset. </td><td></td></tr>
        </table>