<table>
          <script>targetHit=0;</script>
          <tr class="title first  date"><td>ix Kal<span class="snum">.</span> Iun<span class="snum">.</span> <span class="snum">43</span> Eporediae</td><td></td></tr><tr class="title last  "><td>D. BRUTUS S. D. M. CICERONI</td><td></td></tr><tr><td>Quod pro me non facio, id pro te facere amor meus in te</td><td>11.20.1.1</td></tr><tr><td>tuaque officia cogunt, ut timeam. saepe enim mihi cum esset </td><td></td></tr><tr><td>dictum neque a me contemptum, novissime Labeo Segulius,</td><td></td></tr><tr><td>homo sui simillimus, narrat mihi apud Caesarem se fuisse</td><td></td></tr><tr><td>multumque sermonem de te habitum esse; ipsum Caesarem</td><td>5</td></tr><tr><td>nihil sane de te questum nisi dictum, quod diceret te dixisse</td><td></td></tr><tr><td>laudandum adulescentem, ornandum, tollendum; se non</td><td></td></tr><tr><td>esse commissurum ut tolli possit. hoc ego Labeonem credo</td><td></td></tr><tr><td>illi rettulisse aut finxisse dictum, non ab adulescente pro-</td><td></td></tr><tr><td>latum. veteranos vero pessime loqui volebat Labeo me</td><td>10</td></tr><tr><td>credere et tibi ab iis instare periculum, maximeque indignari</td><td></td></tr><tr><td>quod in decem viris neque Caesar neque ego habiti essemus</td><td></td></tr><tr><td>atque omnia ad vestrum arbitrium essent collata. </td><td></td></tr><tr><td>  Haec cum audissem et iam in itinere essem, committendum</td><td>2.1</td></tr><tr><td>nondum putavi prius ut Alpis transgrederer quam quid istic</td><td></td></tr><tr><td>ageretur scirem. nam de tuo periculo, crede mihi iactatione</td><td></td></tr><tr><td>verborum et denuntiatione periculi sperare eos te perti-</td><td></td></tr><tr><td>mefacto, adulescente impulso, posse magna consequi praemia,</td><td>5</td></tr><tr><td>et totam istam cantilenam ex hoc pendere ut quam plurimum</td><td></td></tr><tr><td>lucri faciant. neque tamen non te cautum esse volo et insidias</td><td></td></tr><tr><td>vitantem. nihil enim tua mihi vita potest esse iucundius</td><td></td></tr><tr><td>neque carius. illud vide, ne timendo magis timere cogare, et</td><td>3.1</td></tr><tr><td>&lt;tamen,&gt; quibus rebus potest occurri veteranis, occurras:</td><td></td></tr><tr><td>primum quod desiderant de decem viris facias, deinde de</td><td></td></tr><tr><td>praemiis, si tibi videtur, agros eorum militum qui cum</td><td></td></tr><tr><td>Antonio veterani fuerunt iis dandos censeas ab utrisque</td><td>5</td></tr><tr><td>nobis. de nummis lente ac ratione habita pecuniae; senatum</td><td></td></tr><tr><td>de ea re constituturum. quattuor legionibus iis quibus agros</td><td></td></tr><tr><td>dandos censuistis video facultatem fore ex agris †silani†</td><td></td></tr><tr><td>et agro Campano. aequaliter aut sorte agros legionibus</td><td></td></tr><tr><td>adsignari puto oportere. </td><td>10</td></tr><tr><td>  Haec me tibi scribere non prudentia mea hortatur sed</td><td>4.1</td></tr><tr><td>amor in te et cupiditas oti, quod sine te consistere &lt;non&gt;</td><td></td></tr><tr><td>potest. ego, nisi valde necesse fuerit, ex Italia non excedam. </td><td></td></tr><tr><td>legiones armo, paro. spero me non pessimum exercitum</td><td></td></tr><tr><td>habiturum ad omnis casus et impetus hominum. de exercitu</td><td>5</td></tr><tr><td>quem Pansa habuit legionem mihi Caesar non remittit. </td><td></td></tr><tr><td>  Ad has litteras statim mihi rescribe tuorumque aliquem</td><td></td></tr><tr><td>mitte, si quid reconditum magis erit meque scire opus esse</td><td></td></tr><tr><td>putaris.</td><td></td></tr><tr><td> VIII&lt;I&gt; Kal. Iun. Eporedia.</td><td>10</td></tr>
        </table>