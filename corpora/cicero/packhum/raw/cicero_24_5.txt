<table>
          <script>targetHit=0;</script>
          <tr><td>  Reprehendistis a patre quod semigrarit. Quod quidem</td><td>18.1</td></tr><tr><td>in hac aetate minime reprendendum est. Qui cum et ex</td><td></td></tr><tr><td>publica causa iam esset mihi quidem molestam, sibi tamen</td><td></td></tr><tr><td>gloriosam victoriam consecutus et per aetatem magistratus</td><td></td></tr><tr><td>petere posset, non modo permittente patre sed etiam</td><td>5</td></tr><tr><td>suadente ab eo semigravit et, cum domus patris a foro</td><td></td></tr><tr><td>longe abesset, quo facilius et nostras domus obire et ipse</td><td></td></tr><tr><td>a suis coli posset, conduxit in Palatio non magno domum.</td><td></td></tr><tr><td>Quo loco possum dicere id quod vir clarissimus, M. Crassus,</td><td></td></tr><tr><td>cum de adventu regis Ptolemaei quereretur, paulo ante</td><td>10</td></tr><tr><td>dixit:</td><td></td></tr><tr><td>    Vtinam ne in nemore Pelio— </td><td></td></tr><tr><td>Ac longius mihi quidem contexere hoc carmen liceret:</td><td></td></tr><tr><td>    Nam numquam era errans</td><td></td></tr><tr><td>hanc molestiam nobis exhiberet</td><td>15</td></tr><tr><td>    Medea animo aegro, amore saevo saucia.</td><td></td></tr><tr><td>Sic enim, iudices, reperietis quod, cum ad id loci venero,</td><td></td></tr><tr><td>ostendam, hanc Palatinam Medeam migrationemque hanc</td><td></td></tr><tr><td>adulescenti causam sive malorum omnium sive potius</td><td></td></tr><tr><td>sermonum fuisse. </td><td>20</td></tr><tr><td>  Quam ob rem illa quae ex accusatorum oratione prae-</td><td>19.1</td></tr><tr><td>muniri iam et fingi intellegebam, fretus vestra prudentia,</td><td></td></tr><tr><td>iudices, non pertimesco. Aiebant enim fore testem sena-</td><td></td></tr><tr><td>torem qui se pontificiis comitiis pulsatum a Caelio diceret.</td><td></td></tr><tr><td>A quo quaeram, si prodierit, primum cur statim nihil egerit,</td><td>5</td></tr><tr><td>deinde, si id queri quam agere maluerit, cur productus</td><td></td></tr><tr><td>a vobis potius quam ipse per se, cur tanto post potius quam</td><td></td></tr><tr><td>continuo queri maluerit. Si mihi ad haec acute arguteque</td><td></td></tr><tr><td>responderit, tum quaeram denique ex quo iste fonte senator</td><td></td></tr><tr><td>emanet. Nam si ipse orietur et nascetur ex sese, fortasse,</td><td>10</td></tr><tr><td>ut soleo, commovebor; sin autem est rivolus arcessitus</td><td></td></tr><tr><td>et ductus ab ipso capite accusationis vestrae, laetabor, cum</td><td></td></tr><tr><td>tanta gratia tantisque opibus accusatio vestra nitatur, unum</td><td></td></tr><tr><td>senatorem esse solum qui vobis gratificari vellet inventum. </td><td></td></tr>
        </table>