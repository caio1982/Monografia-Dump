<table>
          <script>targetHit=0;</script>
          <tr><td>  Fieri, inquam, Triari, nullo pacto potest, ut non dicas,</td><td>1.27.1</td></tr><tr><td>quid non probes eius, a quo dissentias. quid enim me</td><td></td></tr><tr><td>prohiberet Epicureum esse, si probarem, quae ille di-</td><td></td></tr><tr><td>ceret? cum praesertim illa perdiscere ludus esset. quam</td><td></td></tr><tr><td>ob rem dissentientium inter se reprehensiones non sunt</td><td>5</td></tr><tr><td>vituperandae, maledicta, contumeliae, tum iracundiae,</td><td></td></tr><tr><td>contentiones concertationesque in disputando pertinaces</td><td></td></tr><tr><td>indignae philosophia mihi videri solent. </td><td></td></tr><tr><td>  Tum Torquatus: Prorsus, inquit, assentior; neque</td><td>28.1</td></tr><tr><td>enim disputari sine reprehensione nec cum iracundia</td><td></td></tr><tr><td>aut pertinacia recte disputari potest. sed ad haec, nisi</td><td></td></tr><tr><td>molestum est, habeo quae velim. </td><td></td></tr><tr><td>  An me, inquam, nisi te audire vellem, censes haec</td><td>5</td></tr><tr><td>dicturum fuisse? </td><td></td></tr><tr><td>  Utrum igitur percurri omnem Epicuri disciplinam</td><td></td></tr><tr><td>placet an de una voluptate quaeri, de qua omne cer-</td><td></td></tr><tr><td>tamen est? </td><td></td></tr><tr><td>  Tuo vero id quidem, inquam, arbitratu. </td><td>10</td></tr><tr><td>  Sic faciam igitur, inquit: unam rem explicabo, eam-</td><td></td></tr><tr><td>que maximam, de physicis alias, et quidem tibi et de-</td><td></td></tr><tr><td>clinationem istam atomorum et magnitudinem solis pro-</td><td></td></tr><tr><td>babo et Democriti errata ab Epicuro reprehensa et cor- </td><td></td></tr><tr><td>recta permulta. nunc dicam de voluptate, nihil scilicet</td><td>15</td></tr><tr><td>novi, ea tamen, quae te ipsum probaturum esse con-</td><td></td></tr><tr><td>fidam. </td><td></td></tr><tr><td>  Certe, inquam, pertinax non ero tibique, si mihi pro-</td><td>29.1</td></tr><tr><td>babis ea, quae dices, libenter assentiar. </td><td></td></tr><tr><td>  Probabo, inquit, modo ista sis aequitate, quam osten-</td><td></td></tr><tr><td>dis. sed uti oratione perpetua malo quam interrogare</td><td></td></tr><tr><td>aut interrogari. </td><td>5</td></tr>
        </table>