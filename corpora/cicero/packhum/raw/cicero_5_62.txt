<table>
          <script>targetHit=0;</script>
          <tr><td>  Retinete, retinete hominem in civitate, iudices, parcite et</td><td>2.2.76.1</td></tr><tr><td>conservate, ut sit qui vobiscum res iudicet, qui in senatu</td><td></td></tr><tr><td>sine ulla cupiditate de bello et pace sententiam ferat.</td><td></td></tr><tr><td>Tametsi minus id quidem nobis, minus populo Romano</td><td></td></tr><tr><td>laborandum est, qualis istius in senatu sententia futura sit. </td><td>5</td></tr><tr><td>Quae enim eius auctoritas erit? quando iste sententiam</td><td></td></tr><tr><td>dicere audebit aut poterit? quando autem homo tantae</td><td></td></tr><tr><td>luxuriae atque desidiae nisi Februario mense aspirabit in</td><td></td></tr><tr><td>curiam? Verum veniat sane, decernat bellum Cretensibus,</td><td></td></tr><tr><td>liberet Byzantios, regem appellet Ptolomaeum, quae vult</td><td>10</td></tr><tr><td>Hortensius omnia dicat et sentiat; minus haec ad nos,</td><td></td></tr><tr><td>minus ad vitae nostrae discrimen, minus ad fortunarum</td><td></td></tr><tr><td>nostrarum periculum pertinent. Illud est capitale, illud</td><td>77.1</td></tr><tr><td>formidolosum, illud optimo cuique metuendum, quod iste,</td><td></td></tr><tr><td>ex hoc iudicio si aliqua vi se eripuerit, in iudicibus sit</td><td></td></tr><tr><td>necesse est, sententiam de capite civis Romani ferat, sit in</td><td></td></tr><tr><td>eius exercitu signifer qui imperium iudiciorum tenere vult.</td><td>5</td></tr><tr><td>Hoc populus Romanus recusat, hoc ferre non potest;</td><td></td></tr><tr><td>clamat permittitque vobis ut, si istis hominibus delectemini,</td><td></td></tr><tr><td>si ex eo genere splendorem ordini atque ornamentum curiae</td><td></td></tr><tr><td>constituere velitis, habeatis sane istum vobiscum senatorem,</td><td></td></tr><tr><td>etiam de vobis iudicem, si vultis, habeatis; de se homines,</td><td>10</td></tr><tr><td>si qui extra istum ordinem sunt, quibus ne reiciendi quidem</td><td></td></tr><tr><td>amplius quam trium iudicum praeclarae leges Corneliae</td><td></td></tr><tr><td>faciunt potestatem, hunc hominem tam crudelem, tam</td><td></td></tr><tr><td>sceleratum, tam nefarium nolunt iudicare. Etenim si illud</td><td>78.1</td></tr><tr><td>est flagitiosum, quod mihi omnium rerum turpissimum</td><td></td></tr><tr><td>maximeque nefarium videtur, ob rem iudicandam pecuniam</td><td></td></tr><tr><td>accipere, pretio habere addictam fidem et religionem, quanto</td><td></td></tr><tr><td>illud flagitiosius improbius indignius, eum a quo pecuniam</td><td>5</td></tr><tr><td>ob absolvendum acceperis condemnare, ut ne praedonum</td><td></td></tr><tr><td>quidem praetor in fide retinenda consuetudinem conservet!</td><td></td></tr><tr><td>Scelus est accipere ab reo: quanto magis ab accusatore, </td><td></td></tr><tr><td>quanto etiam sceleratius ab utroque! Fidem cum pro-</td><td></td></tr><tr><td>posuisses venalem in provincia, valuit apud te plus is qui</td><td>10</td></tr><tr><td>pecuniam maiorem dedit. Concedo; forsitan aliquis ali-</td><td></td></tr><tr><td>quando eius modi quidpiam fecerit. Cum vero fidem ac</td><td></td></tr><tr><td>religionem tuam iam alteri addictam pecunia accepta</td><td></td></tr><tr><td>habueris, postea eandem adversario tradideris maiore pe-</td><td></td></tr><tr><td>cunia, utrumque falles, et trades cui voles, et ei quem</td><td>15</td></tr><tr><td>fefelleris ne pecuniam quidem reddes? Quem mihi tu</td><td>79.1</td></tr><tr><td>Bulbum, quem Staienum? quod umquam huiusce modi</td><td></td></tr><tr><td>monstrum aut prodigium audivimus aut vidimus, qui cum</td><td></td></tr><tr><td>reo transigat, post cum accusatore decidat, honestos</td><td></td></tr><tr><td>homines, qui causam norint, ableget a consilioque dimittat,</td><td>5</td></tr><tr><td>ipse solus reum absolutum, a quo pecuniam acceperit,</td><td></td></tr><tr><td>condemnet pecuniamque non reddat? Hunc hominem in</td><td></td></tr><tr><td>iudicum numero habebimus? hic alteram decuriam sena-</td><td></td></tr><tr><td>toriam iudex obtinebit? hic de capite libero iudicabit?</td><td></td></tr><tr><td>huic iudicialis tabella committetur? quam iste non modo</td><td>10</td></tr><tr><td>cera, verum etiam sanguine, si visum erit, notabit. </td><td></td></tr>
        </table>