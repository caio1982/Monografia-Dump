<table>
          <script>targetHit=0;</script>
          <tr><td>  Occidisse patrem Sex. Roscius arguitur. Scelestum, di</td><td>37.1</td></tr><tr><td>immortales! ac nefarium facinus atque eius modi quo uno</td><td></td></tr><tr><td>maleficio scelera omnia complexa esse videantur! Etenim</td><td></td></tr><tr><td>si, id quod praeclare a sapientibus dicitur, voltu saepe</td><td></td></tr><tr><td>laeditur pietas, quod supplicium satis acre reperietur</td><td>5</td></tr><tr><td>in eum qui mortem obtulerit parenti? pro quo mori</td><td></td></tr><tr><td>ipsum, si res postularet, iura divina atque humana coge-</td><td></td></tr><tr><td>bant. In hoc tanto, tam atroci, tam singulari maleficio,</td><td>38.1</td></tr><tr><td>quod ita raro exstitit ut, si quando auditum sit, portenti ac</td><td></td></tr><tr><td>prodigi simile numeretur, quibus tandem tu, C. Eruci, argu-</td><td></td></tr><tr><td>mentis accusatorem censes uti oportere? nonne et audaciam</td><td></td></tr><tr><td>eius qui in crimen vocetur singularem ostendere et mores</td><td>5</td></tr><tr><td>feros immanemque naturam et vitam vitiis flagitiisque omni-</td><td></td></tr><tr><td>bus deditam, denique omnia ad perniciem profligata atque</td><td></td></tr><tr><td>perdita? Quorum tu nihil in Sex. Roscium ne obiciendi</td><td></td></tr><tr><td>quidem causa contulisti. </td><td></td></tr><tr><td>  Patrem occidit Sex. Roscius. Qui homo? adulescentulus</td><td>39.1</td></tr><tr><td>corruptus et ab hominibus nequam inductus? Annos natus</td><td></td></tr><tr><td>maior quadraginta. Vetus videlicet sicarius, homo audax </td><td></td></tr><tr><td>et saepe in caede versatus. At hoc ab accusatore ne dici</td><td></td></tr><tr><td>quidem audistis. Luxuries igitur hominem nimirum et</td><td>5</td></tr><tr><td>aeris alieni magnitudo et indomitae animi cupiditates ad</td><td></td></tr><tr><td>hoc scelus impulerunt. De luxuria purgavit Erucius, cum</td><td></td></tr><tr><td>dixit hunc ne in convivio quidem ullo fere interfuisse.</td><td></td></tr><tr><td>Nihil autem umquam debuit. Cupiditates porro quae</td><td></td></tr><tr><td>possunt esse in eo qui, ut ipse accusator obiecit, ruri</td><td>10</td></tr><tr><td>semper habitarit et in agro colendo vixerit? quae vita</td><td></td></tr><tr><td>maxime disiuncta &lt;a&gt; cupiditate et cum officio &lt;coniuncta est&gt;.</td><td></td></tr><tr><td>Quae res igitur tantum istum furorem Sex. Roscio obiecit?</td><td>40.1</td></tr><tr><td>'Patri' inquit 'non placebat.' Patri non placebat? quam</td><td></td></tr><tr><td>ob causam? necesse est enim eam quoque iustam et</td><td></td></tr><tr><td>magnam et perspicuam fuisse. Nam ut illud incredibile</td><td></td></tr><tr><td>est, mortem oblatam esse patri a filio sine plurimis et</td><td>5</td></tr><tr><td>maximis causis, sic hoc veri simile non est, odio fuisse</td><td></td></tr><tr><td>parenti filium sine causis multis et magnis et necessariis.</td><td></td></tr><tr><td>Rursus igitur eodem revertamur et quaeramus quae tanta</td><td>41.1</td></tr><tr><td>vitia fuerint in unico filio qua re is patri displiceret. At</td><td></td></tr><tr><td>perspicuum est nullum fuisse. Pater igitur amens, qui</td><td></td></tr><tr><td>odisset eum sine causa quem procrearat? At is quidem</td><td></td></tr><tr><td>fuit omnium constantissimus. Ergo illud iam perspicuum</td><td>5</td></tr><tr><td>profecto est, si neque amens pater neque perditus filius</td><td></td></tr><tr><td>fuerit, neque odi causam patri neque sceleris filio fuisse. </td><td></td></tr>
        </table>