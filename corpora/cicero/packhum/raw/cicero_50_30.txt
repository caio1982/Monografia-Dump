<table>
          <script>targetHit=0;</script>
          <tr><td>  Atque haec cum uberius disputantur et fusius, ut</td><td>2.20.1</td></tr><tr><td>mihi est in animo facere, facilius effugiunt Academi-</td><td></td></tr><tr><td>corum calumniam; cum autem, ut Zeno solebat, brevius</td><td></td></tr><tr><td>angustiusque concluduntur, tum apertiora sunt ad re-</td><td></td></tr><tr><td>prendendum. nam ut profluens amnis aut vix aut nullo</td><td>5</td></tr><tr><td>modo, conclusa autem aqua facile conrumpitur, sic ora-</td><td></td></tr><tr><td>tionis flumine reprensoris convicia diluuntur, angustia</td><td></td></tr><tr><td>autem conclusae rationis non facile se ipsa tutatur.</td><td></td></tr><tr><td>Haec enim quae dilatantur a nobis Zeno sic premebat:</td><td></td></tr><tr><td>&quot;Quod ratione utitur id melius est quam id quod ra-</td><td>21.1</td></tr><tr><td>tione non utitur; nihil autem mundo melius; ratione</td><td></td></tr><tr><td>igitur mundus utitur&quot;. similiter effici potest sapientem</td><td></td></tr><tr><td>esse mundum, similiter beatum, similiter aeternum;</td><td></td></tr><tr><td>omnia enim haec meliora sunt quam ea quae sunt his</td><td>5</td></tr><tr><td>carentia, nec mundo quicquam melius. ex quo efficie-</td><td></td></tr><tr><td>tur esse mundum deum. Idemque hoc modo: &quot;Nullius</td><td>22.1</td></tr><tr><td>sensu carentis pars aliqua potest esse sentiens; mundi</td><td></td></tr><tr><td>autem partes sentientes sunt; non igitur caret sensu</td><td></td></tr><tr><td>mundus&quot;. Pergit idem et urguet angustius: &quot;Nihil&quot; in-</td><td></td></tr><tr><td>quit &quot;quod animi quodque rationis est expers, id ge-</td><td>5</td></tr><tr><td>nerare ex se potest animantem compotemque rationis;</td><td></td></tr><tr><td>mundus autem generat animantis compotesque ra-</td><td></td></tr><tr><td>tionis; animans est igitur mundus composque ra-</td><td></td></tr><tr><td>tionis&quot;. Idemque similitudine, ut saepe solet, rationem</td><td></td></tr><tr><td>conclusit hoc modo: &quot;Si ex oliva modulate canentes</td><td>10</td></tr><tr><td>tibiae nascerentur, num dubitares quin inesset in oliva</td><td></td></tr><tr><td>tibicini quaedam scientia? quid si platani fidiculas fer-</td><td></td></tr><tr><td>rent numerose sonantes: idem scilicet censeres in pla- </td><td></td></tr><tr><td>tanis inesse musicam. cur igitur mundus non animans</td><td></td></tr><tr><td>sapiensque iudicetur, cum ex se procreet animantis</td><td>15</td></tr><tr><td>atque sapientis?&quot; </td><td></td></tr>
        </table>