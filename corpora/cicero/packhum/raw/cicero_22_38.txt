<table>
          <script>targetHit=0;</script>
          <tr><td>  Iam illa quanto cum gemitu populi Romani ab eodem</td><td>121.8</td></tr><tr><td>paulo post in eadem fabula sunt acta!</td><td></td></tr><tr><td>    O páter—</td><td>10</td></tr><tr><td>Me, me ille absentem ut patrem deplorandum putabat, quem</td><td></td></tr><tr><td>Q. Catulus, quem multi alii saepe in senatu patrem patriae</td><td></td></tr><tr><td>nominarant. Quanto cum fletu de illis nostris incendiis ac</td><td></td></tr><tr><td>ruinis, cum patrem pulsum, patriam adflictam deploraret,</td><td></td></tr><tr><td>domum incensam eversamque, sic egit ut, demonstrata pri-</td><td>15</td></tr><tr><td>stina fortuna, cum se convertisset,</td><td></td></tr><tr><td>    Haec ómnia vidi inflámmari</td><td></td></tr><tr><td>fletum etiam inimicis atque invidis excitaret! Pro di immor-</td><td>122.1</td></tr><tr><td>tales! Quid? illa quem ad modum dixit idem! Quae mihi</td><td></td></tr><tr><td>quidem ita et acta et scripta videntur esse ut vel a Q. Catulo,</td><td></td></tr><tr><td>si revixisset, praeclare posse dici viderentur; is enim libere</td><td></td></tr><tr><td>reprehendere et accusare populi non numquam temeritatem</td><td>5</td></tr><tr><td>solebat aut errorem senatus:</td><td></td></tr><tr><td>    O íngratifici Argívi, immunes Gráii, immemores bénefici! </td><td></td></tr><tr><td>Non erat illud quidem verum; non enim ingrati, sed miseri,</td><td></td></tr><tr><td>quibus reddere salutem a quo acceperant non liceret, nec</td><td></td></tr><tr><td>unus in quemquam umquam gratior quam in me universi;</td><td>10</td></tr><tr><td>sed tamen illud scripsit disertissimus poeta pro me, egit for-</td><td></td></tr><tr><td>tissimus actor, non solum optimus, de me, cum omnis</td><td></td></tr><tr><td>ordines demonstraret, senatum, equites Romanos, universum</td><td></td></tr><tr><td>populum Romanum accusaret:</td><td></td></tr><tr><td>    Éxsulare sínitis, sistis pélli, pulsum pátimini!</td><td>15</td></tr><tr><td>Quae tum significatio fuerit omnium, quae declaratio volun-</td><td></td></tr><tr><td>tatis ab universo populo Romano in causa hominis non</td><td></td></tr><tr><td>popularis, equidem audiebam: existimare facilius possunt</td><td></td></tr><tr><td>qui adfuerunt. </td><td></td></tr>
        </table>