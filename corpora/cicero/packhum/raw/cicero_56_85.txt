<table>
          <script>targetHit=0;</script>
          <tr class="title first  date"><td>Ian<span class="snum">.</span> <span class="snum">45(?)</span></td><td></td></tr><tr class="title last  "><td>M. CICERO S. D. A. CAECINAE</td><td></td></tr><tr><td>Quotienscumque filium tuum vidi (video autem fere cottidie)</td><td>6.5.1.1</td></tr><tr><td>polliceor ei studium quidem meum et operam sine ulla</td><td></td></tr><tr><td>exceptione aut laboris aut occupationis aut temporis,</td><td></td></tr><tr><td>gratiam autem atque auctoritatem cum hac exceptione,</td><td></td></tr><tr><td>quantum valeam quantumque possim. </td><td>5</td></tr><tr><td>  Liber tuus et lectus est et legitur a me diligenter et</td><td></td></tr><tr><td>custoditur diligentissime. res et fortunae tuae mihi maximae</td><td></td></tr><tr><td>curae sunt. quae quidem cottidie faciliores mihi et meliores</td><td></td></tr><tr><td>videntur multisque video magnae esse curae; quorum de</td><td></td></tr><tr><td>studio et de sua spe filium ad te perscripsisse certo scio. </td><td>10</td></tr><tr><td>  Iis autem de rebus quas coniectura consequi possumus non</td><td>2.1</td></tr><tr><td>mihi sumo ut plus ipse prospiciam quam te videre atque</td><td></td></tr><tr><td>intellegere mihi persuaserim. sed tamen, quia fieri potest ut</td><td></td></tr><tr><td>tu ea perturbatiore animo cogites, puto esse meum quid sentiam</td><td></td></tr><tr><td>exponere. ea natura rerum est et is temporum cursus ut non</td><td>5</td></tr><tr><td>possit ista aut tibi aut ceteris fortuna esse diuturna neque</td><td></td></tr><tr><td>haerere in tam bona causa et in tam bonis civibus tam acerba</td><td></td></tr><tr><td>iniuria. qua re ad eam spem quam &lt;de omnibus accedit ea</td><td>3.1</td></tr><tr><td>quam&gt; extra ordinem de te ipso habemus, non solum propter</td><td></td></tr><tr><td>dignitatem et fortunam tuam (haec enim ornamenta sunt</td><td></td></tr><tr><td>tibi etiam cum aliis communia) &lt;sed, quae&gt; accedunt tua</td><td></td></tr><tr><td>praecipua, propter eximium ingenium summamque virtutem,</td><td>5</td></tr><tr><td>cui mehercules hic cuius in potestate sumus multum tribuit.</td><td></td></tr><tr><td>itaque ne punctum quidem temporis in ista fortuna fuisses</td><td></td></tr><tr><td>nisi eo ipso bono tuo quo delectatur se violatum putasset: </td><td></td></tr><tr><td>quod ipsum lenitur cottidie, significaturque nobis ab iis qui</td><td></td></tr><tr><td>simul cum eo vivunt tibi hanc ipsam opinionem ingeni apud</td><td>10</td></tr><tr><td>illum plurimum profuturam. </td><td></td></tr><tr><td>  Quapropter primum fac animo forti atque magno sis—</td><td>4.1</td></tr><tr><td>ita enim natus, ita educatus, ita doctus es, ita etiam cognitus</td><td></td></tr><tr><td>ut tibi id faciendum sit; deinde spem quoque habeas</td><td></td></tr><tr><td>firmissimam propter eas causas quas scripsi. a me vero tibi</td><td></td></tr><tr><td>omnia liberisque tuis paratissima esse confidas velim. id</td><td>5</td></tr><tr><td>enim et vetustas nostri amoris et mea consuetudo in meos et</td><td></td></tr><tr><td>tua multa erga me officia postulant.</td><td></td></tr>
        </table>