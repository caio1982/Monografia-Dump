<table>
          <script>targetHit=0;</script>
          <tr><td>  Correctio est, quae tollit id, quod dictum est, et</td><td>4.36.1</td></tr><tr><td>pro eo id, quod magis idoneum videtur, reponit, hoc</td><td></td></tr><tr><td>pacto:</td><td></td></tr><tr><td>      'Quodsi iste suos hospites rogasset, immo innuisset</td><td></td></tr><tr><td>    modo, facile hoc perfici posset.'</td><td>5</td></tr><tr><td>Item: 'Nam postquam isti vicerunt atque adeo victi</td><td></td></tr><tr><td>    sunt—, eam quomodo victoriam appellem, quae</td><td></td></tr><tr><td>    victoribus plus calamitatis quam boni dederit?'</td><td></td></tr><tr><td>&lt;Item:&gt; 'O virtutis comes invidia, quae bonos sequeris</td><td></td></tr><tr><td>    plerumque atque adeo insectaris!' </td><td>10</td></tr><tr><td>  Commovetur hoc genere animus auditoris. Res enim</td><td></td></tr><tr><td>communi verbo elata * tantummodo dicta videtur; </td><td></td></tr><tr><td>ea post ipsius oratoris correctionem * magis idonea</td><td></td></tr><tr><td>fit pronuntiatione. 'Non igitur satius esset,' dicet</td><td></td></tr><tr><td>aliquis, 'ab initio, praesertim cum scribas, ad optimum</td><td>15</td></tr><tr><td>et lectissimum verbum devenire?' Est, cum non est</td><td></td></tr><tr><td>satius, si commutatio verbi id erit demonstratura,</td><td></td></tr><tr><td>eiusmodi rem esse, ut, cum eam communi verbo ap-</td><td></td></tr><tr><td>pellaris, levius dixisse videaris, cum ad electius ver-</td><td></td></tr><tr><td>bum accedas, insigniorem rem facias. Quodsi continuo</td><td>20</td></tr><tr><td>venisses ad id verbum, nec rei nec verbi gratia</td><td></td></tr><tr><td>animadversa esset. </td><td></td></tr><tr><td>  Occu&lt;lt&gt;atio est, cum dicimus nos praeterire aut</td><td>37.1</td></tr><tr><td>non scire aut nolle dicere id, quod nunc maxime dici-</td><td></td></tr><tr><td>mus, hoc modo:</td><td></td></tr><tr><td>      'Nam de pueritia quidem tua, quam tu omnium</td><td></td></tr><tr><td>    intemperantiae addixisti, dicerem, si hoc tempus ido-</td><td>5</td></tr><tr><td>    neum putarem: nunc consulto relinquo; et illud prae-</td><td></td></tr><tr><td>    tereo, quod te tribuni rei militaris infrequentem</td><td></td></tr><tr><td>    tradiderunt; deinde quod iniuriarum satis fecisti L.</td><td></td></tr><tr><td>    Labeoni, nihil ad hanc rem pertinere puto. Horum</td><td></td></tr><tr><td>    nihil dico: revertor ad illud, de quo iudicium est.'</td><td>10</td></tr><tr><td>Item: 'Non dico te ab sociis pecunias cepisse; non</td><td></td></tr><tr><td>    sum in eo occupatus, quod civitates, regna, domos</td><td></td></tr><tr><td>    omnium depeculatus es; furta, rapinas omnes tuas</td><td></td></tr><tr><td>    omitto.' </td><td></td></tr>
        </table>