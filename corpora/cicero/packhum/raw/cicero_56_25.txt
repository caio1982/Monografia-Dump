<table>
          <script>targetHit=0;</script>
          <tr class="title first  date"><td>iii aut prid<span class="snum">.</span> Non<span class="snum">.</span> Sext<span class="snum">.</span> <span class="snum">50</span> Sidae</td><td></td></tr><tr class="title last  "><td>M. CICERO IMP. S. D. M. CAELIO AEDILI CURULI</td><td></td></tr><tr><td>Non potuit accuratius agi nec prudentius quam est actum</td><td>2.15.1.1</td></tr><tr><td>a te cum Curione de supplicatione; et hercule confecta res</td><td></td></tr><tr><td>ex sententia mea est cum celeritate tum quod is qui erat</td><td></td></tr><tr><td>iratus, competitor tuus et idem meus, adsensus est ei qui</td><td></td></tr><tr><td>ornavit res nostras divinis laudibus. qua re scito me sperare</td><td>5</td></tr><tr><td>ea quae sequuntur; ad quae tu te para. </td><td></td></tr><tr><td>  Dolabellam a te gaudeo primum laudari, deinde etiam</td><td>2.1</td></tr><tr><td>amari. nam ea quae speras Tulliae meae prudentia temperari</td><td></td></tr><tr><td>posse, scio cui tuae epistulae respondeant. quid si meam</td><td></td></tr><tr><td>legas quam ego tum ex tuis litteris misi ad Appium? sed quid</td><td></td></tr><tr><td>agas? sic vivitur. quod actum est di approbent! spero fore</td><td>5</td></tr><tr><td>iucundum generum nobis, multumque in eo tua nos</td><td></td></tr><tr><td>humanitas adiuvabit. </td><td></td></tr><tr><td>  Res publica me valde sollicitat. faveo Curioni, Caesarem</td><td>3.1</td></tr><tr><td>honestum esse cupio, pro Pompeio emori possum, sed tamen</td><td></td></tr><tr><td>ipsa re publica nihil mihi est carius; in qua tu non valde te</td><td></td></tr><tr><td>iactas. districtus enim mihi videris esse, quod et bonus civis et</td><td></td></tr><tr><td>bonus amicus es. </td><td>5</td></tr><tr><td>  Ego de provincia decedens quaestorem Coelium praeposui</td><td>4.1</td></tr><tr><td>provinciae. 'puerum' inquis. at quaestorem, at nobilem</td><td></td></tr><tr><td>adulescentem, at omnium fere exemplo. neque erat superiore</td><td></td></tr><tr><td>honore usus quem praeficerem. Pomptinus multo ante</td><td></td></tr><tr><td>discesserat, a Quinto fratre impetrari non poterat; quem</td><td>5</td></tr><tr><td>tamen si reliquissem, dicerent iniqui non me plane post </td><td></td></tr><tr><td>annum, ut senatus voluisset, de provincia decessisse quoniam</td><td></td></tr><tr><td>alterum me reliquissem. fortasse etiam illud adderent, senatum</td><td></td></tr><tr><td>eos voluisse provinciis praeesse qui antea non praefuissent,</td><td></td></tr><tr><td>fratrem meum triennium Asiae praefuisse. denique nunc</td><td>10</td></tr><tr><td>sollicitus non sum; si fratrem reliquissem, omnia timerem.</td><td></td></tr><tr><td>postremo non tam mea sponte quam potentissimorum</td><td></td></tr><tr><td>duorum exemplo, qui omnis Cassios Antoniosque complexi</td><td></td></tr><tr><td>sunt, hominem adulescentem non tam allicere volui quam</td><td></td></tr><tr><td>alienare nolui. hoc tu meum consilium laudes necesse est;</td><td>15</td></tr><tr><td>mutari enim non potest. </td><td></td></tr><tr><td>  De Ocella parum ad me plane scripseras et in actis non</td><td>5.1</td></tr><tr><td>erat. tuae res gestae ita notae sunt ut trans montem Taurum</td><td></td></tr><tr><td>etiam de Matrinio sit auditum. ego, nisi quid me etesiae</td><td></td></tr><tr><td>morabuntur, celeriter, ut spero, vos videbo.</td><td></td></tr>
        </table>