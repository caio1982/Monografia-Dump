<table>
          <script>targetHit=0;</script>
          <tr><td>  Quare omnium philosophorum, ut ante dixi, una</td><td>4.62.1</td></tr><tr><td>ratio est medendi, ut nihil, quale sit illud quod per-</td><td></td></tr><tr><td>turbet animum, sed de ipsa sit perturbatione dicen-</td><td></td></tr><tr><td>dum. itaque primum in ipsa cupiditate, cum id solum</td><td></td></tr><tr><td>agitur ut ea tollatur, non est quaerendum, bonum</td><td>5</td></tr><tr><td>illud necne sit quod lubidinem moveat, sed lubido</td><td></td></tr><tr><td>ipsa tollenda est, ut, sive, quod honestum est, id sit</td><td></td></tr><tr><td>summum bonum sive voluptas sive horum utrum-</td><td></td></tr><tr><td>que coniunctum sive tria illa genera bonorum, tamen,</td><td></td></tr><tr><td>etiamsi virtutis ipsius vehementior adpetitus sit, ea-</td><td>10</td></tr><tr><td>dem sit omnibus ad deterrendum adhibenda oratio.</td><td></td></tr><tr><td>continet autem omnem sedationem animi humana in</td><td></td></tr><tr><td>conspectu posita natura; quae quo facilius expressa</td><td></td></tr><tr><td>cernatur, explicanda est oratione communis condicio</td><td></td></tr><tr><td>lexque vitae. itaque non sine causa, cum Orestem</td><td>63.1</td></tr><tr><td>fabulam doceret Euripides, primos tris versus revo-</td><td></td></tr><tr><td>casse dicitur Socrates:</td><td></td></tr><tr><td>    'Neque tám terribilis úlla fando orátio est,</td><td></td></tr><tr><td>    Nec fórs nec ira caélitum invectúm malum,</td><td>5</td></tr><tr><td>    Quod nón natura humána patiendo écferat.'</td><td></td></tr><tr><td>est autem utilis ad persuadendum ea quae acciderint</td><td></td></tr><tr><td>ferri et posse et oportere enumeratio eorum qui</td><td></td></tr><tr><td>tulerunt. etsi aegritudinis sedatio et hesterna dispu-</td><td></td></tr><tr><td>tatione explicata est et in Consolationis libro, quem</td><td>10</td></tr><tr><td>in medio—non enim sapientes eramus—maerore et</td><td></td></tr><tr><td>dolore conscripsimus; quodque vetat Chrysippus, ad </td><td></td></tr><tr><td>recentis quasi tumores animi remedium adhibere, id</td><td></td></tr><tr><td>nos fecimus naturaeque vim attulimus, ut magnitudini</td><td></td></tr><tr><td>medicinae doloris magnitudo concederet. Sed aegri-</td><td>64.1</td></tr><tr><td>tudini, de qua satis est disputatum, finitimus est me-</td><td></td></tr><tr><td>tus, de quo pauca dicenda sunt. est enim metus, ut</td><td></td></tr><tr><td>aegritudo praesentis, sic ille futuri mali. itaque non</td><td></td></tr><tr><td>nulli aegritudinis partem quandam metum esse dice-</td><td>5</td></tr><tr><td>bant, alii autem metum praemolestiam appellabant,</td><td></td></tr><tr><td>quod esset quasi dux consequentis molestiae. quibus</td><td></td></tr><tr><td>igitur rationibus instantia feruntur, eisdem contemnun-</td><td></td></tr><tr><td>tur sequentia. nam videndum est in utrisque, ne quid</td><td></td></tr><tr><td>humile summissum molle ecfeminatum fractum abiec-</td><td>10</td></tr><tr><td>tumque faciamus. sed quamquam de ipsius metus in-</td><td></td></tr><tr><td>constantia inbecillitate levitate dicendum est, tamen</td><td></td></tr><tr><td>multum prodest ea, quae metuuntur, ipsa contemnere.</td><td></td></tr><tr><td>itaque sive casu accidit sive consilio, percommode fac-</td><td></td></tr><tr><td>tum est, quod eis de rebus quae maxime metuuntur,</td><td>15</td></tr><tr><td>de morte et de dolore, primo et proxumo die dis-</td><td></td></tr><tr><td>putatum est. quae si probata sunt, metu magna ex</td><td></td></tr><tr><td>parte liberati sumus. </td><td></td></tr>
        </table>