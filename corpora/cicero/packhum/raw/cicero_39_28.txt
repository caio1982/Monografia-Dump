<table>
          <script>targetHit=0;</script>
          <tr><td>  Tum Brutus: ita prorsus, inquit, et antea putabam—</td><td>156.1</td></tr><tr><td>audivi enim nuper eum studiose et frequenter Sami, cum</td><td></td></tr><tr><td>ex eo ius nostrum pontificium, qua ex parte cum iure</td><td></td></tr><tr><td>civili coniunctum esset, vellem cognoscere—et nunc</td><td></td></tr><tr><td>meum iudicium multo magis confirmo testimonio et iudi-</td><td>5</td></tr><tr><td>cio tuo; simul illud gaudeo, quod et aequalitas vestra</td><td></td></tr><tr><td>et pares honorum gradus et artium studiorumque quasi</td><td></td></tr><tr><td>finitima vicinitas tantum abest ab obtrectatione &lt;et&gt;</td><td></td></tr><tr><td>invidia, quae solet lacerare plerosque, uti ea non modo</td><td></td></tr><tr><td>non exulcerare vestram gratiam, sed etiam conciliare</td><td>10</td></tr><tr><td>videatur. quali enim te erga illum perspicio, tali illum in</td><td></td></tr><tr><td>te voluntate iudicioque cognovi. itaque doleo et illius</td><td>157.1</td></tr><tr><td>consilio et tua voce populum Romanum carere tam diu;</td><td></td></tr><tr><td>quod cum per se dolendum est tum multo magis consi-</td><td></td></tr><tr><td>deranti ad quos ista non translata sint, sed nescio quo</td><td></td></tr><tr><td>pacto devenerint. </td><td>5</td></tr><tr><td>  Hic Atticus: dixeram, inquit, a principio, de re publica</td><td></td></tr><tr><td>ut sileremus; itaque faciamus. nam si isto modo volumus</td><td></td></tr><tr><td>singulas res desiderare, non modo querendi sed ne lugendi</td><td></td></tr><tr><td>quidem finem reperiemus. </td><td></td></tr><tr><td>  Pergamus ergo, inquam, ad reliqua et institutum ordi-</td><td>158.1</td></tr><tr><td>nem persequamur. paratus igitur veniebat Crassus,</td><td></td></tr><tr><td>exspectabatur audiebatur; a principio statim, quod erat</td><td></td></tr><tr><td>apud eum semper accuratum, exspectatione dignus vide- </td><td></td></tr><tr><td>batur. non multa iactatio corporis, non inclinatio vocis,</td><td>5</td></tr><tr><td>nulla inambulatio, non crebra supplosio pedis; vehemens</td><td></td></tr><tr><td>et interdum irata et plena iusti doloris oratio, multae et</td><td></td></tr><tr><td>cum gravitate facetiae; quodque difficile est, idem et peror-</td><td></td></tr><tr><td>natus et perbrevis; iam in altercando invenit parem nemi-</td><td></td></tr><tr><td>nem. versatus est in omni fere genere causarum; mature</td><td>159.1</td></tr><tr><td>in locum principum oratorum venit. accusavit C. Car-</td><td></td></tr><tr><td>bonem eloquentissimum hominem admodum adulescens;</td><td></td></tr><tr><td>summam ingeni non laudem modo sed etiam admira-</td><td></td></tr><tr><td>tionem est consecutus. defendit postea Liciniam virginem,</td><td>160.1</td></tr><tr><td>cum annos <span class="caps">xxvii</span> natus esset. in ea ipsa causa fuit elo-</td><td></td></tr><tr><td>quentissimus orationisque eius scriptas quasdam partes</td><td></td></tr><tr><td>reliquit. voluit adulescens in colonia Narbonensi causae</td><td></td></tr><tr><td>popularis aliquid adtingere eamque coloniam, ut fecit,</td><td>5</td></tr><tr><td>ipse deducere; exstat in eam legem senior, ut ita dicam,</td><td></td></tr><tr><td>quam aetas illa ferebat oratio. multae deinde causae;</td><td></td></tr><tr><td>sed ita tacitus tribunatus ut, nisi in eo magistratu cena-</td><td></td></tr><tr><td>visset apud praeconem Granium idque nobis bis narra-</td><td></td></tr><tr><td>visset Lucilius, tribunum plebis nesciremus fuisse. </td><td>10</td></tr>
        </table>