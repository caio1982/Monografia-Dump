<table>
          <script>targetHit=0;</script>
          <tr><td>  Sed iam, ut omni me invidia liberem, ponam in me-</td><td>1.13.1</td></tr><tr><td>dio sententias philosophorum de natura deorum. quo</td><td></td></tr><tr><td>quidem loco convocandi omnes videntur, qui quae sit</td><td></td></tr><tr><td>earum vera iudicent; tum demum mihi procax Aca-</td><td></td></tr><tr><td>demia videbitur, si aut consenserint omnes aut erit</td><td>5</td></tr><tr><td>inventus aliquis qui quid verum sit invenerit. itaque</td><td></td></tr><tr><td>mihi libet exclamare ut in Synephebis:</td><td></td></tr><tr><td>    'pro deum, popularium omnium, &lt;omnium&gt; adules-</td><td></td></tr><tr><td>       centium</td><td></td></tr><tr><td>    clamo postulo obsecro oro ploro atque inploro fi-</td><td>10</td></tr><tr><td>       dem'</td><td></td></tr><tr><td>non levissuma de re, ut queritur ille in civitate fieri</td><td></td></tr><tr><td>facinora capitalia: 'ab amico amante argentum accipere</td><td></td></tr><tr><td>meretrix non vult', sed ut adsint cognoscant animad-</td><td>14.1</td></tr><tr><td>vertant, quid de religione pietate sanctitate caerimoniis</td><td></td></tr><tr><td>fide iure iurando, quid de templis delubris sacrificiis-</td><td></td></tr><tr><td>que sollemnibus, quid de ipsis auspiciis, quibus nos</td><td></td></tr><tr><td>praesumus, existimandum sit (haec enim omnia ad</td><td>5</td></tr><tr><td>hanc de dis inmortalibus quaestionem referenda sunt):</td><td></td></tr><tr><td>profecto eos ipsos, qui se aliquid certi habere ar-</td><td></td></tr><tr><td>bitrantur, addubitare coget doctissimorum hominum</td><td></td></tr><tr><td>de maxuma re tanta dissensio.  </td><td></td></tr><tr><td>  Quod cum saepe alias tum maxime animadverti cum</td><td>15.1</td></tr><tr><td>apud C. Cottam familiarem meum accurate sane et di-</td><td></td></tr><tr><td>ligenter de dis inmortalibus disputatumst. nam cum</td><td></td></tr><tr><td>feriis Latinis ad eum ipsius rogatu arcessituque venis-</td><td></td></tr><tr><td>sem, offendi eum sedentem in exedra et cum C. Velleio</td><td>5</td></tr><tr><td>senatore disputantem, ad quem tum Epicurei primas</td><td></td></tr><tr><td>ex nostris hominibus deferebant. aderat etiam Q. Lu-</td><td></td></tr><tr><td>cilius Balbus, qui tantos progressus habebat in Stoicis,</td><td></td></tr><tr><td>ut cum excellentibus in eo genere Graecis comparare-</td><td></td></tr><tr><td>tur. </td><td>10</td></tr>
        </table>