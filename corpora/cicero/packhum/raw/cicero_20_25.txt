<table>
          <script>targetHit=0;</script>
          <tr><td>  Sed ut revertar ad ius publicum dedicandi, quod ipsi ponti-</td><td>136.1</td></tr><tr><td>fices semper non solum ad suas caerimonias sed etiam ad</td><td></td></tr><tr><td>populi iussa adcommodaverunt, habetis in commentariis</td><td></td></tr><tr><td>vestris C. Cassium censorem de signo Concordiae dedicando</td><td></td></tr><tr><td>ad pontificum conlegium rettulisse, eique M. Aemilium</td><td>5</td></tr><tr><td>pontificem maximum pro conlegio respondisse, nisi eum</td><td></td></tr><tr><td>populus Romanus nominatim praefecisset atque eius iussu</td><td></td></tr><tr><td>faceret, non videri eam posse recte dedicari. Quid? cum</td><td></td></tr><tr><td>Licinia, virgo Vestalis summo loco nata, sanctissimo sacer-</td><td></td></tr><tr><td>dotio praedita, T. Flaminio Q. Metello consulibus aram et</td><td>10</td></tr><tr><td>aediculam et pulvinar sub Saxo dedicasset, nonne eam rem</td><td></td></tr><tr><td>ex auctoritate senatus ad hoc conlegium Sex. Iulius praetor</td><td></td></tr><tr><td>rettulit? cum P. Scaevola pontifex maximus pro conlegio</td><td></td></tr><tr><td>respondit, <span class="caps">Qvod in loco pvblico Licinia, Gai filia,</span></td><td></td></tr><tr><td><span class="caps">inivssv popvli dedicasset, sacrvm non viderier</span>. Quam</td><td>15</td></tr><tr><td>quidem rem quanta &lt;tractaverit&gt; severitate quantaque diligentia</td><td></td></tr><tr><td>senatus, ex ipso senatus consulto facile cognoscetis. </td><td></td></tr><tr><td>  Videtisne praetori urbano negotium datum ut curaret ne</td><td>137.1</td></tr><tr><td>id sacrum esset, et ut, si quae essent incisae aut inscriptae</td><td></td></tr><tr><td>litterae, tollerentur? O tempora, o mores! Tum censorem,</td><td></td></tr><tr><td>hominem sanctissimum, simulacrum Concordiae dedicare</td><td></td></tr><tr><td>pontifices in templo inaugurato prohibuerunt, post autem</td><td>5</td></tr><tr><td>senatus in loco augusto consecratam iam aram tollendam ex</td><td></td></tr><tr><td>auctoritate pontificum censuit neque ullum est passus ex ea</td><td></td></tr><tr><td>dedicatione litterarum exstare monumentum: tu, procella</td><td></td></tr><tr><td>patriae, turbo ac tempestas pacis atque oti, quod in naufragio </td><td></td></tr><tr><td>rei publicae, tenebris offusis, demerso populo Romano,</td><td>10</td></tr><tr><td>everso atque eiecto senatu dirueris, aedificaris, religione</td><td></td></tr><tr><td>omni violata religionis tamen nomine contaminaris, in vis-</td><td></td></tr><tr><td>ceribus eius qui urbem suis laboribus ac periculis conser-</td><td></td></tr><tr><td>vasset monumentum deletae rei publicae conlocaris, †ab</td><td></td></tr><tr><td>aequitum nota doloris bonorum omnium sublato Q. Catuli</td><td>15</td></tr><tr><td>nomine incideris, id sperasti rem publicam diutius quam</td><td></td></tr><tr><td>quoad mecum simul expulsa careret his moenibus esse</td><td></td></tr><tr><td>laturam? </td><td></td></tr>
        </table>