<table>
          <script>targetHit=0;</script>
          <tr class="title first last  "><td>CICERO S. D. C. CURIONI</td><td></td></tr><tr><td>Haec negotia quo modo se habeant, epistula ne &lt;ad te&gt;</td><td>2.5.1.1</td></tr><tr><td>quidem narrare audeo. tibi, etsi ubicumque es, ut scripsi ad</td><td></td></tr><tr><td>te ante, in eadem es navi, tamen quod abes gratulor, vel quia</td><td></td></tr><tr><td>non vides ea quae nos vel quod excelso et illustri loco sita est</td><td></td></tr><tr><td>laus tua in plurimorum et sociorum et civium conspectu;</td><td>5</td></tr><tr><td>quae ad nos nec obscuro nec vario sermone sed et clarissima</td><td></td></tr><tr><td>et una omnium voce perfertur. </td><td></td></tr><tr><td>  Unum illud nescio gratulerne tibi an timeam, quod</td><td>2.1</td></tr><tr><td>mirabilis est exspectatio reditus tui; non quo verear ne tua</td><td></td></tr><tr><td>virtus opinioni hominum non respondeat, sed mehercule ne,</td><td></td></tr><tr><td>cum veneris, non habeas iam quod cures; ita sunt omnia</td><td></td></tr><tr><td>debilitata iam &lt;et&gt; prope exstincta. sed haec ipsa nescio</td><td>5</td></tr><tr><td>rectene sint litteris commissa. quare cetera cognosces ex aliis.</td><td></td></tr><tr><td>tu tamen, sive habes aliquam spem de re publica sive</td><td></td></tr><tr><td>desperas, ea para, meditare, cogita quae esse in eo civi ac</td><td></td></tr><tr><td>viro debent qui sit rem publicam adflictam et oppressam</td><td></td></tr><tr><td>miseris temporibus ac perditis moribus in veterem dignitatem</td><td>10</td></tr><tr><td>et libertatem vindicaturus. </td><td></td></tr>
        </table>