<table>
          <script>targetHit=0;</script>
          <tr><td>  Sane quidem, inquit Brutus; quamquam ista mihi tua</td><td>292.1</td></tr><tr><td>fuit periucunda a proposita oratione digressio. </td><td></td></tr><tr><td>  Tum Atticus: aliquotiens sum, inquit, conatus, sed</td><td></td></tr><tr><td>interpellare nolui. nunc quoniam iam ad perorandum</td><td></td></tr><tr><td>spectare videtur sermo tuus, dicam, opinor, quod sentio. </td><td>5</td></tr><tr><td>  Tu vero, inquam, Tite. </td><td></td></tr><tr><td>  Tum ille: ego, inquit, ironiam illam quam in Socrate</td><td></td></tr><tr><td>dicunt fuisse, qua ille in Platonis et Xenophontis et</td><td></td></tr><tr><td>Aeschinis libris utitur, facetam et elegantem puto. est</td><td></td></tr><tr><td>enim et minime inepti hominis et eiusdem etiam faceti,</td><td>10</td></tr><tr><td>cum de sapientia disceptetur, hanc sibi ipsum detrahere,</td><td></td></tr><tr><td>eis tribuere inludentem, qui eam sibi adrogant: ut apud</td><td></td></tr><tr><td>Platonem Socrates in caelum effert laudibus Protagoram</td><td></td></tr><tr><td>Hippiam Prodicum Gorgiam ceteros, se autem omnium</td><td></td></tr><tr><td>rerum inscium fingit et rudem. decet hoc nescio quo modo</td><td>15</td></tr><tr><td>illum, nec Epicuro, qui id reprehendit, adsentior. sed in</td><td></td></tr><tr><td>historia, qua tu es usus in omni sermone, cum qualis </td><td></td></tr><tr><td>quisque orator fuisset exponeres, vide quaeso, inquit, ne</td><td></td></tr><tr><td>tam reprehendenda sit ironia quam in testimonio. </td><td></td></tr><tr><td>  Quorsus, inquam, istuc? non enim intellego. </td><td>293.1</td></tr><tr><td>  Quia primum, inquit, ita laudavisti quosdam oratores</td><td></td></tr><tr><td>ut imperitos posses in errorem inducere. equidem in qui-</td><td></td></tr><tr><td>busdam risum vix tenebam, cum Attico Lysiae Catonem</td><td></td></tr><tr><td>nostrum comparabas, magnum mercule hominem vel</td><td>5</td></tr><tr><td>potius summum et singularem virum—nemo dicet secus—</td><td></td></tr><tr><td>sed oratorem? sed etiam Lysiae similem? quo nihil potest</td><td></td></tr><tr><td>esse pictius. bella ironia, si iocaremur; sin adseveramus,</td><td></td></tr><tr><td>vide ne religio nobis tam adhibenda sit quam si testi-</td><td></td></tr><tr><td>monium diceremus. ego enim Catonem tuum ut civem, ut</td><td>294.1</td></tr><tr><td>senatorem, ut imperatorem, ut virum denique cum</td><td></td></tr><tr><td>prudentia et diligentia tum omni virtute excellentem</td><td></td></tr><tr><td>probo; orationes autem eius ut illis temporibus valde</td><td></td></tr><tr><td>laudo—significant enim formam quandam ingeni, sed</td><td>5</td></tr><tr><td>admodum impolitam et plane rudem—, Origines vero</td><td></td></tr><tr><td>cum omnibus oratoris laudibus refertas diceres et Cato-</td><td></td></tr><tr><td>nem cum Philisto et Thucydide comparares, Brutone te</td><td></td></tr><tr><td>id censebas an mihi probaturum? quos enim ne e Graecis</td><td></td></tr><tr><td>quidem quisquam imitari potest, his tu comparas homi-</td><td>10</td></tr><tr><td>nem Tusculanum nondum suspicantem quale esset copiose</td><td></td></tr><tr><td>et ornate dicere. Galbam laudas. si ut illius aetatis prin-</td><td>295.1</td></tr><tr><td>cipem, adsentior—sic enim accepimus—; sin ut oratorem,</td><td></td></tr><tr><td>cedo quaeso orationes—sunt enim—et dic hunc, quem tu</td><td></td></tr><tr><td>plus quam te amas, Brutum velle te illo modo dicere.</td><td></td></tr><tr><td>probas Lepidi orationes. paulum hic tibi adsentior, modo</td><td>5</td></tr><tr><td>ita laudes ut antiquas; quod item de Africano, de Laelio,</td><td></td></tr><tr><td>cuius tu oratione negas fieri quicquam posse dulcius, addis</td><td></td></tr><tr><td>etiam nescio quid augustius. nomine nos capis summi</td><td></td></tr><tr><td>viri vitaeque elegantissumae verissimis laudibus. remove</td><td></td></tr><tr><td>haec: ne ista dulcis oratio ita sit abiecta ut eam aspicere </td><td>10</td></tr><tr><td>nemo velit. Carbonem in summis oratoribus habitum</td><td>296.1</td></tr><tr><td>scio; sed cum in ceteris rebus tum in dicendo semper, quo</td><td></td></tr><tr><td>iam nihil est melius, id laudari qualecumque est solet.</td><td></td></tr><tr><td>dico idem de Gracchis, etsi de eis ea sunt a te dicta, qui-</td><td></td></tr><tr><td>bus ego adsentior. omitto ceteros; venio ad eos in quibus</td><td>5</td></tr><tr><td>iam perfectam putas esse eloquentiam, quos ego audivi</td><td></td></tr><tr><td>sine controversia magnos oratores, Crassum et Antonium.</td><td></td></tr><tr><td>de horum laudibus tibi prorsus adsentior, sed tamen non</td><td></td></tr><tr><td>isto modo: ut Polycliti doryphorum sibi Lysippus aiebat,</td><td></td></tr><tr><td>sic tu suasionem legis Serviliae tibi magistram fuisse;</td><td>10</td></tr><tr><td>haec germana ironia est. cur ita sentiam non dicam, ne</td><td></td></tr><tr><td>me tibi adsentari putes. omitto igitur quae de his ipsis,</td><td>297.1</td></tr><tr><td>quae de Cotta, quae de Sulpicio, quae modo de Caelio</td><td></td></tr><tr><td>dixeris. hi enim fuerunt certe oratores; quanti autem et</td><td></td></tr><tr><td>quales tu videris. nam illud minus curo, quod congessisti</td><td></td></tr><tr><td>operarios omnes; ut mihi videantur mori voluisse non-</td><td>5</td></tr><tr><td>nulli, ut a te in oratorum numerum referrentur. </td><td></td></tr>
        </table>