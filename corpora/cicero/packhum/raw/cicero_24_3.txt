<table>
          <script>targetHit=0;</script>
          <tr><td>  Nam quod Catilinae familiaritas obiecta Caelio est, longe</td><td>10.1</td></tr><tr><td>ab ista suspicione abhorrere debet. Hoc enim adulescente</td><td></td></tr><tr><td>scitis consulatum mecum petisse Catilinam. Ad quem si</td><td></td></tr><tr><td>accessit aut si a me discessit umquam—quamquam multi</td><td></td></tr><tr><td>boni adulescentes illi homini nequam atque improbo stu-</td><td>5</td></tr><tr><td>duerunt—tum existimetur Caelius Catilinae nimium famili-</td><td></td></tr><tr><td>aris fuisse. At enim postea scimus et vidimus esse hunc</td><td></td></tr><tr><td>in illius etiam amicis. Quis negat? Sed ego illud tempus</td><td></td></tr><tr><td>aetatis quod ipsum sua sponte infirmum, aliorum autem</td><td></td></tr><tr><td>libidine infestum est, id hoc loco defendo. Fuit adsiduus</td><td>10</td></tr><tr><td>mecum praetore me; non noverat Catilinam; Africam tum</td><td></td></tr><tr><td>praetor ille obtinebat. Secutus est tum annus, causam de</td><td></td></tr><tr><td>pecuniis repetundis Catilina dixit. Mecum erat hic; illi</td><td></td></tr><tr><td>ne advocatus quidem venit umquam. Deinceps fuit annus</td><td></td></tr><tr><td>quo ego consulatum petivi; petebat Catilina mecum. Num-</td><td>15</td></tr><tr><td>quam ad illum accessit, a me numquam recessit. Tot igitur</td><td>11.1</td></tr><tr><td>annos versatus in foro sine suspicione, sine infamia, studuit</td><td></td></tr><tr><td>Catilinae iterum petenti. Quem ergo ad finem putas custo-</td><td></td></tr><tr><td>diendam illam aetatem fuisse? Nobis quidem olim annus</td><td></td></tr><tr><td>erat unus ad cohibendum bracchium toga constitutus, et ut</td><td>5</td></tr><tr><td>exercitatione ludoque campestri tunicati uteremur, eademque</td><td></td></tr><tr><td>erat, si statim merere stipendia coeperamus, castrensis ratio ac</td><td></td></tr><tr><td>militaris. Qua in aetate nisi qui se ipse sua gravitate et casti-</td><td></td></tr><tr><td>monia et cum disciplina domestica tum etiam naturali</td><td></td></tr><tr><td>quodam bono defenderet, quoquo modo a suis custoditus</td><td>10</td></tr><tr><td>esset, tamen infamiam veram effugere non poterat. Sed qui</td><td></td></tr><tr><td>prima illa initia aetatis integra atque inviolata praestitisset, de</td><td></td></tr><tr><td>eius fama ac pudicitia, cum iam sese conroboravisset ac vir</td><td></td></tr><tr><td>inter viros esset, nemo loquebatur. At studuit Catilinae, cum </td><td>12.1</td></tr><tr><td>iam aliquot annos esset in foro, Caelius. Et multi hoc</td><td></td></tr><tr><td>idem ex omni ordine atque ex omni aetate fecerunt. Habuit</td><td></td></tr><tr><td>enim ille, sicuti meminisse vos arbitror, permulta maxi-</td><td></td></tr><tr><td>marum non expressa signa sed adumbrata virtutum. Vte-</td><td>5</td></tr><tr><td>batur hominibus improbis multis; et quidem optimis se</td><td></td></tr><tr><td>viris deditum esse simulabat. Erant apud illum inlecebrae</td><td></td></tr><tr><td>libidinum multae; erant etiam industriae quidam stimuli</td><td></td></tr><tr><td>ac laboris. Flagrabant vitia libidinis apud illum; vigebant</td><td></td></tr><tr><td>etiam studia rei militaris. Neque ego umquam fuisse tale</td><td>10</td></tr><tr><td>monstrum in terris ullum puto, tam ex contrariis diversisque</td><td></td></tr><tr><td>&lt;atque&gt; inter se pugnantibus naturae studiis cupiditatibusque</td><td></td></tr><tr><td>conflatum. Quis clarioribus viris quodam tempore iucun-</td><td>13.1</td></tr><tr><td>dior, quis turpioribus coniunctior? quis civis meliorum</td><td></td></tr><tr><td>partium aliquando, quis taetrior hostis huic civitati? quis</td><td></td></tr><tr><td>in voluptatibus inquinatior, quis in laboribus patientior?</td><td></td></tr><tr><td>quis in rapacitate avarior, quis in largitione effusior? Illa</td><td>5</td></tr><tr><td>vero, iudices, in illo homine admirabilia fuerunt, compre-</td><td></td></tr><tr><td>hendere multos amicitia, tueri obsequio, cum omnibus com-</td><td></td></tr><tr><td>municare quod habebat, servire temporibus suorum omnium</td><td></td></tr><tr><td>pecunia, gratia, labore corporis, scelere etiam, si opus esset,</td><td></td></tr><tr><td>et audacia, versare suam naturam et regere ad tempus atque</td><td>10</td></tr><tr><td>huc et illuc torquere ac flectere, cum tristibus severe, cum</td><td></td></tr><tr><td>remissis iucunde, cum senibus graviter, cum iuventute</td><td></td></tr><tr><td>comiter, cum facinerosis audaciter, cum libidinosis luxu-</td><td></td></tr><tr><td>riose vivere. Hac ille tam varia multiplicique natura cum</td><td>14.1</td></tr><tr><td>omnis omnibus ex terris homines improbos audacisque</td><td></td></tr><tr><td>conlegerat, tum etiam multos fortis viros et bonos specie</td><td></td></tr><tr><td>quadam virtutis adsimulatae tenebat. Neque umquam ex </td><td></td></tr><tr><td>illo delendi huius imperi tam consceleratus impetus exsti-</td><td>5</td></tr><tr><td>tisset, nisi tot vitiorum tanta immanitas quibusdam facili-</td><td></td></tr><tr><td>tatis et patientiae radicibus niteretur. Qua re ista condicio,</td><td></td></tr><tr><td>iudices, respuatur, nec Catilinae familiaritatis crimen haereat.</td><td></td></tr><tr><td>Est enim commune cum multis et cum quibusdam bonis.</td><td></td></tr><tr><td>Me ipsum, me, inquam, quondam paene ille decepit, cum</td><td>10</td></tr><tr><td>et civis mihi bonus et optimi cuiusque cupidus et firmus</td><td></td></tr><tr><td>amicus ac fidelis videretur; cuius ego facinora oculis prius</td><td></td></tr><tr><td>quam opinione, manibus ante quam suspicione deprendi.</td><td></td></tr><tr><td>Cuius in magnis catervis amicorum si fuit etiam Caelius,</td><td></td></tr><tr><td>magis est ut ipse moleste ferat errasse se, sicuti non num-</td><td>15</td></tr><tr><td>quam in eodem homine me quoque erroris mei paenitet,</td><td></td></tr><tr><td>quam ut istius amicitiae crimen reformidet. </td><td></td></tr>
        </table>