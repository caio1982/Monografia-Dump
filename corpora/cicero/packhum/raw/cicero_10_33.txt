<table>
          <script>targetHit=0;</script>
          <tr><td>  Reliqua perpauca sunt; quae quia vestrae quaestionis</td><td>160.7</td></tr><tr><td>erant, idcirco illi statuerunt fingenda esse sibi et proferenda</td><td></td></tr><tr><td>ne omnium turpissimi reperirentur, si in iudicium nihil</td><td></td></tr><tr><td>praeter invidiam attulissent. Atque ut existimetis me</td><td>10</td></tr><tr><td>necessario de his rebus de quibus iam dixerim pluribus</td><td></td></tr><tr><td>egisse verbis, attendite reliqua; profecto intellegetis ea quae</td><td></td></tr><tr><td>paucis demonstrari potuerint brevissime esse defensa. </td><td></td></tr><tr><td>  Cn. Decidio Samniti, ei qui proscriptus est, iniuriam in</td><td>161.1</td></tr><tr><td>calamitate eius ab huius familia factam esse dixit. Ab nullo</td><td></td></tr><tr><td>ille liberalius quam a Cluentio tractatus est. Huius illum</td><td></td></tr><tr><td>opes in rebus eius incommodissimis sublevarunt, atque hoc</td><td></td></tr><tr><td>cum ipse tum omnes eius amici necessariique cognorunt.</td><td>5</td></tr><tr><td>Anchari et Paceni pastoribus huius vilicos vim et manus</td><td></td></tr><tr><td>attulisse. Cum quaedam in callibus, ut solet, controversia</td><td></td></tr><tr><td>pastorum esset orta, Habiti vilici rem domini et privatam </td><td></td></tr><tr><td>possessionem defenderunt. Cum esset expostulatio facta,</td><td></td></tr><tr><td>causa illis demonstrata sine iudicio controversiaque disces-</td><td>10</td></tr><tr><td>sum est. P. Aeli testamento propinquus exheredatus cum</td><td>162.1</td></tr><tr><td>esset, heres hic alienior institutus est. P. Aelius Habiti merito</td><td></td></tr><tr><td>fecit, neque hic in testamento faciendo interfuit, idque testa-</td><td></td></tr><tr><td>mentum ab huius inimico Oppianico est obsignatum. Floro</td><td></td></tr><tr><td>legatum ex testamento infitiatum esse. Non est ita; sed</td><td>5</td></tr><tr><td>cum HS <span class="caps"><span class="ovl">xxx</span></span><span class="ovl"></span> scripta essent pro HS <span class="caps"><span class="ovl">xxxx</span></span><span class="ovl"></span> neque ei cautum</td><td></td></tr><tr><td>satis videretur, voluit eum aliquid acceptum referre libera-</td><td></td></tr><tr><td>litati suae. Primo deberi negavit, post sine controversia</td><td></td></tr><tr><td>solvit. Cei cuiusdam Samnitis uxorem post bellum ab hoc</td><td></td></tr><tr><td>esse repetitam. Mulierem cum emisset a sectoribus, quo</td><td>10</td></tr><tr><td>tempore eam primum liberam esse audivit, sine iudicio</td><td></td></tr><tr><td>reddidit Ceio. Ennium esse quendam cuius bona teneat</td><td>163.1</td></tr><tr><td>Habitus. Est hic Ennius egens quidam calumniator, mer-</td><td></td></tr><tr><td>cennarius Oppianici, qui permultos annos quievit; deinde</td><td></td></tr><tr><td>aliquando cum servis Habiti furti egit, nuper ab ipso Habito</td><td></td></tr><tr><td>petere coepit. Hic illo privato iudicio, mihi credite, vobis</td><td>5</td></tr><tr><td>isdem fortasse patronis calumniam non effugiet. Atque</td><td></td></tr><tr><td>etiam, ut nobis renuntiatur, hominem multorum hospitum,</td><td></td></tr><tr><td>A. Bivium quendam, coponem de via Latina, subornatis</td><td></td></tr><tr><td>qui sibi a Cluentio servisque eius in taberna sua manus</td><td></td></tr><tr><td>adlatas esse dicat. Quo de homine nihil etiam nunc dicere</td><td>10</td></tr><tr><td>nobis est necesse. Si invitaverit, id quod solet, sic hominem</td><td></td></tr><tr><td>accipiemus ut moleste ferat se de via decessisse. Habetis,</td><td>164.1</td></tr><tr><td>iudices, quae in totam causam de moribus A. Cluenti quem</td><td></td></tr><tr><td>illi invidiosum esse reum volunt annos octo meditati accu- </td><td></td></tr><tr><td>satores conlegerint, quam levia genere ipso, quam falsa re,</td><td></td></tr><tr><td>quam brevia responsu! Cognoscite nunc id quod ad vestrum</td><td>5</td></tr><tr><td>ius iurandum pertinet, quod vestri iudici est, quod vobis</td><td></td></tr><tr><td>oneris imposuit ea lex qua coacti huc convenistis, de crimini-</td><td></td></tr><tr><td>bus veneni, ut omnes intellegant quam paucis verbis haec</td><td></td></tr><tr><td>causa perorari potuerit, et quam multa a me dicta sint quae</td><td></td></tr><tr><td>ad huius voluntatem maxime, ad vestrum iudicium minime</td><td>10</td></tr><tr><td>pertinerent. </td><td></td></tr>
        </table>