<table>
          <script>targetHit=0;</script>
          <tr class="title first  date"><td>c<span class="snum">.</span> v Kal<span class="snum">.</span> Mai<span class="snum">.</span> <span class="snum">43</span> in Gallia Narbonensi</td><td></td></tr><tr class="title last  "><td>PLANCUS CICERONI S.</td><td></td></tr><tr><td>Nihil me tibi temere aut te ceteris de me frustra recepisse</td><td>10.9.1.1</td></tr><tr><td>laetor. certe hoc maius habes testimonium amoris mei quo</td><td></td></tr><tr><td>maturius tibi quam ceteris consilia mea volui esse nota. in</td><td></td></tr><tr><td>dies vero meritorum meorum fieri accessiones pervidere te</td><td></td></tr><tr><td>spero, cogniturum magis recipio. quod ad me attinet, mi</td><td>2.1</td></tr><tr><td>Cicero (ita ab imminentibus malis res publica me adiuvante</td><td></td></tr><tr><td>liberetur!), sic honores praemiaque vestra suspicio, con-</td><td></td></tr><tr><td>ferenda certe cum immortalitate, ut sine iis nihil de meo</td><td></td></tr><tr><td>studio perseverantiaque sim remissurus. nisi in multitudine </td><td>5</td></tr><tr><td>optimorum civium impetus animi mei fuerit singularis et</td><td></td></tr><tr><td>opera praecipua, nihil ad meam dignitatem accedere volo</td><td></td></tr><tr><td>suffragatione vestra. concupisco autem nihil mihi, contra</td><td>3.1</td></tr><tr><td>quod ipse pugno; et temporis et rei te moderatorem facile</td><td></td></tr><tr><td>patior esse. nihil aut sero aut exigue a patria civi tributum</td><td></td></tr><tr><td>potest videri. </td><td></td></tr><tr><td>  Exercitum a. d. VI Kal. Mai. Rhodanum traieci magnis</td><td>5</td></tr><tr><td>itineribus, Vienna&lt;m&gt; equites mille via breviore praemisi.</td><td></td></tr><tr><td>ipse, si ab Lepido non impediar, celeritate satis faciam. si</td><td></td></tr><tr><td>autem is itineri meo se opposuerit, ad tempus consilium</td><td></td></tr><tr><td>capiam. copias adduco et numero et genere et fidelitate</td><td></td></tr><tr><td>firmissimas. te ut diligas me, si mutuo te facturum scis, rogo. </td><td>10</td></tr><tr><td>  Vale.</td><td></td></tr>
        </table>