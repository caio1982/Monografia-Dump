<table>
          <script>targetHit=0;</script>
          <tr><td>  Adsunt Athenienses, unde humanitas, doctrina, religio,</td><td>62.1</td></tr><tr><td>fruges, iura, leges ortae atque in omnis terras distributae</td><td></td></tr><tr><td>putantur; de quorum urbis possessione propter pulchritu-</td><td></td></tr><tr><td>dinem etiam inter deos certamen fuisse proditum est; quae</td><td></td></tr><tr><td>vetustate ea est ut ipsa ex sese suos civis genuisse ducatur,</td><td>5</td></tr><tr><td>et eorum eadem terra parens, altrix, patria dicatur, auctori-</td><td></td></tr><tr><td>tate autem tanta est ut iam fractum prope ac debilitatum</td><td></td></tr><tr><td>Graeciae nomen huius urbis laude nitatur. Adsunt Lace-</td><td>63.1</td></tr><tr><td>daemonii, cuius civitatis spectata ac nobilitata virtus non</td><td></td></tr><tr><td>solum natura corroborata verum etiam disciplina putatur;</td><td></td></tr><tr><td>qui soli toto orbe terrarum septingentos iam annos amplius</td><td></td></tr><tr><td>unis moribus et numquam mutatis legibus vivunt. Adsunt</td><td>5</td></tr><tr><td>ex Achaia cuncta multi legati, Boeotia, Thessalia, quibus</td><td></td></tr><tr><td>locis nuper legatus Flaccus imperatore Metello praefuit.</td><td></td></tr><tr><td>Neque vero te, Massilia, praetereo quae L. Flaccum &lt;tribunum&gt;</td><td></td></tr><tr><td>militum quaestoremque cognosti; cuius ego civitatis disci-</td><td></td></tr><tr><td>plinam atque gravitatem non solum Graeciae, sed haud scio</td><td>10</td></tr><tr><td>an cunctis gentibus anteponendam iure dicam; quae tam</td><td></td></tr><tr><td>procul a Graecorum omnium regionibus, disciplinis linguaque</td><td></td></tr><tr><td>divisa cum in ultimis terris cincta Gallorum gentibus barba-</td><td></td></tr><tr><td>riae fluctibus adluatur, sic optimatium consilio gubernatur ut</td><td></td></tr><tr><td>omnes eius instituta laudare facilius possint quam aemulari.</td><td>15</td></tr><tr><td>Hisce utitur laudatoribus Flaccus, his innocentiae testibus,</td><td>64.1</td></tr><tr><td>ut &lt;Graecorum cupiditati&gt; Graecorum auxilio resistamus.  </td><td></td></tr>
        </table>