<table>
          <script>targetHit=0;</script>
          <tr><td>  Brevitas est res ipsis tantummodo verbis neces-</td><td>4.68.1</td></tr><tr><td>sariis expedita, hoc modo:</td><td></td></tr><tr><td>      'Lemnum praeteriens cepit, inde Thasi praesidium</td><td></td></tr><tr><td>    reliquit, post urbem Viminacium sustulit, inde pulsus</td><td></td></tr><tr><td>    in Hellespontum statim potitur Ab&lt;y&gt;di.'</td><td>5</td></tr><tr><td>Item: 'Modo consul quondam, is deinde primus </td><td></td></tr><tr><td>    erat civitatis; tum proficiscitur in Asiam; deinde</td><td></td></tr><tr><td>    hostis et exul est dictus; post imperator, et postremo</td><td></td></tr><tr><td>    factus est consul.' </td><td></td></tr><tr><td>  Habet paucis conprehensa brevitas multarum rerum</td><td>10</td></tr><tr><td>expeditionem. Quare adhibenda saepe est, cum aut</td><td></td></tr><tr><td>res non egent longae orationis aut tempus non sinet</td><td></td></tr><tr><td>commorari. </td><td></td></tr><tr><td>  Demonstratio est, cum ita verbis res exprimitur,</td><td></td></tr><tr><td>ut geri negotium et res ante oculos esse videatur.</td><td>15</td></tr><tr><td>Id fieri poterit, si, quae ante et post et in ipsa re facta</td><td></td></tr><tr><td>erunt, conprehendemus aut a rebus consequentibus aut</td><td></td></tr><tr><td>circum instantibus non recedimus, hoc modo:</td><td></td></tr><tr><td>      'Quod simul atque Graccus prospexit, fluctuare</td><td></td></tr><tr><td>    populum, verentem, ne ipse auctoritate senatus</td><td>20</td></tr><tr><td>    commotus sententia desisteret, iubet advocari con-</td><td></td></tr><tr><td>    tionem. Iste interea scelere et malis cogitationibus</td><td></td></tr><tr><td>    redundans evolat e templo Iovis: sudans, oculis ar-</td><td></td></tr><tr><td>    dentibus, erecto capillo, contorta toga, cum pluribus</td><td></td></tr><tr><td>    aliis ire celerius coepit. Ille&lt;i&gt; praeco faciebat audien- </td><td>25</td></tr><tr><td>    tiam; hic, subsellium quoddam &lt;ex&gt;cors calce premens,</td><td></td></tr><tr><td>    dextera pedem defringit et hoc alios iubet idem fa-</td><td></td></tr><tr><td>    cere. Cum Graccus deos inciperet precari, cursim isti</td><td></td></tr><tr><td>    impetum faciunt et ex aliis ali partibus convolant atque</td><td></td></tr><tr><td>    e populo unus: &quot;Fuge, fuge,&quot; inquit, &quot;Tiberi. Non</td><td>30</td></tr><tr><td>    vides? Respice, inquam.&quot; Deinde vaga multitudo,</td><td></td></tr><tr><td>    subito timore perterrita, fugere coepit. At iste, spu-</td><td></td></tr><tr><td>    mans ex ore scelus, anhelans ex infimo pectore cru-</td><td></td></tr><tr><td>    delitatem, contorquet brachium et dubitante&lt;i&gt; Gracco,</td><td></td></tr><tr><td>    quid esset, neque tamen locum, in quo constiterat,</td><td>35</td></tr><tr><td>    relinquenti, percutit tempus. Ille, nulla voce dela-</td><td></td></tr><tr><td>    bans insitam virtutem, concidit tacitus. Iste viri for-</td><td></td></tr><tr><td>    tissimi miserando sanguine aspersus, quasi facinus</td><td></td></tr><tr><td>    praeclarissimum fecisset circum inspectans, et hilare</td><td></td></tr><tr><td>    sceleratam gratulantibus manum porrigens, in tem-</td><td>40</td></tr><tr><td>    plum Iovis contulit sese.' </td><td></td></tr>
        </table>