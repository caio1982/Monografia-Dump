<table>
          <script>targetHit=0;</script>
          <tr class="title first  date"><td>post xiii Kal<span class="snum">.</span> Oct<span class="snum">.</span> <span class="snum">44(?)</span> Romae</td><td></td></tr><tr class="title last  "><td>CICERO CORNIFICIO S.</td><td></td></tr><tr><td>Nos hic cum homine gladiatore omnium nequissimo, collega</td><td>12.22.1.1</td></tr><tr><td>nostro, Antonio, bellum gerimus, sed non pari condicione,</td><td></td></tr><tr><td>contra arma verbis. at etiam de te contionatur, nec impune;</td><td></td></tr><tr><td>nam sentiet quos lacessierit. ego autem acta ad te omnia</td><td></td></tr><tr><td>arbitror perscribi ab aliis; a me futura debes cognoscere,</td><td>5</td></tr><tr><td>quorum quidem nunc est difficilis coniectura. </td><td></td></tr><tr><td>  Oppressa omnia sunt, nec habent ducem boni nostrique</td><td>2.1</td></tr><tr><td>tyrannoctoni longe gentium absunt. Pansa et sentit bene et</td><td></td></tr><tr><td>loquitur fortiter; Hirtius noster tardius convalescit. quid </td><td></td></tr><tr><td>futurum sit plane nescio; spes tamen una est aliquando</td><td></td></tr><tr><td>populum Romanum maiorum similem fore. ego certe rei</td><td>5</td></tr><tr><td>publicae non deero et quicquid acciderit a quo mea culpa</td><td></td></tr><tr><td>absit animo forti feram. illud profecto quoad potero: tuam</td><td></td></tr><tr><td>famam et dignitatem tuebor.</td><td></td></tr>
        </table>