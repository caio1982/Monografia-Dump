<table>
          <script>targetHit=0;</script>
          <tr class="title first  date"><td>viii Kal<span class="snum">.</span> Ian<span class="snum">.</span> <span class="snum">48(?)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quantis curis conficiar etsi profecto vides, tamen cognosces ex</td><td>11.8.1.1</td></tr><tr><td>Lepta et Trebatio. maximas poenas pendo temeritatis meae,</td><td></td></tr><tr><td>quam tu prudentiam mihi videri vis; neque te deterreo quo</td><td></td></tr><tr><td>minus id disputes scribasque ad me quam saepissime. non nihil</td><td></td></tr><tr><td>enim me levant tuae litterae hoc tempore. per eos qui nostra</td><td>5</td></tr><tr><td>causa volunt valentque apud illum diligentissime contendas</td><td></td></tr><tr><td>opus est, per Balbum et Oppium maxime, ut de me scribant</td><td></td></tr><tr><td>quam diligentissime. oppugnamur enim, ut audio, et a prae-</td><td></td></tr><tr><td>sentibus quibusdam et per litteras. iis ita est occurrendum ut</td><td></td></tr><tr><td>rei magnitudo postulat. †Furnius† est illic, mihi inimicissimus.</td><td>2.1</td></tr><tr><td>Quintus misit filium non solum sui deprecatorem sed etiam</td><td></td></tr><tr><td>accusatorem mei. dictitat se a me apud Caesarem oppugnari,</td><td></td></tr><tr><td>quod refellit Caesar ipse omnesque eius amici. neque vero</td><td></td></tr><tr><td>desistit, ubicumque est, omnia in me maledicta conferre. nihil</td><td>5</td></tr><tr><td>mihi umquam tam incredibile accidit, nihil in his malis tam</td><td></td></tr><tr><td>acerbum. qui ex ipso audissent, cum Sicyone palam multis</td><td></td></tr><tr><td>audientibus loqueretur nefaria quaedam, ad me pertulerunt.</td><td></td></tr><tr><td>nosti genus, etiam expertus es fortasse. in me id est omne con- </td><td></td></tr><tr><td>versum. sed augeo commemorando dolorem et facio etiam tibi.</td><td>10</td></tr><tr><td>qua re ad illud redeo: cura ut huius rei causa dedita opera</td><td></td></tr><tr><td>mittat aliquem Balbus. ad quos videbitur velim cures litteras</td><td></td></tr><tr><td>meo nomine. vale. †<span class="caps">xvi</span>† Kal. Ian.</td><td></td></tr>
        </table>