<table>
          <script>targetHit=0;</script>
          <tr><td>  Sin quaeret quispiam cuiusnam causa tantarum re-</td><td>2.133.1</td></tr><tr><td>rum molitio facta sit—arborumne et herbarum, quae</td><td></td></tr><tr><td>quamquam sine sensu sunt tamen a natura sustinentur:</td><td></td></tr><tr><td>at id quidem absurdum est; an bestiarum: nihilo pro-</td><td></td></tr><tr><td>babilius deos mutarum et nihil intellegentium causa</td><td>5</td></tr><tr><td>tantum laborasse. quorum igitur causa quis dixerit </td><td></td></tr><tr><td>effectum esse mundum? eorum scilicet animantium</td><td></td></tr><tr><td>quae ratione utuntur; hi sunt di et homines; quibus</td><td></td></tr><tr><td>profecto nihil est melius, ratio est enim quae praestet</td><td></td></tr><tr><td>omnibus ita fit credibile deorum et hominum causa</td><td>10</td></tr><tr><td>factum esse mundum quaeque in eo mundo sint omnia. </td><td></td></tr><tr><td>  Faciliusque intellegetur a dis inmortalibus homini-</td><td></td></tr><tr><td>bus esse provisum, si erit tota hominis fabricatio per-</td><td></td></tr><tr><td>specta omnisque humanae naturae figura atque per-</td><td></td></tr><tr><td>fectio. Nam cum tribus rebus animantium vita tenea-</td><td>134.1</td></tr><tr><td>tur, cibo potione spiritu, ad haec omnia percipienda os</td><td></td></tr><tr><td>est aptissimum quod adiunctis naribus spiritu augetur,</td><td></td></tr><tr><td>dentibus autem in ore constructis mandatur atque ab is</td><td></td></tr><tr><td>extenuatur et mollitur cibus. eorum adversi acuti morsu</td><td>5</td></tr><tr><td>dividunt escas, intimi autem conficiunt qui genuini vo-</td><td></td></tr><tr><td>cantur; quae confectio etiam a lingua adiuvari videtur.</td><td></td></tr><tr><td>linguam autem ad radices eius haerens excipit stoma-</td><td>135.1</td></tr><tr><td>chus, quo primum inlabuntur ea quae accepta sunt ore.</td><td></td></tr><tr><td>is utraque ex parte tosillas attingens palato extremo</td><td></td></tr><tr><td>atque intimo terminatur atque is agitatione et motibus</td><td></td></tr><tr><td>linguae cum depulsum et quasi detrusum cibum accepit</td><td>5</td></tr><tr><td>depellit. ipsius autem partes eae quae sunt infra quam</td><td></td></tr><tr><td>id quod devoratur dilatantur, quae autem supra con-</td><td></td></tr><tr><td>trahuntur. Sed cum aspera arteria (sic enim a medicis</td><td>136.1</td></tr><tr><td>appellatur) ostium habeat adiunctum linguae radicibus</td><td></td></tr><tr><td>paulo supra quam ad linguam stomachus adnectitur,</td><td></td></tr><tr><td>eaque ad pulmones usque pertineat excipiatque animam</td><td></td></tr><tr><td>eam quae ductast spiritu eandemque a pulmonibus re-</td><td>5</td></tr><tr><td>spiret et reddat, tegitur quodam quasi operculo, quod</td><td></td></tr><tr><td>ob eam causam datum est, ne si quid in eam cibi forte </td><td></td></tr><tr><td>incidisset spiritus impediretur. Sed cum alvi natura</td><td></td></tr><tr><td>subiecta stomacho cibi et potionis sit receptaculum,</td><td></td></tr><tr><td>pulmones autem et cor extrinsecus spiritum ducant, in</td><td>10</td></tr><tr><td>alvo multa sunt mirabiliter effecta, quae constant fere</td><td></td></tr><tr><td>e nervis; est autem multiplex et tortuosa arcetque et</td><td></td></tr><tr><td>continet sive illud aridum est sive umidum quod re-</td><td></td></tr><tr><td>cepit, ut id mutari et concoqui possit, eaque tum ad-</td><td></td></tr><tr><td>stringitur tum relaxatur, atque omne quod accepit co-</td><td>15</td></tr><tr><td>git et confundit, ut facile et calore, quem multum habet,</td><td></td></tr><tr><td>et terendo cibo et praeterea spiritu omnia cocta atque</td><td></td></tr><tr><td>confecta in reliquum corpus dividantur. in pulmonibus</td><td></td></tr><tr><td>autem inest raritas quaedam et adsimilis spongiis mol-</td><td></td></tr><tr><td>litudo ad hauriendum spiritum aptissima, qui tum se</td><td>20</td></tr><tr><td>contrahunt adspirantes tum †inre spiritu dilatantur, ut</td><td></td></tr><tr><td>frequenter ducatur cibus animalis, quo maxime alun-</td><td></td></tr><tr><td>tur animantes. Ex intestinis autem †alvo secretus a</td><td>137.1</td></tr><tr><td>reliquo cibo sucus is quo alimur permanat ad iecur per</td><td></td></tr><tr><td>quasdam a medio intestino usque ad portas iecoris (sic</td><td></td></tr><tr><td>enim appellantur) ductas et directas vias, quae per-</td><td></td></tr><tr><td>tinent ad iecur eique adhaerent; atque inde aliae * *</td><td>5</td></tr><tr><td>pertinentes sunt, per quas cadit cibus a iecore dilapsus.</td><td></td></tr><tr><td>ab eo cibo cum est secreta bilis eique umores qui e</td><td></td></tr><tr><td>renibus profunduntur, reliqua se in sanguinem vertunt</td><td></td></tr><tr><td>ad easdemque portas iecoris confluunt ad quas omnes</td><td></td></tr><tr><td>eius viae pertinent; per quas lapsus cibus in hoc ipso</td><td>10</td></tr><tr><td>loco in eam venam quae cava appellatur confunditur</td><td></td></tr><tr><td>perque eam ad cor confectus iam coctusque perlabitur;</td><td></td></tr><tr><td>a corde autem in totum corpus distribuitur per venas </td><td></td></tr><tr><td>admodum multas in omnes partes corporis pertinentes.</td><td></td></tr><tr><td>Quem ad modum autem reliquiae cibi depellantur tum</td><td>138.1</td></tr><tr><td>astringentibus se intestinis tum relaxantibus, haud sane</td><td></td></tr><tr><td>difficile dictu est, sed tamen praetereundum est, ne</td><td></td></tr><tr><td>quid habeat iniucunditatis oratio. Illa potius explice-</td><td></td></tr><tr><td>tur incredibilis fabrica naturae: nam quae spiritu in</td><td>5</td></tr><tr><td>pulmones anima ducitur, ea calescit primum ipso ab</td><td></td></tr><tr><td>spiritu, deinde contagione pulmonum, ex eaque pars</td><td></td></tr><tr><td>redditur respirando, pars concipitur cordis parte qua-</td><td></td></tr><tr><td>dam quam ventriculum cordis appellant, cui similis alter</td><td></td></tr><tr><td>adiunctus est, in quem sanguis a iecore per venam</td><td>10</td></tr><tr><td>illam cavam influit. eoque modo ex is partibus et</td><td></td></tr><tr><td>sanguis per venas in omne corpus diffunditur et spiri-</td><td></td></tr><tr><td>tus per arterias; utraeque autem crebrae multaeque</td><td></td></tr><tr><td>toto corpore intextae vim quandam incredibilem arti-</td><td></td></tr><tr><td>ficiosi operis divinique testantur. Quid dicam de ossi-</td><td>139.1</td></tr><tr><td>bus; quae subiecta corpori mirabiles commissuras ha-</td><td></td></tr><tr><td>bent et ad stabilitatem aptas et ad artus finiendos ad-</td><td></td></tr><tr><td>commodatas et ad motum et ad omnem corporis ac-</td><td></td></tr><tr><td>tionem. Huc adde nervos, a quibus artus continentur,</td><td>5</td></tr><tr><td>eorumque inplicationem corpore toto pertinentem, qui</td><td></td></tr><tr><td>sicut venae et arteriae a corde tractae et profectae in</td><td></td></tr><tr><td>corpus omne ducuntur. </td><td></td></tr>
        </table>