<table>
          <script>targetHit=0;</script>
          <tr><td>  Tertius est ille amplus copiosus, gravis ornatus, in</td><td>97.1</td></tr><tr><td>quo profecto vis maxuma est. hic est enim cuius</td><td></td></tr><tr><td>ornatum dicendi et copiam admiratae gentes eloquen-</td><td></td></tr><tr><td>tiam in civitatibus plurimum valere passae sunt, sed</td><td></td></tr><tr><td>hanc eloquentiam quae cursu magno sonituque fer- </td><td>5</td></tr><tr><td>retur, quam suspicerent omnes quam admirarentur</td><td></td></tr><tr><td>quam se assequi posse diffiderent. huius eloquentiae</td><td></td></tr><tr><td>est tractare animos, huius omni modo permovere.</td><td></td></tr><tr><td>haec modo perfringit modo inrepit in sensus; inserit</td><td></td></tr><tr><td>novas opiniones, evellit insitas. Sed multum interest</td><td>98.1</td></tr><tr><td>inter hoc dicendi genus et superiora. qui in illo</td><td></td></tr><tr><td>subtili et acuto elaboravit, ut callide arguteque diceret</td><td></td></tr><tr><td>nec quicquam altius cogitaret, hoc uno perfecto ma-</td><td></td></tr><tr><td>gnus orator est si non maxumus; minimeque in lubrico</td><td>5</td></tr><tr><td>versabitur et, si semel constiterit, nunquam cadet.</td><td></td></tr><tr><td>medius ille autem quem modicum et temperatum voco,</td><td></td></tr><tr><td>si modo suum illud satis instruxerit, non extimescet</td><td></td></tr><tr><td>ancipitis dicendi incertosque casus; etiamsi quando</td><td></td></tr><tr><td>minus succedet, ut saepe fit, magnum tamen periculum</td><td>10</td></tr><tr><td>non adibit; alte enim cadere non potest. at vero hic</td><td>99.1</td></tr><tr><td>noster quem principem ponimus, gravis acer ardens,</td><td></td></tr><tr><td>si ad hoc unum est natus aut in hoc solo se exercuit</td><td></td></tr><tr><td>aut huic generi studuit uni nec suam copiam cum</td><td></td></tr><tr><td>illis duobus generibus temperavit, maxume est con-</td><td>5</td></tr><tr><td>temnendus. ille enim summissus, quod acute et vete-</td><td></td></tr><tr><td>ratorie dicit, sapiens iam, medius suavis, hic autem</td><td></td></tr><tr><td>copiosissimus, si nihil est aliud, vix satis sanus videri</td><td></td></tr><tr><td>solet. qui enim nihil potest tranquille nihil leniter</td><td></td></tr><tr><td>nihil partite definite distincte facete dicere, praesertim</td><td>10</td></tr><tr><td>cum causae partim totae sint eo modo partim aliqua</td><td></td></tr><tr><td>ex parte tractandae, si is non praeparatis auribus in- </td><td></td></tr><tr><td>flammare rem coepit, furere apud sanos et quasi inter</td><td></td></tr><tr><td>sobrios bacchari vinulentus videtur. </td><td></td></tr>
        </table>