<table>
          <script>targetHit=0;</script>
          <tr><td>  Et quaerere a nobis Balbe soletis quae vita deorum</td><td>1.50.9</td></tr><tr><td>sit quaeque ab is degatur aetas. ea videlicet qua nihil</td><td>51.1</td></tr><tr><td>beatius nihil omnibus bonis affluentius cogitari po-</td><td></td></tr><tr><td>test. nihil enim agit, nullis occupationibus est inplica-</td><td></td></tr><tr><td>tus, nulla opera molitur, sua sapientia et virtute gau-</td><td></td></tr><tr><td>det, habet exploratum fore se semper cum in maximis</td><td>5</td></tr><tr><td>tum in aeternis voluptatibus. Hunc deum rite beatum</td><td>52.1</td></tr><tr><td>dixerimus, vestrum vero laboriosissimum. sive enim</td><td></td></tr><tr><td>ipse mundus deus est, quid potest esse minus quietum</td><td></td></tr><tr><td>quam nullo puncto temporis intermisso versari circum</td><td></td></tr><tr><td>axem caeli admirabili celeritate: nisi quietum autem</td><td>5</td></tr><tr><td>nihil beatum est; sive in ipso mundo deus inest ali-</td><td></td></tr><tr><td>quis, qui regat qui gubernet qui cursus astrorum mu-</td><td></td></tr><tr><td>tationes temporum rerum vicissitudines ordinesque</td><td></td></tr><tr><td>conservet, terras et maria contemplans hominum com-</td><td></td></tr><tr><td>moda vitasque tueatur, ne ille est inplicatus molestis</td><td>10</td></tr><tr><td>negotiis et operosis. nos autem beatam vitam in animi</td><td>53.1</td></tr><tr><td>securitate et in omnium vacatione munerum ponimus.</td><td></td></tr><tr><td>docuit enim nos idem qui cetera, natura effectum esse</td><td></td></tr><tr><td>mundum, nihil opus fuisse fabrica, tamque eam rem</td><td></td></tr><tr><td>esse facilem, quam vos effici negetis sine divina posse</td><td>5</td></tr><tr><td>sollertia, ut innumerabiles natura mundos effectura sit</td><td></td></tr><tr><td>efficiat effecerit. quod quia quem ad modum natura</td><td></td></tr><tr><td>efficere sine aliqua mente possit non videtis, ut tra-</td><td></td></tr><tr><td>gici poetae cum explicare argumenti exitum non po-</td><td></td></tr><tr><td>testis confugitis ad deum. cuius operam profecto non</td><td>54.1</td></tr><tr><td>desideraretis, si inmensam et interminatam in omnis</td><td></td></tr><tr><td>partis magnitudinem regionum videretis, in quam se</td><td></td></tr><tr><td>iniciens animus et intendens ita late longeque peregri-</td><td></td></tr><tr><td>natur, ut nullam tamen oram ultimi videat in qua pos- </td><td>5</td></tr><tr><td>sit insistere. in hac igitur inmensitate latitudinum lon-</td><td></td></tr><tr><td>gitudinum altitudinum infinita vis innumerabilium vo-</td><td></td></tr><tr><td>litat atomorum, quae interiecto inani cohaerescunt ta-</td><td></td></tr><tr><td>men inter se et aliae alias adprehendentes continuan-</td><td></td></tr><tr><td>tur; ex quo efficiuntur eae rerum formae et figurae,</td><td>10</td></tr><tr><td>quas vos effici posse sine follibus et incudibus non</td><td></td></tr><tr><td>putatis. itaque inposuistis in cervicibus nostris sempi-</td><td></td></tr><tr><td>ternum dominum, quem dies et noctes timeremus. quis</td><td></td></tr><tr><td>enim non timeat omnia providentem et cogitantem et</td><td></td></tr><tr><td>animadvertentem et omnia ad se pertinere putantem</td><td>15</td></tr><tr><td>curiosum et plenum negotii deum? Hinc vobis extitit</td><td>55.1</td></tr><tr><td>primum illa fatalis necessitas, quam εἱμαρμένην dici-</td><td></td></tr><tr><td>tis, ut quicquid accidat id ex aeterna veritate causa-</td><td></td></tr><tr><td>rumque continuatione fluxisse dicatis. quanti autem</td><td></td></tr><tr><td>haec philosophia aestimandast, cui tamquam aniculis,</td><td>5</td></tr><tr><td>et his quidem indoctis, fato fieri videantur omnia. se-</td><td></td></tr><tr><td>quitur μαντικὴ vestra, quae Latine divinatio dicitur,</td><td></td></tr><tr><td>qua tanta inbueremur superstitione si vos audire vel-</td><td></td></tr><tr><td>lemus, ut haruspices augures harioli vates coniectores</td><td></td></tr><tr><td>nobis essent colendi. His terroribus ab Epicuro soluti</td><td>56.1</td></tr><tr><td>et in libertatem vindicati nec metuimus eos quos intel-</td><td></td></tr><tr><td>legimus nec sibi fingere ullam molestiam nec alteri</td><td></td></tr><tr><td>quaerere, et pie sancteque colimus naturam excellen-</td><td></td></tr><tr><td>tem atque praestantem. </td><td>5</td></tr>
        </table>