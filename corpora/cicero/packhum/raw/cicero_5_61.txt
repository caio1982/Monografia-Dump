<table>
          <script>targetHit=0;</script>
          <tr><td>  Iam Heraclii Centuripini, optimi nobilissimique adule-</td><td>2.2.66.1</td></tr><tr><td>scentis, testimonium audistis; a quo HS <span class="caps"><span class="ovl">c</span></span><span class="ovl"></span> per calumniam</td><td></td></tr><tr><td>malitiamque petita sunt. Iste poenis compromissisque</td><td></td></tr><tr><td>interpositis HS <span class="caps"><span class="ovl">cccc</span></span><span class="ovl"></span> extorquenda curavit, quodque iudicium</td><td></td></tr><tr><td>secundum Heraclium de compromisso factum erat, cum</td><td>5</td></tr><tr><td>civis Centuripinus inter duos civis diiudicasset, id inritum</td><td></td></tr><tr><td>iussit esse eumque iudicem falsum iudicasse iudicavit; in</td><td></td></tr><tr><td>senatu esse, locis commodisque publicis uti vetuit; si quis</td><td></td></tr><tr><td>eum pulsasset, edixit sese iudicium iniuriarum non daturum;</td><td></td></tr><tr><td>quicquid ab eo peteretur, iudicem de sua cohorte daturum,</td><td>10</td></tr><tr><td>ipsi autem nullius actionem rei se daturum. Quae istius</td><td>67.1</td></tr><tr><td>auctoritas tantum valuit ut neque illum pulsaret quisquam,</td><td></td></tr><tr><td>cum praetor in provincia sua verbo permitteret, re hortaretur,</td><td></td></tr><tr><td>neque quisquam ab eo quicquam peteret, cum iste calumniae</td><td></td></tr><tr><td>licentiam sua auctoritate ostendisset; ignominia autem illa</td><td>5</td></tr><tr><td>gravis tam diu in illo homine fuit, quam diu iste in provincia</td><td></td></tr><tr><td>mansit. Hoc iniecto metu iudicibus novo more, nullo</td><td></td></tr><tr><td>exemplo, ecquam rem putatis esse in Sicilia nisi ad nutum</td><td></td></tr><tr><td>istius iudicatam? Vtrum id solum videtur esse actum, </td><td></td></tr><tr><td>quod est tamen actum, ut haec Heraclio pecunia eriperetur,</td><td>10</td></tr><tr><td>an etiam illud, in quo praeda erat maxima, ut nomine</td><td></td></tr><tr><td>iudiciorum omnium bona atque fortunae in istius unius</td><td></td></tr><tr><td>essent potestatem? </td><td></td></tr><tr><td>  Iam vero in rerum capitalium quaestionibus quid ego</td><td>68.1</td></tr><tr><td>unam quamque rem colligam et causam? Ex multis</td><td></td></tr><tr><td>similibus ea sumam quae maxime improbitate excellere</td><td></td></tr><tr><td>videbuntur. Sopater quidam fuit Halicyensis, homo domi</td><td></td></tr><tr><td>suae cum primis locuples atque honestus; is ab inimicis</td><td>5</td></tr><tr><td>suis apud C. Sacerdotem praetorem rei capitalis cum</td><td></td></tr><tr><td>accusatus esset, facile eo iudicio est liberatus. Huic eidem</td><td></td></tr><tr><td>Sopatro idem inimici ad C. Verrem, cum is Sacerdoti</td><td></td></tr><tr><td>successisset, eiusdem rei nomen detulerunt. Res Sopatro</td><td></td></tr><tr><td>facilis videbatur, et quod erat innocens et quod Sacerdotis</td><td>10</td></tr><tr><td>iudicium improbare istum ausurum non arbitrabatur. Cita-</td><td></td></tr><tr><td>tur reus; causa agitur Syracusis; crimina tractantur ab</td><td></td></tr><tr><td>accusatore ea quae erant antea non solum defensione,</td><td></td></tr><tr><td>verum etiam iudicio dissoluta. Causam Sopatri defendebat</td><td>69.1</td></tr><tr><td>Q. Minucius, eques Romanus in primis splendidus atque</td><td></td></tr><tr><td>honestus, vobisque, iudices, non ignotus. Nihil erat in</td><td></td></tr><tr><td>causa quod metuendum aut omnino quod dubitandum</td><td></td></tr><tr><td>videretur. Interea istius libertus et accensus Timarchides,</td><td>5</td></tr><tr><td>qui est, id quod ex plurimis testibus priore actione didicistis,</td><td></td></tr><tr><td>rerum huiusce modi omnium transactor et administer, ad</td><td></td></tr><tr><td>Sopatrum venit; monet hominem ne nimis iudicio Sacer-</td><td></td></tr><tr><td>dotis et causae suae confidat; accusatores inimicosque eius</td><td></td></tr><tr><td>habere in animo pecuniam praetori dare; praetorem tamen</td><td>10</td></tr><tr><td>ob salutem malle accipere, et simul malle, si fieri posset,</td><td></td></tr><tr><td>rem iudicatam non rescindere. Sopater, cum hoc illi im-</td><td></td></tr><tr><td>provisum atque inopinatum accidisset, commotus est sane</td><td></td></tr><tr><td>neque in praesentia Timarchidi quid responderet habuit, </td><td></td></tr><tr><td>nisi se consideraturum quid sibi esset faciendum, et simul</td><td>15</td></tr><tr><td>ostendit se in summa difficultate esse nummaria. Post ad</td><td></td></tr><tr><td>amicos rettulit; qui cum ei fuissent auctores redimendae</td><td></td></tr><tr><td>salutis, ad Timarchidem venit. Expositis suis difficultatibus</td><td></td></tr><tr><td>hominem ad HS <span class="caps">lxxx</span> perducit, eamque ei pecuniam</td><td></td></tr><tr><td>numerat. Posteaquam ad causam dicendam ventum est,</td><td>70.1</td></tr><tr><td>tum vero sine metu sine cura omnes erant qui Sopatrum</td><td></td></tr><tr><td>defendebant. Crimen nullum erat, res erat iudicata, Verres</td><td></td></tr><tr><td>nummos acceperat: quis posset dubitare quidnam esset</td><td></td></tr><tr><td>futurum? Res illo die non peroratur, iudicium dimittitur.</td><td>5</td></tr><tr><td>Iterum ad Sopatrum Timarchides venit, ait accusatores eius</td><td></td></tr><tr><td>multo maiorem pecuniam praetori polliceri quam quantam</td><td></td></tr><tr><td>hic dedisset; proinde, si saperet, videret [quid sibi esset</td><td></td></tr><tr><td>faciendum]. Homo, quamquam erat et Siculus et reus, hoc</td><td></td></tr><tr><td>est et iure iniquo et tempore adverso, ferre tamen atque</td><td>10</td></tr><tr><td>audire diutius Timarchidem non potuit. 'Facite,' inquit,</td><td></td></tr><tr><td>'quod libet; daturus non sum amplius.' Idemque hoc</td><td></td></tr><tr><td>amicis eius et defensoribus videbatur, atque eo etiam magis</td><td></td></tr><tr><td>quod iste, quoquo modo se in ea quaestione praebebat,</td><td></td></tr><tr><td>tamen in consilio habebat homines honestos e conventu</td><td>15</td></tr><tr><td>Syracusano, qui Sacerdoti quoque in consilio fuerant tum</td><td></td></tr><tr><td>cum est idem hic Sopater absolutus. Hoc rationis habe-</td><td></td></tr><tr><td>bant, facere eos nullo modo posse ut eodem crimine eisdem</td><td></td></tr><tr><td>testibus Sopatrum condemnarent idem homines qui antea</td><td></td></tr><tr><td>absolvissent. Itaque hac una spe ad iudicium venitur.</td><td>20</td></tr><tr><td>Quo posteaquam est ventum, cum in consilium frequentes</td><td>71.1</td></tr><tr><td>convenissent idem qui solebant, et hac una spe tota defensio</td><td></td></tr><tr><td>Sopatri niteretur, consili frequentia et dignitate, et quod </td><td></td></tr><tr><td>erant, ut dixi, idem qui antea Sopatrum eodem illo crimine</td><td></td></tr><tr><td>liberarant, cognoscite hominis apertam ac non modo non</td><td>5</td></tr><tr><td>ratione, sed ne dissimulatione quidem tectam improbitatem</td><td></td></tr><tr><td>et audaciam. M. Petilium, equitem Romanum, quem</td><td></td></tr><tr><td>habebat in consilio, iubet operam dare, quod rei privatae</td><td></td></tr><tr><td>iudex esset. Petilius recusabat, quod suos amicos, quos</td><td></td></tr><tr><td>sibi in consilio esse vellet, ipse Verres retineret in consilio.</td><td>10</td></tr><tr><td>Iste homo liberalis negat se quemquam retinere eorum qui</td><td></td></tr><tr><td>Petilio vellent adesse. Itaque discedunt omnes; nam ceteri</td><td></td></tr><tr><td>quoque impetrant ne retineantur; qui se velle dicebant</td><td></td></tr><tr><td>alterutri eorum qui tum illud iudicium habebant adesse.</td><td></td></tr><tr><td>Itaque iste solus cum sua cohorte nequissima relinquitur.</td><td>15</td></tr><tr><td>Non dubitabat Minucius, qui Sopatrum defendebat, quin</td><td>72.1</td></tr><tr><td>iste, quoniam consilium dimisisset, illo die rem illam quae-</td><td></td></tr><tr><td>siturus non esset, cum repente iubetur dicere. Respondet,</td><td></td></tr><tr><td>'Ad quos?' 'Ad me,' inquit, 'si tibi idoneus videor qui de</td><td></td></tr><tr><td>homine Siculo ac Graeculo iudicem.' 'Idoneus es,' inquit,</td><td>5</td></tr><tr><td>'sed pervellem adessent ii qui adfuerant antea causamque</td><td></td></tr><tr><td>cognorant.' 'Dic,' inquit; 'illi adesse non possunt.'</td><td></td></tr><tr><td>'Nam hercule,' inquit Minucius, 'me quoque Petilius ut</td><td></td></tr><tr><td>sibi in consilio adessem rogavit', et simul a subselliis abire</td><td>73.1</td></tr><tr><td>coepit. Iste iratus hominem verbis vehementioribus prose-</td><td></td></tr><tr><td>quitur, atque ei gravius etiam minari coepit quod in se</td><td></td></tr><tr><td>tantum crimen invidiamque conflaret. Minucius, qui Syra-</td><td></td></tr><tr><td>cusis sic negotiaretur ut sui iuris dignitatisque meminisset,</td><td>5</td></tr><tr><td>et qui sciret se ita in provincia rem augere oportere ut ne</td><td></td></tr><tr><td>quid de libertate deperderet, homini quae visa sunt, et quae</td><td></td></tr><tr><td>tempus illud tulit et causa, respondit, causam sese dimisso</td><td></td></tr><tr><td>atque ablegato consilio defensurum negavit. Itaque a sub-</td><td></td></tr><tr><td>selliis discessit, idemque hoc praeter Siculos ceteri Sopatri </td><td>10</td></tr><tr><td>amici advocatique fecerunt. Iste quamquam est incredibili</td><td>74.1</td></tr><tr><td>importunitate et audacia, tamen subito solus destitutus</td><td></td></tr><tr><td>pertimuit et conturbatus est; quid ageret, quo se verteret</td><td></td></tr><tr><td>nesciebat. Si dimisisset eo tempore quaestionem, post, illis</td><td></td></tr><tr><td>adhibitis in consilium quos ablegarat, absolutum iri Sopatrum</td><td>5</td></tr><tr><td>videbat; sin autem hominem miserum atque innocentem</td><td></td></tr><tr><td>ita condemnasset, cum ipse praetor sine consilio, reus autem</td><td></td></tr><tr><td>sine patrono atque advocatis fuisset, iudiciumque C. Sacer-</td><td></td></tr><tr><td>dotis rescidisset, invidiam se sustinere tantam non posse</td><td></td></tr><tr><td>arbitrabatur. Itaque aestuabat dubitatione, versabat se</td><td>10</td></tr><tr><td>utramque in partem non solum mente, verum etiam cor-</td><td></td></tr><tr><td>pore, ut omnes qui aderant intellegere possent in animo</td><td></td></tr><tr><td>eius metum cum cupiditate pugnare. Erat hominum con-</td><td></td></tr><tr><td>ventus maximus, summum silentium, summa exspectatio</td><td></td></tr><tr><td>quonam esset eius cupiditas eruptura; crebro se accensus</td><td>15</td></tr><tr><td>demittebat ad aurem Timarchides. Tum iste aliquando</td><td>75.1</td></tr><tr><td>'Age dic!' inquit. Reus orare atque obsecrare ut cum</td><td></td></tr><tr><td>consilio cognosceret. Tum repente iste testis citari iubet;</td><td></td></tr><tr><td>dicit unus et alter breviter; nihil interrogatur; praeco</td><td></td></tr><tr><td><span class="caps">dixisse</span> pronuntiat. Iste, quasi metueret ne Petilius privato</td><td>5</td></tr><tr><td>illo iudicio transacto aut prolato cum ceteris in consilium</td><td></td></tr><tr><td>reverteretur, ita properans de sella exsilit, hominem inno-</td><td></td></tr><tr><td>centem a C. Sacerdote absolutum indicta causa de sententia</td><td></td></tr><tr><td>scribae medici haruspicisque condemnat. </td><td></td></tr>
        </table>