<table>
          <script>targetHit=0;</script>
          <tr><td>  Venio nunc ad epistulam Timarchidi, liberti istius et</td><td>2.3.154.1</td></tr><tr><td>accensi; de qua cum dixero, totum hoc crimen decumanum</td><td></td></tr><tr><td>peroraro. Haec epistula est, iudices, quam nos Syracusis</td><td></td></tr><tr><td>in aedibus Aproni cum litteras conquireremus invenimus.</td><td></td></tr><tr><td>Missa est, ut ipsa significat, ex itinere, cum Verres iam de</td><td>5</td></tr><tr><td>provincia decessisset, Timarchidi manu scripta. Recita.</td><td></td></tr><tr><td><span class="caps">Epistvla Timarchidi.</span> &lt;<span class="caps">Timarchides</span>&gt; <span class="caps">Verris accensvs</span></td><td></td></tr><tr><td><span class="caps">salvtem dicit.</span> Iam hoc quidem non reprehendo quod</td><td></td></tr><tr><td>adscribit 'accensus'; cur enim sibi hoc scribae soli sumant,</td><td></td></tr><tr><td>'<span class="caps">L. Papirivs scriba</span>'? Volo ego hoc esse commune ac-</td><td>10</td></tr><tr><td>censorum, lictorum, viatorum. <span class="caps">Fac diligentiam adhibeas,</span></td><td></td></tr><tr><td><span class="caps">qvod ad praetoris existimationem attinet.</span> Commendat</td><td></td></tr><tr><td>Apronio Verrem, et hortatur ut inimicis eius resistat. Bono</td><td></td></tr><tr><td>praesidio munitur existimatio tua, siquidem in Aproni con-</td><td></td></tr><tr><td>stituitur diligentia atque auctoritate. <span class="caps">Habes virtvtem,</span></td><td>15</td></tr><tr><td><span class="caps">eloqventiam.</span> Quam copiose laudatur Apronius a Timar-</td><td>155.1</td></tr><tr><td>chide, quam magnifice! Cui ego illum non putem placere </td><td></td></tr><tr><td>oportere qui tanto opere Timarchidi probatus sit? <span class="caps">Habes</span></td><td></td></tr><tr><td><span class="caps">svmptvm vnde facias.</span> Necesse est, si quid redundarit de</td><td></td></tr><tr><td>vestro frumentario quaestu, ad illum potissimum per quem</td><td>5</td></tr><tr><td>agebatis defluxisse. <span class="caps">Scribas, apparitores recentis</span></td><td></td></tr><tr><td><span class="caps">arripe; cvm L. Volteio, qvi plvrimvm potest, caede,</span></td><td></td></tr><tr><td><span class="caps">concide.</span> Videte quam valde malitiae suae confidat Timar-</td><td></td></tr><tr><td>chides, qui etiam Apronio improbitatis praecepta det. Iam</td><td></td></tr><tr><td>hoc 'caede, concide'! nonne vobis verba domo patroni</td><td>10</td></tr><tr><td>depromere videtur ad omne genus nequitiae accommodata?</td><td></td></tr><tr><td><span class="caps">Volo, mi frater, fratercvlo tvo credas.</span> Consorti</td><td></td></tr><tr><td>quidem in lucris atque furtis, gemino et simillimo nequitia,</td><td></td></tr><tr><td>improbitate, audacia. <span class="caps">In cohorte carvs habebere.</span></td><td></td></tr><tr><td>Quid est hoc 'in cohorte'? quo pertinet? Apronium</td><td>15</td></tr><tr><td>doces? quid? in vestram cohortem te monitore an sua</td><td></td></tr><tr><td>sponte pervenerat? <span class="caps">Qvod cviqve opvs est, oppone.</span> Qua</td><td></td></tr><tr><td>impudentia putatis eum in dominatione fuisse qui in fuga</td><td></td></tr><tr><td>tam improbus sit? Ait omnia pecunia effici posse: dare,</td><td></td></tr><tr><td>profundere oportere, si velis vincere. Non hoc mihi tam</td><td>20</td></tr><tr><td>molestum est Apronio suadere Timarchidem, quam quod</td><td></td></tr><tr><td>hoc idem patrono suo praecipit. <span class="caps">Te postvlante omnes</span></td><td></td></tr><tr><td><span class="caps">vincere solent.</span> Verre quidem praetore, non Sacerdote,</td><td>156.1</td></tr><tr><td>non Peducaeo, non hoc ipso Metello. <span class="caps">Scis Metellvm</span></td><td></td></tr><tr><td><span class="caps">sapientem esse.</span> Hoc vero ferri iam non potest, inrideri</td><td></td></tr><tr><td>viri optimi, L. Metelli, ingenium et contemni ac despici a</td><td></td></tr><tr><td>fugitivo Timarchide. <span class="caps">Si Volteivm habebis, omnia lvdi-</span></td><td>5</td></tr><tr><td><span class="caps">bvndvs conficies.</span> Hic vehementer errat Timarchides,</td><td></td></tr><tr><td>qui aut Volteium pecunia corrumpi putet posse, aut</td><td></td></tr><tr><td>Metellum unius arbitratu gerere praeturam, sed errat </td><td></td></tr><tr><td>coniectura domestica. Quia multos et per se et per alios</td><td></td></tr><tr><td>multa ludibundos apud Verrem effecisse vidit, ad omnis</td><td>10</td></tr><tr><td>eosdem patere aditus arbitratur. Facilius vos efficiebatis</td><td></td></tr><tr><td>ludibundi quae volebatis a Verre, quod multa eius ludorum</td><td></td></tr><tr><td>genera noratis. <span class="caps">Incvlcatvm est Metello et Volteio</span></td><td></td></tr><tr><td><span class="caps">te aratores evertisse.</span> Quis istuc Apronio attribuebat,</td><td></td></tr><tr><td>cum aratorem aliquem everterat, aut Timarchidi, cum ob</td><td>15</td></tr><tr><td>iudicandum aut decernendum aut imperandum aliquid aut</td><td></td></tr><tr><td>remittendum pecuniam acceperat, aut Sextio lictori, cum</td><td></td></tr><tr><td>aliquem innocentem securi percusserat? Nemo; omnes ei</td><td></td></tr><tr><td>tum attribuebant quem nunc condemnari volunt. <span class="caps">Ob-</span></td><td>157.1</td></tr><tr><td><span class="caps">tvdervnt eivs avris te socivm praetoris fvisse.</span></td><td></td></tr><tr><td>Videsne hoc quam clarum sit et fuerit, cum etiam Timar-</td><td></td></tr><tr><td>chides hoc metuat? concedesne non hoc crimen nos in te</td><td></td></tr><tr><td>confingere, sed iam pridem ad crimen aliquam defensionem</td><td>5</td></tr><tr><td>libertum quaerere? Libertus et accensus tuus, et tibi ac</td><td></td></tr><tr><td>liberis tuis omnibus in rebus coniunctus ac proximus, ad</td><td></td></tr><tr><td>Apronium scribit vulgo esse ab omnibus ita demonstratum</td><td></td></tr><tr><td>Metello, tibi Apronium in decumis socium fuisse. <span class="caps">Fac</span></td><td></td></tr><tr><td><span class="caps">sciat improbitatem aratorvm; ipsi svdabvnt, si di</span></td><td>10</td></tr><tr><td><span class="caps">volvnt.</span> Quod istuc, per deos immortalis, aut qua de</td><td></td></tr><tr><td>causa excitatum esse dicamus in aratores tam infestum</td><td></td></tr><tr><td>odium atque tantum? Quantam iniuriam fecerunt Verri</td><td></td></tr><tr><td>aratores ut eos etiam libertus et accensus eius tam irato</td><td></td></tr><tr><td>animo ac litteris insequatur? </td><td>15</td></tr>
        </table>