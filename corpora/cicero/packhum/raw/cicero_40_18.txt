<table>
          <script>targetHit=0;</script>
          <tr><td>  Uberius est aliud aliquantoque robustius quam hoc</td><td>91.1</td></tr><tr><td>humile de quo dictum est, summissius autem quam</td><td></td></tr><tr><td>illud de quo iam dicetur amplissimum. hoc in genere</td><td></td></tr><tr><td>nervorum vel minimum, suavitatis autem est vel</td><td></td></tr><tr><td>plurimum. est enim plenius quam hoc enucleatum, </td><td>5</td></tr><tr><td>quam autem illud ornatum copiosumque summissius.</td><td></td></tr><tr><td>huic omnia dicendi ornamenta conveniunt plurimum-</td><td>92.1</td></tr><tr><td>que est in hac orationis forma suavitatis. in qua</td><td></td></tr><tr><td>multi floruerunt apud Graecos, sed Phalereus Deme-</td><td></td></tr><tr><td>trius meo iudicio praestitit ceteris; cuius oratio cum</td><td></td></tr><tr><td>sedate placideque liquitur tum illustrant eam quasi</td><td>5</td></tr><tr><td>stellae quaedam tralata verba atque mutata. tralata</td><td></td></tr><tr><td>dico, ut saepe iam, quae per similitudinem ab alia re</td><td></td></tr><tr><td>aut suavitatis aut inopiae causa transferuntur; mutata,</td><td></td></tr><tr><td>in quibus pro verbo proprio subicitur aliud quod idem</td><td></td></tr><tr><td>significet sumptum ex re aliqua consequenti. quod</td><td>93.1</td></tr><tr><td>quanquam transferundo fit, tamen alio modo trans-</td><td></td></tr><tr><td>tulit cum dixit Ennius arce et urbe orbam, alio modo,</td><td></td></tr><tr><td>si pro patria arcem dixisset, et horridam Africam ter-</td><td></td></tr><tr><td>ribili tremere tumultu cum dicit pro Afris immutate</td><td>5</td></tr><tr><td>Africam &lt;sumens&gt;: hanc ὑπαλλαγὴν rhetores, quia</td><td></td></tr><tr><td>quasi summutantur verba pro verbis, μετωνυμίαν</td><td></td></tr><tr><td>grammatici vocant, quod nomina transferuntur. Ari-</td><td>94.1</td></tr><tr><td>stoteles autem tralationi et haec ipsa subiungit et</td><td></td></tr><tr><td>abusionem quam κατάχρησιν vocant, ut cum minutum</td><td></td></tr><tr><td>dicimus animum pro parvo; et abutimur verbis pro-</td><td></td></tr><tr><td>pinquis, si opus est vel quod delectat vel quod decet. </td><td>5</td></tr><tr><td>iam cum fluxerunt continuae plures tralationes, alia</td><td></td></tr><tr><td>plane fit oratio; itaque genus hoc Graeci appellant</td><td></td></tr><tr><td>ἀλληγορίαν: nomine recte, genere melius ille qui ista</td><td></td></tr><tr><td>omnia tralationes vocat. haec frequentat Phalereus</td><td></td></tr><tr><td>maxume suntque dulcissima, et quanquam tralatio est</td><td>10</td></tr><tr><td>apud eum multa tamen immutationes nusquam cre-</td><td></td></tr><tr><td>briores. in idem genus orationis—loquor enim de</td><td>95.1</td></tr><tr><td>illa modica ac temperata—verborum cadunt lumina</td><td></td></tr><tr><td>omnia, multa etiam sententiarum; latae eruditaeque</td><td></td></tr><tr><td>disputationes ab eodem explicabuntur et loci com-</td><td></td></tr><tr><td>munes sine contentione dicentur. quid multa? e philo-</td><td>5</td></tr><tr><td>sophorum scholis tales fere evadunt; et nisi coram</td><td></td></tr><tr><td>erit comparatus ille fortior, per se hic quem dico pro-</td><td></td></tr><tr><td>babitur. est enim quoddam etiam insigne et florens</td><td>96.1</td></tr><tr><td>orationis genus pictum et expolitum in quo omnes</td><td></td></tr><tr><td>verborum, omnes sententiarum illigantur lepores. hoc</td><td></td></tr><tr><td>totum e sophistarum fontibus defluxit in forum, sed</td><td></td></tr><tr><td>spretum a subtilibus, repulsum a gravibus in ea de</td><td>5</td></tr><tr><td>qua loquor mediocritate consedit. </td><td></td></tr>
        </table>