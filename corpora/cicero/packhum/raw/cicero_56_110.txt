<table>
          <script>targetHit=0;</script>
          <tr class="title first  date"><td>ex<span class="snum">.</span> Iun<span class="snum">.</span> <span class="snum">54(?)</span> Romae</td><td></td></tr><tr class="title last  "><td>CICERO TREBATIO</td><td></td></tr><tr><td>Ego te commendare non desisto, sed quid proficiam ex te</td><td>7.7.1.1</td></tr><tr><td>scire cupio. spem maximam habeo in Balbo, ad quem de te</td><td></td></tr><tr><td>diligentissime et saepissime scribo. illud soleo mirari, non me</td><td></td></tr><tr><td>totiens accipere tuas litteras quotiens a Quinto mihi fratre</td><td></td></tr><tr><td>adferantur. in Britannia nihil esse audio neque auri neque</td><td>5</td></tr><tr><td>argenti; id si ita est, essedum aliquod capias suadeo et ad</td><td></td></tr><tr><td>nos quam primum recurras. sin autem sine Britannia tamen</td><td>2.1</td></tr><tr><td>adsequi quod volumus possumus, perfice ut sis in familiaribus</td><td></td></tr><tr><td>Caesaris. multum te in eo frater adiuvabit meus, multum</td><td></td></tr><tr><td>Balbus, sed, mihi crede, tuus pudor et labor plurimum. </td><td></td></tr><tr><td>imperatorem &lt;habes&gt; liberalissimum, aetatem opportunis-</td><td>5</td></tr><tr><td>simam, commendationem certe singularem, ut tibi unum</td><td></td></tr><tr><td>timendum sit ne ipse tibi defuisse videare.</td><td></td></tr>
        </table>