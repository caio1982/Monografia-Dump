<table>
          <script>targetHit=0;</script>
          <tr class="title first last  "><td>CICERO ACILIO PRO COS. S.</td><td></td></tr><tr><td>In Halaesina civitate tam lauta tamque nobili coniunctis-</td><td>13.32.1.1</td></tr><tr><td>simos habeo et hospitio et familiaritate M. et C. Clodios</td><td></td></tr><tr><td>Archagathum et Philonem. sed vereor ne, quia compluris</td><td></td></tr><tr><td>tibi praecipue commendo, exaequare videar ambitione</td><td></td></tr><tr><td>quadam commendationes meas; quamquam a te quidem</td><td>5</td></tr><tr><td>cumulate satis fit et mihi et meis omnibus. sed velim sic</td><td>2.1</td></tr><tr><td>existimes, hanc familiam et hos mihi maxime esse coniunctos</td><td></td></tr><tr><td>vetustate, officiis, benevolentia. quam ob rem peto a te in</td><td></td></tr><tr><td>maiorem modum ut iis omnibus in rebus, quantum tua </td><td></td></tr><tr><td>fides dignitasque patietur, commodes. id si feceris, erit</td><td>5</td></tr><tr><td>mihi vehementissime gratum.</td><td></td></tr>
        </table>