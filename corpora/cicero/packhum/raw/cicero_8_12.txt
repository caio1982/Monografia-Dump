<table>
          <script>targetHit=0;</script>
          <tr><td>  O rem praeclaram vobisque ob hoc retinendam, recupera-</td><td>73.6</td></tr><tr><td>tores! Quod enim est ius civile? Quod neque inflecti</td><td></td></tr><tr><td>gratia neque perfringi potentia neque adulterari pecunia</td><td></td></tr><tr><td>possit; quod si non modo oppressum sed etiam desertum</td><td></td></tr><tr><td>aut neglegentius adservatum erit, nihil est quod quisquam</td><td>10</td></tr><tr><td>sese habere certum aut a patre accepturum aut relicturum</td><td></td></tr><tr><td>liberis arbitretur. Quid enim refert aedis aut fundum</td><td>74.1</td></tr><tr><td>relictum a patre aut aliqua ratione habere bene partum,</td><td></td></tr><tr><td>si incertum est, quae nunc tua iure mancipi sint, ea</td><td></td></tr><tr><td>possisne retinere, si parum est communitum ius civile ac</td><td></td></tr><tr><td>publica lege contra alicuius gratiam teneri non potest?</td><td>5</td></tr><tr><td>quid, inquam, prodest fundum habere, si, quae diligen-</td><td></td></tr><tr><td>tissime descripta a maioribus iura finium, possessionum,</td><td></td></tr><tr><td>aquarum itinerumque sunt, haec perturbari aliqua ratione</td><td></td></tr><tr><td>commutarique possunt? Mihi credite, maior hereditas uni</td><td></td></tr><tr><td>cuique nostrum venit in isdem bonis a iure et a legibus</td><td>10</td></tr><tr><td>quam ab eis a quibus illa ipsa nobis relicta sunt. Nam ut</td><td></td></tr><tr><td>perveniat ad me fundus testamento alicuius fieri potest;</td><td></td></tr><tr><td>ut retineam quod meum factum sit sine iure civili fieri non </td><td></td></tr><tr><td>potest. Fundus a patre relinqui potest, at usucapio fundi,</td><td></td></tr><tr><td>hoc est finis sollicitudinis ac periculi litium, non a patre</td><td>15</td></tr><tr><td>relinquitur, sed a legibus; aquae ductus, haustus, iter, actus</td><td></td></tr><tr><td>a patre, sed rata auctoritas harum rerum omnium ab iure</td><td></td></tr><tr><td>civili sumitur. Quapropter non minus diligenter ea quae</td><td>75.1</td></tr><tr><td>a maioribus accepistis, publica patrimonia iuris quam</td><td></td></tr><tr><td>privatae rei vestrae retinere debetis, non solum quod haec</td><td></td></tr><tr><td>iure civili saepta sunt verum etiam quod patrimonium</td><td></td></tr><tr><td>unius incommodo dimittetur, ius amitti non potest sine</td><td>5</td></tr><tr><td>magno incommodo civitatis. </td><td></td></tr><tr><td>  In hac ipsa causa, recuperatores, si hoc nos non obti-</td><td></td></tr><tr><td>nemus, vi armatis hominibus deiectum esse eum quem vi</td><td></td></tr><tr><td>armatis hominibus pulsum fugatumque esse constat, Caecina</td><td></td></tr><tr><td>rem non amittet, quam ipsam animo forti, si tempus ita</td><td>10</td></tr><tr><td>ferret, amitteret, in possessionem in praesentia non resti-</td><td></td></tr><tr><td>tuetur, nihil amplius; populi Romani causa, civitatis ius,</td><td>76.1</td></tr><tr><td>bona, fortunae possessionesque omnium in dubium incer-</td><td></td></tr><tr><td>tumque revocantur. Vestra auctoritate hoc constituetur,</td><td></td></tr><tr><td>hoc praescribetur: quicum tu posthac de possessione</td><td></td></tr><tr><td>contendes, eum si ingressum modo in praedium deieceris,</td><td>5</td></tr><tr><td>restituas oportebit; sin autem ingredienti cum armata mul-</td><td></td></tr><tr><td>titudine obvius fueris et ita venientem reppuleris, fugaris,</td><td></td></tr><tr><td>averteris, non restitues. Iuris si haec vox est, esse vim non</td><td></td></tr><tr><td>in caede solum sed etiam in animo, libidinis, nisi cruor</td><td></td></tr><tr><td>appareat, vim non esse factam; iuris, deiectum esse qui</td><td>10</td></tr><tr><td>prohibitus sit, libidinis, nisi ex eo loco ubi vestigium </td><td></td></tr><tr><td>impresserit deici neminem posse; iuris, rem et sententiam</td><td>77.1</td></tr><tr><td>et aequitatem plurimum valere oportere, libidinis, verbo ac</td><td></td></tr><tr><td>littera ius omne intorqueri: vos statuite, recuperatores,</td><td></td></tr><tr><td>utrae voces vobis honestiores et utiliores esse videantur. </td><td></td></tr>
        </table>