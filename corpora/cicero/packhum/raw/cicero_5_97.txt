<table>
          <script>targetHit=0;</script>
          <tr><td>  Iam vero illud non solum contra legem Hieronicam nec</td><td>2.3.38.1</td></tr><tr><td>solum contra consuetudinem superiorum, sed etiam contra </td><td></td></tr><tr><td>omnia iura Siculorum, quae habent a senatu populoque</td><td></td></tr><tr><td>Romano, ne quis extra suum forum vadimonium promittere</td><td></td></tr><tr><td>cogatur. Statuit iste ut arator decumano quo vellet decu-</td><td>5</td></tr><tr><td>manus vadimonium promitteret, ut hic quoque Apronio,</td><td></td></tr><tr><td>cum ex Leontino usque Lilybaeum aliquem vadaretur, ex</td><td></td></tr><tr><td>miseris aratoribus calumniandi quaestus accederet. Quam-</td><td></td></tr><tr><td>quam illa fuit ad calumniam singulari consilio reperta ratio,</td><td></td></tr><tr><td>quod edixerat ut aratores iugera sationum suarum profite-</td><td>10</td></tr><tr><td>rentur. Quae res cum ad pactiones iniquissimas magnam</td><td></td></tr><tr><td>vim habuit, sicut ostendam, neque ad ullam utilitatem rei</td><td></td></tr><tr><td>publicae pertinuit, tum vero ad calumnias, in quas omnes</td><td></td></tr><tr><td>inciderent quos vellet Apronius. Vt enim quisque contra</td><td>39.1</td></tr><tr><td>voluntatem eius dixerat, ita in eum iudicium de professione</td><td></td></tr><tr><td>iugerum postulabatur, cuius iudici metu magnus a multis</td><td></td></tr><tr><td>frumenti numerus ablatus magnaeque pecuniae coactae</td><td></td></tr><tr><td>sunt; non quo iugerum numerum vere profiteri esset</td><td>5</td></tr><tr><td>difficile aut amplius etiam profiteri, quid enim in eo peri-</td><td></td></tr><tr><td>culi esse posset? sed causa erat iudici postulandi quod ex</td><td></td></tr><tr><td>edicto professus non esset. Iudicium autem quod fuerit</td><td></td></tr><tr><td>isto praetore, si quae cohors et qui comitatus fuerit memi-</td><td></td></tr><tr><td>nistis, scire debetis. Quid igitur est quod ex hac iniquitate</td><td>10</td></tr><tr><td>novorum edictorum intellegi velim, iudices? Iniuriamne</td><td></td></tr><tr><td>factam sociis? at videtis. Auctoritatem superiorum re-</td><td></td></tr><tr><td>pudiatam? non audebit negare. Tantum Apronium isto</td><td>40.1</td></tr><tr><td>praetore potuisse? confiteatur necesse est. Sed vos fortasse,</td><td></td></tr><tr><td>quod vos lex commonet, id in hoc loco quaeretis, num quas</td><td></td></tr><tr><td>ex hisce rebus pecunias ceperit. Docebo cepisse maximas,</td><td></td></tr><tr><td>omnisque eas iniquitates de quibus antea dixi sui quaestus</td><td>5</td></tr><tr><td>causa constituisse vincam, si prius illud propugnaculum quo</td><td></td></tr><tr><td>contra omnis meos impetus usurum se putat ex defensione</td><td></td></tr><tr><td>eius deiecero.  </td><td></td></tr>
        </table>