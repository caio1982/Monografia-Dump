<table>
          <script>targetHit=0;</script>
          <tr><td>  Quid hoc somnio dici potest divinius? Sed quid</td><td>1.58.1</td></tr><tr><td>aut plura aut vetera quaerimus? Saepe tibi meum</td><td></td></tr><tr><td>narravi, saepe ex te audivi tuum somnium: me, cum</td><td></td></tr><tr><td>Asiae pro cos. praeessem, vidisse in quiete, cum tu</td><td></td></tr><tr><td>equo advectus ad quandam magni fluminis ripam pro-</td><td>5</td></tr><tr><td>vectus subito atque delapsus in flumen nusquam ap-</td><td></td></tr><tr><td>paruisses, me contremuisse timore perterritum; tum</td><td></td></tr><tr><td>te repente laetum exstitisse eodemque equo adversam</td><td></td></tr><tr><td>ascendisse ripam, nosque inter nos esse conplexos.</td><td></td></tr><tr><td>Facilis coniectura huius somnii, mihique a peritis in</td><td>10</td></tr><tr><td>Asia praedictum est fore eos eventus rerum, qui acci-</td><td></td></tr><tr><td>derunt. Venio nunc ad tuum. Audivi equidem ex te</td><td>59.1</td></tr><tr><td>ipso, sed mihi saepius noster Sallustius narravit, cum</td><td></td></tr><tr><td>in illa fuga nobis gloriosa, patriae calamitosa in villa</td><td></td></tr><tr><td>quadam campi Atinatis maneres magnamque partem</td><td></td></tr><tr><td>noctis vigilasses, ad lucem denique arte et graviter</td><td>5</td></tr><tr><td>dormire te coepisse; itaque, quamquam iter instaret,</td><td></td></tr><tr><td>tamen silentium fieri iussisse &lt;se&gt; neque esse passum </td><td></td></tr><tr><td>te excitari; cum autem experrectus esses hora secunda</td><td></td></tr><tr><td>fere, te sibi somnium narravisse: visum tibi esse, cum</td><td></td></tr><tr><td>in locis solis maestus errares, C. Marium cum fasci-</td><td>10</td></tr><tr><td>bus laureatis quaerere ex te, quid tristis esses, cum-</td><td></td></tr><tr><td>que tu te patria vi pulsum esse dixisses, prehendisse</td><td></td></tr><tr><td>eum dextram tuam et bono animo te iussisse esse</td><td></td></tr><tr><td>lictorique proxumo tradidisse, ut te in monumentum</td><td></td></tr><tr><td>suum deduceret, et dixisse in eo tibi salutem fore.</td><td>15</td></tr><tr><td>Tum et se exclamasse Sallustius narrat reditum tibi</td><td></td></tr><tr><td>celerem et gloriosum paratum, et te ipsum visum</td><td></td></tr><tr><td>somnio delectari. Nam illud mihi ipsi celeriter nun-</td><td></td></tr><tr><td>tiatum est, ut audivisses in monumento Marii de tuo</td><td></td></tr><tr><td>reditu magnificentissumum illud senatus consultum esse</td><td>20</td></tr><tr><td>factum referente optumo et clarissumo viro consule,</td><td></td></tr><tr><td>idque frequentissimo theatro incredibili clamore et</td><td></td></tr><tr><td>plausu comprobatum, dixisse te nihil illo Atinati</td><td></td></tr><tr><td>somnio fieri posse divinius. </td><td></td></tr>
        </table>