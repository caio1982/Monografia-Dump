<table>
          <script>targetHit=0;</script>
          <tr><td>  Istud quidem, inquam, optime dicis, sed quaero nonne</td><td>3.13.1</td></tr><tr><td>tibi faciendum idem sit nihil dicenti bonum, quod non</td><td></td></tr><tr><td>rectum honestumque sit, reliquarum rerum discrimen</td><td></td></tr><tr><td>omne tollenti. </td><td></td></tr><tr><td>  Si quidem, inquit, tollerem, sed relinquo. </td><td>5</td></tr><tr><td>  Quonam modo? inquam. si una virtus, unum istud,</td><td>14.1</td></tr><tr><td>quod honestum appellas, rectum, laudabile, decorum—</td><td></td></tr><tr><td>erit enim notius quale sit pluribus notatum vocabulis</td><td></td></tr><tr><td>idem declarantibus—, id ergo, inquam, si solum est</td><td></td></tr><tr><td>bonum, quid habebis praeterea, quod sequare? aut, si</td><td>5</td></tr><tr><td>nihil malum, nisi quod turpe, inhonestum, indecorum,</td><td></td></tr><tr><td>pravum, flagitiosum, foedum—ut hoc quoque pluribus</td><td></td></tr><tr><td>nominibus insigne faciamus—, quid praeterea dices esse</td><td></td></tr><tr><td>fugiendum? </td><td></td></tr><tr><td>  Non ignoranti tibi, inquit, quid sim dicturus, sed ali-</td><td>10</td></tr><tr><td>quid, ut ego suspicor, ex mea brevi responsione arri-</td><td></td></tr><tr><td>pere cupienti non respondebo ad singula, explicabo</td><td></td></tr><tr><td>potius, quoniam otiosi sumus, nisi alienum putas, totam</td><td></td></tr><tr><td>Zenonis Stoicorumque sententiam. </td><td></td></tr><tr><td>  Minime id quidem, inquam, alienum, multumque ad</td><td>15</td></tr><tr><td>ea, quae quaerimus, explicatio tua ista profecerit.  </td><td></td></tr><tr><td>  Experiamur igitur, inquit, etsi habet haec Stoicorum</td><td>15.1</td></tr><tr><td>ratio difficilius quiddam et obscurius. nam cum in</td><td></td></tr><tr><td>Graeco sermone haec ipsa quondam rerum nomina no-</td><td></td></tr><tr><td>varum * * non videbantur, quae nunc consuetudo diu-</td><td></td></tr><tr><td>turna trivit; quid censes in Latino fore? </td><td>5</td></tr><tr><td>  Facillimum id quidem est, inquam. si enim Zenoni</td><td></td></tr><tr><td>licuit, cum rem aliquam invenisset inusitatam, inaudi-</td><td></td></tr><tr><td>tum quoque ei rei nomen inponere, cur non liceat Ca-</td><td></td></tr><tr><td>toni? nec tamen exprimi verbum e verbo necesse erit,</td><td></td></tr><tr><td>ut interpretes indiserti solent, cum sit verbum, quod</td><td>10</td></tr><tr><td>idem declaret, magis usitatum. equidem soleo etiam</td><td></td></tr><tr><td>quod uno Graeci, si aliter non possum, idem pluribus</td><td></td></tr><tr><td>verbis exponere. et tamen puto concedi nobis oportere</td><td></td></tr><tr><td>ut Graeco verbo utamur, si quando minus occurret La-</td><td></td></tr><tr><td>tinum, ne hoc ephippiis et acratophoris potius</td><td>15</td></tr><tr><td>quam proëgmenis et apoproëgmenis concedatur;</td><td></td></tr><tr><td>quamquam haec quidem praeposita recte et reiecta</td><td></td></tr><tr><td>dicere licebit. </td><td></td></tr>
        </table>