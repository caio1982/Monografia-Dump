<table>
          <script>targetHit=0;</script>
          <tr class="title first  date"><td>Sext<span class="snum">.</span> <span class="snum">67</span> Romae</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Et mea sponte faciebam antea et post duabus epistulis tuis per-</td><td>1.11.1.1</td></tr><tr><td>diligenter in eandem rationem scriptis magno opere sum</td><td></td></tr><tr><td>commotus. eo accedebat hortator adsiduus Sallustius, ut</td><td></td></tr><tr><td>agerem quam diligentissime cum Lucceio de vestra vetere</td><td></td></tr><tr><td>gratia reconcilianda. sed cum omnia fecissem, non modo eam</td><td>5</td></tr><tr><td>voluntatem eius quae fuerat erga te recuperare non potui</td><td></td></tr><tr><td>verum ne causam quidem elicere immutatae voluntatis.</td><td></td></tr><tr><td>tametsi iactat ille quidem illud suum arbitrium et ea quae iam</td><td></td></tr><tr><td>tum cum aderas offendere eius animum intellegebam, tamen</td><td></td></tr><tr><td>habet quiddam profecto quod magis in animo eius insederit,</td><td>10</td></tr><tr><td>quod neque epistulae tuae neque nostra legatio tam potest</td><td></td></tr><tr><td>facile delere quam tu praesens, non modo oratione sed tuo</td><td></td></tr><tr><td>vultu illo familiari tolles, si modo tanti putaris; id quod, si me</td><td></td></tr><tr><td>audies et si humanitati tuae constare voles, certe putabis. ac ne</td><td></td></tr><tr><td>illud mirere, cur, cum ego antea significarem tibi per litteras</td><td>15</td></tr><tr><td>me sperare illum in nostra potestate fore, nunc idem videar</td><td></td></tr><tr><td>diffidere, incredibile est, quanto mihi videatur illius voluntas</td><td></td></tr><tr><td>obstinatior et in hac iracundia obfirmatior. sed haec aut sana-</td><td></td></tr><tr><td>buntur cum veneris aut ei molesta erunt in utro culpa erit. </td><td></td></tr><tr><td>  Quod in epistula tua scriptum erat me iam &lt;te&gt; arbitrari</td><td>2.1</td></tr><tr><td>designatum esse, scito nihil tam exercitum esse nunc Romae </td><td></td></tr><tr><td>quam candidatos omnibus iniquitatibus nec quando futura sint</td><td></td></tr><tr><td>comitia sciri. verum haec audies de Philadelpho. </td><td></td></tr><tr><td>  Tu velim quae nostrae Academiae parasti quam primum</td><td>3.1</td></tr><tr><td>mittas. mire quam illius loci non modo usus sed etiam cogi-</td><td></td></tr><tr><td>tatio delectat. libros vero tuos cave cuiquam tradas; nobis eas,</td><td></td></tr><tr><td>quem ad modum scribis, conserva. summum me eorum</td><td></td></tr><tr><td>studium tenet, sicut odium iam ceterarum rerum; quas tu</td><td>5</td></tr><tr><td>incredibile est quam brevi tempore quanto deteriores offensurus</td><td></td></tr><tr><td>sis quam reliquisti.</td><td></td></tr>
        </table>