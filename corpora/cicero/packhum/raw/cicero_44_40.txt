<table>
          <script>targetHit=0;</script>
          <tr><td>  <span class="caps">Marcvs</span> Vitia quidem tribunatus prae-</td><td>3.23.1</td></tr><tr><td>clare, Quinte, perspicis, sed est iniqua in omni re</td><td></td></tr><tr><td>accusanda praetermissis bonis malorum enumeratio</td><td></td></tr><tr><td>uitiorumque selectio. Nam isto quidem modo uel con-</td><td></td></tr><tr><td>sulatus uitupera&lt;ri&gt; potest, si consulum, quos enume-</td><td>5</td></tr><tr><td>rare nolo, peccata collegeris. Ego enim fateor in ista</td><td></td></tr><tr><td>ipsa potestate inesse quiddam mali, sed bonum, quod</td><td></td></tr><tr><td>est quaesitum in ea, sine isto malo non haberemus.</td><td></td></tr><tr><td>'Nimia potestas est tribunorum plebis.' Quis negat?</td><td></td></tr><tr><td>Sed uis populi multo saeuior multoque uehementior,</td><td>10</td></tr><tr><td>quae, ducem quom habet, interdum lenior est, quam</td><td></td></tr><tr><td>si nullum haberet. Dux enim suo &lt;se&gt; periculo progredi</td><td></td></tr><tr><td>cogitat, populi impetus periculi rationem sui non</td><td></td></tr><tr><td>habet. 'At aliquando incenditur.' Et quidem saepe</td><td></td></tr><tr><td>sedatur. </td><td>15</td></tr><tr><td>Quod enim est tam desperatum colle-</td><td>24.1</td></tr><tr><td>gium, in quo nemo e decem sana mente sit? Qu&lt;om&gt;</td><td></td></tr><tr><td>in ipsum Ti. Gracchum non solum &lt;eui&gt;ctus, sed etiam</td><td></td></tr><tr><td>sublatus intercessor &lt;non de&gt;fuer&lt;i&gt;t? Quid enim illum</td><td></td></tr><tr><td>aliud perculit, nisi quod potestatem intercedenti col-</td><td>5</td></tr><tr><td>legae abrogauit? Sed tu sapientiam maiorum in illo</td><td></td></tr><tr><td>uide: concessa plebei a patribus ista potestate, arma </td><td></td></tr><tr><td>ceciderunt, restincta seditio est, inuentum est tempe-</td><td></td></tr><tr><td>ramentum, quo tenuiores cum principibus aequari se</td><td></td></tr><tr><td>putarent, in quo uno fuit ciuitatis salus. 'At duo</td><td>10</td></tr><tr><td>Gracchi fuerunt.' Et praeter eos, quamuis enumeres</td><td></td></tr><tr><td>multos licet, cum deni crearentur, nullos in omni</td><td></td></tr><tr><td>memoria reperies perniciosos tribunos; leues?</td><td></td></tr><tr><td>etiam; non bonos? fortasse plures. &lt;Si&gt; inuidia qui-</td><td></td></tr><tr><td>dem summus ordo caret, plebes de suo iure periculosas</td><td>15</td></tr><tr><td>contentiones nullas facit. </td><td></td></tr><tr><td>Quam ob rem aut exi-</td><td>25.1</td></tr><tr><td>gendi reges non fuerunt, aut plebi re, non uerbo,</td><td></td></tr><tr><td>danda libertas. Quae tamen sic data est, ut multis</td><td></td></tr><tr><td>&lt;institutis&gt; praeclarissimis adduceretur, ut auctoritati</td><td></td></tr><tr><td>principum cederet. </td><td>5</td></tr><tr><td>  Nostra autem causa quae, optume et dulcis-</td><td></td></tr><tr><td>sume frater, incidit in tribuniciam potestatem, nihil</td><td></td></tr><tr><td>habuit contentionis cum tribunatu. Non enim plebes</td><td></td></tr><tr><td>incitata nostris rebus inuidit, sed uincula soluta sunt</td><td></td></tr><tr><td>et seruitia &lt;co&gt;ncitata, adiuncto terrore etiam militari.</td><td>10</td></tr><tr><td>Neque nobis cum illa tum peste certamen fuit, sed</td><td></td></tr><tr><td>cum grauissimo rei publicae tempore, cui &lt;ni&gt; cessissem,</td><td></td></tr><tr><td>non diuturnum beneficii mei patria fructum tulisset.</td><td></td></tr><tr><td>Atque hoc rerum exitus indicauit: quis enim non</td><td></td></tr><tr><td>modo liber, sed etiam seruus libertate dignus fuit,</td><td>15</td></tr><tr><td>cui nostra salus cara non esset? </td><td></td></tr><tr><td>Quodsi is casus </td><td>26.1</td></tr><tr><td>fuisset rerum, quas pro salute rei publicae gessimus,</td><td></td></tr><tr><td>ut non omnibus gratus esse&lt;m&gt;, et si nos multitudinis</td><td></td></tr><tr><td>furentis inflammata inuidia pepulisset tribuniciaque</td><td></td></tr><tr><td>uis in me populum, sicut Gracchus in Laenatem,</td><td>5</td></tr><tr><td>Saturninus in Metellum incitasset, &lt;id&gt; ferremus, o</td><td></td></tr><tr><td>Quinte frater, consolarenturque nos non tam philo-</td><td></td></tr><tr><td>sophi qui Athenis fuerunt (qui hoc facere &lt;iu&gt;bent),</td><td></td></tr><tr><td>quam clarissimi uiri qui, illa urbe pulsi, carere ingrata</td><td></td></tr><tr><td>ciuitate quam manere in improba maluerunt. Pom-</td><td>10</td></tr><tr><td>peium uero quod una ista in re non ita ualde probas,</td><td></td></tr><tr><td>uix satis mihi illud uideris attendere non solum ei quid</td><td></td></tr><tr><td>esset optimum uidendum fuisse, sed etiam quid neces-</td><td></td></tr><tr><td>sarium. Sensit enim deberi non posse huic ciuitati</td><td></td></tr><tr><td>illam potestatem: quippe quam tanto opere populus</td><td>15</td></tr><tr><td>noster ignotam expetisset, qui posset carere cognita?</td><td></td></tr><tr><td>Sapientis autem ciuis fuit, causam nec perniciosam</td><td></td></tr><tr><td>et ita popularem ut non posset obsisti, perniciose</td><td></td></tr><tr><td>populari ciui non relinquere.—Scis solere, frater,</td><td></td></tr><tr><td>in huius modi sermone, ut transiri alio possit, dici</td><td>20</td></tr><tr><td>'Admodum' aut 'Prorsus ita est'. </td><td></td></tr>
        </table>