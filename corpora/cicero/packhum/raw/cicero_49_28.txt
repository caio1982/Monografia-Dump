<table>
          <script>targetHit=0;</script>
          <tr><td>  Ne ego haud paulo hunc animum malim quam eo-</td><td>1.99.11</td></tr><tr><td>rum omnium fortunas, qui de hoc iudicaverunt. etsi, </td><td></td></tr><tr><td>quod praeter deos negat scire quemquam, id scit ipse</td><td></td></tr><tr><td>utrum sit melius—nam dixit ante—, sed suum illud,</td><td></td></tr><tr><td>nihil ut adfirmet, tenet ad extremum; nos autem</td><td>100.1</td></tr><tr><td>teneamus, ut nihil censeamus esse malum, quod sit</td><td></td></tr><tr><td>a natura datum omnibus, intellegamusque, si mors</td><td></td></tr><tr><td>malum sit, esse sempiternum malum. nam vitae mi-</td><td></td></tr><tr><td>serae mors finis esse videtur; mors si est misera,</td><td>5</td></tr><tr><td>finis esse nullus potest. </td><td></td></tr><tr><td>  Sed quid ego Socratem aut Theramenem, praestan-</td><td></td></tr><tr><td>tis viros virtutis et sapientiae gloria, commemoro, cum</td><td></td></tr><tr><td>Lacedaemonius quidam, cuius ne nomen quidem pro-</td><td></td></tr><tr><td>ditum est, mortem tantopere contempserit, ut, cum</td><td>10</td></tr><tr><td>ad eam duceretur damnatus ab ephoris et esset voltu</td><td></td></tr><tr><td>hilari atque laeto dixissetque ei quidam inimicus:</td><td></td></tr><tr><td>'contemnisne leges Lycurgi?', responderit: 'ego vero</td><td></td></tr><tr><td>illi maximam gratiam habeo, qui me ea poena multa-</td><td></td></tr><tr><td>verit, quam sine mutuatione et sine versura possem</td><td>15</td></tr><tr><td>dissolvere.' o virum Sparta dignum! ut mihi quidem,</td><td></td></tr><tr><td>qui tam magno animo fuerit, innocens damnatus esse</td><td></td></tr><tr><td>videatur. talis innumerabilis nostra civitas tulit. sed</td><td>101.1</td></tr><tr><td>quid duces et principes nominem, cum legiones scribat</td><td></td></tr><tr><td>Cato saepe alacris in eum locum profectas, unde redi-</td><td></td></tr><tr><td>turas se non arbitrarentur? pari animo Lacedaemonii</td><td></td></tr><tr><td>in Thermopylis occiderunt, in quos Simonides:</td><td>5</td></tr><tr><td>    'Dic, hospes, Spartae nos te hic vidisse iacentis,</td><td></td></tr><tr><td>     Dum sanctis patriae legibus obsequimur.'</td><td></td></tr><tr><td>quid ille dux Leonidas dicit? 'pergite animo forti,</td><td></td></tr><tr><td>Lacedaemonii, hodie apud inferos fortasse cenabi-</td><td></td></tr><tr><td>mus.' fuit haec gens fortis, dum Lycurgi leges vige- </td><td>10</td></tr><tr><td>bant. e quibus unus, cum Perses hostis in conloquio</td><td></td></tr><tr><td>dixisset glorians: 'solem prae iaculorum multitudine</td><td></td></tr><tr><td>et sagittarum non videbitis', 'in umbra igitur' inquit</td><td></td></tr><tr><td>'pugnabimus.' viros commemoro: qualis tandem La-</td><td>102.1</td></tr><tr><td>caena? quae cum filium in proelium misisset et inter-</td><td></td></tr><tr><td>fectum audisset, 'idcirco' inquit 'genueram, ut esset,</td><td></td></tr><tr><td>qui pro patria mortem non dubitaret occumbere'. Esto:</td><td></td></tr><tr><td>fortes et duri Spartiatae; magnam habet vim rei p. dis-</td><td>5</td></tr><tr><td>ciplina. quid? Cyrenaeum Theodorum, philosophum</td><td></td></tr><tr><td>non ignobilem, nonne miramur? cui cum Lysimachus</td><td></td></tr><tr><td>rex crucem minaretur, 'istis, quaeso' inquit 'ista hor-</td><td></td></tr><tr><td>ribilia minitare purpuratis tuis: Theodori quidem ni-</td><td></td></tr><tr><td>hil interest, humine an sublime putescat.' </td><td>10</td></tr>
        </table>