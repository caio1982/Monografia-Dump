<table>
          <script>targetHit=0;</script>
          <tr><td>  Quam vero aptas quamque multarum artium minis-</td><td>2.150.1</td></tr><tr><td>tras manus natura homini dedit. Digitorum enim con-</td><td></td></tr><tr><td>tractio facilis facilisque porrectio propter molles com- </td><td></td></tr><tr><td>missuras et artus nullo in motu laborat. itaque ad pin-</td><td></td></tr><tr><td>gendum fingendum, ad scalpendum, ad nervorum eli-</td><td>5</td></tr><tr><td>ciendos sonos ad tibiarum apta manus est admotione</td><td></td></tr><tr><td>digitorum. Atque haec oblectationis, illa necessitatis,</td><td></td></tr><tr><td>cultus dico agrorum extructionesque tectorum, tegu-</td><td></td></tr><tr><td>menta corporum vel texta vel suta omnemque fabri-</td><td></td></tr><tr><td>cam aeris et ferri; ex quo intellegitur ad inventa animo</td><td>10</td></tr><tr><td>percepta sensibus adhibitis opificum manibus omnia</td><td></td></tr><tr><td>nos consecutos, ut tecti ut vestiti ut salvi esse posse-</td><td></td></tr><tr><td>mus, urbes muros domicilia delubra haberemus. Iam</td><td>151.1</td></tr><tr><td>vero operibus hominum id est manibus cibi etiam va-</td><td></td></tr><tr><td>rietas invenitur et copia. nam et agri multa efferunt</td><td></td></tr><tr><td>manu quaesita, quae vel statim consumantur vel man-</td><td></td></tr><tr><td>dentur condita vetustati, et praeterea vescimur bestiis</td><td>5</td></tr><tr><td>et terrenis et aquatilibus et volantibus partim capiendo</td><td></td></tr><tr><td>partim alendo. Efficimus etiam domitu nostro quadri-</td><td></td></tr><tr><td>pedum vectiones, quorum celeritas atque vis nobis</td><td></td></tr><tr><td>ipsis adfert vim et celeritatem. nos onera quibusdam</td><td></td></tr><tr><td>bestiis nos iuga inponimus; nos elephantorum acutissu-</td><td>10</td></tr><tr><td>mis sensibus nos sagacitate canum ad utilitatem nos-</td><td></td></tr><tr><td>tram abutimur; nos e terrae cavernis ferrum elicimus</td><td></td></tr><tr><td>rem ad colendos agros necessariam, nos aeris argenti</td><td></td></tr><tr><td>auri venas penitus abditas invenimus et ad usum aptas</td><td></td></tr><tr><td>et ad ornatum decoras. Arborum autem confectione</td><td>15</td></tr><tr><td>omnique materia et culta et silvestri partim ad calfi-</td><td></td></tr><tr><td>ciendum corpus igni adhibito et ad mitigandum cibum</td><td></td></tr><tr><td>utimur, partim ad aedificandum, ut tectis saepti frigora</td><td></td></tr><tr><td>caloresque pellamus; magnos vero usus adfert ad na-</td><td>152.1</td></tr><tr><td>vigia facienda, quorum cursibus suppeditantur omnes</td><td></td></tr><tr><td>undique ad vitam copiae; quasque res violentissimas</td><td></td></tr><tr><td>natura genuit earum moderationem nos soli habemus,</td><td></td></tr><tr><td>maris atque ventorum, propter nauticarum rerum scien- </td><td>5</td></tr><tr><td>tiam, plurimisque maritimis rebus fruimur atque uti-</td><td></td></tr><tr><td>mur. Terrenorum item commodorum omnis est in ho-</td><td></td></tr><tr><td>mine dominatus: nos campis nos montibus fruimur,</td><td></td></tr><tr><td>nostri sunt amnes nostri lacus, nos fruges serimus nos</td><td></td></tr><tr><td>arbores; nos aquarum inductionibus terris fecundita-</td><td>10</td></tr><tr><td>tem damus, nos flumina arcemus derigimus avertimus;</td><td></td></tr><tr><td>nostris denique manibus in rerum natura quasi alteram</td><td></td></tr><tr><td>naturam efficere conamur. </td><td></td></tr>
        </table>