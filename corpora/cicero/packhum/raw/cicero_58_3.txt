<table>
          <script>targetHit=0;</script>
          <tr class="title first  date"><td>c<span class="snum">.</span> Non<span class="snum">.</span> Sext<span class="snum">.</span> <span class="snum">58</span></td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Amabo te, mi frater, ne, si uno meo facto et tu et omnes mei</td><td>1.4.1.1</td></tr><tr><td>corruistis, improbitati et sceleri meo potius quam impru-</td><td></td></tr><tr><td>dentiae miseriaeque adsignes. nullum est meum peccatum</td><td></td></tr><tr><td>nisi quod iis credidi a quibus nefas putarem esse me decipi</td><td></td></tr><tr><td>aut etiam quibus ne id expedire quidem arbitrabar. intimus,</td><td>5</td></tr><tr><td>proximus, familiarissimus quisque aut sibi pertimuit aut mihi</td><td></td></tr><tr><td>invidit. ita mihi nihil misero praeter fidem amicorum,</td><td></td></tr><tr><td>cautum meum consilium, &lt;de&gt;fuit. </td><td></td></tr><tr><td>  Quod si te satis innocentia tua et misericordia hominum</td><td>2.1</td></tr><tr><td>vindicat hoc tempore a molestia, perspicis profecto ecquae-</td><td></td></tr><tr><td>nam nobis spes salutis relinquatur. nam me Pomponius et</td><td></td></tr><tr><td>Sestius et Piso noster adhuc Thessalonicae retinuerunt, cum</td><td></td></tr><tr><td>longius discedere propter nescio quos motus vetarent. verum</td><td>5</td></tr><tr><td>ego magis exitum illorum litteris quam spe certa exspecta-</td><td></td></tr><tr><td>bam. nam quid sperem potentissimo inimico, dominatione</td><td></td></tr><tr><td>obtrectatorum, infidelibus amicis, plurimis invidis? de novis </td><td>3.1</td></tr><tr><td>autem tribunis pl. est ille quidem in me officiosissimus</td><td></td></tr><tr><td>Sestius et (spero) Curtius, Milo, Fadius, Atilius, sed valde</td><td></td></tr><tr><td>adversante Clodio, qui etiam privatus eadem manu poterit</td><td></td></tr><tr><td>contiones concitare. deinde etiam intercessor parabitur. </td><td>5</td></tr><tr><td>  Haec mihi proficiscenti non proponebantur, sed saepe</td><td>4.1</td></tr><tr><td>triduo summa cum gloria dicebar esse rediturus. 'quid tu</td><td></td></tr><tr><td>igitur?' inquies. quid? multa convenerunt quae mentem</td><td></td></tr><tr><td>exturbarent meam: subita defectio Pompei, alienatio</td><td></td></tr><tr><td>consulum, etiam praetorum, timor publicanorum, &lt;ser-</td><td>5</td></tr><tr><td>vorum&gt; arma. lacrimae meorum me ad mortem ire pro-</td><td></td></tr><tr><td>hibuerunt, quod certe et ad honestatem &lt;tuendam&gt; et ad</td><td></td></tr><tr><td>effugiendos intolerabilis dolores fuit aptissimum. sed de hoc</td><td></td></tr><tr><td>scripsi ad te in ea epistula quam Phaethonti dedi. </td><td></td></tr><tr><td>  Nunc tu, quoniam in tantum luctum &lt;et&gt; laborem</td><td>10</td></tr><tr><td>detrusus es quantum nemo umquam [a], si levare potest</td><td></td></tr><tr><td>communem causam misericordia hominum, scilicet incredi-</td><td></td></tr><tr><td>bile quiddam adsequeris; sin plane occidimus, me miserum!</td><td></td></tr><tr><td>ego omnibus meis exitio fuero, quibus ante dedecori non</td><td></td></tr><tr><td>eram. </td><td>15</td></tr><tr><td>  Sed tu, ut ante ad te scripsi, perspice rem et pertempta et</td><td>5.1</td></tr><tr><td>ad me, ut tempora nostra non ut amor tuus fert, vere</td><td></td></tr><tr><td>perscribe. ego vitam, quoad aut putabo tua interesse aut ad</td><td></td></tr><tr><td>spem servandam esse, retinebo. tu nobis amicissimum</td><td></td></tr><tr><td>Sestium cognosces. credo tua causa velle Lentulum, qui erit</td><td>5</td></tr><tr><td>consul, quamquam sunt facta verbis difficiliora. tu et quid</td><td></td></tr><tr><td>opus sit et quid sit videbis. </td><td></td></tr><tr><td>  Omnino si tuam solitudinem communemque calamitatem </td><td></td></tr><tr><td>nemo despexerit, aut per te aliquid confici aut nullo modo</td><td></td></tr><tr><td>poterit; sin te quoque inimici vexare coeperint, ne cessaris.</td><td>10</td></tr><tr><td>non enim gladiis tecum sed litibus agetur. verum haec absint</td><td></td></tr><tr><td>velim. te oro ut ad me de omnibus &lt;rebus&gt; rescribas et in me</td><td></td></tr><tr><td>animi aut potius consili minus putes esse quam antea, amoris</td><td></td></tr><tr><td>vero et offici non minus.</td><td></td></tr>
        </table>