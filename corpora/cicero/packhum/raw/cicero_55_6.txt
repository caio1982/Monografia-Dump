<table>
          <script>targetHit=0;</script>
          <tr><td>  Praetermittendae autem defensionis deserendique</td><td>1.28.1</td></tr><tr><td>officii plures solent esse causae. Nam aut inimicitias </td><td></td></tr><tr><td>aut laborem aut sumptus suscipere nolunt aut etiam</td><td></td></tr><tr><td>neglegentia, pigritia, inertia aut suis studiis quibus-</td><td></td></tr><tr><td>dam occupationibusve sic impediuntur, ut eos, quos</td><td>5</td></tr><tr><td>tutari debeant, desertos esse patiantur. Itaque viden-</td><td></td></tr><tr><td>dum est, ne non satis sit id, quod apud Platonem est</td><td></td></tr><tr><td>in philosophos dictum, quod in veri investigatione</td><td></td></tr><tr><td>versentur quodque ea, quae plerique vehementer ex-</td><td></td></tr><tr><td>petant, de quibus inter se digladiari soleant, contem-</td><td>10</td></tr><tr><td>nant et pro nihilo putent, propterea iustos esse. Nam</td><td></td></tr><tr><td>alterum [iustitiae genus] assequuntur, in inferenda ne</td><td></td></tr><tr><td>cui noceant iniuria, in alterum incidunt, discendi enim</td><td></td></tr><tr><td>studio impediti, quos tueri debent, deserunt. Itaque</td><td></td></tr><tr><td>eos ne ad rem publicam quidem accessuros putant</td><td>15</td></tr><tr><td>nisi coactos. Aequius autem erat id voluntate fieri;</td><td></td></tr><tr><td>nam hoc ipsum ita iustum est, quod recte fit, si est</td><td></td></tr><tr><td>voluntarium. Sunt etiam, qui aut studio rei familiaris</td><td>29.1</td></tr><tr><td>tuendae aut odio quodam hominum suum se negotium</td><td></td></tr><tr><td>agere dicant nec facere cuiquam videantur iniuriam.</td><td></td></tr><tr><td>Qui altero genere iniustitiae vacant, in alterum incur-</td><td></td></tr><tr><td>runt; deserunt enim vitae societatem, quia nihil con-</td><td>5</td></tr><tr><td>ferunt in eam studii, nihil operae, nihil facultatum.  </td><td></td></tr><tr><td>  Quando igitur duobus generibus iniustitiae proposi-</td><td>30.1</td></tr><tr><td>tis adiunximus causas utriusque generis easque res</td><td></td></tr><tr><td>ante constituimus, quibus iustitia contineretur, facile</td><td></td></tr><tr><td>quod cuiusque temporis officium sit poterimus, nisi</td><td></td></tr><tr><td>nosmet ipsos valde amabimus, iudicare. Est enim dif-</td><td>5</td></tr><tr><td>ficilis cura rerum alienarum. Quamquam Terentianus</td><td></td></tr><tr><td>ille Chremes 'humani nihil a se alienum putat'; sed</td><td></td></tr><tr><td>tamen, quia magis ea percipimus atque sentimus, quae</td><td></td></tr><tr><td>nobis ipsis aut prospera aut adversa eveniunt, quam</td><td></td></tr><tr><td>illa, quae ceteris, quae quasi longo intervallo inter-</td><td>10</td></tr><tr><td>iecto videmus, aliter de illis ac de nobis iudicamus.</td><td></td></tr><tr><td>Quocirca bene praecipiunt, qui vetant quicquam agere,</td><td></td></tr><tr><td>quod dubites aequum sit an iniquum. Aequitas lucet</td><td></td></tr><tr><td>ipsa per se, dubitatio cogitationem significat iniuriae. </td><td></td></tr>
        </table>