<table>
          <script>targetHit=0;</script>
          <tr><td>  Duae coniurationes abs te, Torquate, constituuntur, una</td><td>11.1</td></tr><tr><td>quae Lepido et Volcatio consulibus patre tuo consule</td><td></td></tr><tr><td>designato facta esse dicitur, altera quae me consule; harum</td><td></td></tr><tr><td>in utraque Sullam dicis fuisse. Patris tui, fortissimi viri</td><td></td></tr><tr><td>atque optimi consulis, scis me consiliis non interfuisse; scis</td><td>5</td></tr><tr><td>me, cum mihi summus tecum usus esset, tamen illorum</td><td></td></tr><tr><td>expertem temporum et sermonum fuisse, credo quod nondum</td><td></td></tr><tr><td>penitus in re publica versabar, quod nondum ad propositum</td><td></td></tr><tr><td>mihi finem honoris perveneram, quod me ambitio et</td><td></td></tr><tr><td>forensis labor ab omni illa cogitatione abstrahebat. Quis</td><td>12.1</td></tr><tr><td>ergo intererat vestris consiliis? Omnes hi quos vides huic</td><td></td></tr><tr><td>adesse et in primis Q. Hortensius; qui cum propter honorem</td><td></td></tr><tr><td>ac dignitatem atque animum eximium in rem publicam, tum</td><td></td></tr><tr><td>propter summam familiaritatem summumque amorem in</td><td>5</td></tr><tr><td>patrem tuum cum communibus tum praecipuis patris tui</td><td></td></tr><tr><td>periculis commovebatur. Ergo istius coniurationis crimen</td><td></td></tr><tr><td>defensum ab eo est qui interfuit, qui cognovit, qui particeps</td><td></td></tr><tr><td>et consili vestri fuit et timoris; cuius in hoc crimine pro-</td><td></td></tr><tr><td>pulsando cum esset copiosissima atque ornatissima oratio,</td><td>10</td></tr><tr><td>tamen non minus inerat auctoritatis in ea quam facultatis.</td><td></td></tr><tr><td>Illius igitur coniurationis quae facta contra vos, delata ad</td><td></td></tr><tr><td>vos, a vobis prolata esse dicitur, ego testis esse non potui;</td><td></td></tr><tr><td>non modo animo nihil comperi, sed vix ad auris meas istius </td><td></td></tr><tr><td>suspicionis fama pervenit. Qui vobis in consilio fuerunt,</td><td>13.1</td></tr><tr><td>qui vobiscum illa cognorunt, quibus ipsis periculum tum</td><td></td></tr><tr><td>conflari putabatur, qui Autronio non adfuerunt, qui in illum</td><td></td></tr><tr><td>testimonia gravia dixerunt, hunc defendunt, huic adsunt, in</td><td></td></tr><tr><td>huius periculo declarant se non crimine coniurationis, ne</td><td>5</td></tr><tr><td>adessent ceteris, sed hominum maleficio deterritos esse. Mei</td><td></td></tr><tr><td>consulatus autem tempus et crimen maximae coniurationis</td><td></td></tr><tr><td>a me defendetur. Atque haec inter nos partitio defensionis</td><td></td></tr><tr><td>non est fortuito, iudices, nec temere facta; sed cum videre-</td><td></td></tr><tr><td>mus eorum criminum nos patronos adhiberi quorum testes</td><td>10</td></tr><tr><td>esse possemus, uterque nostrum id sibi suscipiendum putavit</td><td></td></tr><tr><td>de quo aliquid scire ipse atque existimare potuisset. Et</td><td>14.1</td></tr><tr><td>quoniam de criminibus superioris coniurationis Hortensium</td><td></td></tr><tr><td>diligenter audistis, de hac coniuratione quae me consule facta</td><td></td></tr><tr><td>est hoc primum attendite. </td><td></td></tr>
        </table>