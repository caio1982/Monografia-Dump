<table>
          <script>targetHit=0;</script>
          <tr><td>  At audistis, patres conscripti, philosophi vocem. Negavit</td><td>56.1</td></tr><tr><td>se triumphi cupidum umquam fuisse. O scelus, o pestis,</td><td></td></tr><tr><td>o labes! Cum exstinguebas senatum, vendebas auctori-</td><td></td></tr><tr><td>tatem huius ordinis, addicebas tribuno pl. consulatum tuum,</td><td></td></tr><tr><td>rem publicam evertebas, prodebas caput et salutem meam</td><td>5</td></tr><tr><td>una mercede provinciae, si triumphum non cupiebas, cuius</td><td></td></tr><tr><td>tandem te rei cupiditate arsisse defendes? Saepe enim</td><td></td></tr><tr><td>vidi qui et mihi et ceteris cupidiores provinciae viderentur</td><td></td></tr><tr><td>triumphi nomine tegere atque celare cupiditatem suam.</td><td></td></tr><tr><td>Hoc D. Silanus consul in hoc ordine, hoc meus etiam con-</td><td>10</td></tr><tr><td>lega dicebat. Neque enim quisquam potest exercitum</td><td></td></tr><tr><td>cupere aperteque petere, ut non praetexat cupiditatem</td><td></td></tr><tr><td>triumphi. Quod si te senatus populusque Romanus aut</td><td>57.1</td></tr><tr><td>non appetentem aut etiam recusantem bellum suscipere,</td><td></td></tr><tr><td>exercitum ducere coegisset, tamen erat angusti animi atque</td><td></td></tr><tr><td>demissi iusti triumphi honorem dignitatemque contemnere.</td><td></td></tr><tr><td>Nam ut levitatis est inanem aucupari rumorem et omnis </td><td>5</td></tr><tr><td>umbras etiam falsae gloriae consectari, sic est animi lucem</td><td></td></tr><tr><td>splendoremque fugientis iustam gloriam, qui est fructus</td><td></td></tr><tr><td>verae virtutis honestissimus, repudiare. Cum vero non</td><td></td></tr><tr><td>modo non postulante atque cogente sed invito atque op-</td><td></td></tr><tr><td>presso senatu, non modo nullo populi Romani studio sed</td><td>10</td></tr><tr><td>nullo ferente suffragium libero, provincia tibi ista manu-</td><td></td></tr><tr><td>pretium fuerit eversae per te et perditae civitatis, cumque</td><td></td></tr><tr><td>omnium tuorum scelerum haec pactio exstiterit ut, si tu</td><td></td></tr><tr><td>totam rem publicam nefariis latronibus tradidisses, Mace-</td><td></td></tr><tr><td>donia tibi ob eam rem quibus tu velles finibus traderetur:</td><td>15</td></tr><tr><td>cum exhauriebas aerarium, cum orbabas Italiam iuventute,</td><td></td></tr><tr><td>cum mare vastissimum hieme transibas, si triumphum con-</td><td></td></tr><tr><td>temnebas, quae te, praedo amentissime, nisi praedae ac</td><td></td></tr><tr><td>rapinarum cupiditas tam caeca rapiebat? Non est inte-</td><td>58.1</td></tr><tr><td>grum Cn. Pompeio consilio iam uti tuo; erravit enim; non</td><td></td></tr><tr><td>gustarat istam tuam philosophiam; ter iam homo stultus</td><td></td></tr><tr><td>triumphavit. Crasse, pudet me tui. Quid est quod con-</td><td></td></tr><tr><td>fecto per te formidolosissimo bello coronam illam lauream</td><td>5</td></tr><tr><td>tibi tanto opere decerni volueris a senatu? P. Servili,</td><td></td></tr><tr><td>Q. Metelle, C. Curio, L. Afrani, cur hunc non audistis tam</td><td></td></tr><tr><td>doctum hominem, tam eruditum, prius quam in istum</td><td></td></tr><tr><td>errorem induceremini? C. ipsi Pomptino, necessario</td><td></td></tr><tr><td>meo, iam non est integrum; religionibus enim susceptis</td><td>10</td></tr><tr><td>impeditur. O stultos Camillos, Curios, Fabricios, Cala-</td><td></td></tr><tr><td>tinos, Scipiones, Marcellos, Maximos! o amentem Paulum,</td><td></td></tr><tr><td>rusticum Marium, nullius consili patres horum amborum</td><td></td></tr><tr><td>consulum, qui triumpharint!  </td><td></td></tr>
        </table>