<table>
          <script>targetHit=0;</script>
          <tr><td>  Repeto abs te, Verres, monumentum P. Africani.</td><td>2.4.82.1</td></tr><tr><td>Causam Siculorum quam suscepi relinquo, iudicium de</td><td></td></tr><tr><td>pecuniis repetundis ne sit hoc tempore, Segestanorum</td><td></td></tr><tr><td>iniuriae neglegantur: basis P. Scipionis restituatur, nomen</td><td></td></tr><tr><td>invicti imperatoris incidatur, signum pulcherrimum Cartha-</td><td>5</td></tr><tr><td>gine captum reponatur. Haec abs te non Siculorum de-</td><td></td></tr><tr><td>fensor, non tuus accusator, non Segestani postulant, sed is</td><td></td></tr><tr><td>qui laudem gloriamque P. Africani tuendam conservan-</td><td></td></tr><tr><td>damque suscepit. Non vereor ne hoc officium meum</td><td></td></tr><tr><td>P. Servilio iudici non probem, qui cum res maximas ges-</td><td>10</td></tr><tr><td>serit monumentaque suarum rerum gestarum cum maxime</td><td></td></tr><tr><td>constituat atque in iis elaboret profecto volet haec non</td><td></td></tr><tr><td>solum suis posteris verum etiam omnibus viris fortibus et</td><td></td></tr><tr><td>bonis civibus defendenda, non spolianda improbis tradere.</td><td></td></tr><tr><td>Non vereor ne tibi, Q. Catule, displiceat, cuius amplissimum</td><td>15</td></tr><tr><td>orbi terrarum clarissimumque monumentum est, quam</td><td></td></tr><tr><td>plurimos esse custodes monumentorum et putare omnis</td><td></td></tr><tr><td>bonos alienae gloriae defensionem ad officium suum perti-</td><td></td></tr><tr><td>nere. Equidem ceteris istius furtis atque flagitiis ita</td><td>83.1</td></tr><tr><td>moveor ut ea reprehendenda tantum putem; hic vero tanto</td><td></td></tr><tr><td>dolore adficior ut nihil mihi indignius, nihil minus ferendum</td><td></td></tr><tr><td>esse videatur. Verres Africani monumentis domum suam</td><td></td></tr><tr><td>plenam stupri, plenam flagiti, plenam dedecoris ornabit?</td><td>5</td></tr><tr><td>Verres temperantissimi sanctissimique viri monumentum,</td><td></td></tr><tr><td>Dianae simulacrum virginis, in ea domo conlocabit in qua</td><td></td></tr><tr><td>semper meretricum lenonumque flagitia versantur? </td><td></td></tr><tr><td>  At hoc solum Africani monumentum violasti. Quid?</td><td>84.1</td></tr><tr><td>a Tyndaritanis non eiusdem Scipionis beneficio positum</td><td></td></tr><tr><td>simulacrum Mercuri pulcherrime factum sustulisti? At </td><td></td></tr><tr><td>quem ad modum, di immortales! quam audacter, quam</td><td></td></tr><tr><td>libidinose, quam impudenter! Audistis nuper dicere legatos</td><td>5</td></tr><tr><td>Tyndaritanos, homines honestissimos ac principes civitatis,</td><td></td></tr><tr><td>Mercurium, qui sacris anniversariis apud eos ac summa</td><td></td></tr><tr><td>religione coleretur, quem P. Africanus Carthagine capta</td><td></td></tr><tr><td>Tyndaritanis non solum suae victoriae sed etiam illorum</td><td></td></tr><tr><td>fidei societatisque monumentum atque indicium dedisset,</td><td>10</td></tr><tr><td>huius vi scelere imperioque esse sublatum. Qui ut primum</td><td></td></tr><tr><td>in illud oppidum venit, statim, tamquam ita fieri non solum</td><td></td></tr><tr><td>oporteret sed etiam necesse esset, tamquam hoc senatus</td><td></td></tr><tr><td>mandasset populusque Romanus iussisset, ita continuo</td><td></td></tr><tr><td>signum ut demolirentur et Messanam deportarent imperavit.</td><td>15</td></tr><tr><td>Quod cum illis qui aderant indignum, qui audiebant in-</td><td>85.1</td></tr><tr><td>credibile videretur, non est ab isto primo illo adventu</td><td></td></tr><tr><td>perseveratum. Discedens mandat proagoro Sopatro, cuius</td><td></td></tr><tr><td>verba audistis, ut demoliatur; cum recusaret, vehementer</td><td></td></tr><tr><td>minatur et statim ex illo oppido proficiscitur. Refert rem</td><td>5</td></tr><tr><td>ille ad senatum; vehementer undique reclamatur. Ne</td><td></td></tr><tr><td>multa, iterum iste ad illos aliquanto post venit, quaerit</td><td></td></tr><tr><td>continuo de signo. Respondetur ei senatum non per-</td><td></td></tr><tr><td>mittere; poenam capitis constitutam, si iniussu senatus</td><td></td></tr><tr><td>quisquam attigisset; simul religio commemoratur. Tum</td><td>10</td></tr><tr><td>iste, 'Quam mihi religionem narras, quam poenam, quem</td><td></td></tr><tr><td>senatum? vivum te non relinquam; moriere virgis nisi</td><td></td></tr><tr><td>mihi signum traditur.' Sopater iterum flens ad senatum</td><td></td></tr><tr><td>rem defert, istius cupiditatem minasque demonstrat. Sena-</td><td></td></tr><tr><td>tus Sopatro responsum nullum dat, sed commotus pertur-</td><td>15</td></tr><tr><td>batusque discedit. Ille praetoris arcessitus nuntio rem</td><td></td></tr><tr><td>demonstrat, negat ullo modo fieri posse. </td><td></td></tr>
        </table>