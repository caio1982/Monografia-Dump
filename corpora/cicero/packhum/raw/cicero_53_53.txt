<table>
          <script>targetHit=0;</script>
          <tr><td>  Ad Chaldaeorum monstra veniamus; de quibus</td><td>2.87.7</td></tr><tr><td>Eudoxus, Platonis auditor, in astrologia iudicio doc-</td><td></td></tr><tr><td>tissimorum hominum facile princeps, sic opinatur, id</td><td></td></tr><tr><td>quod scriptum reliquit, Chaldaeis in praedictione et</td><td>10</td></tr><tr><td>in notatione cuiusque vitae ex natali die minime esse</td><td></td></tr><tr><td>credendum. Nominat etiam Panaetius, qui unus e</td><td>88.1</td></tr><tr><td>Stoicis astrologorum praedicta reiecit, Anchialum et</td><td></td></tr><tr><td>Cassandrum, summos astrologos illius aetatis, qua</td><td></td></tr><tr><td>erat ipse, cum in ceteris astrologiae partibus excelle-</td><td></td></tr><tr><td>rent, hoc praedictionis genere non usos. Scylax Hali-</td><td>5</td></tr><tr><td>carnassius, familiaris Panaetii, excellens in astrologia</td><td></td></tr><tr><td>idemque in regenda sua civitate princeps, totum hoc</td><td></td></tr><tr><td>Chaldaicum praedicendi genus repudiavit. Sed ut ra-</td><td>89.1</td></tr><tr><td>tione utamur omissis testibus, sic isti disputant, qui</td><td></td></tr><tr><td>haec Chaldaeorum natalicia praedicta defendunt: Vim</td><td></td></tr><tr><td>quandam esse aiunt signifero in orbe, qui Graece</td><td></td></tr><tr><td>ζωδιακός dicitur, talem, ut eius orbis una quaeque</td><td>5</td></tr><tr><td>pars alia alio modo moveat inmutetque caelum, per-</td><td></td></tr><tr><td>inde ut quaeque stellae in his finitumisque partibus</td><td></td></tr><tr><td>sint quoque tempore, eamque vim varie moveri ab</td><td></td></tr><tr><td>iis sideribus, quae vocantur errantia; cum autem in</td><td></td></tr><tr><td>eam ipsam partem orbis venerint, in qua sit ortus</td><td>10</td></tr><tr><td>eius, qui nascatur, aut in eam, quae coniunctum ali-</td><td></td></tr><tr><td>quid habeat aut consentiens, ea triangula illi et qua-</td><td></td></tr><tr><td>drata nominant. Etenim cum †tempore anni tempesta-</td><td></td></tr><tr><td>tumque caeli conversiones commutationesque tantae</td><td></td></tr><tr><td>fiant accessu stellarum et recessu, cumque ea vi solis</td><td>15</td></tr><tr><td>efficiantur, quae videmus, non veri simile solum, sed</td><td></td></tr><tr><td>etiam verum esse censent perinde, utcumque temperatus</td><td></td></tr><tr><td>sit aër, ita pueros orientis animari atque formari, ex</td><td></td></tr><tr><td>eoque ingenia, mores, animum, corpus, actionem vitae,</td><td></td></tr><tr><td>casus cuiusque eventusque fingi. O delirationem in-</td><td>90.1</td></tr><tr><td>credibilem! non enim omnis error stultitia dicenda</td><td></td></tr><tr><td>est. Quibus etiam Diogenes Stoicus concedit aliquid,</td><td></td></tr><tr><td>ut praedicere possint dumtaxat, qualis quisque natura </td><td></td></tr><tr><td>et ad quam quisque maxume rem aptus futurus sit;</td><td>5</td></tr><tr><td>cetera, quae profiteantur, negat ullo modo posse sciri;</td><td></td></tr><tr><td>etenim geminorum formas esse similis, vitam atque</td><td></td></tr><tr><td>fortunam plerumque disparem. Procles et Eurysthe-</td><td></td></tr><tr><td>nes, Lacedaemoniorum reges, gemini fratres fuerunt.</td><td></td></tr><tr><td>At ii nec totidem annos vixerunt; anno enim Procli</td><td>91.1</td></tr><tr><td>vita brevior fuit, multumque is fratri rerum gestarum</td><td></td></tr><tr><td>gloria praestitit. At ego id ipsum, quod vir optumus,</td><td></td></tr><tr><td>Diogenes, Chaldaeis quasi quadam praevaricatione con-</td><td></td></tr><tr><td>cedit, nego posse intellegi. Etenim cum, ut ipsi di-</td><td>5</td></tr><tr><td>cunt, ortus nascentium luna moderetur, eaque ani-</td><td></td></tr><tr><td>madvertant et notent sidera natalicia Chaldaei, quae-</td><td></td></tr><tr><td>cumque lunae iuncta videantur, oculorum fallacissimo</td><td></td></tr><tr><td>sensu iudicant ea, quae ratione atque animo videre</td><td></td></tr><tr><td>debebant. Docet enim ratio mathematicorum, quam</td><td>10</td></tr><tr><td>istis notam esse oportebat, quanta humilitate luna</td><td></td></tr><tr><td>feratur terram paene contingens, quantum absit a</td><td></td></tr><tr><td>proxuma Mercurii stella, multo autem longius a Ve-</td><td></td></tr><tr><td>neris, deinde alio intervallo distet a sole, cuius lumine</td><td></td></tr><tr><td>conlustrari putatur; reliqua vero tria intervalla infinita</td><td>15</td></tr><tr><td>et inmensa, a sole ad Martis, inde ad Iovis, ab eo ad</td><td></td></tr><tr><td>Saturni stellam, inde ad caelum ipsum, quod extre-</td><td></td></tr><tr><td>mum atque ultumum mundi est. Quae potest igitur</td><td>92.1</td></tr><tr><td>contagio ex infinito paene intervallo pertinere ad lu-</td><td></td></tr><tr><td>nam vel potius ad terram? </td><td></td></tr>
        </table>