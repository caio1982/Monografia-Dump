<table>
          <script>targetHit=0;</script>
          <tr><td>  De quo quidem tribunatu ita dictum &lt;est&gt; a Q. Hortensio</td><td>14.1</td></tr><tr><td>ut eius oratio non defensionem modo videretur criminum</td><td></td></tr><tr><td>continere, sed etiam memoria dignam iuventuti rei publicae</td><td></td></tr><tr><td>capessendae auctoritatem disciplinamque praescribere. Sed</td><td></td></tr><tr><td>tamen, quoniam tribunatus totus P. Sesti nihil aliud nisi</td><td>5</td></tr><tr><td>meum nomen causamque sustinuit, necessario mihi de isdem</td><td></td></tr><tr><td>rebus esse arbitror si non subtilius disputandum, at certe</td><td></td></tr><tr><td>dolentius deplorandum. Qua in oratione si asperius in</td><td></td></tr><tr><td>quosdam homines invehi vellem, quis non concederet ut</td><td></td></tr><tr><td>eos, quorum sceleris furore violatus essem, vocis libertate</td><td>10</td></tr><tr><td>perstringerem? Sed agam moderate et huius potius tempori</td><td></td></tr><tr><td>serviam quam dolori meo: si qui occulte a salute nostra</td><td></td></tr><tr><td>dissentiunt, lateant; si qui fecerunt aliquid aliquando atque</td><td></td></tr><tr><td>eidem nunc tacent et quiescunt, nos quoque simus obliti;</td><td></td></tr><tr><td>si qui se offerunt, insectantur, quoad ferri poterunt, per-</td><td>15</td></tr><tr><td>feremus, neque quemquam offendet oratio mea nisi qui</td><td></td></tr><tr><td>se ita obtulerit ut in eum non invasisse sed incucurrisse</td><td></td></tr><tr><td>videamur. </td><td></td></tr><tr><td>  Sed necesse est, ante quam de tribunatu P. Sesti dicere</td><td>15.1</td></tr><tr><td>incipiam, me totum superioris anni rei publicae naufragium</td><td></td></tr><tr><td>exponere, in quo conligendo ac reficienda salute communi</td><td></td></tr><tr><td>omnia reperientur P. Sesti facta, dicta, consilia versata.</td><td></td></tr><tr><td>Fuerat ille annus tam in re publica, iudices,† cum in magno</td><td>5</td></tr><tr><td>motu et multorum timore intentus &lt;est&gt; arcus in me unum, </td><td></td></tr><tr><td>sicut vulgo ignari rerum loquebantur, re quidem vera in</td><td></td></tr><tr><td>universam rem publicam, traductione ad plebem furibundi</td><td></td></tr><tr><td>hominis ac perditi, mihi irati, sed multo acrius oti et com-</td><td></td></tr><tr><td>munis salutis inimici. Hunc vir clarissimus mihique multis</td><td>10</td></tr><tr><td>repugnantibus amicissimus, Cn. Pompeius, omni cautione,</td><td></td></tr><tr><td>foedere, exsecratione devinxerat nihil in tribunatu contra me</td><td></td></tr><tr><td>esse facturum: quod ille nefarius ex omnium scelerum con-</td><td></td></tr><tr><td>luvione natus parum se foedus violaturum arbitratus &lt;est&gt;, nisi</td><td></td></tr><tr><td>ipsum cautorem alieni periculi suis propriis periculis ter-</td><td>15</td></tr><tr><td>ruisset. Hanc taetram immanemque beluam, vinctam au-</td><td>16.1</td></tr><tr><td>spiciis, adligatam more maiorum, constrictam legum sacra-</td><td></td></tr><tr><td>tarum catenis, solvit subito lege curiata consul, vel, ut ego</td><td></td></tr><tr><td>arbitror, exoratus vel, ut non nemo putabat, mihi iratus,</td><td></td></tr><tr><td>ignarus quidem certe et imprudens impendentium tantorum</td><td>5</td></tr><tr><td>scelerum et malorum. Qui tribunus plebis felix in ever-</td><td></td></tr><tr><td>tenda re publica fuit nullis suis nervis—qui enim in eius</td><td></td></tr><tr><td>modi vita nervi esse potuerunt hominis fraternis flagitiis,</td><td></td></tr><tr><td>sororiis stupris, omni inaudita libidine exsanguis?—sed fuit</td><td>17.1</td></tr><tr><td>profecto quaedam illa rei publicae fortuna fatalis, ut ille</td><td></td></tr><tr><td>caecus atque amens tribunus plebis nancisceretur—quid</td><td></td></tr><tr><td>dicam? consules? hocine ut ego nomine appellem eversores</td><td></td></tr><tr><td>huius imperi, proditores vestrae dignitatis, hostis bonorum</td><td>5</td></tr><tr><td>omnium, qui ad delendum senatum, adfligendum equestrem</td><td></td></tr><tr><td>ordinem, exstinguenda omnia iura atque instituta maiorum</td><td></td></tr><tr><td>se illis fascibus ceterisque insignibus summi honoris atque</td><td></td></tr><tr><td>imperi ornatos esse arbitrabantur? Quorum, per deos </td><td></td></tr><tr><td>immortalis, si nondum scelera vulneraque inusta rei publicae</td><td>10</td></tr><tr><td>vultis recordari, vultum atque incessum animis intuemini:</td><td></td></tr><tr><td>facilius eorum facta occurrent mentibus vestris, si ora ipsa</td><td></td></tr><tr><td>oculis proposueritis. </td><td></td></tr>
        </table>