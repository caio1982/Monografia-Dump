<table>
          <script>targetHit=0;</script>
          <tr class="title first  date"><td>ex<span class="snum">.</span> Quint<span class="snum">.</span> <span class="snum">54</span></td><td></td></tr><tr class="title last  "><td>&lt;MARCUS QUINTO FRATRI SALUTEM&gt;</td><td></td></tr><tr><td>Calamo et atramento temperato, charta etiam dentata res</td><td>2.15.1.1</td></tr><tr><td>agetur. scribis enim te meas litteras superiores vix legere</td><td></td></tr><tr><td>potuisse. in quo nihil eorum, mi frater, fuit quae putas. neque</td><td></td></tr><tr><td>enim occupatus eram neque perturbatus nec iratus alicui. </td><td></td></tr><tr><td>sed hoc facio semper ut, quicumque calamus in manus meas</td><td>5</td></tr><tr><td>venerit, eo sic utar tamquam bono. </td><td></td></tr><tr><td>  Verum attende nunc, mi optime et suavissime frater, ad</td><td>2.1</td></tr><tr><td>ea dum rescribo quae tu in hac eadem brevi epistula</td><td></td></tr><tr><td>πραγματικῶς valde scripsisti. de quo petis ut ad te nihil</td><td></td></tr><tr><td>occultans, nihil dissimulans, nihil tibi indulgens ingenue</td><td></td></tr><tr><td>fraterneque rescribam, id est, utrum &lt;ad&gt;voles, ut dixera-</td><td>5</td></tr><tr><td>mus, &lt;an&gt; ad expediendum te, si causa sit, commorere: si,</td><td></td></tr><tr><td>mi Quinte, parva aliqua res esset in qua sciscitarere quid</td><td></td></tr><tr><td>vellem, tamen, cum tibi permissurus essem ut faceres quod</td><td></td></tr><tr><td>velles, ego ipse quid vellem ostenderem. in hac vero re</td><td></td></tr><tr><td>* * * hoc profecto quaeris, cuius modi illum annum qui</td><td>10</td></tr><tr><td>sequitur exspectem. plane aut tranquillum nobis aut certe</td><td></td></tr><tr><td>munitissimum; quod cottidie domus, quod forum, quod</td><td></td></tr><tr><td>theatri significationes declarant. nec labor, ut quondam,</td><td></td></tr><tr><td>conscientia copiarum nostrarum. quod Caesaris, quod</td><td></td></tr><tr><td>Pompei gratiam tenemus, haec me ut confidam faciunt. sin</td><td>15</td></tr><tr><td>aliquis erumpet amentis hominis furor, omnia sunt ad eum</td><td></td></tr><tr><td>frangendum expedita. </td><td></td></tr><tr><td>  Haec ita sentio, iudico, ad te explorate scribo; dubitare te</td><td>3.1</td></tr><tr><td>non adsentatorie sed fraterne veto. qua re [si] suavitatis</td><td></td></tr><tr><td>equidem nostrae fruendae causa cuperem te ad id tempus</td><td></td></tr><tr><td>venire quod dixeras, sed illud malo tamen quod putas magis</td><td></td></tr><tr><td>e &lt;re&gt; tua. illa etiam magni aestimo [me], ἀμφιλαφίαν</td><td>5</td></tr><tr><td>illam tuam et explicationem debitorum tuorum. illud quidem </td><td></td></tr><tr><td>sic habeto, nihil nobis expeditis, si valebimus, fore fortu-</td><td></td></tr><tr><td>natius. parva sunt quae desunt pro nostris quidem moribus</td><td></td></tr><tr><td>et ea sunt ad explicandum expeditissima, modo valeamus. </td><td></td></tr><tr><td>  Ambitus redit immanis. numquam fuit par. Id. Quint.</td><td>4.1</td></tr><tr><td>faenus fuit bessibus ex triente coitione Memmi et consulum</td><td></td></tr><tr><td>cum Domitio. hanc Scaurus unus &lt;vix potest&gt; vincere.</td><td></td></tr><tr><td>Messalla flaccet. non dico ὑπερβολάς; vel HS centiens consti-</td><td></td></tr><tr><td>tuunt in praerogativa pronuntiare. res ardet invidia.</td><td>5</td></tr><tr><td>tribunicii candidati compromiserunt HS quingenis in</td><td></td></tr><tr><td>singulos apud M. Catonem depositis petere eius arbitratu, ut</td><td></td></tr><tr><td>qui contra fecisset ab eo condemnaretur. quae quidem</td><td></td></tr><tr><td>comitia si gratuita fuerint, ut putantur, plus unus Cato</td><td></td></tr><tr><td>potuerit quam omnes leges omnesque iudices.</td><td>10</td></tr>
        </table>