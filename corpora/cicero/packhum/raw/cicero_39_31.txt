<table>
          <script>targetHit=0;</script>
          <tr><td>  Atque etiam apud socios et Latinos oratores habiti sunt</td><td>169.1</td></tr><tr><td>Q. Vettius Vettianus e Marsis, quem ipse cognovi, prudens</td><td></td></tr><tr><td>vir et in dicendo brevis; Q. D. Valerii Sorani, vicini et fami-</td><td></td></tr><tr><td>liares mei, non tam in dicendo admirabiles quam docti et</td><td></td></tr><tr><td>Graecis litteris et Latinis; C. Rusticelius Bononiensis, is</td><td>5</td></tr><tr><td>quidem et exercitatus et natura volubilis; omnium autem</td><td></td></tr><tr><td>eloquentissumus extra hanc urbem T. Betutius Barrus Ascu-</td><td></td></tr><tr><td>lanus, cuius sunt aliquot orationes Asculi habitae; illa Ro-</td><td></td></tr><tr><td>mae contra Caepionem nobilis sane, quoi orationi Caepio-</td><td></td></tr><tr><td>nis ore respondit Aelius, qui scriptitavit orationes multis,</td><td>10</td></tr><tr><td>orator ipse numquam fuit. apud maiores autem nostros</td><td>170.1</td></tr><tr><td>video disertissimum habitum ex Latio L. Papirium</td><td></td></tr><tr><td>Fregellanum Ti. Gracchi P. f. fere aetate; eius etiam ora-</td><td></td></tr><tr><td>tio est pro Fregellanis colonisque Latinis habita in senatu. </td><td></td></tr><tr><td>  Tum Brutus: quid tu igitur, inquit, tribuis istis externis</td><td>5</td></tr><tr><td>quasi oratoribus? </td><td></td></tr><tr><td>  Quid censes, inquam, nisi idem quod urbanis? praeter</td><td></td></tr><tr><td>unum, quod non est eorum urbanitate quadam quasi</td><td></td></tr><tr><td>colorata oratio. </td><td></td></tr><tr><td>  Et Brutus: qui est, inquit, iste tandem urbanitatis color? </td><td>171.1</td></tr><tr><td>  Nescio, inquam; tantum esse quendam scio. id tu,</td><td></td></tr><tr><td>Brute, iam intelleges, cum in Galliam veneris; audies tu</td><td></td></tr><tr><td>quidem etiam verba quaedam non trita Romae, sed haec</td><td></td></tr><tr><td>mutari dediscique possunt; illud est maius, quod in voci-</td><td>5</td></tr><tr><td>bus nostrorum oratorum retinnit quiddam et resonat</td><td></td></tr><tr><td>urbanius. nec hoc in oratoribus modo apparet, sed etiam</td><td></td></tr><tr><td>in ceteris. ego memini T. Tincam Placentinum hominem</td><td>172.1</td></tr><tr><td>facetissimum cum familiari nostro Q. Granio praecone</td><td></td></tr><tr><td>dicacitate certare.  </td><td></td></tr>
        </table>