<table>
          <script>targetHit=0;</script>
          <tr><td>  Atque ut duorum Epicureorum similitudinem in re</td><td>92.1</td></tr><tr><td>militari imperioque videatis, Albucius, cum in Sardinia</td><td></td></tr><tr><td>triumphasset, Romae damnatus est; hic cum similem </td><td></td></tr><tr><td>exitum exspectaret, in Macedonia tropaea posuit; eaque</td><td></td></tr><tr><td>&lt;quae&gt; bellicae laudis victoriaeque omnes gentes insignia et</td><td>5</td></tr><tr><td>monumenta esse voluerunt noster hic praeposterus impera-</td><td></td></tr><tr><td>tor amissorum oppidorum, caesarum legionum, provinciae</td><td></td></tr><tr><td>praesidio et reliquis militibus orbatae ad sempiternum</td><td></td></tr><tr><td>dedecus sui generis et nominis funesta indicia constituit;</td><td></td></tr><tr><td>idemque, ut esset quod in basi tropaeorum inscribi inci-</td><td>10</td></tr><tr><td>dique posset, Dyrrachium ut venit decedens, obsessus est</td><td></td></tr><tr><td>ab eis ipsis militibus quos paulo ante Torquato respondit</td><td></td></tr><tr><td>benefici causa a se esse dimissos. Quibus cum iuratus</td><td></td></tr><tr><td>adfirmasset se quae deberentur postero die persoluturum,</td><td></td></tr><tr><td>domum se abdidit; inde nocte intempesta crepidatus veste</td><td>15</td></tr><tr><td>servili navem conscendit Brundisiumque vitavit et ultimas</td><td></td></tr><tr><td>Hadriani maris oras petivit, cum interim Dyrrachii milites</td><td>93.1</td></tr><tr><td>domum in qua istum esse arbitrabantur obsidere coeperunt</td><td></td></tr><tr><td>et, cum latere hominem putarent, ignis circumdederunt.</td><td></td></tr><tr><td>Quo metu commoti Dyrrachini profugisse noctu crepidatum</td><td></td></tr><tr><td>imperatorem indicaverunt. Illi autem statuam istius per-</td><td>5</td></tr><tr><td>similem, quam stare celeberrimo in loco voluerat ne</td><td></td></tr><tr><td>suavissimi hominis memoria moreretur, deturbant, adfligunt,</td><td></td></tr><tr><td>comminuunt, dissipant. Sic odium quod in ipsum attu-</td><td></td></tr><tr><td>lerant, id in eius imaginem ac simulacrum profuderunt.</td><td></td></tr><tr><td>Quae cum ita sint—non enim dubito quin, cum haec quae</td><td>94.1</td></tr><tr><td>excellunt me nosse videas, non existimes mediam illam</td><td></td></tr><tr><td>partem et turbam flagitiorum tuorum mihi esse inauditam—</td><td></td></tr><tr><td>nihil est quod me hortere, nihil est quod invites; admoneri</td><td></td></tr><tr><td>me satis est. Admonebit autem nemo alius nisi rei publicae</td><td>5</td></tr><tr><td>tempus, quod mihi quidem magis videtur quam tu um-</td><td></td></tr><tr><td>quam arbitratus es appropinquare. Ecquid vides, ecquid </td><td></td></tr><tr><td>sentis, lege iudiciaria lata, quos posthac iudices simus</td><td></td></tr><tr><td>habituri? Neque legetur quisquis voluerit, nec quisquis</td><td></td></tr><tr><td>noluerit non legetur; nulli conicientur in illum ordinem,</td><td>10</td></tr><tr><td>nulli eximentur; non ambitio ad gratiam, non iniquitas ad</td><td></td></tr><tr><td>aemulationem conitetur; iudices iudicabunt ei quos lex</td><td></td></tr><tr><td>ipsa, non quos hominum libido delegerit. Quod cum ita</td><td></td></tr><tr><td>sit, mihi crede, neminem invitum invitabis; res ipsa et rei</td><td></td></tr><tr><td>publicae tempus aut me ipsum, quod nolim, aut alium</td><td>15</td></tr><tr><td>quempiam aut invitabit aut dehortabitur. </td><td></td></tr>
        </table>