<table>
          <script>targetHit=0;</script>
          <tr><td>  Ad hanc providentiam naturae tam diligentem tam-</td><td>2.140.1</td></tr><tr><td>que sollertem adiungi multa possunt, e quibus intelle-</td><td></td></tr><tr><td>gatur quantae res hominibus a dis quamque eximiae</td><td></td></tr><tr><td>tributae sint. Qui primum eos humo excitatos celsos</td><td></td></tr><tr><td>et erectos constituit, ut deorum cognitionem caelum in-</td><td>5</td></tr><tr><td>tuentes capere possent. sunt enim ex terra homines</td><td></td></tr><tr><td>non ut incolae atque habitatores sed quasi spectatores</td><td></td></tr><tr><td>superarum rerum atque caelestium, quarum spectacu-</td><td></td></tr><tr><td>lum ad nullum aliud genus animantium pertinet. Sen- </td><td></td></tr><tr><td>sus autem interpretes ac nuntii rerum in capite tam-</td><td>10</td></tr><tr><td>quam in arce mirifice ad usus necessarios et facti et</td><td></td></tr><tr><td>conlocati sunt. nam oculi tamquam speculatores altis-</td><td></td></tr><tr><td>simum locum optinent, ex quo plurima conspicientes</td><td></td></tr><tr><td>fungantur suo munere; et aures, cum sonum percipere</td><td>141.1</td></tr><tr><td>debeant qui natura in sublime fertur, recte in altis cor-</td><td></td></tr><tr><td>porum partibus collocatae sunt; itemque nares et, quod</td><td></td></tr><tr><td>omnis odor ad supera fertur, recte sursum sunt et,</td><td></td></tr><tr><td>quod cibi et potionis iudicium magnum earum est, non</td><td>5</td></tr><tr><td>sine causa vicinitatem oris secutae sunt. iam gustatus,</td><td></td></tr><tr><td>qui sentire eorum quibus vescimur genera deberet, ha-</td><td></td></tr><tr><td>bitat in ea parte oris qua esculentis et posculentis iter</td><td></td></tr><tr><td>natura patefecit. tactus autem toto corpore aequabiliter</td><td></td></tr><tr><td>fusus est, ut omnes ictus omnesque nimios et frigoris</td><td>10</td></tr><tr><td>et caloris adpulsus sentire possimus. atque ut in aedi-</td><td></td></tr><tr><td>ficiis architecti avertunt ab oculis naribusque domi-</td><td></td></tr><tr><td>norum ea quae profluentia necessario taetri essent ali-</td><td></td></tr><tr><td>quid habitura, sic natura res similis procul amandavit</td><td></td></tr><tr><td>a sensibus. </td><td>15</td></tr><tr><td>  Quis vero opifex praeter naturam, qua nihil potest</td><td>142.1</td></tr><tr><td>esse callidius, tantam sollertiam persequi potuisset in</td><td></td></tr><tr><td>sensibus? Quae primum oculos membranis tenuissi-</td><td></td></tr><tr><td>mis vestivit et saepsit; quas primum perlucidas fecit</td><td></td></tr><tr><td>ut per eas cerni posset, firmas autem ut continerentur.</td><td>5</td></tr><tr><td>sed lubricos oculos fecit et mobiles, ut et declinarent</td><td></td></tr><tr><td>si quid noceret et aspectum quo vellent facile conver-</td><td></td></tr><tr><td>terent; aciesque ipsa qua cernimus, quae pupula voca-</td><td></td></tr><tr><td>tur, ita parva est ut ea quae nocere possint facile vitet;</td><td></td></tr><tr><td>palpebraeque, quae sunt tegmenta oculorum, mollissi-</td><td>10</td></tr><tr><td>mae tactu ne laederent aciem, aptissime factae et ad</td><td></td></tr><tr><td>claudendas pupulas ne quid incideret et ad aperiendas,</td><td></td></tr><tr><td>idque providit ut identidem fieri posset cum maxima </td><td></td></tr><tr><td>celeritate. munitaeque sunt palpebrae tamquam vallo</td><td>143.1</td></tr><tr><td>pilorum, quibus et apertis oculis si quid incideret re-</td><td></td></tr><tr><td>pelleretur et somno coniventibus, cum oculis ad cer-</td><td></td></tr><tr><td>nendum non egeremus, ut qui tamquam involuti quies-</td><td></td></tr><tr><td>cerent. latent praeterea utiliter et excelsis undique</td><td>5</td></tr><tr><td>partibus saepiuntur. primum enim superiora super-</td><td></td></tr><tr><td>ciliis obducta sudorem a capite et fronte defluentem</td><td></td></tr><tr><td>repellunt; genae deinde ab inferiore parte tutantur sub-</td><td></td></tr><tr><td>iectae leviterque eminentes; nasusque ita locatus est</td><td></td></tr><tr><td>ut quasi murus oculis interiectus esse videatur. Audi-</td><td>144.1</td></tr><tr><td>tus autem semper patet, eius enim sensu etiam dor-</td><td></td></tr><tr><td>mientes egemus, a quo cum sonus est acceptus etiam e</td><td></td></tr><tr><td>somno excitamur. flexuosum iter habet, ne quid intrare</td><td></td></tr><tr><td>possit si simplex et directum pateret; provisum etiam</td><td>5</td></tr><tr><td>ut si qua minima bestiola conaretur inrumpere in sor-</td><td></td></tr><tr><td>dibus aurium tamquam in visco inhaeresceret. extra</td><td></td></tr><tr><td>autem eminent quae appellantur aures, et tegendi causa</td><td></td></tr><tr><td>factae tutandique sensus, et ne adiectae voces laberen-</td><td></td></tr><tr><td>tur atque errarent prius quam sensus ab his pulsus</td><td>10</td></tr><tr><td>esset. sed duros et quasi corneolos habent introitus</td><td></td></tr><tr><td>multisque cum flexibus, quod his naturis relatus am-</td><td></td></tr><tr><td>plificatur sonus; quocirca et in fidibus testudine reso-</td><td></td></tr><tr><td>natur aut cornu, et ex tortuosis locis et inclusis referun-</td><td></td></tr><tr><td>tur ampliores. Similiter nares, quae semper propter</td><td>145.1</td></tr><tr><td>necessarias utilitates patent, contractiores habent in-</td><td></td></tr><tr><td>troitus, ne quid in eas quod noceat possit pervadere;</td><td></td></tr><tr><td>umoremque semper habent ad pulverem multaque alia </td><td></td></tr><tr><td>depellenda non inutilem. Gustatus praeclare saeptus</td><td>5</td></tr><tr><td>est; ore enim continetur et ad usum apte et ad inco-</td><td></td></tr><tr><td>lumitatis custodiam. </td><td></td></tr>
        </table>