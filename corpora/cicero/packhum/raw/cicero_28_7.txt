<table>
          <script>targetHit=0;</script>
          <tr><td>  Omitto illa quae, si minus in scaena sunt, at certe, cum</td><td>29.1</td></tr><tr><td>sunt prolata, laudantur, ut vivat cum suis, primum cum</td><td></td></tr><tr><td>parente—nam meo iudicio pietas fundamentum est omnium</td><td></td></tr><tr><td>virtutum—quem veretur ut deum—neque enim multo secus</td><td></td></tr><tr><td>est parens liberis—amat vero ut sodalem, ut fratrem, ut</td><td>5</td></tr><tr><td>aequalem. Quid dicam cum patruo, cum adfinibus, cum</td><td></td></tr><tr><td>propinquis, cum hoc Cn. Saturnino, ornatissimo viro? cuius</td><td></td></tr><tr><td>quantam honoris huius cupiditatem fuisse creditis, cum</td><td></td></tr><tr><td>videtis luctus societatem? Quid de me dicam qui mihi in</td><td></td></tr><tr><td>huius periculo reus esse videor? quid de his tot viris talibus</td><td>10</td></tr><tr><td>quos videtis veste mutata? Atque haec sunt indicia, iudices,</td><td></td></tr><tr><td>solida et expressa, haec signa probitatis non fucata forensi</td><td></td></tr><tr><td>specie, sed domesticis inusta notis veritatis. Facilis est illa</td><td></td></tr><tr><td>occursatio et blanditia popularis; aspicitur, non attrectatur;</td><td></td></tr><tr><td>procul apparet, non excutitur, non in manus sumitur.</td><td>15</td></tr><tr><td>Omnibus igitur rebus ornatum hominem tam externis quam</td><td>30.1</td></tr><tr><td>domesticis, non nullis rebus inferiorem quam te, genere dico</td><td></td></tr><tr><td>et nomine, superiorem aliis, municipum, vicinorum, socie-</td><td></td></tr><tr><td>tatum studio, meorum temporum memoria, parem virtute,</td><td></td></tr><tr><td>integritate, modestia aedilem factum esse miraris? </td><td>5</td></tr><tr><td>  Hunc tu vitae splendorem maculis aspergis istis? Iacis</td><td></td></tr><tr><td>adulteria, quae nemo non modo nomine sed ne suspicione </td><td></td></tr><tr><td>quidem possit agnoscere. 'Bimaritum' appellas, ut verba</td><td></td></tr><tr><td>etiam fingas, non solum crimina. Ductum esse ab eo in</td><td></td></tr><tr><td>provinciam aliquem dicis libidinis causa, quod non crimen</td><td>10</td></tr><tr><td>est, sed impunitum in maledicto mendacium; raptam esse</td><td></td></tr><tr><td>mimulam, quod dicitur Atinae factum a iuventute vetere</td><td></td></tr><tr><td>quodam in scaenicos iure maximeque oppidano. O adule-</td><td>31.1</td></tr><tr><td>scentiam traductam eleganter, cui quidem cum quod licuerit</td><td></td></tr><tr><td>obiciatur, tamen id ipsum falsum reperiatur! Emissus</td><td></td></tr><tr><td>aliquis e carcere. Et quidem emissus per imprudentiam,</td><td></td></tr><tr><td>emissus, ut cognostis, necessarii hominis optimique adule-</td><td>5</td></tr><tr><td>scentis rogatu; idem postea praetoris mandatu requisitus.</td><td></td></tr><tr><td>Atque haec nec ulla alia sunt coniecta maledicta in eius</td><td></td></tr><tr><td>vitam de cuius vos pudore, religione, integritate dubitetis. </td><td></td></tr>
        </table>