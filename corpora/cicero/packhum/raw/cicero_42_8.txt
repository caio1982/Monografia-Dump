<table>
          <script>targetHit=0;</script>
          <tr><td>  Partitione tum sic utendum est, nullam</td><td>33.1</td></tr><tr><td>ut partem relinquas; ut, si partiri velis tutelas,</td><td></td></tr><tr><td>inscienter facias, si ullam praetermittas. At si</td><td></td></tr><tr><td>stipulationum aut iudiciorum formulas partiare, non</td><td></td></tr><tr><td>est vitiosum in re infinita praetermittere aliquid.</td><td>5</td></tr><tr><td>Quod idem in divisione vitiosum est. Formarum</td><td></td></tr><tr><td>enim certus est numerus quae cuique generi subi-</td><td></td></tr><tr><td>ciantur; partium distributio saepe est infinitior,</td><td></td></tr><tr><td>tamquam rivorum a fonte diductio. Itaque in</td><td>34.1</td></tr><tr><td>oratoriis artibus quaestionis genere proposito, quot</td><td></td></tr><tr><td>eius formae sint, subiungitur absolute. At cum de</td><td></td></tr><tr><td>ornamentis verborum sententiarumve praecipitur,</td><td></td></tr><tr><td>quae vocant σχήματα, non fit idem. Res est enim</td><td>5</td></tr><tr><td>infinitior; ut ex hoc quoque intellegatur quid</td><td></td></tr><tr><td>velimus inter partitionem et divisionem interesse.</td><td></td></tr><tr><td>Quamquam enim vocabula prope idem valere</td><td></td></tr><tr><td>videbantur, tamen quia res differebant, nomina</td><td></td></tr><tr><td>rerum distare voluerunt.  </td><td>10</td></tr><tr><td>  Multa etiam ex notatione sumuntur. Ea est</td><td>35.1</td></tr><tr><td>autem, cum ex vi nominis argumentum elicitur;</td><td></td></tr><tr><td>quam Graeci ἐτυμολογίαν appellant, id est verbum ex</td><td></td></tr><tr><td>verbo veriloquium; nos autem novitatem verbi</td><td></td></tr><tr><td>non satis apti fugientes genus hoc notationem</td><td>5</td></tr><tr><td>appellamus, quia sunt verba rerum notae. Itaque</td><td></td></tr><tr><td>hoc quidem Aristoteles σύμβολον appellat, quod</td><td></td></tr><tr><td>Latine est nota. Sed cum intellegitur quid signi-</td><td></td></tr><tr><td>ficetur, minus laborandum est de nomine. Multa</td><td>36.1</td></tr><tr><td>igitur in disputando notatione eliciuntur ex verbo,</td><td></td></tr><tr><td>ut cum quaeritur postliminium quid sit—non dico</td><td></td></tr><tr><td>quae sint postlimini; nam id caderet in divisionem,</td><td></td></tr><tr><td>quae talis est: Postliminio redeunt haec: homo,</td><td>5</td></tr><tr><td>navis, mulus clitellarius, equus, equa quae frenos</td><td></td></tr><tr><td>recipere solet—; sed cum ipsius postlimini vis</td><td></td></tr><tr><td>quaeritur et verbum ipsum notatur; in quo Servius</td><td></td></tr><tr><td>noster, ut opinor, nihil putat esse notandum nisi</td><td></td></tr><tr><td>post, et liminium illud productionem esse verbi vult,</td><td>10</td></tr><tr><td>ut in finitimo, legitimo, aeditimo non plus inesse</td><td></td></tr><tr><td>timum quam in meditullio tullium; Scaevola autem</td><td>37.1</td></tr><tr><td>P. F. iunctum putat esse verbum, ut sit in eo et post</td><td></td></tr><tr><td>et limen; ut, quae a nobis alienata, cum ad hostem</td><td></td></tr><tr><td>pervenerint, ex suo tamquam limine exierint, hinc </td><td></td></tr><tr><td>ea cum redierint post ad idem limen, postliminio</td><td>5</td></tr><tr><td>redisse videantur. Quo genere etiam Mancini causa</td><td></td></tr><tr><td>defendi potest, postliminio redisse; deditum non</td><td></td></tr><tr><td>esse, quoniam non sit receptus; nam neque dedi-</td><td></td></tr><tr><td>tionem neque donationem sine acceptione intellegi</td><td></td></tr><tr><td>posse. </td><td>10</td></tr>
        </table>