<table>
          <script>targetHit=0;</script>
          <tr><td>  Quod si in turpi reo patiendum non esset ut quicquam</td><td>37.1</td></tr><tr><td>isti se minis profecisse arbitrarentur, quid faciendum vobis</td><td></td></tr><tr><td>&lt;in&gt; M. Fonteio arbitramini? de quo homine, iudices—iam</td><td></td></tr><tr><td>enim mihi videor hoc prope causa duabus actionibus pero-</td><td></td></tr><tr><td>rata debere dicere—de quo vos homine ne ab inimicis</td><td>5</td></tr><tr><td>quidem ullum fictum probrorum non modo crimen sed ne</td><td></td></tr><tr><td>maledictum quidem audistis. Ecquis umquam reus, prae-</td><td></td></tr><tr><td>sertim in hac vitae ratione versatus, in honoribus petendis,</td><td></td></tr><tr><td>in potestatibus, in imperiis gerendis, sic accusatus est ut </td><td></td></tr><tr><td>nullum probrum, nullum facinus, nulla turpitudo quae</td><td>10</td></tr><tr><td>a libidine aut a petulantia aut ab audacia nata esset, ab</td><td></td></tr><tr><td>accusatore obiceretur, si non vera, at ficta cum aliqua</td><td></td></tr><tr><td>ratione ac suspicione? M. Aemilium Scaurum, summum</td><td>38.1</td></tr><tr><td>nostrae civitatis virum, scimus accusatum a M. Bruto. Ex-</td><td></td></tr><tr><td>stant orationes, ex quibus intellegi potest multa in illum</td><td></td></tr><tr><td>ipsum Scaurum esse dicta, falso; quis negat? verum tamen</td><td></td></tr><tr><td>ab inimico dicta et obiecta. Quam multa M'. Aquilius</td><td>5</td></tr><tr><td>audivit in suo iudicio, quam multa L. Cotta, denique</td><td></td></tr><tr><td>P. Rutilius! qui, etsi damnatus est, mihi videtur tamen</td><td></td></tr><tr><td>inter viros optimos atque innocentissimos esse numerandus.</td><td></td></tr><tr><td>Ille igitur ipse homo sanctissimus ac temperantissimus multa</td><td></td></tr><tr><td>audivit in sua causa quae ad suspicionem stuprorum ac</td><td>10</td></tr><tr><td>libidinum pertinerent. Exstat oratio hominis, ut opinio</td><td>39.1</td></tr><tr><td>mea fert, nostrorum hominum longe ingeniosissimi atque</td><td></td></tr><tr><td>eloquentissimi, C. Gracchi; qua in oratione permulta in</td><td></td></tr><tr><td>L. Pisonem turpia ac flagitiosa dicuntur. At in quem</td><td></td></tr><tr><td>virum! qui tanta virtute atque integritate fuit ut etiam illis</td><td>5</td></tr><tr><td>optimis temporibus, cum hominem invenire nequam nemi-</td><td></td></tr><tr><td>nem posses, solus tamen Frugi nominaretur. Quem cum</td><td></td></tr><tr><td>in contionem Gracchus vocari iuberet et viator quaereret,</td><td></td></tr><tr><td>quem Pisonem, quod erant plures: 'cogis me,' inquit,</td><td></td></tr><tr><td>'dicere inimicum meum Frugi.' Is igitur vir quem ne</td><td>10</td></tr><tr><td>inimicus quidem satis in appellando significare poterat, nisi</td><td></td></tr><tr><td>ante laudasset, qui uno cognomine declarabatur non modo</td><td></td></tr><tr><td>quis esset sed etiam qualis esset, tamen in falsam atque</td><td></td></tr><tr><td>iniquam probrorum insimulationem vocabatur; M. Fonteius</td><td>40.1</td></tr><tr><td>ita duabus actionibus accusatus est ut obiectum nihil sit quo</td><td></td></tr><tr><td>significari vestigium libidinis, petulantiae, crudelitatis, au- </td><td></td></tr><tr><td>daciae possit; non modo nullum facinus huius protulerunt</td><td></td></tr><tr><td>sed ne dictum quidem aliquod reprehenderunt. Quod si</td><td>5</td></tr><tr><td>aut quantam voluntatem habent ad hunc opprimendum aut</td><td></td></tr><tr><td>quantam ad male dicendum licentiam, tantum haberent aut</td><td></td></tr><tr><td>&lt;ad&gt; ementiendum animi aut ad fingendum ingeni, non meliore</td><td></td></tr><tr><td>fortuna ad probra non audienda M. Fonteius quam illi de</td><td></td></tr><tr><td>quibus antea commemoravi fuisset. Frugi igitur hominem,</td><td>10</td></tr><tr><td>iudices, frugi, inquam, et in omnibus vitae partibus modera-</td><td></td></tr><tr><td>tum ac temperantem, plenum pudoris, plenum offici, plenum</td><td></td></tr><tr><td>religionis videtis positum in vestra fide ac potestate, atque</td><td></td></tr><tr><td>ita ut commissus sit fidei, permissus potestati. </td><td></td></tr>
        </table>