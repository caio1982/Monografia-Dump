<table>
          <script>targetHit=0;</script>
          <tr class="title first  date"><td>med<span class="snum">.</span> Mart<span class="snum">.</span> <span class="snum">48(?)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Litteras tuas accepi prid. Non. Febr. eoque ipso die ex testa-</td><td>11.2.1.1</td></tr><tr><td>mento crevi hereditatem. ex multis meis et miserrimis curis est</td><td></td></tr><tr><td>una levata si, ut scribis, ista hereditas fidem et famam meam </td><td></td></tr><tr><td>tueri potest; quam quidem te intellego etiam sine hereditate</td><td></td></tr><tr><td>tuis opibus defensurum fuisse. </td><td>5</td></tr><tr><td>  De dote quod scribis, per omnis deos te obtestor ut totam</td><td>2.1</td></tr><tr><td>rem suscipias et illam miseram mea cul&lt;pa&gt; et neglegentia</td><td></td></tr><tr><td>tueare, meis opibus, si quae sunt, tuis, quibus tibi molestum non</td><td></td></tr><tr><td>erit, facultatibus. cui quidem deesse omnia, quod scribis,</td><td></td></tr><tr><td>obsecro te, noli pati. in quos enim sumptus abeunt fructus</td><td>5</td></tr><tr><td>praediorum? iam illa HS <span class="caps"><span class="ovl">lx</span></span><span class="ovl"></span> quae scribis nemo mihi umquam</td><td></td></tr><tr><td>dixit ex dote esse detracta; numquam enim essem passus. sed</td><td></td></tr><tr><td>haec minima est ex iis iniuriis quas accepi; de quibus ad te</td><td></td></tr><tr><td>dolore et lacrimis scribere prohibeor. ex ea pecunia quae fuit in</td><td>3.1</td></tr><tr><td>Asia partem dimidiam fere exegi. tutius videbatur fore ibi ubi</td><td></td></tr><tr><td>est quam apud publicanos. </td><td></td></tr><tr><td>  Quod me hortaris ut firmo sim animo, vellem posses aliquid</td><td></td></tr><tr><td>adferre quam ob rem id facere possem. sed si ad ceteras miserias</td><td>5</td></tr><tr><td>accessit etiam id quod mihi Chrysippus dixit parari (tu nihil</td><td></td></tr><tr><td>significasti) de domo, quis me miserior umquam fuit? oro,</td><td></td></tr><tr><td>obsecro, ignosce. non possum plura scribere. quanto maerore</td><td></td></tr><tr><td>urgear profecto vides. quod si mihi commune cum ceteris esset</td><td></td></tr><tr><td>qui videntur in eadem causa esse, minor mea culpa videretur et</td><td>10</td></tr><tr><td>eo tolerabilior esset. nunc nihil est quod consoletur, nisi quid tu</td><td></td></tr><tr><td>efficis, si modo etiam nunc effici potest, ut ne qua singulari</td><td></td></tr><tr><td>adficiar calamitate et iniuria. </td><td></td></tr><tr><td>  Tardius ad te remisi tabellarium quod potestas mittendi non</td><td>4.1</td></tr><tr><td>fuit. a tuis et nummorum accepi HS <span class="caps"><span class="ovl">xx</span></span><span class="ovl"></span> et vestimentorum quod</td><td></td></tr><tr><td>opus fuit. quibus tibi videbitur velim des litteras meo nomine.</td><td></td></tr><tr><td>nosti meos familiaris. &lt;si&gt; signum requirent aut manum, dices</td><td></td></tr><tr><td>iis me propter custodias ea vitasse. </td><td>5</td></tr>
        </table>