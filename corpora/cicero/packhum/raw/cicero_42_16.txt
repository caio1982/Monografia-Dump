<table>
          <script>targetHit=0;</script>
          <tr><td>  Vis autem in comparatione sic cernitur: efficiens</td><td>70.1</td></tr><tr><td>causa gravior quam non efficiens; quae se ipsis</td><td></td></tr><tr><td>contenta sunt meliora quam quae egent aliis; quae</td><td></td></tr><tr><td>in nostra quam quae in aliorum potestate sunt;</td><td></td></tr><tr><td>stabilia incertis; quae eripi non possunt eis quae</td><td>5</td></tr><tr><td>possunt. </td><td></td></tr><tr><td>  Affectio autem ad res aliquas est huius modi:</td><td></td></tr><tr><td>principum commoda maiora quam reliquorum; </td><td></td></tr><tr><td>itemque quae iucundiora, quae pluribus probata,</td><td></td></tr><tr><td>quae ab optimo quoque laudata. Atque ut haec</td><td>10</td></tr><tr><td>in comparatione meliora, sic deteriora quae eis</td><td></td></tr><tr><td>sunt contraria. </td><td></td></tr><tr><td>  Parium autem comparatio nec elationem habet</td><td>71.1</td></tr><tr><td>nec summissionem; est enim aequalis. Multa autem</td><td></td></tr><tr><td>sunt quae aequalitate ipsa comparantur; quae ita</td><td></td></tr><tr><td>fere concluduntur: Si consilio iuvare cives et auxilio</td><td></td></tr><tr><td>aequa in laude ponendum est, pari gloria debent</td><td>5</td></tr><tr><td>esse ei qui consulunt et ei qui defendunt; at quod</td><td></td></tr><tr><td>primum, est; quod sequitur igitur. </td><td></td></tr><tr><td>  Perfecta est omnis argumentorum inveniendorum</td><td></td></tr><tr><td>praeceptio, ut, cum profectus sis a definitione, a</td><td></td></tr><tr><td>partitione, a notatione, a coniugatis, a genere, a</td><td>10</td></tr><tr><td>formis, a similitudine, a differentia, a contrariis, ab</td><td></td></tr><tr><td>adiunctis, a consequentibus, ab antecedentibus, a</td><td></td></tr><tr><td>repugnantibus, a causis, ab effectis, a comparatione</td><td></td></tr><tr><td>maiorum, minorum, parium, nulla praeterea sedes</td><td></td></tr><tr><td>argumenti quaerenda sit. </td><td>15</td></tr><tr><td>  Sed quoniam ita a principio divisimus, ut</td><td>72.1</td></tr><tr><td>alios locos diceremus in eo ipso de quo ambigitur</td><td></td></tr><tr><td>haerere, de quibus satis est dictum, alios assumi</td><td></td></tr><tr><td>extrinsecus, de eis pauca dicamus, etsi ea nihil</td><td></td></tr><tr><td>omnino ad vestras disputationes pertinent; sed</td><td>5</td></tr><tr><td>tamen totam rem efficiamus, quandoquidem coepi-</td><td></td></tr><tr><td>mus. Neque enim tu is es quem nihil nisi ius civile</td><td></td></tr><tr><td>delectet, et quoniam haec ita ad te scribuntur ut </td><td></td></tr><tr><td>etiam in aliorum manus sint ventura, detur opera,</td><td></td></tr><tr><td>ut quam plurimum eis quos recta studia delectant</td><td>10</td></tr><tr><td>prodesse possimus. </td><td></td></tr>
        </table>