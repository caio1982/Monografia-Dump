<table>
          <script>targetHit=0;</script>
          <tr class="title first  date"><td>iv Non<span class="snum">.</span> Mai<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>A te heri duas epistulas accepi, alteram pridie datam Hilaro,</td><td>12.37.1.1</td></tr><tr><td>alteram eodem die [a] tabellario, accepique ab Aegypta liberto</td><td></td></tr><tr><td>eodem die Piliam et Atticam plane belle se habere; quae litterae</td><td></td></tr><tr><td>mihi redditae sunt tertio de Cum&lt;an&gt;o die. quod mihi Bruti</td><td></td></tr><tr><td>litteras, gratum. ad me quoque misit. eam ipsam ad te</td><td>5</td></tr><tr><td>epistulam misi et ad eam exemplum mearum litterarum. </td><td></td></tr><tr><td>  De fano, si nihil mihi hortorum invenis, &lt;qui&gt; quidem tibi</td><td>2.1</td></tr><tr><td>inveniendi sunt si me tanti facis quanti certe facis, valde probo</td><td></td></tr><tr><td>rationem tuam de Tusculano. quamvis prudens ad cogitandum</td><td></td></tr><tr><td>sis, sicut es, tamen, nisi magnae curae tibi esset ut ego con-</td><td></td></tr><tr><td>sequerer id quod magno opere vellem, numquam ea res tibi</td><td>5</td></tr><tr><td>tam belle in mentem venire potuisset. sed nescio quo pacto</td><td></td></tr><tr><td>celebritatem requiro; itaque hortos mihi conficias necesse est.</td><td></td></tr><tr><td>maxima est in Scapulae celebritas, propinquitas praeterea urbis, </td><td></td></tr><tr><td>ne totum diem in villa. qua re ante quam discedis, Othonem, si</td><td></td></tr><tr><td>Romae est, convenias pervelim. si nihil erit, etsi tu meam</td><td>10</td></tr><tr><td>stultitiam consuesti ferre, eo tamen progrediar ut stomachere.</td><td></td></tr><tr><td>Drusus enim certe vendere vult. si ergo aliud &lt;de&gt;erit, non mea</td><td></td></tr><tr><td>erit culpa [ni]si emero. qua in re ne labar, quaeso, provide.</td><td></td></tr><tr><td>providendi autem una ratio est si quid de Scapulanis possumus.</td><td></td></tr><tr><td>et velim me certiorem facias quam diu in suburbano sis futurus. </td><td>15</td></tr><tr><td>  Apud Terentiam &lt;tam&gt; gratia opus est nobis tua quam</td><td>3.1</td></tr><tr><td>auctoritate. sed facies ut videbitur. scio enim si quid mea</td><td></td></tr><tr><td>intersit tibi maiori curae solere esse quam mihi.</td><td></td></tr>
        </table>