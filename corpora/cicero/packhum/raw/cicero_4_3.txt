<table>
          <script>targetHit=0;</script>
          <tr><td>  Reliquum est iam ut illud quaeramus, cum hoc constet,</td><td>17.1</td></tr><tr><td>Siculos a me petisse, ecquid hanc rem apud vos animosque</td><td></td></tr><tr><td>vestros valere oporteat, ecquid auctoritatis apud vos in suo</td><td></td></tr><tr><td>iure repetundo socii populi Romani, supplices vestri, habere</td><td></td></tr><tr><td>debeant. De quo quid ego plura commemorem? quasi</td><td>5</td></tr><tr><td>vero dubium sit quin tota lex de pecuniis repetundis socio-</td><td></td></tr><tr><td>rum causa constituta sit; nam civibus cum sunt ereptae</td><td>18.1</td></tr><tr><td>pecuniae, civili fere actione et privato iure repetuntur.</td><td></td></tr><tr><td>Haec lex socialis est, hoc ius nationum exterarum est, hanc</td><td></td></tr><tr><td>habent arcem, minus aliquanto nunc quidem munitam</td><td></td></tr><tr><td>quam antea, verum tamen si qua reliqua spes est quae</td><td>5</td></tr><tr><td>sociorum animos consolari possit, ea tota in hac lege posita</td><td></td></tr><tr><td>est; cuius legis non modo a populo Romano, sed etiam</td><td></td></tr><tr><td>ab ultimis nationibus iam pridem severi custodes requirun-</td><td></td></tr><tr><td>tur. Quis ergo est qui neget oportere eorum arbitratu lege</td><td>19.1</td></tr><tr><td>agi quorum causa lex sit constituta? Sicilia tota si una</td><td></td></tr><tr><td>voce loqueretur, hoc diceret: 'Quod auri, quod argenti,</td><td></td></tr><tr><td>quod ornamentorum in meis urbibus, sedibus, delubris fuit,</td><td></td></tr><tr><td>quod in una quaque re beneficio senatus populique Romani</td><td>5</td></tr><tr><td>iuris habui, id mihi tu, C. Verres, eripuisti atque abstulisti;</td><td></td></tr><tr><td>quo nomine abs te sestertium miliens ex lege repeto.' Si</td><td></td></tr><tr><td>universa, ut dixi, provincia loqui posset, hac voce uteretur:</td><td></td></tr><tr><td>quoniam id non poterat, harum rerum actorem quem ido-</td><td></td></tr><tr><td>neum esse arbitrata est ipsa delegit. In eius modi re quis- </td><td>20.1</td></tr><tr><td>quam tam impudens reperietur qui ad alienam causam,</td><td></td></tr><tr><td>invitis iis quorum negotium est, accedere aut adspirare</td><td></td></tr><tr><td>audeat? Si tibi, Q. Caecili, hoc Siculi dicerent: 'Te non</td><td></td></tr><tr><td>novimus, nescimus qui sis, numquam te antea vidimus;</td><td>5</td></tr><tr><td>sine nos per eum nostras fortunas defendere cuius fides est</td><td></td></tr><tr><td>nobis cognita,' nonne id dicerent quod cuivis probare de-</td><td></td></tr><tr><td>berent? Nunc hoc dicunt, utrumque se nosse; alterum se</td><td></td></tr><tr><td>cupere defensorem esse fortunarum suarum, alterum plane</td><td></td></tr><tr><td>nolle. Cur nolint, etiamsi taceant, satis dicunt; verum</td><td>21.1</td></tr><tr><td>non tacent. Tamen iis invitissimis te offeres? tamen in</td><td></td></tr><tr><td>aliena causa loquere? tamen eos defendes qui se ab omni-</td><td></td></tr><tr><td>bus desertos potius quam abs te defensos esse malunt?</td><td></td></tr><tr><td>tamen iis operam tuam pollicebere qui te neque velle sua</td><td>5</td></tr><tr><td>causa nec, si cupias, posse arbitrantur? Cur eorum spem</td><td></td></tr><tr><td>exiguam reliquarum fortunarum, quam habent in legis et in</td><td></td></tr><tr><td>iudici severitate positam, vi extorquere conaris? cur te</td><td></td></tr><tr><td>interponis invitissimis iis quibus maxime lex consultum esse</td><td></td></tr><tr><td>vult? cur, de quibus in provincia non optime es meritus,</td><td>10</td></tr><tr><td>eos nunc plane fortunis omnibus conaris evertere? cur iis</td><td></td></tr><tr><td>non modo persequendi iuris sui, sed etiam deplorandae</td><td></td></tr><tr><td>calamitatis adimis potestatem? Nam te actore quem eorum</td><td>22.1</td></tr><tr><td>adfuturum putas, quos intellegis non ut per te alium, sed ut</td><td></td></tr><tr><td>per alium aliquem te ipsum ulciscantur laborare? </td><td></td></tr>
        </table>