<table>
          <script>targetHit=0;</script>
          <tr><td>  Sed, ut laudandus Regulus in conservando iure iu-</td><td>3.113.1</td></tr><tr><td>rando, sic decem illi, quos post Cannensem pugnam</td><td></td></tr><tr><td>iuratos ad senatum misit Hannibal, se in castra redi-</td><td></td></tr><tr><td>turos ea, quorum erant potiti Poeni, nisi de redimen-</td><td></td></tr><tr><td>dis captivis impetravissent, si non redierunt, vitu-</td><td>5</td></tr><tr><td>perandi. De quibus non omnes uno modo. Nam Poly-</td><td></td></tr><tr><td>bius, bonus auctor inprimis, ex decem nobilissimis,</td><td></td></tr><tr><td>qui tum erant missi, &lt;unum, qui&gt; egressus e castris</td><td></td></tr><tr><td>redisset, quasi aliquid esset oblitus, Romae remansisse.</td><td></td></tr><tr><td>Reditu enim in castra liberatum se esse iure iurando</td><td>10</td></tr><tr><td>interpretabatur, non recte. Fraus enim distringit, non</td><td></td></tr><tr><td>dissolvit periurium. Fuit igitur stulta calliditas, per-</td><td></td></tr><tr><td>verse imitata prudentiam. Itaque decrevit senatus, ut</td><td></td></tr><tr><td>ille veterator et callidus, vinctus ad Hannibalem du-</td><td></td></tr><tr><td>ceretur. Sed illud maximum. Octo hominum milia</td><td>114.1</td></tr><tr><td>tenebat Hannibal, non quos in acie cepisset, aut qui</td><td></td></tr><tr><td>periculo mortis diffugissent, sed qui relicti in castris</td><td></td></tr><tr><td>fuissent a Paulo et a Varrone consulibus. Eos senatus</td><td></td></tr><tr><td>non censuit redimendos, cum id parva pecunia fieri</td><td>5</td></tr><tr><td>posset, ut esset insitum militibus nostris aut vincere</td><td></td></tr><tr><td>aut emori. Qua quidem re audita fractum animum</td><td></td></tr><tr><td>Hannibalis scribit idem, quod senatus populusque Ro-</td><td></td></tr><tr><td>manus rebus afflictis tam excelso animo fuisset. Sic </td><td></td></tr><tr><td>honestatis comparatione ea, quae videntur utilia, vin-</td><td>10</td></tr><tr><td>cuntur. Acilius autem, qui Graece scripsit historiam,</td><td>115.1</td></tr><tr><td>plures ait fuisse, qui in castra revertissent eadem</td><td></td></tr><tr><td>fraude, ut iure iurando liberarentur eosque a censori-</td><td></td></tr><tr><td>bus omnibus ignominiis notatos. Sit iam huius loci</td><td></td></tr><tr><td>finis. Perspicuum est enim ea, quae timido animo,</td><td>5</td></tr><tr><td>humili, demisso fractoque fiant, quale fuisset Reguli</td><td></td></tr><tr><td>factum, si aut de captivis quod ipsi opus esse videre-</td><td></td></tr><tr><td>tur, non quod rei publicae, censuisset aut domi rema-</td><td></td></tr><tr><td>nere voluisset, non esse utilia, quia sint flagitiosa,</td><td></td></tr><tr><td>foeda, turpia. Restat quarta pars, quae decore, mode-</td><td>116.1</td></tr><tr><td>ratione, modestia, continentia, temperantia continetur.</td><td></td></tr><tr><td>Potest igitur quicquam utile esse, quod sit huic ta-</td><td></td></tr><tr><td>lium virtutum choro contrarium? Atqui ab Aristippo</td><td></td></tr><tr><td>Cyrenaici atque Annicerii philosophi nominati omne</td><td>5</td></tr><tr><td>bonum in voluptate posuerunt virtutemque censue-</td><td></td></tr><tr><td>runt ob eam rem esse c&lt;on&gt;laudandam, quod effi-</td><td></td></tr><tr><td>ciens esset voluptatis; quibus obsoletis floret Epicu-</td><td></td></tr><tr><td>rus, eiusdem fere adiutor auctorque sententiae. Cum</td><td></td></tr><tr><td>his viris equisque, ut dicitur, si honestatem tueri ac</td><td>10</td></tr><tr><td>retinere sententia est, decertandum est. Nam si non</td><td>117.1</td></tr><tr><td>modo utilitas, sed vita omnis beata corporis firma</td><td></td></tr><tr><td>constitutione eiusque constitutionis spe explorata, ut</td><td></td></tr><tr><td>a Metrodoro scriptum est, continetur, certe haec utili-</td><td></td></tr><tr><td>tas et quidem summa,—sic enim censent—cum ho-</td><td>5</td></tr><tr><td>nestate pugnabit. Nam ubi primum prudentiae locus</td><td></td></tr><tr><td>dabitur? an ut conquirat undique suavitates? Quam </td><td></td></tr><tr><td>miser virtutis famulatus servientis voluptati. Quod</td><td></td></tr><tr><td>autem munus prudentiae? an legere intellegenter vo-</td><td></td></tr><tr><td>luptates? fac nihil isto esse iucundius, quid cogitari</td><td>10</td></tr><tr><td>potest turpius? Iam, qui dolorem summum malum</td><td></td></tr><tr><td>dicat, apud eum quem habet locum fortitudo, quae est</td><td></td></tr><tr><td>dolorum laborumque contemptio? Quamvis enim mul-</td><td></td></tr><tr><td>tis locis dicat Epicurus, sicuti dicit, satis fortiter de</td><td></td></tr><tr><td>dolore, tamen non id spectandum est, quid dicat, sed</td><td>15</td></tr><tr><td>quid consentaneum sit ei dicere, qui bona voluptate</td><td></td></tr><tr><td>terminaverit, mala dolore. Et si illum audiam de con-</td><td></td></tr><tr><td>tinentia et temperantia, dicit ille quidem multa multis</td><td></td></tr><tr><td>locis, sed aqua haeret, ut aiunt. Nam qui potest tem-</td><td></td></tr><tr><td>perantiam laudare is, qui ponat summum bonum in</td><td>20</td></tr><tr><td>voluptate? Est enim temperantia libidinum inimica,</td><td></td></tr><tr><td>libidines autem consectatrices voluptatis. Atque in his</td><td>118.1</td></tr><tr><td>tamen tribus generibus quoquo modo possunt, non</td><td></td></tr><tr><td>incallide tergiversantur. Prudentiam introducunt scien-</td><td></td></tr><tr><td>tiam suppeditantem voluptates, depellentem dolores.</td><td></td></tr><tr><td>Fortitudinem quoque aliquo modo expediunt, cum tra-</td><td>5</td></tr><tr><td>dunt rationem neglegendae mortis, perpetiendi do-</td><td></td></tr><tr><td>loris. Etiam temperantiam inducunt non facillime illi</td><td></td></tr><tr><td>quidem, sed tamen quoquo modo possunt. Dicunt</td><td></td></tr><tr><td>enim voluptatis magnitudinem doloris detractione fi-</td><td></td></tr><tr><td>niri. Iustitia vacillat vel iacet potius omnesque eae</td><td>10</td></tr><tr><td>virtutes, quae in communitate cernuntur et in socie- </td><td></td></tr><tr><td>tate generis humani. Neque enim bonitas nec liberali-</td><td></td></tr><tr><td>tas nec comitas esse potest, non plus quam amicitia, si</td><td></td></tr><tr><td>haec non per se expetantur, sed ad voluptatem utili-</td><td></td></tr><tr><td>tatemve referantur. Conferamus igitur in pauca. Nam</td><td>119.1</td></tr><tr><td>ut utilitatem nullam esse docuimus, quae honestati</td><td></td></tr><tr><td>esset contraria, sic omnem voluptatem dicimus ho-</td><td></td></tr><tr><td>nestati esse contrariam. Quo magis reprehendendos</td><td></td></tr><tr><td>Calliphontem et Dinomachum iudico, qui se diremptu-</td><td>5</td></tr><tr><td>ros controversiam putaverunt, si cum honestate vo-</td><td></td></tr><tr><td>luptatem tamquam cum homine pecudem copulavis-</td><td></td></tr><tr><td>sent. Non recipit istam coniunctionem honestas, asper-</td><td></td></tr><tr><td>natur, repellit. Nec vero finis bonorum et malorum,</td><td></td></tr><tr><td>qui simplex esse debet, ex dissimillimis rebus misceri</td><td>10</td></tr><tr><td>et temperari potest. Sed de hoc—magna enim res</td><td></td></tr><tr><td>est, alio loco pluribus; nunc ad propositum. Quemad-</td><td>120.1</td></tr><tr><td>modum igitur, si quando ea, quae videtur utilitas, ho-</td><td></td></tr><tr><td>nestati repugnat, diiudicanda res sit, satis est supra</td><td></td></tr><tr><td>disputatum. Sin autem speciem utilitatis etiam volup-</td><td></td></tr><tr><td>tas habere dicetur, nulla potest esse ei cum honestate</td><td>5</td></tr><tr><td>coniunctio. Nam, ut tribuamus aliquid voluptati, con-</td><td></td></tr><tr><td>dimenti fortasse non nihil, utilitatis certe nihil ha-</td><td></td></tr><tr><td>bebit. </td><td></td></tr>
        </table>