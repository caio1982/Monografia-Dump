<table>
          <script>targetHit=0;</script>
          <tr><td>  Esto; nihil ex fugitivorum bello aut suspicione belli</td><td>2.5.42.1</td></tr><tr><td>laudis adeptus est, quod neque bellum eius modi neque</td><td></td></tr><tr><td>belli periculum fuit in Sicilia, neque ab isto provisum est ne</td><td></td></tr><tr><td>quod esset; at vero contra bellum praedonum classem</td><td></td></tr><tr><td>habuit ornatam diligentiamque in eo singularem, itaque</td><td>5</td></tr><tr><td>ab isto praeclare defensa provincia est. Sic de bello prae-</td><td></td></tr><tr><td>donum, sic de classe Siciliensi, iudices, dicam ut hoc iam</td><td></td></tr><tr><td>ante confirmem, in hoc uno genere omnis inesse culpas</td><td></td></tr><tr><td>istius maximas avaritiae, maiestatis, dementiae, libidinis,</td><td></td></tr><tr><td>crudelitatis. Haec dum breviter expono, quaeso, ut fecistis</td><td>10</td></tr><tr><td>adhuc, diligenter attendite.  </td><td></td></tr><tr><td>  Rem navalem primum ita dico esse administratam, non</td><td>43.1</td></tr><tr><td>uti provincia defenderetur, sed uti classis nomine pecunia</td><td></td></tr><tr><td>quaereretur. Superiorum praetorum consuetudo cum haec</td><td></td></tr><tr><td>fuisset, ut naves civitatibus certusque numerus nautarum</td><td></td></tr><tr><td>militumque imperaretur, maximae et locupletissimae civitati</td><td>5</td></tr><tr><td>Mamertinae nihil horum imperavisti. Ob hanc rem quid</td><td></td></tr><tr><td>tibi Mamertini clam pecuniae dederint, post, si videbitur,</td><td></td></tr><tr><td>ex ipsorum litteris testibusque quaeremus. Navem vero</td><td>44.1</td></tr><tr><td>cybaeam maximam triremis instar, [pulcherrimam atque</td><td></td></tr><tr><td>ornatissimam cybaeam,] palam aedificatam sumptu publico</td><td></td></tr><tr><td>tuo nomine, publice, sciente tota Sicilia, per magistratum</td><td></td></tr><tr><td>senatumque Mamertinum tibi datam donatamque esse dico.</td><td>5</td></tr><tr><td>Haec navis onusta praeda Siciliensi, cum ipsa quoque</td><td></td></tr><tr><td>esset ex praeda, simul cum ipse decederet, adpulsa Veliam</td><td></td></tr><tr><td>est cum plurimis rebus, et iis quas iste Romam mittere cum</td><td></td></tr><tr><td>ceteris furtis noluit, quod erant clarissimae maximeque eum</td><td></td></tr><tr><td>delectabant. Eam navem nuper egomet vidi Veliae multique</td><td>10</td></tr><tr><td>alii viderunt, pulcherrimam atque ornatissimam, iudices:</td><td></td></tr><tr><td>quae quidem omnibus qui eam aspexerant prospectare iam</td><td></td></tr><tr><td>exsilium atque explorare fugam domini videbatur. </td><td></td></tr>
        </table>