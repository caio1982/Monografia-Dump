<table>
          <script>targetHit=0;</script>
          <tr class="title first  date"><td>xvii Kal<span class="snum">.</span> Quint<span class="snum">.</span> <span class="snum">47</span></td><td></td></tr><tr class="title last  "><td>TULLIUS S. D. TERENTIAE SUAE</td><td></td></tr><tr><td>S. v. b. e. v. </td><td>14.11.1.1</td></tr><tr><td>  Tullia nostra venit ad me prid. Id. Iun. cuius summa</td><td></td></tr><tr><td>virtute et singulari humanitate graviore etiam sum dolore</td><td></td></tr><tr><td>adfectus nostra factum esse neglegentia ut longe alia in</td><td></td></tr><tr><td>fortuna esset atque eius pietas ac dignitas postulabat. </td><td>5</td></tr><tr><td>  Nobis erat in animo Ciceronem ad Caesarem mittere et</td><td></td></tr><tr><td>cum eo Cn. Sallustium. si profectus erit, faciam te certiorem.</td><td></td></tr><tr><td>valetudinem tuam cura diligenter. </td><td></td></tr><tr><td>  Vale.</td><td></td></tr><tr><td> XVII Kal. Quint.</td><td>10</td></tr>
        </table>