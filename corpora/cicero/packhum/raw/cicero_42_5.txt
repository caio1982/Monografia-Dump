<table>
          <script>targetHit=0;</script>
          <tr><td>  Ab effectis rebus hoc modo: Cum mulier viro in</td><td>23.1</td></tr><tr><td>manum convenit, omnia quae mulieris fuerunt viri</td><td></td></tr><tr><td>fiunt dotis nomine. </td><td></td></tr><tr><td>  Ex comparatione autem omnia valent quae sunt</td><td></td></tr><tr><td>huius modi: Quod in re maiore valet valeat in</td><td>5</td></tr><tr><td>minore, ut si in urbe fines non reguntur, nec aqua</td><td></td></tr><tr><td>in urbe arceatur. Item contra: Quod in minore</td><td></td></tr><tr><td>valet, valeat in maiore. Licet idem exemplum</td><td></td></tr><tr><td>convertere. Item: Quod in re pari valet valeat in</td><td></td></tr><tr><td>hac quae par est; ut: Quoniam usus auctoritas</td><td>10</td></tr><tr><td>fundi biennium est, sit etiam aedium. At in lege</td><td></td></tr><tr><td>aedes non appellantur et sunt ceterarum rerum</td><td></td></tr><tr><td>omnium quarum annuus est usus. Valeat aequitas,</td><td></td></tr><tr><td>quae paribus in causis paria iura desiderat. </td><td></td></tr><tr><td>  Quae autem assumuntur extrinsecus, ea maxime</td><td>24.1</td></tr><tr><td>ex auctoritate ducuntur. Itaque Graeci talis argu-</td><td></td></tr><tr><td>mentationes ἀτέχνους vocant, id est artis expertis,</td><td></td></tr><tr><td>ut si ita respondeas: Quoniam P. Scaevola id solum</td><td></td></tr><tr><td>esse ambitus aedium dixerit, quod parietis com-</td><td>5</td></tr><tr><td>munis tegendi causa tectum proiceretur, ex quo </td><td></td></tr><tr><td>tecto in eius aedis qui protexisset aqua deflueret,</td><td></td></tr><tr><td>id ambitus videri. </td><td></td></tr><tr><td>  His igitur locis qui sunt expositi ad omne argu-</td><td>25.1</td></tr><tr><td>mentum reperiendum tamquam elementis quibus-</td><td></td></tr><tr><td>dam significatio et demonstratio datur. Utrum</td><td></td></tr><tr><td>igitur hactenus satis est? Tibi quidem tam acuto et</td><td></td></tr><tr><td>tam occupato puto. Sed quoniam avidum homi-</td><td>5</td></tr><tr><td>nem ad has discendi epulas recepi, sic accipiam, ut</td><td></td></tr><tr><td>reliquiarum sit potius aliquid quam te hinc patiar</td><td></td></tr><tr><td>non satiatum discedere. Quando ergo unus quisque</td><td>26.1</td></tr><tr><td>eorum locorum quos exposui sua quaedam habet</td><td></td></tr><tr><td>membra, ea quam subtilissime persequamur. </td><td></td></tr>
        </table>