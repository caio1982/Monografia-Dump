<table>
          <script>targetHit=0;</script>
          <tr><td>  Omnium autem perturbationum fontem esse dicunt</td><td>4.22.1</td></tr><tr><td>intemperantiam, quae est [a] tota mente a recta ra-</td><td></td></tr><tr><td>tione defectio sic aversa a praescriptione rationis, ut</td><td></td></tr><tr><td>nullo modo adpetitiones animi nec regi nec contineri</td><td></td></tr><tr><td>queant. quem ad modum igitur temperantia sedat ad-</td><td>5</td></tr><tr><td>petitiones et efficit, ut eae rectae rationi pareant, con-</td><td></td></tr><tr><td>servatque considerata iudicia mentis, sic huic inimica </td><td></td></tr><tr><td>intemperantia omnem animi statum inflammat contur-</td><td></td></tr><tr><td>bat incitat, itaque et aegritudines et metus et reliquae</td><td></td></tr><tr><td>perturbationes omnes gignuntur ex ea. </td><td>10</td></tr><tr><td>  Quem ad modum, cum sanguis corruptus est aut</td><td>23.1</td></tr><tr><td>pituita redundat aut bilis, in corpore morbi aegro-</td><td></td></tr><tr><td>tationesque nascuntur, sic pravarum opinionum con-</td><td></td></tr><tr><td>turbatio et ipsarum inter se repugnantia sanitate spo-</td><td></td></tr><tr><td>liat animum morbisque perturbat; ex perturbationi-</td><td>5</td></tr><tr><td>bus autem primum morbi conficiuntur, quae vocant</td><td></td></tr><tr><td>illi νοσήματα, eaque quae sunt eis morbis contraria,</td><td></td></tr><tr><td>quae habent ad res certas vitiosam offensionem</td><td></td></tr><tr><td>atque fastidium, deinde aegrotationes, quae appel-</td><td></td></tr><tr><td>lantur a Stoicis ἀρρωστήματα, isque item oppositae</td><td>10</td></tr><tr><td>contrariae offensiones. hoc loco nimium operae consu-</td><td></td></tr><tr><td>mitur a Stoicis, maxime a Chrysippo, dum morbis cor-</td><td></td></tr><tr><td>porum comparatur morborum animi similitudo; qua</td><td></td></tr><tr><td>oratione praetermissa minime necessaria ea, quae rem</td><td></td></tr><tr><td>continent, pertractemus. intellegatur igitur perturba-</td><td>24.1</td></tr><tr><td>tionem iactantibus se opinionibus inconstanter et tur-</td><td></td></tr><tr><td>bide in motu esse semper; cum autem hic fervor con-</td><td></td></tr><tr><td>citatioque animi inveteraverit et tamquam in venis me-</td><td></td></tr><tr><td>dullisque insederit, tum existet et morbus et aegrota-</td><td>5</td></tr><tr><td>tio et offensiones eae, quae sunt eis morbis aegrotatio-</td><td></td></tr><tr><td>nibusque contrariae. Haec, quae dico, cogitatione inter</td><td></td></tr><tr><td>se differunt, re quidem copulata sunt, eaque oriuntur</td><td></td></tr><tr><td>ex libidine et ex laetitia. nam cum est concupita pe- </td><td></td></tr><tr><td>cunia nec adhibita continuo ratio quasi quaedam Socra-</td><td>10</td></tr><tr><td>tica medicina, quae sanaret eam cupiditatem, perma-</td><td></td></tr><tr><td>nat in venas et inhaeret in visceribus illud malum, exi-</td><td></td></tr><tr><td>stitque morbus et aegrotatio, quae evelli inveterata non</td><td></td></tr><tr><td>possunt, eique morbo nomen est avaritia; similiterque</td><td>25.1</td></tr><tr><td>ceteri morbi, ut gloriae cupiditas, ut mulierositas,</td><td></td></tr><tr><td>ut ita appellem eam quae Graece φιλογυνία dicitur,</td><td></td></tr><tr><td>ceterique similiter morbi aegrotationesque nascuntur.</td><td></td></tr><tr><td>quae autem sunt his contraria, ea nasci putantur a</td><td>5</td></tr><tr><td>metu, ut odium mulierum, quale in μισογύνῳ Atili est,</td><td></td></tr><tr><td>ut in hominum universum genus, quod accepimus de</td><td></td></tr><tr><td>Timone qui μισάνθρωπος appellatur, ut inhospitali-</td><td></td></tr><tr><td>tas est: quae omnes aegrotationes animi ex quodam</td><td></td></tr><tr><td>metu nascuntur earum rerum quas fugiunt et oderunt.</td><td>10</td></tr><tr><td>definiunt autem animi aegrotationem opinationem</td><td>26.1</td></tr><tr><td>vehementem de re non expetenda, tamquam valde ex-</td><td></td></tr><tr><td>petenda sit, inhaerentem et penitus insitam. quod au-</td><td></td></tr><tr><td>tem nascitur ex offensione, ita definiunt: opinionem</td><td></td></tr><tr><td>vehementem de re non fugienda inhaerentem et peni-</td><td>5</td></tr><tr><td>tus insitam tamquam fugienda; haec autem opinatio</td><td></td></tr><tr><td>est iudicatio se scire, quod nesciat. aegrotationi autem</td><td></td></tr><tr><td>talia quaedam subiecta sunt: avaritia, ambitio, mu-</td><td></td></tr><tr><td>lierositas, pervicacia, ligurritio, vinulentia, cuppedia,</td><td></td></tr><tr><td>et si qua similia. est autem avaritia opinatio vehemens</td><td>10</td></tr><tr><td>de pecunia, quasi valde expetenda sit, inhaerens et pe-</td><td></td></tr><tr><td>nitus insita, similisque est eiusdem generis definitio</td><td></td></tr><tr><td>reliquarum. offensionum autem definitiones sunt eius </td><td>27.1</td></tr><tr><td>modi, ut inhospitalitas sit opinio vehemens valde fu-</td><td></td></tr><tr><td>giendum esse hospitem, eaque inhaerens et penitus in-</td><td></td></tr><tr><td>sita; similiterque definitur et mulierum odium, ut Hip-</td><td></td></tr><tr><td>polyti, et, ut Timonis, generis humani. </td><td>5</td></tr>
        </table>