<table>
          <script>targetHit=0;</script>
          <tr><td>  Cum idem placuisset illis, tum in pratulo propter</td><td>24.7</td></tr><tr><td>Platonis statuam consedimus. </td><td></td></tr><tr><td>  Hic ego: laudare igitur eloquentiam et quanta vis sit</td><td>25.1</td></tr><tr><td>eius expromere quantamque eis, qui sint eam consecuti,</td><td></td></tr><tr><td>dignitatem afferat, neque propositum nobis est hoc loco</td><td></td></tr><tr><td>neque necessarium. hoc vero sine ulla dubitatione con- </td><td></td></tr><tr><td>firmaverim, sive illa arte pariatur aliqua sive exercitatione</td><td>5</td></tr><tr><td>quadam sive natura, rem unam esse omnium difficillu-</td><td></td></tr><tr><td>mam. quibus enim ex quinque rebus constare dicitur,</td><td></td></tr><tr><td>earum una quaeque est ars ipsa magna per sese. quare</td><td></td></tr><tr><td>quinque artium concursus maxumarum quantam vim</td><td></td></tr><tr><td>quantamque difficultatem habeat existimari potest. testis</td><td>26.1</td></tr><tr><td>est Graecia, quae cum eloquentiae studio sit incensa iam-</td><td></td></tr><tr><td>diuque excellat in ea praestetque ceteris, tamen omnis</td><td></td></tr><tr><td>artes vetustiores habet et multo ante non inventas solum,</td><td></td></tr><tr><td>sed etiam perfectas, quam haec est a Graecis elaborata</td><td>5</td></tr><tr><td>dicendi vis atque copia. in quam cum intueor, maxime</td><td></td></tr><tr><td>mihi occurrunt, Attice, et quasi lucent Athenae tuae, qua</td><td></td></tr><tr><td>in urbe primum se orator extulit primumque etiam monu-</td><td></td></tr><tr><td>mentis et litteris oratio est coepta mandari. tamen ante</td><td>27.1</td></tr><tr><td>Periclem, cuius scripta quaedam feruntur, et Thucy-</td><td></td></tr><tr><td>didem, qui non nascentibus Athenis sed iam adultis fu-</td><td></td></tr><tr><td>erunt, littera nulla est, quae quidem ornatum aliquem</td><td></td></tr><tr><td>habeat et oratoris esse videatur. quamquam opinio est</td><td>5</td></tr><tr><td>et eum, qui multis annis ante hos fuerit, Pisistratum et</td><td></td></tr><tr><td>paulo seniorem etiam Solonem posteaque Clisthenem</td><td></td></tr><tr><td>multum, ut temporibus illis, valuisse dicendo. post hanc</td><td>28.1</td></tr><tr><td>aetatem aliquot annis, ut ex Attici monumentis potest</td><td></td></tr><tr><td>perspici, Themistocles fuit, quem constat cum prudentia</td><td></td></tr><tr><td>tum etiam eloquentia praestitisse; post Pericles, qui cum</td><td></td></tr><tr><td>floreret omni genere virtutis, hac tamen fuit laude claris-</td><td>5</td></tr><tr><td>sumus. Cleonem etiam temporibus illis turbulentum illum</td><td></td></tr><tr><td>quidem civem, sed tamen eloquentem constat fuisse.</td><td></td></tr><tr><td>huic aetati suppares Alcibiades Critias Theramenes;</td><td>29.1</td></tr><tr><td>quibus temporibus quod dicendi genus viguerit ex </td><td></td></tr><tr><td>Thucydidi scriptis, qui ipse tum fuit, intellegi maxume</td><td></td></tr><tr><td>potest. grandes erant verbis, crebri sententiis, compres-</td><td></td></tr><tr><td>sione rerum breves et ob eam ipsam causam interdum</td><td>5</td></tr><tr><td>subobscuri. sed ut intellectum est quantam vim haberet</td><td>30.1</td></tr><tr><td>accurata et facta quodam modo oratio, tum etiam ma-</td><td></td></tr><tr><td>gistri dicendi multi subito exstiterunt. tum Leontinus</td><td></td></tr><tr><td>Gorgias, Thrasymachus Calchedonius, Protagoras Ab-</td><td></td></tr><tr><td>derites, Prodicus Ceius, Hippias Eleius in honore magno</td><td>5</td></tr><tr><td>fuit; aliique multi temporibus eisdem docere se profite-</td><td></td></tr><tr><td>bantur adrogantibus sane verbis, quemadmodum causa</td><td></td></tr><tr><td>inferior—ita enim loquebantur—dicendo fieri superior</td><td></td></tr><tr><td>posset. his opposuit sese Socrates, qui subtilitate quadam</td><td>31.1</td></tr><tr><td>disputandi refellere eorum instituta solebat * verbis.</td><td></td></tr><tr><td>huius ex uberrumis sermonibus exstiterunt doctissumi</td><td></td></tr><tr><td>viri; primumque tum philosophia non illa de natura, quae</td><td></td></tr><tr><td>fuerat antiquior, sed haec, in qua de bonis rebus et malis</td><td>5</td></tr><tr><td>deque hominum vita et moribus disputatur, inventa dici-</td><td></td></tr><tr><td>tur. quod quoniam genus ab hoc quod proposuimus ab-</td><td></td></tr><tr><td>horret, philosophos aliud in tempus reiciamus; ad ora-</td><td></td></tr><tr><td>tores, a quibus digressi sumus, revertamur. exstitit igi-</td><td>32.1</td></tr><tr><td>tur iam senibus illis quos paulo ante diximus Isocrates,</td><td></td></tr><tr><td>cuius domus cunctae Graeciae quasi ludus quidam pa-</td><td></td></tr><tr><td>tuit atque officina dicendi; magnus orator et perfectus</td><td></td></tr><tr><td>magister, quamquam forensi luce caruit intraque parietes</td><td>5</td></tr><tr><td>aluit eam gloriam, quam nemo meo quidem iudicio est </td><td></td></tr><tr><td>postea consecutus. is et ipse scripsit multa praeclare et</td><td></td></tr><tr><td>docuit alios; et cum cetera melius quam superiores, tum</td><td></td></tr><tr><td>primus intellexit etiam in soluta oratione, dum versum</td><td></td></tr><tr><td>effugeres, modum tamen et numerum quendam oportere</td><td>10</td></tr><tr><td>servari. ante hunc enim verborum quasi structura et</td><td>33.1</td></tr><tr><td>quaedam ad numerum conclusio nulla erat; aut, si quan-</td><td></td></tr><tr><td>do erat, non apparebat eam dedita opera esse quaesi-</td><td></td></tr><tr><td>tam—quae forsitan laus sit—; verum tamen natura ma-</td><td></td></tr><tr><td>gis tum casuque nonnunquam, &lt;quam&gt; aut ratione</td><td>5</td></tr><tr><td>aliqua aut ulla observatione fiebat. ipsa enim natura cir-</td><td>34.1</td></tr><tr><td>cumscriptione quadam verborum comprehendit conclu-</td><td></td></tr><tr><td>ditque sententiam, quae cum aptis constricta verbis est,</td><td></td></tr><tr><td>cadit etiam plerumque numerose. nam et aures ipsae</td><td></td></tr><tr><td>quid plenum, quid inane sit iudicant et spiritu quasi</td><td>5</td></tr><tr><td>necessitate aliqua verborum comprensio terminatur; in</td><td></td></tr><tr><td>quo non modo defici, sed etiam laborare turpe est. tum</td><td>35.1</td></tr><tr><td>fuit Lysias ipse quidem in causis forensibus non versa-</td><td></td></tr><tr><td>tus, sed egregie subtilis scriptor atque elegans, quem iam</td><td></td></tr><tr><td>prope audeas oratorem perfectum dicere. nam plane qui-</td><td></td></tr><tr><td>dem perfectum et quoi nihil admodum desit Demosthenem</td><td>5</td></tr><tr><td>facile dixeris. nihil acute inveniri potuit in eis causis quas</td><td></td></tr><tr><td>scripsit, nihil, ut ita dicam, subdole, nihil versute, quod</td><td></td></tr><tr><td>ille non viderit; nihil subtiliter dici, nihil presse, nihil</td><td></td></tr><tr><td>enucleate, quo fieri possit aliquid limatius; nihil contra</td><td></td></tr><tr><td>grande, nihil incitatum, nihil ornatum vel verborum</td><td>10</td></tr><tr><td>gravitate vel sententiarum, quo quicquam esset elatius.</td><td></td></tr><tr><td>huic Hyperides proxumus et Aeschines fuit et Lycurgus</td><td>36.1</td></tr><tr><td>et Dinarchus et is, cuius nulla exstant scripta, Demades </td><td></td></tr><tr><td>aliique plures. haec enim aetas effudit hanc copiam; et,</td><td></td></tr><tr><td>ut opinio mea fert, sucus ille et sanguis incorruptus us-</td><td></td></tr><tr><td>que ad hanc aetatem oratorum fuit, in qua naturalis</td><td>5</td></tr><tr><td>inesset, non fucatus nitor. Phalereus enim successit eis</td><td>37.1</td></tr><tr><td>senibus adulescens eruditissimus ille quidem horum om-</td><td></td></tr><tr><td>nium, sed non tam armis institutus quam palaestra. ita-</td><td></td></tr><tr><td>que delectabat magis Atheniensis quam inflammabat.</td><td></td></tr><tr><td>processerat enim in solem et pulverem non ut e militari</td><td>5</td></tr><tr><td>tabernaculo, sed ut e Theophrasti doctissumi hominis</td><td></td></tr><tr><td>umbraculis. hic primus inflexit orationem et eam mollem</td><td>38.1</td></tr><tr><td>teneramque reddidit et suavis, sicut fuit, videri maluit</td><td></td></tr><tr><td>quam gravis, sed suavitate ea, qua perfunderet animos,</td><td></td></tr><tr><td>non qua perfringeret; [et] tantum ut memoriam concin-</td><td></td></tr><tr><td>nitatis suae, non, quemadmodum de Pericle scripsit</td><td>5</td></tr><tr><td>Eupolis, cum delectatione aculeos etiam relinqueret in</td><td></td></tr><tr><td>animis eorum, a quibus esset auditus. </td><td></td></tr>
        </table>