<table>
          <script>targetHit=0;</script>
          <tr><td>  Si haec non ad civis Romanos, non ad aliquos amicos</td><td>2.5.171.1</td></tr><tr><td>nostrae civitatis, non ad eos qui populi Romani nomen</td><td></td></tr><tr><td>audissent, denique si non ad homines verum ad bestias,</td><td></td></tr><tr><td>aut etiam, ut longius progrediar, si in aliqua desertissima</td><td></td></tr><tr><td>solitudine ad saxa et ad scopulos haec conqueri ac deplo-</td><td>5</td></tr><tr><td>rare vellem, tamen omnia muta atque inanima tanta et</td><td></td></tr><tr><td>tam indigna rerum acerbitate commoverentur. Nunc vero</td><td></td></tr><tr><td>cum loquar apud senatores populi Romani, legum et iudi-</td><td></td></tr><tr><td>ciorum et iuris auctores, timere non debeo ne non unus</td><td></td></tr><tr><td>iste civis Romanus illa cruce dignus, ceteri omnes simili</td><td>10</td></tr><tr><td>periculo indignissimi iudicentur. Paulo ante, iudices,</td><td>172.1</td></tr><tr><td>lacrimas in morte misera atque indigna nauarchorum non</td><td></td></tr><tr><td>tenebamus, et recte ac merito sociorum innocentium</td><td></td></tr><tr><td>miseria commovebamur: quid nunc in nostro sanguine</td><td></td></tr><tr><td>tandem facere debemus? Nam civium Romanorum</td><td>5</td></tr><tr><td>omnium sanguis coniunctus existimandus est, quoniam et</td><td></td></tr><tr><td>salutis omnium ratio et veritas postulat. Omnes hoc loco</td><td></td></tr><tr><td>cives Romani, et qui adsunt et qui ubique sunt, vestram</td><td></td></tr><tr><td>severitatem desiderant, vestram fidem implorant, vestrum</td><td></td></tr><tr><td>auxilium requirunt; omnia sua iura commoda auxilia,</td><td>10</td></tr><tr><td>totam denique libertatem in vestris sententiis versari arbi-</td><td></td></tr><tr><td>trantur. A me tametsi satis habent, tamen, si res aliter</td><td>173.1</td></tr><tr><td>acciderit, plus habebunt fortasse quam postulant. Nam si</td><td></td></tr><tr><td>qua vis istum de vestra severitate eripuerit, id quod neque</td><td></td></tr><tr><td>metuo, iudices, neque ullo modo fieri posse video,—sed si</td><td></td></tr><tr><td>in hoc me ratio fefellerit, Siculi causam suam perisse que-</td><td>5</td></tr><tr><td>rentur et mecum pariter moleste ferent, populus quidem</td><td></td></tr><tr><td>Romanus brevi, quoniam mihi potestatem apud se agendi</td><td></td></tr><tr><td>dedit, ius suum me agente suis suffragiis ante Kalendas</td><td></td></tr><tr><td>Februarias recuperabit. Ac si de mea gloria atque ampli-</td><td></td></tr><tr><td>tudine quaeritis, iudices, non est alienum meis rationibus </td><td>10</td></tr><tr><td>istum mihi ex hoc iudicio ereptum ad illud populi Romani</td><td></td></tr><tr><td>iudicium reservari. Splendida est illa causa, probabilis</td><td></td></tr><tr><td>mihi et facilis, populo grata atque iucunda; denique si</td><td></td></tr><tr><td>videor hic, id quod ego non quaesivi, de uno isto voluisse</td><td></td></tr><tr><td>crescere, isto absoluto, quod sine multorum scelere fieri</td><td>15</td></tr><tr><td>non potest, de multis mihi crescere licebit. </td><td></td></tr>
        </table>