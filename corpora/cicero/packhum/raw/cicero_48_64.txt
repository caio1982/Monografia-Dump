<table>
          <script>targetHit=0;</script>
          <tr><td>  Sed ex hoc primum error tollendus est, ne quis sequi</td><td>3.22.10</td></tr><tr><td>existimet, ut duo sint ultima bonorum. etenim, si cui</td><td></td></tr><tr><td>propositum sit conliniare hastam aliquo aut sagittam,</td><td></td></tr><tr><td>sicut nos ultimum in bonis dicimus, [sic illi facere om-</td><td></td></tr><tr><td>nia, quae possit, ut conliniet] huic in eius modi simili- </td><td></td></tr><tr><td>tudine omnia sint facienda, ut conliniet, et tamen, ut</td><td>15</td></tr><tr><td>omnia faciat, quo propositum adsequatur, sit hoc quasi</td><td></td></tr><tr><td>ultimum, quale nos summum in vita bonum dicimus,</td><td></td></tr><tr><td>illud autem, ut feriat, quasi seligendum, non expeten-</td><td></td></tr><tr><td>dum. </td><td></td></tr><tr><td>  Cum autem omnia officia a principiis naturae profi-</td><td>23.1</td></tr><tr><td>ciscantur, ab isdem necesse est proficisci ipsam sapien-</td><td></td></tr><tr><td>tiam. sed quem ad modum saepe fit, ut is, qui com-</td><td></td></tr><tr><td>mendatus sit alicui, pluris eum faciat, cui commendatus</td><td></td></tr><tr><td>sit, quam illum, a quo, sic minime mirum est primo</td><td>5</td></tr><tr><td>nos sapientiae commendari ab initiis naturae, post autem</td><td></td></tr><tr><td>ipsam sapientiam nobis cariorem fieri, quam illa sint,</td><td></td></tr><tr><td>a quibus ad hanc venerimus. atque ut membra nobis</td><td></td></tr><tr><td>ita data sunt, ut ad quandam rationem vivendi data</td><td></td></tr><tr><td>esse appareant, sic appetitio animi, quae ὁρμή Graece</td><td>10</td></tr><tr><td>vocatur, non ad quodvis genus vitae, sed ad quandam</td><td></td></tr><tr><td>formam vivendi videtur data, itemque et ratio et per-</td><td></td></tr><tr><td>fecta ratio. ut enim histrioni actio, saltatori motus non</td><td>24.1</td></tr><tr><td>quivis, sed certus quidam est datus, sic vita agenda est</td><td></td></tr><tr><td>certo genere quodam, non quolibet; quod genus con-</td><td></td></tr><tr><td>veniens consentaneumque dicimus. nec enim guber-</td><td></td></tr><tr><td>nationi aut medicinae similem sapientiam esse arbitra-</td><td>5</td></tr><tr><td>mur, sed actioni illi potius, quam modo dixi, et salta-</td><td></td></tr><tr><td>tioni, ut in ipsa insit, non foris petatur extremum, id</td><td></td></tr><tr><td>est artis effectio. et tamen est etiam aliqua cum his</td><td></td></tr><tr><td>ipsis artibus sapientiae dissimilitudo, propterea quod</td><td></td></tr><tr><td>in illis quae recte facta sunt non continent tamen om-</td><td>10</td></tr><tr><td>nes partes, e quibus constant; quae autem nos aut recta</td><td></td></tr><tr><td>aut recte facta dicamus, si placet, illi autem appellant</td><td></td></tr><tr><td>κατορθώματα, omnes numeros virtutis continent. sola</td><td></td></tr><tr><td>enim sapientia in se tota conversa est, quod idem in</td><td></td></tr><tr><td>ceteris artibus non fit. Inscite autem medicinae et gu-</td><td>25.1</td></tr><tr><td>bernationis ultimum cum ultimo sapientiae comparatur. </td><td></td></tr><tr><td>sapientia enim et animi magnitudinem complectitur et</td><td></td></tr><tr><td>iustitiam, et ut omnia, quae homini accidant, infra se</td><td></td></tr><tr><td>esse iudicet, quod idem ceteris artibus non contingit.</td><td>5</td></tr><tr><td>tenere autem virtutes eas ipsas, quarum modo feci men-</td><td></td></tr><tr><td>tionem, nemo poterit, nisi statuerit nihil esse, quod inter-</td><td></td></tr><tr><td>sit aut differat aliud ab alio, praeter honesta et turpia. </td><td></td></tr>
        </table>