<table>
          <script>targetHit=0;</script>
          <tr><td>  Sed ut, unde huc digressa est, eodem redeat ora-</td><td>1.109.1</td></tr><tr><td>tio: si nihil queam disputare, quam ob rem quidque</td><td></td></tr><tr><td>fiat, et tantum modo fieri ea, quae commemoravi, do-</td><td></td></tr><tr><td>ceam, parumne Epicuro Carneadive respondeam? Quid,</td><td></td></tr><tr><td>si etiam ratio exstat artificiosae praesensionis facilis, </td><td>5</td></tr><tr><td>divinae autem paulo obscurior? Quae enim extis, quae</td><td></td></tr><tr><td>fulgoribus, quae portentis, quae astris praesentiuntur,</td><td></td></tr><tr><td>haec notata sunt observatione diuturna. Adfert autem</td><td></td></tr><tr><td>vetustas omnibus in rebus longinqua observatione in-</td><td></td></tr><tr><td>credibilem scientiam; quae potest esse etiam sine motu</td><td>10</td></tr><tr><td>atque inpulsu deorum, cum, quid ex quoque eveniat,</td><td></td></tr><tr><td>et quid quamque rem significet, crebra animadversione</td><td></td></tr><tr><td>perspectum est. Altera divinatio est naturalis, ut</td><td>110.1</td></tr><tr><td>ante dixi; quae physica disputandi subtilitate referenda</td><td></td></tr><tr><td>est ad naturam deorum, a qua, ut doctissimis sapien-</td><td></td></tr><tr><td>tissimisque placuit, haustos animos et libatos habe-</td><td></td></tr><tr><td>mus; cumque omnia completa et referta sint aeterno</td><td>5</td></tr><tr><td>sensu et mente divina, necesse est cognatione divino-</td><td></td></tr><tr><td>rum animorum animos humanos commoveri. Sed vigi-</td><td></td></tr><tr><td>lantes animi vitae necessitatibus serviunt diiungunt-</td><td></td></tr><tr><td>que se a societate divina vinclis corporis inpediti.</td><td></td></tr><tr><td>Rarum est quoddam genus eorum, qui se a corpore</td><td>111.1</td></tr><tr><td>avocent et ad divinarum rerum cognitionem cura omni</td><td></td></tr><tr><td>studioque rapiantur. Horum sunt auguria non divini</td><td></td></tr><tr><td>impetus, sed rationis humanae; nam et natura futura</td><td></td></tr><tr><td>praesentiunt, ut aquarum eluviones et deflagrationem</td><td>5</td></tr><tr><td>futuram aliquando caeli atque terrarum; alii autem</td><td></td></tr><tr><td>in re publica exercitati, ut de Atheniensi Solone ac-</td><td></td></tr><tr><td>cepimus, orientem tyrannidem multo ante prospiciunt;</td><td></td></tr><tr><td>quos prudentes possumus dicere, id est providentes,</td><td></td></tr><tr><td>divinos nullo modo possumus, non plus quam Mile-</td><td>10</td></tr><tr><td>sium Thalem, qui, ut obiurgatores suos convinceret</td><td></td></tr><tr><td>ostenderetque etiam philosophum, si ei commodum</td><td></td></tr><tr><td>esset, pecuniam facere posse, omnem oleam, ante quam</td><td></td></tr><tr><td>florere coepisset, in agro Milesio coëmisse dicitur. Ani-</td><td>112.1</td></tr><tr><td>madverterat fortasse quadam scientia olearum uber-</td><td></td></tr><tr><td>tatem fore. Et quidem idem primus defectionem so-</td><td></td></tr><tr><td>lis, quae Astyage regnante facta est, praedixisse fertur. </td><td></td></tr>
        </table>