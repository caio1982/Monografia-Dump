<table>
          <script>targetHit=0;</script>
          <tr><td>  Illud iam est iudicii, quo quaque in causa genere</td><td>58.1</td></tr><tr><td>utamur augendi. In illis enim causis quae ad delecta-</td><td></td></tr><tr><td>tionem exornantur ei loci tractandi sunt qui movere</td><td></td></tr><tr><td>possunt exspectationem, admirationem, voluptatem;</td><td></td></tr><tr><td>in cohortationibus autem bonorum ac malorum</td><td>5</td></tr><tr><td>enumerationes et exempla valent plurimum. In</td><td></td></tr><tr><td>iudiciis accusatori fere quae ad iracundiam, reo</td><td></td></tr><tr><td>plerumque quae ad misericordiam pertinent; non-</td><td></td></tr><tr><td>numquam tamen accusator misericordiam movere</td><td></td></tr><tr><td>debet et defensor iracundiam. </td><td>10</td></tr><tr><td>  Enumeratio reliqua est, nonnumquam laudatori,</td><td>59.1</td></tr><tr><td>suasori non saepe, accusatori saepius quam reo</td><td></td></tr><tr><td>necessaria. Huius tempora duo sunt, si aut memoriae</td><td></td></tr><tr><td>diffidas eorum apud quos agas vel intervallo temporis</td><td></td></tr><tr><td>vel longitudine orationis, aut frequentatis firma-</td><td>5</td></tr><tr><td>mentis orationis et breviter expositis vim est habitura </td><td></td></tr><tr><td>causa maiorem. Et reo rarius utendum est, quod</td><td>60.1</td></tr><tr><td>ponenda sunt contraria, quorum dissolutio in brevi-</td><td></td></tr><tr><td>tate lucebit, aculei pungent. Sed erit in enumera-</td><td></td></tr><tr><td>tione vitandum ne ostentatio memoriae suscepta</td><td></td></tr><tr><td>videatur esse puerilis. Id effugiet qui non omnia</td><td>5</td></tr><tr><td>minima repetet sed brevia singula attingens pondera</td><td></td></tr><tr><td>rerum ipsa comprehendet. </td><td></td></tr><tr><td>  C.F. Quoniam et de ipso oratore et de</td><td>61.1</td></tr><tr><td>oratione dixisti, expone eum mihi nunc quem ex</td><td></td></tr><tr><td>tribus extremum proposuisti, quaestionis locum. </td><td></td></tr><tr><td>  C.P. Duo sunt, ut initio dixi, quaestionum genera,</td><td></td></tr><tr><td>quorum alterum finitum temporibus et personis,</td><td>5</td></tr><tr><td>causam appello, alterum infinitum nullis neque</td><td></td></tr><tr><td>personis neque temporibus notatum propositum</td><td></td></tr><tr><td>voco. Sed est consultatio quasi pars causae quaedam</td><td></td></tr><tr><td>et controversiae: inest enim infinitum in definito, et</td><td></td></tr><tr><td>ad illud tamen referuntur omnia. Quam ob rem prius</td><td>62.1</td></tr><tr><td>de proposito dicamus, cuius genera sunt duo—cog-</td><td></td></tr><tr><td>nitionis alterum; eius scientia est finis, ut verine</td><td></td></tr><tr><td>sint sensus: alterum actionis, quod refertur ad</td><td></td></tr><tr><td>efficiendum quid, ut si quaeratur quibus officiis</td><td>5</td></tr><tr><td>amicitia colenda sit. Rursus superioris genera sunt</td><td></td></tr><tr><td>tria: sit necne, quid sit, quale sit. Sit necne, ut </td><td></td></tr><tr><td>ius in naturane sit an in more; quid autem sit,</td><td></td></tr><tr><td>sitne ius id quod maiori parti sit utile; quale autem</td><td></td></tr><tr><td>sit, iuste vivere sit necne utile. Actionis autem duo</td><td>63.1</td></tr><tr><td>sunt genera—unum ad persequendum aliquid aut</td><td></td></tr><tr><td>declinandum, ut quibus rebus adipisci gloriam possis</td><td></td></tr><tr><td>aut quomodo invidia vitetur, alterum quod ad ali-</td><td></td></tr><tr><td>quod commodum usumque refertur, ut quemadmo-</td><td>5</td></tr><tr><td>dum sit respublica administranda aut quemadmodum</td><td></td></tr><tr><td>in paupertate vivendum. Rursus autem ex cog-</td><td>64.1</td></tr><tr><td>nitionis consultatione, ubi sit necne sit aut fuerit</td><td></td></tr><tr><td>futurumve sit quaeritur, unum genus est quaestionis,</td><td></td></tr><tr><td>possitne aliquid effici? ut cum quaeritur, ecquisnam</td><td></td></tr><tr><td>perfecte sapiens esse possit? alterum, quemad-</td><td>5</td></tr><tr><td>modum quidque fiat, ut quonam pacto virtus pariatur,</td><td></td></tr><tr><td>naturane an ratione an usu? Cuius generis sunt</td><td></td></tr><tr><td>omnes in quibus, ut in obscuris naturalibusque</td><td></td></tr><tr><td>quaestionibus, causae rationesque rerum explicantur.</td><td></td></tr><tr><td>Illius autem generis in quo quid sit id de quo</td><td>65.1</td></tr><tr><td>agitur quaeritur duo sunt genera, quorum in altero</td><td></td></tr><tr><td>disputandum est, aliud an idem sit, ut pertinacia et</td><td></td></tr><tr><td>perseverantia, in altero autem descriptio generis</td><td></td></tr><tr><td>alicuius et quasi imago exprimenda est, ut qualis sit</td><td>5</td></tr><tr><td>avarus aut quid sit superbia. Tertio autem in genere,</td><td>66.1</td></tr><tr><td>in quo quale sit quaeritur, aut de honestate aut de</td><td></td></tr><tr><td>utilitate aut de aequitate dicendum est. De hones-</td><td></td></tr><tr><td>tate sic, ut honestumne sit pro amico periculum aut </td><td></td></tr><tr><td>invidiam subire; de utilitate autem sic, ut sitne</td><td>5</td></tr><tr><td>utile in republica administranda versari; de aequi-</td><td></td></tr><tr><td>tate vero sic, ut sitne aequum amicos cognatis ante-</td><td></td></tr><tr><td>ferre. Atque in hoc eodem genere in quo quale sit</td><td></td></tr><tr><td>quaeritur exoritur aliud quoddam disputandi genus.</td><td></td></tr><tr><td>Non enim simpliciter solum quaeritur quid honestum</td><td>10</td></tr><tr><td>sit, quid utile, quid aequum, sed etiam ex compara-</td><td></td></tr><tr><td>tione, quid honestius, quid utilius, quid aequius,</td><td></td></tr><tr><td>atque etiam, quid honestissimum, quid utilissimum,</td><td></td></tr><tr><td>quid aequissimum; cuius generis illa sunt quae</td><td></td></tr><tr><td>praestantissima sit dignitas vitae. </td><td>15</td></tr>
        </table>