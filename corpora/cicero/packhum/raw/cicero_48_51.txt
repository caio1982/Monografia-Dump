<table>
          <script>targetHit=0;</script>
          <tr><td>  Huc et illuc, Torquate, vos versetis licet, nihil in hac</td><td>2.99.1</td></tr><tr><td>praeclara epistula scriptum ab Epicuro congruens et</td><td></td></tr><tr><td>conveniens decretis eius reperietis. ita redarguitur ipse</td><td></td></tr><tr><td>a sese, convincunturque scripta eius probitate ipsius ac</td><td></td></tr><tr><td>moribus. nam ista commendatio puerorum, memoria</td><td>5</td></tr><tr><td>et caritas amicitiae, summorum officiorum in extremo</td><td></td></tr><tr><td>spiritu conservatio indicat innatam esse homini probi-</td><td></td></tr><tr><td>tatem gratuitam, non invitatam voluptatibus nec prae-</td><td></td></tr><tr><td>miorum mercedibus evocatam. quod enim testimonium</td><td></td></tr><tr><td>maius quaerimus, quae honesta et recta sint, ipsa esse</td><td>10</td></tr><tr><td>optabilia per sese, cum videamus tanta officia mo-</td><td></td></tr><tr><td>rientis?  </td><td></td></tr><tr><td>  Sed ut epistulam laudandam arbitror eam, quam</td><td>100.1</td></tr><tr><td>modo totidem fere verbis interpretatus sum, quamquam</td><td></td></tr><tr><td>ea cum summa eius philosophia nullo modo congrue-</td><td></td></tr><tr><td>bat, sic eiusdem testamentum non solum &lt;a&gt; philoso-</td><td></td></tr><tr><td>phi gravitate, sed etiam ab ipsius sententia iudico dis-</td><td>5</td></tr><tr><td>crepare. scripsit enim et multis saepe verbis et breviter</td><td></td></tr><tr><td>arteque in eo libro, quem modo nominavi, mortem</td><td></td></tr><tr><td>nihil ad nos pertinere. quod enim dissolutum</td><td></td></tr><tr><td>sit, id esse sine sensu, quod autem sine sensu</td><td></td></tr><tr><td>sit, id nihil ad nos pertinere omnino. hoc ipsum</td><td>10</td></tr><tr><td>elegantius poni meliusque potuit. nam quod ita posi-</td><td></td></tr><tr><td>tum est, quod dissolutum sit, id esse sine sensu,</td><td></td></tr><tr><td>id eius modi est, ut non satis plane dicat quid sit disso-</td><td></td></tr><tr><td>lutum. sed tamen intellego quid velit. quaero autem</td><td>101.1</td></tr><tr><td>quid sit, quod, cum dissolutione, id est morte, sensus</td><td></td></tr><tr><td>omnis extinguatur, et cum reliqui nihil sit omnino, quod</td><td></td></tr><tr><td>pertineat ad nos, tam accurate tamque diligenter caveat</td><td></td></tr><tr><td>et sanciat ut Amynomachus et Timocrates, he-</td><td>5</td></tr><tr><td>redes sui, de Hermarchi sententia dent quod</td><td></td></tr><tr><td>satis sit ad diem agendum natalem suum quo-</td><td></td></tr><tr><td>tannis mense Gamelione itemque omnibus men-</td><td></td></tr><tr><td>sibus vicesimo die lunae dent ad eorum epulas,</td><td></td></tr><tr><td>qui una secum philosophati sint, ut et sui et</td><td>10</td></tr><tr><td>Metrodori memoria colatur. haec ego non possum</td><td>102.1</td></tr><tr><td>dicere non esse hominis quamvis et belli et humani,</td><td></td></tr><tr><td>sapientis vero nullo modo, physici praesertim, quem se</td><td></td></tr><tr><td>ille esse vult, putare ullum esse cuiusquam diem nata-</td><td></td></tr><tr><td>lem. quid? idemne potest esse dies saepius, qui semel</td><td>5</td></tr><tr><td>fuit? certe non potest. an eiusdem modi? ne id qui-</td><td></td></tr><tr><td>dem, nisi multa annorum intercesserint milia, ut om-</td><td></td></tr><tr><td>nium siderum eodem, unde profecta sint, fiat ad unum</td><td></td></tr><tr><td>tempus reversio. nullus est igitur cuiusquam dies na-</td><td></td></tr><tr><td>talis. 'At habetur!' Et ego id scilicet nesciebam! Sed</td><td>10</td></tr><tr><td>ut sit, etiamne post mortem coletur? idque testamento </td><td></td></tr><tr><td>cavebit is, qui nobis quasi oraculum ediderit nihil post</td><td></td></tr><tr><td>mortem ad nos pertinere? haec non erant eius, qui in-</td><td></td></tr><tr><td>numerabilis mundos infinitasque regiones, quarum nulla</td><td></td></tr><tr><td>esset ora, nulla extremitas, mente peragravisset. num</td><td>15</td></tr><tr><td>quid tale Democritus? ut alios omittam, hunc appello,</td><td></td></tr><tr><td>quem ille unum secutus est. quodsi dies notandus fuit,</td><td>103.1</td></tr><tr><td>eumne potius, quo natus, an eum, quo sapiens factus</td><td></td></tr><tr><td>est? Non potuit, inquies, fieri sapiens, nisi natus esset.</td><td></td></tr><tr><td>[et] Isto modo, ne si avia quidem eius nata non esset.</td><td></td></tr><tr><td>res tota, Torquate, non doctorum hominum, velle post</td><td>5</td></tr><tr><td>mortem epulis celebrari memoriam sui nominis. quos</td><td></td></tr><tr><td>quidem dies quem ad modum agatis et in quantam ho-</td><td></td></tr><tr><td>minum facetorum urbanitatem incurratis, non dico—</td><td></td></tr><tr><td>nihil opus est litibus—; tantum dico, magis fuisse ve-</td><td></td></tr><tr><td>strum agere Epicuri diem natalem, quam illius testa-</td><td>10</td></tr><tr><td>mento cavere ut ageretur. </td><td></td></tr>
        </table>