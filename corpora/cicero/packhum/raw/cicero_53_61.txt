<table>
          <script>targetHit=0;</script>
          <tr><td>  Similis est error in somniis; quorum quidem de-</td><td>2.119.1</td></tr><tr><td>fensio repetita quam longe est! Divinos animos cen-</td><td></td></tr><tr><td>sent esse nostros, eosque esse tractos extrinsecus, ani-</td><td></td></tr><tr><td>morumque consentientium multitudine conpletum esse</td><td></td></tr><tr><td>mundum; hac igitur mentis et ipsius divinitate et</td><td>5</td></tr><tr><td>coniunctione cum externis mentibus cerni, quae sint</td><td></td></tr><tr><td>futura. Contrahi autem animum Zeno et quasi labi</td><td></td></tr><tr><td>putat atque concidere, id ipsum esse dormire. Iam</td><td></td></tr><tr><td>Pythagoras et Plato, locupletissimi auctores, quo in</td><td></td></tr><tr><td>somnis certiora videamus, praeparatos quodam cultu </td><td>10</td></tr><tr><td>atque victu proficisci ad dormiendum iubent; faba</td><td></td></tr><tr><td>quidem Pythagorei utique abstinere, quasi vero eo</td><td></td></tr><tr><td>cibo mens, non venter infletur. Sed nescio quo modo</td><td></td></tr><tr><td>nihil tam absurde dici potest, quod non dicatur ab</td><td></td></tr><tr><td>aliquo philosophorum. Utrum igitur censemus dor-</td><td>120.1</td></tr><tr><td>mientium animos per sene ipsos in somniando moveri</td><td></td></tr><tr><td>an, ut Democritus censet, externa et adventicia visione</td><td></td></tr><tr><td>pulsari? Sive enim sic est sive illo modo, videri pos-</td><td></td></tr><tr><td>sunt permulta somniantibus falsa pro veris. Nam et</td><td>5</td></tr><tr><td>navigantibus moveri videntur ea, quae stant, et quo-</td><td></td></tr><tr><td>dam obtutu oculorum duo pro uno lucernae lumina.</td><td></td></tr><tr><td>Quid dicam, insanis, quid ebriis quam multa falsa</td><td></td></tr><tr><td>videantur? Quodsi eius modi visis credendum non est,</td><td></td></tr><tr><td>cur somniis credatur, nescio. Nam tam licet de his</td><td>10</td></tr><tr><td>erroribus, si velis, quam de somniis disputare, ut ea,</td><td></td></tr><tr><td>quae stant, &lt;si&gt; moveri videantur, terrae motum signi-</td><td></td></tr><tr><td>ficare dicas aut repentinam aliquam fugam, gemino</td><td></td></tr><tr><td>autem lucernae lumine declarari dissensionem ac se-</td><td></td></tr><tr><td>ditionem [moveri]. Iam ex insanorum aut ebriorum</td><td>121.1</td></tr><tr><td>visis innumerabilia coniectura trahi possunt, quae fu-</td><td></td></tr><tr><td>tura videantur . . . . Quis est enim, qui totum diem</td><td></td></tr><tr><td>iaculans non aliquando conliniet? Totas noctes som-</td><td></td></tr><tr><td>niamus, neque ulla est fere, qua non dormiamus, et</td><td>5</td></tr><tr><td>miramur aliquando id, quod somniarimus, evadere?</td><td></td></tr><tr><td>Quid est tam incertum quam talorum iactus? tamen</td><td></td></tr><tr><td>nemo est, quin saepe iactans Venerium iaciat aliquando,</td><td></td></tr><tr><td>non numquam etiam iterum ac tertium. Num igitur,</td><td></td></tr><tr><td>ut inepti, Veneris id inpulsu fieri malumus quam casu</td><td>10</td></tr><tr><td>dicere? Quodsi ceteris temporibus falsis visis creden-</td><td></td></tr><tr><td>dum non est, non video, quid praecipui somnus ha-</td><td></td></tr><tr><td>beat, in quo valeant falsa pro veris. Quodsi ita na-</td><td>122.1</td></tr><tr><td>tura paratum esset, ut ea dormientes agerent, quae</td><td></td></tr><tr><td>somniarent, alligandi omnes essent, qui cubitum irent;</td><td></td></tr><tr><td>maiores enim quam ulli insani efficerent motus som-</td><td></td></tr><tr><td>niantes. Quodsi insanorum visis fides non est habenda,</td><td>5</td></tr><tr><td>quia falsa sunt, cur credatur somniantium visis, quae</td><td></td></tr><tr><td>multo etiam perturbatiora sunt, non intellego; an </td><td></td></tr><tr><td>quod insani sua visa coniectori non narrant, narrant,</td><td></td></tr><tr><td>qui somniaverunt? Quaero etiam, si velim scribere</td><td></td></tr><tr><td>quid aut legere aut canere vel voce vel fidibus aut</td><td>10</td></tr><tr><td>geometricum quiddam aut physicum aut dialecticum</td><td></td></tr><tr><td>explicare, somniumne exspectandum sit an ars adhi-</td><td></td></tr><tr><td>benda; sine qua nihil earum rerum nec fieri nec ex-</td><td></td></tr><tr><td>pediri potest. Atqui, ne si navigare quidem velim,</td><td></td></tr><tr><td>ita gubernem, ut somniaverim; praesens enim poena</td><td>15</td></tr><tr><td>sit. Qui igitur convenit aegros a coniectore somnio-</td><td>123.1</td></tr><tr><td>rum potius quam a medico petere medicinam? An</td><td></td></tr><tr><td>Aesculapius, an Serapis potest nobis praescribere per</td><td></td></tr><tr><td>somnum curationem valetudinis, Neptunus gubernan-</td><td></td></tr><tr><td>tibus non potest? et si sine medico medicinam dabit</td><td>5</td></tr><tr><td>Minerva, Musae scribendi, legendi, ceterarum artium</td><td></td></tr><tr><td>scientiam somniantibus non dabunt? At si curatio</td><td></td></tr><tr><td>daretur valetudinis, haec quoque, quae dixi, darentur;</td><td></td></tr><tr><td>quae quoniam non dantur, medicina non datur; qua</td><td></td></tr><tr><td>sublata tollitur omnis auctoritas somniorum. </td><td>10</td></tr>
        </table>