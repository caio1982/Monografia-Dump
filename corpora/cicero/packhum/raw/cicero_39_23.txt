<table>
          <script>targetHit=0;</script>
          <tr><td>  Iam Q. Catulus non antiquo illo more sed hoc nostro,</td><td>132.1</td></tr><tr><td>nisi quid fieri potest perfectius, eruditus. multae litterae,</td><td></td></tr><tr><td>summa non vitae solum atque naturae sed orationis etiam</td><td></td></tr><tr><td>comitas, incorrupta quaedam Latini sermonis integritas;</td><td></td></tr><tr><td>quae perspici cum ex orationibus eius potest tum facillume</td><td>5</td></tr><tr><td>ex eo libro, quem de consulatu et de rebus gestis suis </td><td></td></tr><tr><td>conscriptum molli et Xenophonteo genere sermonis misit</td><td></td></tr><tr><td>ad A. Furium poetam familiarem suum; qui liber nihilo</td><td></td></tr><tr><td>notior est quam illi tres, de quibus ante dixi, Scauri libri. </td><td></td></tr><tr><td>  Tum Brutus: mihi quidem, inquit, nec iste notus est</td><td>133.1</td></tr><tr><td>nec illi; sed haec mea culpa est, numquam enim in manus</td><td></td></tr><tr><td>inciderunt. nunc autem et a te sumam et conquiram ista</td><td></td></tr><tr><td>posthac curiosius. </td><td></td></tr><tr><td>  Fuit igitur in Catulo sermo Latinus; quae laus dicendi</td><td>5</td></tr><tr><td>non mediocris ab oratoribus plerisque neglecta est. nam</td><td></td></tr><tr><td>de sono vocis et suavitate appellandarum litterarum, quo-</td><td></td></tr><tr><td>niam filium cognovisti, noli exspectare quid dicam. quam-</td><td></td></tr><tr><td>quam filius quidem non fuit in oratorum numero; sed non</td><td></td></tr><tr><td>deerat ei tamen in sententia dicenda cum prudentia tum</td><td>10</td></tr><tr><td>elegans quoddam et eruditum orationis genus. nec habi-</td><td>134.1</td></tr><tr><td>tus est tamen pater ipse Catulus princeps in numero</td><td></td></tr><tr><td>patronorum; sed erat talis ut, cum quosdam audires qui</td><td></td></tr><tr><td>tum erant praestantes, videretur esse inferior, cum autem</td><td></td></tr><tr><td>ipsum audires sine comparatione, non modo contentus</td><td>5</td></tr><tr><td>esses, sed melius non quaereres. Q. Metellus Numidicus et</td><td>135.1</td></tr><tr><td>eius conlega M. Silanus dicebant de re publica quod esset</td><td></td></tr><tr><td>illis viris et consulari dignitati satis. M. Aurelius Scaurus</td><td></td></tr><tr><td>non saepe dicebat, sed polite; Latine vero in primis est</td><td></td></tr><tr><td>eleganter locutus. quae laus eadem in A. Albino bene</td><td>5</td></tr><tr><td>loquendi fuit; nam flamen Albinus etiam in numero est</td><td></td></tr><tr><td>habitus disertorum; Q. etiam Caepio, vir acer et fortis,</td><td></td></tr><tr><td>cui fortuna belli crimini, invidia populi calamitati fuit.</td><td></td></tr><tr><td>tum etiam C. L. Memmii fuerunt oratores mediocres, ac-</td><td>136.1</td></tr><tr><td>cusatores acres atque acerbi; itaque in iudicium capitis</td><td></td></tr><tr><td>multos vocaverunt, pro reis non saepe dixerunt. Sp.</td><td></td></tr><tr><td>Thorius satis valuit in populari genere dicendi, is qui</td><td></td></tr><tr><td>agrum publicum vitiosa et inutili lege vectigali levavit.</td><td>5</td></tr><tr><td>M. Marcellus Aesernini pater non ille quidem in patronis, </td><td></td></tr><tr><td>sed et in promptis tamen et non inexercitatis ad dicen-</td><td></td></tr><tr><td>dum fuit, ut filius eius P. Lentulus. L. etiam Cotta prae-</td><td>137.1</td></tr><tr><td>torius in mediocrium oratorum numero, dicendi non ita</td><td></td></tr><tr><td>multum laude processerat, sed de industria cum verbis</td><td></td></tr><tr><td>tum etiam ipso sono quasi subrustico persequebatur atque</td><td></td></tr><tr><td>imitabatur antiquitatem. </td><td>5</td></tr>
        </table>