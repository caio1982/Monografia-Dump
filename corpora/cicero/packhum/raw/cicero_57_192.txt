<table>
          <script>targetHit=0;</script>
          <tr class="title first  date"><td>xiv aut xiii Kal<span class="snum">.</span> Apr<span class="snum">.</span> <span class="snum">49</span></td><td></td></tr><tr class="title last  "><td>CICERO IMP. S. D. CAESARI IMP.</td><td></td></tr><tr><td>Vt legi tuas litteras quas a Furnio nostro acceperam, quibus</td><td>9.11a.1.1</td></tr><tr><td>mecum agebas ut ad urbem essem, te velle uti 'consilio et</td><td></td></tr><tr><td>dignitate mea' minus sum admiratus; de 'gratia' et de 'ope'</td><td></td></tr><tr><td>quid significares mecum ipse quaerebam, spe tamen deducebar</td><td></td></tr><tr><td>ad eam cogitationem ut te pro tua admirabili ac singulari</td><td>5</td></tr><tr><td>sapientia de otio, de pace, de concordia civium agi velle</td><td></td></tr><tr><td>arbitrarer, et ad eam rationem existimabam satis aptam esse</td><td></td></tr><tr><td>et naturam et personam meam. quod si ita est et si qua de</td><td>2.1</td></tr><tr><td>Pompeio nostro tuendo et tibi ac rei publicae reconciliando</td><td></td></tr><tr><td>cura te attingit, magis idoneum quam ego sum ad eam causam</td><td></td></tr><tr><td>profecto reperies neminem, qui et illi semper et senatui cum</td><td></td></tr><tr><td>primum potui pacis auctor fui nec sumptis armis belli ul-</td><td>5</td></tr><tr><td>lam partem attigi iudicavique eo bello te violari, contra cuius</td><td></td></tr><tr><td>honorem populi Romani beneficio concessum inimici atque</td><td></td></tr><tr><td>invidi niterentur. sed ut eo tempore non modo ipse fautor</td><td></td></tr><tr><td>dignitatis tuae fui verum etiam ceteris auctor ad te adiuvan-</td><td></td></tr><tr><td>dum, sic me nunc Pompei dignitas vehementer movet. aliquot </td><td>10</td></tr><tr><td>enim sunt anni cum vos duo delegi quos praecipue colerem</td><td></td></tr><tr><td>et quibus essem, sicut sum, amicissimus. </td><td></td></tr><tr><td>  Quam ob rem a te peto vel potius omnibus te precibus oro</td><td>3.1</td></tr><tr><td>et obtestor ut in tuis maximis curis aliquid impertias tem-</td><td></td></tr><tr><td>poris huic quoque cogitationi ut tuo beneficio bonus vir,</td><td></td></tr><tr><td>gratus, pius denique esse in maximi benefici memoria possim.</td><td></td></tr><tr><td>quae si tantum ad me ipsum pertinerent, sperarem me a te</td><td>5</td></tr><tr><td>tamen impetraturum, sed, ut arbitror, et ad tuam fidem et ad</td><td></td></tr><tr><td>rem publicam pertinet me, et pacis et utriusque vestrum</td><td></td></tr><tr><td>&lt;amicum, et ad vestram&gt; et ad civium concordiam per te</td><td></td></tr><tr><td>quam accommodatissimum conservari. </td><td></td></tr><tr><td>  Ego, cum antea tibi de Lentulo gratias egissem, cum ei saluti</td><td>10</td></tr><tr><td>qui mihi fuerat fuisses, tum lectis eius litteris quas ad me</td><td></td></tr><tr><td>gratissimo animo de tua liberalitate beneficioque misit, * * *</td><td></td></tr><tr><td>eandem me salutem a te accepisse quam ille. in quem si me</td><td></td></tr><tr><td>intellegis esse gratum, cura, obsecro, ut etiam in Pompeium</td><td></td></tr><tr><td>esse possim.</td><td>15</td></tr>
        </table>