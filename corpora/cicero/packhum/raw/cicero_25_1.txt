<table>
          <script>targetHit=0;</script>
          <tr><td>  Quattuor sunt provinciae, patres conscripti, de quibus</td><td>3.1</td></tr><tr><td>adhuc intellego sententias esse dictas, Galliae duae, quas</td><td></td></tr><tr><td>hoc tempore uno imperio videmus esse coniunctas, et</td><td></td></tr><tr><td>Syria et Macedonia, quas vobis invitis et oppressis pestiferi</td><td></td></tr><tr><td>illi consules pro perversae rei publicae praemiis occupave-</td><td>5</td></tr><tr><td>runt. Decernendae nobis sunt lege Sempronia duae. Quid</td><td></td></tr><tr><td>est quod possimus de Syria Macedoniaque dubitare? Mitto</td><td></td></tr><tr><td>quod eas ita partas habent ii qui nunc obtinent ut non ante</td><td></td></tr><tr><td>attigerint quam hunc ordinem condemnarint, quam auctori-</td><td></td></tr><tr><td>tatem vestram e civitate exterminarint, quam fidem publicam,</td><td>10</td></tr><tr><td>quam perpetuam populi Romani salutem, quam me ac meos</td><td></td></tr><tr><td>omnis foedissime crudelissimeque vexarint. Omnia dome-</td><td>4.1</td></tr><tr><td>stica atque urbana mitto, quae tanta sunt ut numquam</td><td></td></tr><tr><td>Hannibal huic urbi tantum mali optarit quantum illi effece-</td><td></td></tr><tr><td>rint. Ad ipsas venio provincias; quarum Macedonia, quae</td><td></td></tr><tr><td>erat antea munita plurimorum imperatorum non turribus sed</td><td>5</td></tr><tr><td>tropaeis, quae multis victoriis erat iam diu triumphisque</td><td></td></tr><tr><td>pacata, sic a barbaris, quibus est propter avaritiam pax</td><td></td></tr><tr><td>erepta, vexatur ut Thessalonicenses positi in gremio im-</td><td></td></tr><tr><td>peri nostri relinquere oppidum et arcem munire cogantur,</td><td></td></tr><tr><td>ut via illa nostra quae per Macedoniam est usque ad</td><td>10</td></tr><tr><td>Hellespontum militaris non solum excursionibus barbaro-</td><td></td></tr><tr><td>rum sit infesta, sed etiam castris Thraeciis distincta ac</td><td></td></tr><tr><td>notata. Ita gentes eae quae, ut pace uterentur, vim argenti </td><td></td></tr><tr><td>dederant praeclaro nostro imperatori, ut exhaustas domos</td><td></td></tr><tr><td>replere possent, pro empta pace bellum nobis prope iustum</td><td>15</td></tr><tr><td>intulerunt. </td><td></td></tr><tr><td>  Iam vero exercitus noster ille superbissimo dilectu et</td><td>5.1</td></tr><tr><td>durissima conquisitione conlectus omnis interiit. Magno</td><td></td></tr><tr><td>hoc dico cum dolore: miserandum in modum milites populi</td><td></td></tr><tr><td>Romani capti necati deserti dissipati sunt, incuria fame</td><td></td></tr><tr><td>morbo vastitate consumpti, ut, quod est indignissimum,</td><td>5</td></tr><tr><td>scelus imperatoris in p&lt;atri&gt;am exercitum&lt;que&gt; exp&lt;ia&gt;tum esse</td><td></td></tr><tr><td>videatur. Atque hanc Macedoniam, domitis iam gentibus</td><td></td></tr><tr><td>finitimis barbariaque compressa, pacatam ipsam per se et</td><td></td></tr><tr><td>quietam, tenui praesidio atque exigua manu etiam sine im-</td><td></td></tr><tr><td>perio per legatos nomine ipso populi Romani tuebamur;</td><td>10</td></tr><tr><td>quae nunc consulari imperio atque exercitu ita vexata est</td><td></td></tr><tr><td>vix ut se possit diuturna pace recreare; cum interea quis</td><td></td></tr><tr><td>vestrum hoc non audivit, quis ignorat, Achaeos ingentem</td><td></td></tr><tr><td>pecuniam pendere L. Pisoni quotannis, vectigal ac portorium</td><td></td></tr><tr><td>Dyrrachinorum totum in huius unius quaestum esse conver-</td><td>15</td></tr><tr><td>sum, urbem Byzantiorum vobis atque huic imperio fidelissi-</td><td></td></tr><tr><td>mam hostilem in modum esse vexatam? quo ille, postea</td><td></td></tr><tr><td>quam nihil exprimere ab egentibus, nihil ulla vi a miseris ex-</td><td></td></tr><tr><td>torquere potuit, cohortis in hiberna misit; iis praeposuit</td><td></td></tr><tr><td>quos putavit fore diligentissimos satellites scelerum, ministros</td><td>20</td></tr><tr><td>cupiditatum suarum. Omitto iuris dictionem in libera civi-</td><td>6.1</td></tr><tr><td>tate contra leges senatusque consulta, caedis relinquo, libi-</td><td></td></tr><tr><td>dines praetereo, quarum acerbissimum exstat indicium et ad</td><td></td></tr><tr><td>insignem memoriam turpitudinis et paene ad iustum odium</td><td></td></tr><tr><td>imperi nostri, quod constat nobilissimas virgines se in puteos</td><td>5</td></tr><tr><td>abiecisse et morte voluntaria necessariam turpitudinem de-</td><td></td></tr><tr><td>pulisse; nec haec idcirco omitto quod non gravissima sint, </td><td></td></tr><tr><td>sed quia nunc sine teste dico. Ipsam vero urbem Byzan-</td><td></td></tr><tr><td>tiorum fuisse refertissimam atque ornatissimam signis quis</td><td></td></tr><tr><td>ignorat? quae illi exhausti sumptibus bellisque maximis,</td><td>10</td></tr><tr><td>cum omnis Mithridaticos impetus totumque Pontum arma-</td><td></td></tr><tr><td>tum, effervescentem in Asiam atque erumpentem ore, repul-</td><td></td></tr><tr><td>sum et cervicibus interclusum suis sustinerent, tum, inquam,</td><td></td></tr><tr><td>Byzantii et postea signa illa et reliqua urbis ornamenta san-</td><td></td></tr><tr><td>ctissime custodita tenuerunt: te imperatore infelicissimo et</td><td>7.1</td></tr><tr><td>taeterrimo, Caesonine Calventi, civitas libera, et pro eximiis</td><td></td></tr><tr><td>suis beneficiis a senatu et a populo Romano liberata, sic</td><td></td></tr><tr><td>spoliata atque nudata est ut, nisi C. Vergilius legatus, vir</td><td></td></tr><tr><td>fortis et innocens, intervenisset, unum signum Byzantii ex</td><td>5</td></tr><tr><td>maximo numero nullum haberent. Quod fanum in Achaia,</td><td></td></tr><tr><td>qui locus aut lucus in Graecia tota tam sanctus fuit in quo</td><td></td></tr><tr><td>ullum simulacrum, ullum ornamentum reliquum sit? Emisti</td><td></td></tr><tr><td>a foedissimo tribuno plebis tum in illo naufragio huius urbis,</td><td></td></tr><tr><td>quam tu idem qui gubernare debueras everteras, tum, inquam,</td><td>10</td></tr><tr><td>emisti grandi pecunia ut tibi de pecuniis creditis ius in</td><td></td></tr><tr><td>liberos populos contra senatus consulta et contra legem</td><td></td></tr><tr><td>generi tui dicere liceret: id emptum ita vendidisti ut aut ius</td><td></td></tr><tr><td>non diceres aut bonis civis Romanos everteres. Quorum</td><td>8.1</td></tr><tr><td>ego nihil dico, patres conscripti, nunc in hominem ipsum:</td><td></td></tr><tr><td>de provincia disputo. Itaque omnia illa quae et saepe</td><td></td></tr><tr><td>audistis et tenetis animis, etiam si non audiatis, praetermitto.</td><td></td></tr><tr><td>Nihil de hac eius urbana, quam ille praesens in mentibus</td><td>5</td></tr><tr><td>vestris oculisque defixit, audacia loquor; nihil de superbia,</td><td></td></tr><tr><td>nihil de contumacia, nihil de crudelitate disputo; lateant</td><td></td></tr><tr><td>libidines eius illae tenebricosae, quas fronte et supercilio,</td><td></td></tr><tr><td>non pudore et temperantia contegebat: de provincia quod</td><td></td></tr><tr><td>agitur, id disputo. Huic vos non submittetis? hunc diutius</td><td>10</td></tr><tr><td>manere patiemini? cuius, ut provinciam tetigit, sic fortuna </td><td></td></tr><tr><td>cum improbitate certavit ut nemo posset utrum protervior</td><td></td></tr><tr><td>an infelicior esset iudicare. </td><td></td></tr>
        </table>