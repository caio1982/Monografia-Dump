<table>
          <script>targetHit=0;</script>
          <tr><td>  Quasi non necesse sit, quicquid isto modo pronun-</td><td>1.14.1</td></tr><tr><td>ties, id aut esse aut non esse! an tu dialecticis ne</td><td></td></tr><tr><td>imbutus quidem es? in primis enim hoc traditur: omne</td><td></td></tr><tr><td>pronuntiatum (sic enim mihi in praesentia occurrit ut</td><td></td></tr><tr><td>appellarem ἀξίωμα, utar post alio, si invenero melius)</td><td>5</td></tr><tr><td>—id ergo est pronuntiatum, quod est verum aut fal-</td><td></td></tr><tr><td>sum. cum igitur dicis: 'miser M. Crassus', aut hoc di-</td><td></td></tr><tr><td>cis: 'miser est Crassus', ut possit iudicari, verum id</td><td></td></tr><tr><td>falsumne sit, aut nihil dicis omnino. </td><td></td></tr><tr><td>  Age, iam concedo non esse miseros, qui mortui sint,</td><td>10</td></tr><tr><td>quoniam extorsisti, ut faterer, qui omnino non essent,</td><td></td></tr><tr><td>eos ne miseros quidem esse posse. quid? qui vivimus,</td><td></td></tr><tr><td>cum moriendum sit, nonne miseri sumus? quae enim</td><td></td></tr><tr><td>potest in vita esse iucunditas, cum dies et noctes co-</td><td></td></tr><tr><td>gitandum sit iam iamque esse moriendum?  </td><td>15</td></tr><tr><td>  Ecquid ergo intellegis, quantum mali de humana</td><td>15.1</td></tr><tr><td>condicione deieceris? </td><td></td></tr><tr><td>  Quonam modo? </td><td></td></tr><tr><td>  Quia, si mors etiam mortuis miserum esset, infini-</td><td></td></tr><tr><td>tum quoddam et sempiternum malum haberemus in</td><td>5</td></tr><tr><td>vita; nunc video calcem, ad quam cum sit decursum,</td><td></td></tr><tr><td>nihil sit praeterea extimescendum. sed tu mihi videris</td><td></td></tr><tr><td>Epicharmi, acuti nec insulsi hominis ut Siculi, senten-</td><td></td></tr><tr><td>tiam sequi. </td><td></td></tr><tr><td>  Quam? non enim novi. </td><td>10</td></tr><tr><td>  Dicam, si potero, Latine. scis enim me Graece loqui</td><td></td></tr><tr><td>in Latino sermone non plus solere quam in Graeco</td><td></td></tr><tr><td>Latine. </td><td></td></tr><tr><td>  Et recte quidem. sed quae tandem est Epicharmi ista</td><td></td></tr><tr><td>sententia?</td><td>15</td></tr><tr><td>    'Émori noló, sed me esse mórtuum nihil aéstimo.' </td><td></td></tr>
        </table>