<table>
          <script>targetHit=0;</script>
          <tr><td>  Adulescens bonus, honesto loco natus, disertus cum</td><td>18.4</td></tr><tr><td>maximo ornatissimoque comitatu venit in oppidum Grae-</td><td>5</td></tr><tr><td>corum, postulat contionem, locupletis homines et gravis</td><td></td></tr><tr><td>ne sibi adversentur testimoni denuntiatione deterret, egentis</td><td></td></tr><tr><td>et levis spe largitionis et viatico publico, privata etiam</td><td></td></tr><tr><td>benignitate prolectat. Opifices et tabernarios atque illam</td><td></td></tr><tr><td>omnem faecem civitatum quid est negoti concitare, in eum</td><td>10</td></tr><tr><td>praesertim qui nuper summo cum imperio fuerit, summo</td><td></td></tr><tr><td>autem in amore esse propter ipsum imperi nomen non</td><td></td></tr><tr><td>potuerit? Mirandum vero est homines eos quibus odio</td><td>19.1</td></tr><tr><td>sunt nostrae secures, nomen acerbitati, scriptura, decumae,</td><td></td></tr><tr><td>portorium morti, libenter adripere facultatem laedendi</td><td></td></tr><tr><td>quaecumque detur! Mementote igitur, cum audietis pse-</td><td></td></tr><tr><td>phismata, non audire vos testimonia, audire temeritatem</td><td>5</td></tr><tr><td>volgi, audire vocem levissimi cuiusque, audire strepitum</td><td></td></tr><tr><td>imperitorum, audire contionem concitatam levissimae na-</td><td></td></tr><tr><td>tionis. Itaque perscrutamini penitus naturam rationemque</td><td></td></tr><tr><td>criminum; iam nihil praeter spem, nihil praeter terrorem</td><td></td></tr><tr><td>ac minas reperietis. </td><td>10</td></tr>
        </table>