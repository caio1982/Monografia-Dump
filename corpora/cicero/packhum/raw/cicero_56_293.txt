<table>
          <script>targetHit=0;</script>
          <tr class="title first last  "><td>CICERO BRUTO S.</td><td></td></tr><tr><td>Quia semper animadverti studiose te operam dare ut ne</td><td>13.11.1.1</td></tr><tr><td>quid meorum tibi esset ignotum, propterea non dubito quin</td><td></td></tr><tr><td>scias non solum cuius municipi sim sed etiam quam dili-</td><td></td></tr><tr><td>genter soleam meos municipes Arpinatis tueri. quorum</td><td></td></tr><tr><td>quidem omnia commoda omnisque facultates, quibus et</td><td>5</td></tr><tr><td>sacra conficere et sarta tecta aedium sacrarum locorumque</td><td></td></tr><tr><td>communium tueri possi&lt;n&gt;t, consistunt in iis vectigalibus</td><td></td></tr><tr><td>quae habent in provincia Gallia. ad ea visenda pecuniasque</td><td></td></tr><tr><td>quae a colonis debentur exigendas totamque rem et cogno-</td><td></td></tr><tr><td>scendam et administrandam legatos equites Romanos misi- </td><td>10</td></tr><tr><td>mus, Q. Fufidium Q. f., M. Faucium M. f., Q. Mamercium</td><td></td></tr><tr><td>Q. f. </td><td></td></tr><tr><td>  Peto a te in maiorem modum pro nostra necessitudine ut</td><td>2.1</td></tr><tr><td>tibi ea res curae sit operamque des ut per te quam com-</td><td></td></tr><tr><td>modissime negotium municipi administretur quam pri-</td><td></td></tr><tr><td>mumque conficiatur, ipsosque quorum nomina scripsi ut</td><td></td></tr><tr><td>quam honorificentissime pro tua natura et quam liberalissime</td><td>5</td></tr><tr><td>tractes. bonos viros ad tuam necessitudinem adiunxeris</td><td>3.1</td></tr><tr><td>municipiumque gratissimum beneficio tuo devinxeris, mihi</td><td></td></tr><tr><td>vero eo etiam gratius feceris quod cum semper tueri municipes</td><td></td></tr><tr><td>meos consuevi tum hic annus praecipue ad meam curam</td><td></td></tr><tr><td>officiumque pertinet. nam constituendi municipi causa hoc</td><td>5</td></tr><tr><td>anno aedilem filium meum fieri volui et fratris filium et</td><td></td></tr><tr><td>M. Caesium, hominem mihi maxime necessarium. is enim</td><td></td></tr><tr><td>magistratus in nostro municipio nec alius ullus creari solet.</td><td></td></tr><tr><td>quos cohonestaris in primisque me si res publica municipi tuo</td><td></td></tr><tr><td>studio diligentia bene administrata erit. quod ut facias te</td><td>10</td></tr><tr><td>vehementer etiam atque etiam rogo.</td><td></td></tr>
        </table>