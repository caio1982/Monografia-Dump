<table>
          <script>targetHit=0;</script>
          <tr><td>  Sed haec nisi collocata et quasi structa et nexa</td><td>140.1</td></tr><tr><td>verbis ad eam laudem quam volumus aspirare non</td><td></td></tr><tr><td>possunt. de quo cum mihi deinceps viderem esse di-</td><td></td></tr><tr><td>cendum, etsi movebant iam me illa quae supra dixeram,</td><td></td></tr><tr><td>tamen iis quae secuntur perturbabar magis. occurrebat</td><td>5</td></tr><tr><td>enim posse reperiri non invidos solum quibus referta</td><td></td></tr><tr><td>sunt omnia, sed fautores etiam laudum mearum, qui</td><td></td></tr><tr><td>non censerent eius viri esse, de cuius meritis tanta</td><td></td></tr><tr><td>senatus iudicia fecisset comprobante populo Romano</td><td></td></tr><tr><td>quanta de nullo, de artificio dicendi litteris tam multa</td><td>10</td></tr><tr><td>mandare. quibus si nihil aliud responderem nisi me</td><td></td></tr><tr><td>M. Bruto negare roganti noluisse, iusta esset excusatio,</td><td></td></tr><tr><td>cum et amicissimo et praestantissimo viro et recta et </td><td></td></tr><tr><td>honesta petenti satis facere voluissem. Sed si pro-</td><td>141.1</td></tr><tr><td>fiterer—quod utinam possem!—me studiosis dicendi</td><td></td></tr><tr><td>praecepta et quasi vias quae ad eloquentiam ferrent</td><td></td></tr><tr><td>traditurum, quis tandem id iustus rerum existimator</td><td></td></tr><tr><td>reprehenderet? nam quis unquam dubitabit quin in</td><td>5</td></tr><tr><td>re publica nostra primas eloquentia tenuerit semper</td><td></td></tr><tr><td>urbanis pacatisque rebus, secundas iuris scientia? cum</td><td></td></tr><tr><td>in altera gratiae gloriae praesidii plurimum esset, in</td><td></td></tr><tr><td>altera persecutionum cautionumque praeceptio; quae</td><td></td></tr><tr><td>quidem ipsa auxilium ab eloquentia saepe peteret, ea</td><td>10</td></tr><tr><td>vero repugnante vix suas regiones finisque defenderet.</td><td></td></tr><tr><td>cur igitur ius civile docere semper pulchrum fuit ho-</td><td>142.1</td></tr><tr><td>minumque clarissimorum discipulis floruerunt domus:</td><td></td></tr><tr><td>ad dicendum si quis acuat aut adiuvet in eo iuven-</td><td></td></tr><tr><td>tutem, vituperetur? nam si vitiosum est dicere ornate,</td><td></td></tr><tr><td>pellatur omnino e civitate eloquentia; sin ea non modo</td><td>5</td></tr><tr><td>eos ornat penes quos est, sed etiam universam rem</td><td></td></tr><tr><td>publicam, cur aut discere turpe est quod scire hone-</td><td></td></tr><tr><td>stum est aut quod nosse pulcherrimum est id non</td><td></td></tr><tr><td>gloriosum est docere? 'At alterum factitatum est,</td><td>143.1</td></tr><tr><td>alterum novum.' fateor; sed utriusque rei causa est.</td><td></td></tr><tr><td>alteros enim respondentis audire sat erat, ut ii qui</td><td></td></tr><tr><td>docerent nullum sibi ad eam rem tempus ipsi sepone-</td><td></td></tr><tr><td>rent, sed eodem tempore et discentibus satis facerent</td><td>5</td></tr><tr><td>et consulentibus; alteri cum domesticum tempus in</td><td></td></tr><tr><td>cognoscendis componendisque causis, forense in agen-</td><td></td></tr><tr><td>dis, relicum in sese ipsis reficiundis omne consume- </td><td></td></tr><tr><td>rent, quem habebant instituendi aut docendi locum?</td><td></td></tr><tr><td>atque haud scio an plerique nostrorum oratorum in-</td><td>10</td></tr><tr><td>genio plus valuerint quam doctrina; itaque illi dicere</td><td></td></tr><tr><td>melius quam praecipere, nos contra fortasse possumus</td><td></td></tr><tr><td>melius docere. 'At dignitatem docere non habet.' certe,</td><td>144.1</td></tr><tr><td>si quasi in ludo; sed si monendo, si cohortando, si</td><td></td></tr><tr><td>percontando, si communicando, si interdum etiam una</td><td></td></tr><tr><td>legendo audiundo, nescio cur non docendo etiam ali-</td><td></td></tr><tr><td>quid aliquando si possis meliores facere, cur nolis.</td><td>5</td></tr><tr><td>an quibus verbis sacrorum alienatio fiat docere hone-</td><td></td></tr><tr><td>stum est, ut est: quibus ipsa sacra retineri defendique</td><td></td></tr><tr><td>possint non honestum est? 'At ius profitentur etiam</td><td>145.1</td></tr><tr><td>qui nesciunt; eloquentiam autem illi ipsi qui consecuti</td><td></td></tr><tr><td>sunt tamen ea se valere dissimulant.' propterea quod</td><td></td></tr><tr><td>prudentia hominibus grata est, lingua suspecta. num</td><td></td></tr><tr><td>igitur aut latere eloquentia potest aut id quod dissi-</td><td>5</td></tr><tr><td>mulat effugit aut est periculum ne quis putet in magna</td><td></td></tr><tr><td>arte et gloriosa turpe esse docere alios id, quod ipsi</td><td></td></tr><tr><td>fuerit honestissimum discere? ac fortasse ceteri tec-</td><td>146.1</td></tr><tr><td>tiores; ego semper me didicisse prae me tuli. quid</td><td></td></tr><tr><td>enim? possem, cum et afuissem domo adulescens et</td><td></td></tr><tr><td>horum studiorum causa maria transissem et doctissi-</td><td></td></tr><tr><td>mis hominibus referta domus esset et aliquae fortasse</td><td>5</td></tr><tr><td>inessent in sermone nostro doctrinarum notae cumque</td><td></td></tr><tr><td>volgo scripta nostra legerentur, dissimulare me didi- </td><td></td></tr><tr><td>cisse? quid erat cur ruberem nisi quod parum fortasse</td><td></td></tr><tr><td>profeceram? Quod cum ita sit, tamen ea quae supra</td><td></td></tr><tr><td>dicta sunt plus in disputando quam ea de quibus di-</td><td>10</td></tr><tr><td>cendum est dignitatis habuerunt. de verbis enim com-</td><td>147.1</td></tr><tr><td>ponendis et de syllabis propemodum dinumerandis et</td><td></td></tr><tr><td>demetiundis loquemur. quae etiamsi sunt, sicuti mihi</td><td></td></tr><tr><td>videntur, necessaria tamen fiunt magnificentius quam</td><td></td></tr><tr><td>docentur. est id omnino verum, at proprie in hoc dici-</td><td>5</td></tr><tr><td>tur. nam omnium magnarum artium sicut arborum</td><td></td></tr><tr><td>altitudo nos delectat, radices stirpesque non item; sed</td><td></td></tr><tr><td>esse illa sine his non potest. me autem sive pervol-</td><td></td></tr><tr><td>gatissimus ille versus, qui vetat</td><td></td></tr><tr><td>    'Artem pudere proloqui quam factites',</td><td>10</td></tr><tr><td>dissimulare non sinit quin delecter, sive tuum studium</td><td></td></tr><tr><td>hoc a me volumen expressit, tamen iis quos aliquid</td><td></td></tr><tr><td>reprehensuros suspicabar respondendum fuit. quodsi</td><td>148.1</td></tr><tr><td>ea quae dixi non ita essent, quis tamen se tam durum</td><td></td></tr><tr><td>agrestemque praeberet, qui hanc mihi non daret ve-</td><td></td></tr><tr><td>niam, ut cum meae forenses artes et actiones publicae</td><td></td></tr><tr><td>concidissent, non me aut desidiae, quod facere non</td><td>5</td></tr><tr><td>possum, aut maestitiae, cui resisto, potius quam litteris</td><td></td></tr><tr><td>dederem? quae quidem me antea in iudicia atque in</td><td></td></tr><tr><td>curiam deducebant, nunc oblectant domi; nec vero</td><td></td></tr><tr><td>talibus modo rebus qualis hic liber continet, sed</td><td></td></tr><tr><td>multo etiam gravioribus et maioribus; quae si erunt</td><td>10</td></tr><tr><td>perfectae, profecto maxumis rebus forensibus nostris </td><td></td></tr><tr><td>et externis inclusae et domesticae litterae responde-</td><td></td></tr><tr><td>bunt. sed ad institutam disputationem revertamur. </td><td></td></tr>
        </table>