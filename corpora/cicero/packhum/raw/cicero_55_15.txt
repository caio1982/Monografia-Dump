<table>
          <script>targetHit=0;</script>
          <tr><td>  Sed ea animi elatio, quae cernitur in periculis et la-</td><td>1.62.1</td></tr><tr><td>boribus, si iustitia vacat pugnatque non pro salute</td><td></td></tr><tr><td>communi, sed pro suis commodis, in vitio est; non</td><td></td></tr><tr><td>modo enim id virtutis non est, sed est potius immani-</td><td></td></tr><tr><td>tatis omnem humanitatem repellentis. Itaque probe</td><td>5</td></tr><tr><td>definitur a Stoicis fortitudo, cum eam virtutem esse</td><td></td></tr><tr><td>dicunt propugnantem pro aequitate. Quocirca nemo,</td><td></td></tr><tr><td>qui fortitudinis gloriam consecutus est insidiis et ma-</td><td></td></tr><tr><td>litia, laudem est adeptus: nihil honestum esse potest,</td><td></td></tr><tr><td>quod iustitia vacat. Praeclarum igitur illud Platonis:</td><td>63.1</td></tr><tr><td>'Non, inquit, solum scientia, quae est remota ab iusti- </td><td></td></tr><tr><td>tia calliditas potius quam sapientia est appellanda,</td><td></td></tr><tr><td>verum etiam animus paratus ad periculum, si sua</td><td></td></tr><tr><td>cupiditate, non utilitate communi impellitur, audaciae</td><td>5</td></tr><tr><td>potius nomen habeat, quam fortitudinis.' Itaque viros</td><td></td></tr><tr><td>fortes et magnanimos eosdem bonos et simplices, ve-</td><td></td></tr><tr><td>ritatis amicos minimeque fallaces esse volumus; quae</td><td></td></tr><tr><td>sunt ex media laude iustitiae. Sed illud odiosum est,</td><td>64.1</td></tr><tr><td>quod in hac elatione et magnitudine animi facillime</td><td></td></tr><tr><td>pertinacia et nimia cupiditas principatus innascitur.</td><td></td></tr><tr><td>Ut enim apud Platonem est, omnem morem Lacedae-</td><td></td></tr><tr><td>moniorum inflammatum esse cupiditate vincendi, sic,</td><td>5</td></tr><tr><td>ut quisque animi magnitudine maxime excellet, ita</td><td></td></tr><tr><td>maxime vult princeps omnium vel potius solus esse.</td><td></td></tr><tr><td>Difficile autem est, cum praestare omnibus concu-</td><td></td></tr><tr><td>pieris, servare aequitatem, quae est iustitiae maxime</td><td></td></tr><tr><td>propria. Ex quo fit ut neque disceptatione vinci se</td><td>10</td></tr><tr><td>nec ullo publico ac legitimo iure patiantur, existunt-</td><td></td></tr><tr><td>que in re publica plerumque largitores et factiosi, ut</td><td></td></tr><tr><td>opes quam maximas consequantur et sint vi potius</td><td></td></tr><tr><td>superiores quam iustitia pares. Sed quo difficilius,</td><td></td></tr><tr><td>hoc praeclarius; nullum enim est tempus, quod iusti-</td><td>15</td></tr><tr><td>tia vacare debeat. Fortes igitur et magnanimi sunt</td><td>65.1</td></tr><tr><td>habendi non qui faciunt, sed qui propulsant iniuriam.</td><td></td></tr><tr><td>Vera autem et sapiens animi magnitudo honestum</td><td></td></tr><tr><td>illud, quod maxime natura sequitur, in factis positum,</td><td></td></tr><tr><td>non in gloria iudicat principemque se esse mavult</td><td>5</td></tr><tr><td>quam videri. Etenim qui ex errore imperitae multi-</td><td></td></tr><tr><td>tudinis pendet, hic in magnis viris non est habendus. </td><td></td></tr><tr><td>Facillime autem ad res iniustas impellitur, ut quisque</td><td></td></tr><tr><td>altissimo animo est, gloriae cupiditate; qui locus est</td><td></td></tr><tr><td>sane lubricus, quod vix invenitur, qui laboribus sus-</td><td>10</td></tr><tr><td>ceptis periculisque aditis non quasi mercedem rerum</td><td></td></tr><tr><td>gestarum desideret gloriam. </td><td></td></tr>
        </table>