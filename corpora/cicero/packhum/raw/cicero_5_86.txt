<table>
          <script>targetHit=0;</script>
          <tr><td>  Nunc ad sociorum tabulas accepti et expensi, quas re-</td><td>2.2.186.1</td></tr><tr><td>movere honeste nullo modo potuerunt, et ad amicum tuum </td><td></td></tr><tr><td>Carpinatium revertemur. Inspiciebamus Syracusis a Carpi-</td><td></td></tr><tr><td>natio confectas tabulas societatis, quae significabant multis</td><td></td></tr><tr><td>nominibus eos homines versuram a Carpinatio fecisse qui</td><td>5</td></tr><tr><td>pecunias Verri dedissent; quod erit vobis luce clarius,</td><td></td></tr><tr><td>iudices, tum cum eos ipsos produxero qui dederunt;</td><td></td></tr><tr><td>intellegetis enim illa tempora per quae, cum essent in</td><td></td></tr><tr><td>periculo, pretio sese redemerunt cum societatis tabulis</td><td></td></tr><tr><td>non solum consulibus verum etiam mensibus convenire.</td><td>10</td></tr><tr><td>Cum haec maxime cognosceremus et in manibus tabulas</td><td>187.1</td></tr><tr><td>haberemus, repente aspicimus lituras eius modi quasi</td><td></td></tr><tr><td>quaedam vulnera tabularum recentia. Statim suspicione</td><td></td></tr><tr><td>offensi ad ea ipsa nomina oculos animumque transtulimus.</td><td></td></tr><tr><td>Erant acceptae pecuniae C. <span class="caps">Verrvcio C. f.</span>, sic tamen</td><td>5</td></tr><tr><td>ut usque ad alterum R litterae constarent integrae, reliquae</td><td></td></tr><tr><td>omnes essent in litura; alterum, tertium, quartum, permulta</td><td></td></tr><tr><td>erant eiusdem modi nomina. Cum manifesto res flagitiosa</td><td></td></tr><tr><td>litura tabularum atque insignis turpitudo teneretur, quaerere</td><td></td></tr><tr><td>incipimus de Carpinatio quisnam is esset Verrucius qui-</td><td>10</td></tr><tr><td>cum tantae pecuniae rationem haberet. Haerere homo,</td><td></td></tr><tr><td>versari, rubere. Quod lege excipiuntur tabulae publicano-</td><td></td></tr><tr><td>rum quo minus Romam deportentur, ut res quam maxime</td><td></td></tr><tr><td>clara et testata esse posset, in ius ad Metellum Carpinatium</td><td></td></tr><tr><td>voco tabulasque societatis in forum defero. Fit maximus</td><td>15</td></tr><tr><td>concursus hominum, et, quod erat Carpinati nota cum isto</td><td></td></tr><tr><td>praetore societas ac faeneratio, summe exspectabant omnes</td><td></td></tr><tr><td>quidnam in tabulis teneretur. Rem ad Metellum defero, </td><td>188.1</td></tr><tr><td>me tabulas perspexisse sociorum; in his tabulis magnam</td><td></td></tr><tr><td>rationem C. Verruci permultis nominibus esse, meque hoc</td><td></td></tr><tr><td>perspicere ex consulum mensuumque ratione, hunc Verrucium</td><td></td></tr><tr><td>neque ante adventum C. Verris neque post decessionem</td><td>5</td></tr><tr><td>quicquam cum Carpinatio rationis habuisse; postulo ut</td><td></td></tr><tr><td>mihi respondeat qui sit is Verrucius, mercator an negotiator</td><td></td></tr><tr><td>an arator an pecuarius, in Sicilia sit an iam decesserit.</td><td></td></tr><tr><td>Clamare omnes ex conventu neminem umquam in Sicilia</td><td></td></tr><tr><td>fuisse Verrucium. Ego instare ut mihi responderet quis</td><td>10</td></tr><tr><td>esset, ubi esset, unde esset; cur servus societatis qui</td><td></td></tr><tr><td>tabulas conficeret semper in Verruci nomine certo ex loco</td><td></td></tr><tr><td>mendosus esset. Atque haec postulabam, non quo illum</td><td>189.1</td></tr><tr><td>cogi putarem oportere ut ad ea mihi responderet invitus,</td><td></td></tr><tr><td>sed ut omnibus istius furta, illius flagitium, utriusque</td><td></td></tr><tr><td>audacia perspicua esse posset. Itaque illum in iure metu</td><td></td></tr><tr><td>conscientiaque peccati mutum atque exanimatum ac vix</td><td>5</td></tr><tr><td>vivum relinquo, tabulas in foro summa hominum frequentia</td><td></td></tr><tr><td>exscribo; adhibentur in scribendo ex conventu viri primarii,</td><td></td></tr><tr><td>litterae lituraeque omnes adsimulatae et expressae de tabulis</td><td></td></tr><tr><td>in libros transferuntur. Haec omnia summa cura et dili-</td><td>190.1</td></tr><tr><td>gentia recognita et collata et ab hominibus honestissimis</td><td></td></tr><tr><td>obsignata sunt. Si Carpinatius mihi tum respondere noluit,</td><td></td></tr><tr><td>responde tu mihi nunc, Verres, quem esse hunc tuum paene</td><td></td></tr><tr><td>gentilem Verrucium putes. Fieri non potest ut, quem video</td><td>5</td></tr><tr><td>te praetore in Sicilia fuisse et quem ex ipsa ratione intellego</td><td></td></tr><tr><td>locupletem fuisse, eum tu in tua provincia non cognoveris.</td><td></td></tr><tr><td>Atque adeo, ne hoc aut longius aut obscurius esse possit, </td><td></td></tr><tr><td>procedite in medium atque explicate descriptionem imagi-</td><td></td></tr><tr><td>nemque tabularum, ut omnes mortales istius avaritiae non</td><td>10</td></tr><tr><td>iam vestigia sed ipsa cubilia videre possint. Liber explice-</td><td></td></tr><tr><td>tur. Videtis Verrucium? videtis primas litteras integras?</td><td>191.1</td></tr><tr><td>videtis extremam partem nominis, codam illam Verrinam</td><td></td></tr><tr><td>tamquam in luto demersam esse in litura? Sic habent</td><td></td></tr><tr><td>se tabulae, iudices, ut videtis. Quid exspectatis, quid</td><td></td></tr><tr><td>quaeritis amplius? Tu ipse, Verres, quid sedes, quid</td><td>5</td></tr><tr><td>moraris? Nam aut exhibeas nobis Verrucium necesse est</td><td></td></tr><tr><td>aut te Verrucium esse fateare. </td><td></td></tr>
        </table>