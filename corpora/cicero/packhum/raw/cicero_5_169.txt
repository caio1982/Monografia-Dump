<table>
          <script>targetHit=0;</script>
          <tr><td>  Hic nolite exspectare dum ego haec crimina agam ostia-</td><td>2.4.48.1</td></tr><tr><td>tim, ab Aeschylo Tyndaritano istum pateram abstulisse,</td><td></td></tr><tr><td>a Thrasone item Tyndaritano patellam, a Nymphodoro</td><td></td></tr><tr><td>Agrigentino turibulum. Cum testis ex Sicilia dabo, quem</td><td></td></tr><tr><td>volet ille eligat quem ego interrogem de patellis, pateris,</td><td>5</td></tr><tr><td>turibulis: non modo oppidum nullum, sed ne domus</td><td></td></tr><tr><td>quidem ulla paulo locupletior expers huius iniuriae repe-</td><td></td></tr><tr><td>rietur. Qui cum in convivium venisset, si quicquam cae-</td><td></td></tr><tr><td>lati aspexerat, manus abstinere, iudices, non poterat.</td><td></td></tr><tr><td>Cn. Pompeius est, Philo qui fuit, Tyndaritanus. Is cenam</td><td>10</td></tr><tr><td>isti dabat apud villam in Tyndaritano. Fecit quod</td><td></td></tr><tr><td>Siculi non audebant; ille, civis Romanus quod erat, im-</td><td></td></tr><tr><td>punius id se facturum putavit; adposuit patellam in qua</td><td></td></tr><tr><td>sigilla erant egregia. Iste continuo ut vidit, non dubitavit</td><td></td></tr><tr><td>illud insigne penatium hospitaliumque deorum ex hospitali</td><td>15</td></tr><tr><td>mensa tollere, sed tamen, quod ante de istius abstinentia</td><td></td></tr><tr><td>dixeram, sigillis avulsis reliquum argentum sine ulla avaritia</td><td></td></tr><tr><td>reddidit. Quid? Eupolemo Calactino, homini nobili, Lucul-</td><td>49.1</td></tr><tr><td>lorum hospiti ac perfamiliari, qui nunc apud exercitum cum</td><td></td></tr><tr><td>L. Lucullo est, non idem fecit? Cenabat apud eum;</td><td></td></tr><tr><td>argentum ille ceterum purum adposuerat, ne purus ipse</td><td></td></tr><tr><td>relinqueretur, duo pocula non magna, verum tamen cum</td><td>5</td></tr><tr><td>emblemate. Hic tamquam festivum acroama, ne sine corol-</td><td></td></tr><tr><td>lario de convivio discederet, ibidem convivis spectantibus</td><td></td></tr><tr><td>emblemata evellenda curavit. </td><td></td></tr><tr><td>  Neque ego nunc istius facta omnia enumerare conor,</td><td></td></tr><tr><td>neque opus est nec fieri ullo modo potest: tantum unius </td><td>10</td></tr><tr><td>cuiusque de varia improbitate generis indicia apud vos et</td><td></td></tr><tr><td>exempla profero. Neque enim ita se gessit in his rebus</td><td></td></tr><tr><td>tamquam rationem aliquando esset redditurus, sed prorsus</td><td></td></tr><tr><td>ita quasi aut reus numquam esset futurus, aut, quo plura</td><td></td></tr><tr><td>abstulisset, eo minore periculo in iudicium venturus esset;</td><td>15</td></tr><tr><td>qui haec quae dico iam non occulte, non per amicos atque</td><td></td></tr><tr><td>interpretes, sed palam de loco superiore ageret pro imperio</td><td></td></tr><tr><td>et potestate. </td><td></td></tr>
        </table>