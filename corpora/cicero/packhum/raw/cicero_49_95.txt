<table>
          <script>targetHit=0;</script>
          <tr><td>  Nec vero Pythagoras nominis solum inventor, sed</td><td>5.10.1</td></tr><tr><td>rerum etiam ipsarum amplificator fuit. qui cum post</td><td></td></tr><tr><td>hunc Phliasium sermonem in Italiam venisset, exorna-</td><td></td></tr><tr><td>vit eam Graeciam, quae magna dicta est, et privatim et</td><td></td></tr><tr><td>publice praestantissumis et institutis et artibus. cuius</td><td>5</td></tr><tr><td>de disciplina aliud tempus fuerit fortasse dicendi. sed</td><td></td></tr><tr><td>ab antiqua philosophia usque ad Socratem, qui Arche-</td><td></td></tr><tr><td>laum, Anaxagorae discipulum, audierat, numeri motus-</td><td></td></tr><tr><td>que tractabantur, et unde omnia orerentur quove re-</td><td></td></tr><tr><td>ciderent, studioseque ab is siderum magnitudines</td><td>10</td></tr><tr><td>intervalla cursus anquirebantur et cuncta caelestia. </td><td></td></tr><tr><td>Socrates autem primus philosophiam devocavit e caelo</td><td></td></tr><tr><td>et in urbibus conlocavit et in domus etiam introduxit</td><td></td></tr><tr><td>et coëgit de vita et moribus rebusque bonis et malis</td><td></td></tr><tr><td>quaerere. cuius multiplex ratio disputandi rerumque</td><td>11.1</td></tr><tr><td>varietas et ingenii magnitudo Platonis memoria et</td><td></td></tr><tr><td>litteris consecrata plura genera effecit dissentientium</td><td></td></tr><tr><td>philosophorum, e quibus nos id potissimum consecuti</td><td></td></tr><tr><td>sumus, quo Socratem usum arbitrabamur, ut nostram</td><td>5</td></tr><tr><td>ipsi sententiam tegeremus, errore alios levaremus et</td><td></td></tr><tr><td>in omni disputatione, quid esset simillimum veri,</td><td></td></tr><tr><td>quaereremus. quem morem cum Carneades acutissime</td><td></td></tr><tr><td>copiosissimeque tenuisset, fecimus et alias saepe et</td><td></td></tr><tr><td>nuper in Tusculano, ut ad eam consuetudinem dispu-</td><td>10</td></tr><tr><td>taremus. et quadridui quidem sermonem superioribus</td><td></td></tr><tr><td>ad te perscriptum libris misimus, quinto autem die</td><td></td></tr><tr><td>cum eodem in loco consedissemus, sic est propositum,</td><td></td></tr><tr><td>de quo disputaremus: </td><td></td></tr><tr><td>  Non mihi videtur ad beate vivendum satis</td><td>12.1</td></tr><tr><td>posse virtutem. </td><td></td></tr>
        </table>