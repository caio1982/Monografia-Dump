<table>
          <script>targetHit=0;</script>
          <tr><td>  Audistis Theodorum et Numenium et Nicasionem, legatos</td><td>2.4.113.1</td></tr><tr><td>Hennensis, publice dicere sese a suis civibus haec habere</td><td></td></tr><tr><td>mandata, ut ad Verrem adirent et eum simulacrum Cereris </td><td></td></tr><tr><td>et Victoriae reposcerent; id si impetrassent, tum ut morem</td><td></td></tr><tr><td>veterem Hennensium conservarent, publice in eum, tametsi</td><td>5</td></tr><tr><td>vexasset Siciliam, tamen, quoniam haec a maioribus instituta</td><td></td></tr><tr><td>accepissent, testimonium ne quod dicerent; sin autem ea</td><td></td></tr><tr><td>non reddidisset, tum ut in iudicio adessent, tum ut de eius</td><td></td></tr><tr><td>iniuriis iudices docerent, sed maxime de religione quere-</td><td></td></tr><tr><td>rentur. Quas illorum querimonias nolite, per deos immor-</td><td>10</td></tr><tr><td>talis, aspernari, nolite contemnere ac neglegere, iudices!</td><td></td></tr><tr><td>Aguntur iniuriae sociorum, agitur vis legum, agitur existi-</td><td></td></tr><tr><td>matio veritasque iudiciorum. Quae sunt omnia permagna,</td><td></td></tr><tr><td>verum illud maximum: tanta religione obstricta tota pro-</td><td></td></tr><tr><td>vincia est, tanta superstitio ex istius facto mentis omnium</td><td>15</td></tr><tr><td>Siculorum occupavit ut quaecumque accidant publice pri-</td><td></td></tr><tr><td>vatimque incommoda propter eam causam sceleris istius</td><td></td></tr><tr><td>evenire videantur. Audistis Centuripinos, Agyrinensis,</td><td>114.1</td></tr><tr><td>Catinensis, Aetnensis, Herbitensis complurisque alios pu-</td><td></td></tr><tr><td>blice dicere quae solitudo esset in agris, quae vastitas, quae</td><td></td></tr><tr><td>fuga aratorum, quam deserta, quam inculta, quam relicta</td><td></td></tr><tr><td>omnia. Ea tametsi multis istius et variis iniuriis acciderunt,</td><td>5</td></tr><tr><td>tamen haec una causa in opinione Siculorum plurimum</td><td></td></tr><tr><td>valet, quod Cerere violata omnis cultus fructusque Cereris</td><td></td></tr><tr><td>in iis locis interisse arbitrantur. Medemini religioni soci-</td><td></td></tr><tr><td>orum, iudices, conservate vestram; neque enim haec externa</td><td></td></tr><tr><td>vobis est religio neque aliena; quodsi esset, si suscipere</td><td>10</td></tr><tr><td>eam nolletis, tamen in eo qui violasset sancire vos velle</td><td></td></tr><tr><td>oporteret. Nunc vero in communi omnium gentium reli-</td><td>115.1</td></tr><tr><td>gione, inque iis sacris quae maiores nostri ab exteris natio-</td><td></td></tr><tr><td>nibus adscita atque arcessita coluerunt,—quae sacra, ut</td><td></td></tr><tr><td>erant re vera, sic appellari Graeca voluerunt,—neglegentes</td><td></td></tr><tr><td>ac dissoluti si cupiamus esse, qui possumus?  </td><td>5</td></tr>
        </table>