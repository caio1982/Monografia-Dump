<table>
          <script>targetHit=0;</script>
          <tr><td>  Habetis de inveniendis rebus disponendisque quid sen-</td><td>2.350.1</td></tr><tr><td>tiam; adiungam etiam de memoria, ut labore Crassum</td><td></td></tr><tr><td>levem neque ei quicquam aliud, de quo disserat, relinquam</td><td></td></tr><tr><td>nisi ea, quibus haec exornentur.' 'Perge vero,' inquit</td><td></td></tr><tr><td>Crassus 'libenter enim te cognitum iam artificem aliquando-</td><td>5</td></tr><tr><td>que evolutum illis integumentis dissimulationis tuae nuda-</td><td></td></tr><tr><td>tumque perspicio; et quod mihi nihil aut [quod] non multum</td><td></td></tr><tr><td>relinquis, percommode facis estque mihi gratum.' 'Iam</td><td>351.1</td></tr><tr><td>istuc, quantum tibi ego reliquerim,' inquit Antonius 'erit</td><td></td></tr><tr><td>in tua potestate; si enim vere agere volueris, omnia tibi</td><td></td></tr><tr><td>relinquo; sin dissimulare, tu quem ad modum his satis</td><td></td></tr><tr><td>facias, videris. Sed, ut ad rem redeam, non sum tanto</td><td>5</td></tr><tr><td>ego' inquit 'ingenio, quanto Themistocles fuit, ut oblivionis </td><td></td></tr><tr><td>artem quam memoriae malim; gratiamque habeo Simonidi</td><td></td></tr><tr><td>illi Cio, quem primum ferunt artem memoriae protulisse.</td><td></td></tr><tr><td>Dicunt enim, cum cenaret Crannone in Thessalia Simonides</td><td>352.1</td></tr><tr><td>apud Scopam fortunatum hominem et nobilem cecinisset-</td><td></td></tr><tr><td>que id carmen, quod in eum scripsisset, in quo multa</td><td></td></tr><tr><td>ornandi causa poetarum more in Castorem scripta et Pollu-</td><td></td></tr><tr><td>cem fuissent, nimis illum sordide Simonidi dixisse se di-</td><td>5</td></tr><tr><td>midium eius ei, quod pactus esset, pro illo carmine daturum;</td><td></td></tr><tr><td>reliquum a suis Tyndaridis, quos aeque laudasset, peteret,</td><td></td></tr><tr><td>si ei videretur. Paulo post esse ferunt nuntiatum Simonidi,</td><td>353.1</td></tr><tr><td>ut prodiret; iuvenis stare ad ianuam duo quosdam, qui eum</td><td></td></tr><tr><td>magno opere evocarent; surrexisse illum, prodisse, vidisse</td><td></td></tr><tr><td>neminem: hoc interim spatio conclave illud, ubi epularetur</td><td></td></tr><tr><td>Scopas, concidisse; ea ruina ipsum cum cognatis oppressum</td><td>5</td></tr><tr><td>suis interisse: quos cum humare vellent sui neque possent</td><td></td></tr><tr><td>obtritos internoscere ullo modo, Simonides dicitur ex eo,</td><td></td></tr><tr><td>quod meminisset quo eorum loco quisque cubuisset, de-</td><td></td></tr><tr><td>monstrator unius cuiusque sepeliendi fuisse; hac tum re</td><td></td></tr><tr><td>admonitus invenisse fertur ordinem esse maxime, qui</td><td>10</td></tr><tr><td>memoriae lumen adferret. Itaque eis, qui hanc partem</td><td>354.1</td></tr><tr><td>ingeni exercerent, locos esse capiendos et ea, quae memoria</td><td></td></tr><tr><td>tenere vellent effingenda animo atque in eis locis conlo-</td><td></td></tr><tr><td>canda; sic fore, ut ordinem rerum locorum ordo conser-</td><td></td></tr><tr><td>varet, res autem ipsas rerum effigies notaret atque ut locis</td><td>5</td></tr><tr><td>pro cera, simulacris pro litteris uteremur. Qui sit autem</td><td>355.1</td></tr><tr><td>oratori memoriae fructus, quanta utilitas, quanta vis, quid</td><td></td></tr><tr><td>me attinet dicere? tenere, quae didiceris in accipienda</td><td></td></tr><tr><td>causa, quae ipse cogitaris? omnis fixas esse in animo</td><td></td></tr><tr><td>sententias? omnem descriptum verborum apparatum? ita</td><td>5</td></tr><tr><td>audire vel eum, unde discas, vel eum, cui respondendum sit,</td><td></td></tr><tr><td>ut illi non infundere in auris tuas orationem, sed in animo </td><td></td></tr><tr><td>videantur inscribere? Itaque soli qui memoria vigent,</td><td></td></tr><tr><td>sciunt quid et quatenus et quo modo dicturi sint, quid</td><td></td></tr><tr><td>responderint, quid supersit: eidemque multa ex aliis causis</td><td>10</td></tr><tr><td>aliquando a se acta, multa ab aliis audita meminerunt. Qua</td><td>356.1</td></tr><tr><td>re confiteor equidem huius boni naturam esse principem,</td><td></td></tr><tr><td>sicut earum rerum, de quibus ante locutus sum, omnium;</td><td></td></tr><tr><td>sed haec ars tota dicendi, sive artis imago quaedam et</td><td></td></tr><tr><td>similitudo est, habet hanc vim, non ut totum aliquid, cuius</td><td>5</td></tr><tr><td>in ingeniis nostris pars nulla sit, pariat et procreet, verum</td><td></td></tr><tr><td>ut ea, quae sunt orta iam in nobis et procreata, educet</td><td></td></tr><tr><td>atque confirmet; verum tamen neque tam acri memoria</td><td>357.1</td></tr><tr><td>fere quisquam est, ut, non dispositis notatisque rebus, or-</td><td></td></tr><tr><td>dinem verborum omnium aut sententiarum complectatur,</td><td></td></tr><tr><td>neque vero tam hebeti, ut nihil hac consuetudine et exercita-</td><td></td></tr><tr><td>tione adiuvetur. Vidit enim hoc prudenter sive Simonides</td><td>5</td></tr><tr><td>sive alius quis invenit, ea maxime animis effingi nostris,</td><td></td></tr><tr><td>quae essent a sensu tradita atque impressa; acerrimum</td><td></td></tr><tr><td>autem ex omnibus nostris sensibus esse sensum videndi;</td><td></td></tr><tr><td>qua re facillime animo teneri posse ea, quae perciperentur</td><td></td></tr><tr><td>auribus aut cogitatione, si etiam commendatione oculorum</td><td>10</td></tr><tr><td>animis traderentur; ut res caecas et ab aspectus iudicio</td><td></td></tr><tr><td>remotas conformatio quaedam et imago et figura ita notaret,</td><td></td></tr><tr><td>ut ea, quae cogitando complecti vix possemus, intuendo</td><td></td></tr><tr><td>quasi teneremus. His autem formis atque corporibus, sicut</td><td>358.1</td></tr><tr><td>omnibus, quae sub aspectum veniunt, [admonetur memoria</td><td></td></tr><tr><td>nostra atque excitatur;] sede opus est, etenim corpus in-</td><td></td></tr><tr><td>tellegi sine loco non potest. Qua re ne in re nota et per-</td><td></td></tr><tr><td>vulgata multus et insolens sim, locis est utendum multis,</td><td>5</td></tr><tr><td>inlustribus, explicatis, modicis intervallis; imaginibus autem </td><td></td></tr><tr><td>agentibus, acribus, insignitis, quae occurrere celeriterque</td><td></td></tr><tr><td>percutere animum possint; quam facultatem et exercitatio</td><td></td></tr><tr><td>dabit, ex qua consuetudo gignitur, et similium verborum</td><td></td></tr><tr><td>conversa et immutata casibus aut traducta ex parte ad genus</td><td>10</td></tr><tr><td>notatio et unius verbi imagine totius sententiae informatio</td><td></td></tr><tr><td>pictoris cuiusdam summi ratione et modo formarum varietate</td><td></td></tr><tr><td>locos distinguentis. Sed verborum memoria, quae minus est</td><td>359.1</td></tr><tr><td>nobis necessaria, maiore imaginum varietate distinguitur;</td><td></td></tr><tr><td>multa enim sunt verba, quae quasi articuli conectunt membra</td><td></td></tr><tr><td>orationis, quae formari similitudine nulla possunt; eorum</td><td></td></tr><tr><td>fingendae sunt nobis imagines, quibus semper utamur; rerum</td><td>5</td></tr><tr><td>memoria propria est oratoris; eam singulis personis bene</td><td></td></tr><tr><td>positis notare possumus, ut sententias imaginibus, ordinem</td><td></td></tr><tr><td>locis comprehendamus. Neque verum est, quod ab inertibus</td><td>360.1</td></tr><tr><td>dicitur, opprimi memoriam imaginum pondere et obscurari</td><td></td></tr><tr><td>etiam id, quod per se natura tenere potuisset: vidi enim ego</td><td></td></tr><tr><td>summos homines et divina prope memoria, Athenis Char-</td><td></td></tr><tr><td>madam, in Asia, quem vivere hodie aiunt, Scepsium Metro-</td><td>5</td></tr><tr><td>dorum, quorum uterque tamquam litteris in cera, sic se</td><td></td></tr><tr><td>aiebat imaginibus in eis locis, quos haberet, quae meminisse</td><td></td></tr><tr><td>vellet, perscribere. Qua re hac exercitatione non eruenda</td><td></td></tr><tr><td>memoria est, si est nulla naturalis; sed certe, si latet, evo-</td><td></td></tr><tr><td>canda est. </td><td>10</td></tr>
        </table>