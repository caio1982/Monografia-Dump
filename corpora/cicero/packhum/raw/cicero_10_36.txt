<table>
          <script>targetHit=0;</script>
          <tr><td>  Cum vagus et exsul erraret atque undique exclusus Op-</td><td>175.1</td></tr><tr><td>pianicus in Falernum se ad L. Quinctium contulisset, ibi</td><td></td></tr><tr><td>primum in morbum incidit ac satis vehementer diuque</td><td></td></tr><tr><td>aegrotavit. Cum esset una Sassia eaque Sex. Albio quo- </td><td></td></tr><tr><td>dam colono, homine valenti, qui simul esse solebat fami-</td><td>5</td></tr><tr><td>liarius uteretur quam vir dissolutissimus incolumi fortuna</td><td></td></tr><tr><td>pati posset, et ius illud matrimoni castum atque legitimum</td><td></td></tr><tr><td>damnatione viri sublatum arbitraretur, Nicostratus quidam,</td><td></td></tr><tr><td>fidelis Oppianici servolus, percuriosus et minime mendax,</td><td></td></tr><tr><td>multa dicitur domino renuntiare solitus esse. Interea Op-</td><td>10</td></tr><tr><td>pianicus cum iam convalesceret neque improbitatem coloni</td><td></td></tr><tr><td>in Falerno diutius ferre posset et huc ad urbem profectus</td><td></td></tr><tr><td>esset—solebat enim extra portam aliquid habere conducti—</td><td></td></tr><tr><td>cecidisse de equo dicitur et homo infirma valetudine latus</td><td></td></tr><tr><td>offendisse vehementer et, postea quam ad urbem cum febri</td><td>15</td></tr><tr><td>venerit, paucis diebus esse mortuus. Mortis ratio, iudices,</td><td></td></tr><tr><td>eius modi est ut aut nihil habeat suspicionis aut, si quid</td><td></td></tr><tr><td>habet, id intra parietes in domestico scelere versetur. Post</td><td>176.1</td></tr><tr><td>mortem eius Sassia moliri statim, nefaria mulier, coepit insi-</td><td></td></tr><tr><td>dias filio; quaestionem habere de viri morte constituit. Emit</td><td></td></tr><tr><td>de A. Rupilio quo erat usus Oppianicus medico Stratonem</td><td></td></tr><tr><td>quendam, quasi ut idem faceret quod Habitus in emendo</td><td>5</td></tr><tr><td>Diogene fecerat. De hoc Stratone et de Ascla quodam</td><td></td></tr><tr><td>servo suo quaesituram esse dixit. Praeterea servum illum</td><td></td></tr><tr><td>Nicostratum quem nimium loquacem fuisse ac nimium</td><td></td></tr><tr><td>domino fidelem arbitrabatur ab hoc adulescente Oppianico</td><td></td></tr><tr><td>in quaestionem postulavit. Hic cum esset illo tempore</td><td>10</td></tr><tr><td>puer et illa quaestio de patris sui morte constitui diceretur,</td><td></td></tr><tr><td>etsi illum servum et sibi benivolum esse et patri fuisse</td><td></td></tr><tr><td>arbitrabatur, nihil tamen est ausus recusare. Advocantur</td><td></td></tr><tr><td>amici et hospites Oppianici et ipsius mulieris multi, ho-</td><td></td></tr><tr><td>mines honesti atque omnibus rebus ornati. Tormentis </td><td>15</td></tr><tr><td>omnibus vehementissimis quaeritur. Cum essent animi</td><td></td></tr><tr><td>servorum et spe et metu temptati ut aliquid in quaestione</td><td></td></tr><tr><td>dicerent, tamen, ut arbitror, auctoritate advocatorum ad-</td><td></td></tr><tr><td>ducti in veritate manserunt neque se quicquam scire dixe-</td><td></td></tr><tr><td>runt. Quaestio illo die de amicorum sententia dimissa est.</td><td>177.1</td></tr><tr><td>Satis longo intervallo post iterum advocantur. Habetur</td><td></td></tr><tr><td>de integro quaestio; nulla vis tormentorum acerrimorum</td><td></td></tr><tr><td>praetermittitur; aversari advocati et iam vix ferre posse,</td><td></td></tr><tr><td>furere crudelis atque importuna mulier sibi nequaquam ut</td><td>5</td></tr><tr><td>sperasset ea quae cogitasset procedere. Cum iam tortor</td><td></td></tr><tr><td>atque essent tormenta ipsa defessa neque tamen illa finem</td><td></td></tr><tr><td>facere vellet, quidam ex advocatis, homo et honoribus</td><td></td></tr><tr><td>populi ornatus et summa virtute praeditus, intellegere se</td><td></td></tr><tr><td>dixit non id agi ut verum inveniretur sed ut aliquid falsi</td><td>10</td></tr><tr><td>dicere cogerentur. Hoc postquam ceteri comprobarunt,</td><td></td></tr><tr><td>ex omnium sententia constitutum est satis videri esse quae-</td><td></td></tr><tr><td>situm. Redditur Oppianico Nicostratus, Larinum ipsa</td><td>178.1</td></tr><tr><td>proficiscitur cum suis maerens quod iam certe incolumem</td><td></td></tr><tr><td>filium fore putabat, ad quem non modo verum crimen</td><td></td></tr><tr><td>sed ne ficta quidem suspicio perveniret, et cui non modo</td><td></td></tr><tr><td>aperta inimicorum oppugnatio sed ne occultae quidem</td><td>5</td></tr><tr><td>matris insidiae nocere potuissent. Larinum postquam</td><td></td></tr><tr><td>venit, quae a Stratone illo venenum antea viro suo datum</td><td></td></tr><tr><td>sibi persuasum esse simulasset, instructam ei continuo et</td><td></td></tr><tr><td>ornatam Larini medicinae exercendae causa tabernam dedit.</td><td></td></tr><tr><td>Vnum, alterum, tertium annum Sassia quiescebat, ut velle</td><td>10</td></tr><tr><td>atque optare aliquid calamitatis filio potius quam id struere</td><td></td></tr><tr><td>et moliri videretur. Tum interim &lt;Q.&gt; Hortensio Q. Metello </td><td>179.1</td></tr><tr><td>consulibus ut hunc Oppianicum aliud agentem ac nihil eius</td><td></td></tr><tr><td>modi cogitantem ad hanc accusationem detraheret invito</td><td></td></tr><tr><td>despondit ei filiam suam, illam quam ex genero susceperat,</td><td></td></tr><tr><td>ut eum nuptiis adligatum simul et testamenti spe devinctum</td><td>5</td></tr><tr><td>posset habere in potestate. Hoc ipso fere tempore Strato</td><td></td></tr><tr><td>ille medicus domi furtum fecit et caedem eius modi. Cum</td><td></td></tr><tr><td>esset in aedibus armarium in quo sciret esse nummorum</td><td></td></tr><tr><td>aliquantum et auri, noctu duos conservos dormientis oc-</td><td></td></tr><tr><td>cidit in piscinamque deiecit; ipse armari fundum exsecuit</td><td>10</td></tr><tr><td>et HS &lt;<span class="caps">x</span>&gt; et auri quinque pondo abstulit uno ex servis</td><td></td></tr><tr><td>puero non grandi conscio. Furto postridie cognito omnis</td><td>180.1</td></tr><tr><td>suspicio in eos servos qui non comparebant commoveba-</td><td></td></tr><tr><td>tur. Cum exsectio illa fundi in armario animadverteretur,</td><td></td></tr><tr><td>homines quonam modo fieri potuisset &lt;requirebant&gt;. Qui-</td><td></td></tr><tr><td>dam ex amicis Sassiae recordatus est se nuper in auctione</td><td>5</td></tr><tr><td>quadam vidisse in rebus minutis aduncam ex omni parte</td><td></td></tr><tr><td>dentatam et tortuosam venire serrulam qua illud potu-</td><td></td></tr><tr><td>isse ita circumsecari videretur. Ne multa, perquiritur</td><td></td></tr><tr><td>a coactoribus, invenitur ea serrula ad Stratonem perve-</td><td></td></tr><tr><td>nisse. Hoc initio suspicionis orto et aperte insimulato</td><td>10</td></tr><tr><td>Stratone puer ille conscius pertimuit, rem omnem dominae</td><td></td></tr><tr><td>indicavit; homines in piscina inventi sunt, Strato in vincula</td><td></td></tr><tr><td>coniectus est, atque etiam in taberna eius nummi, nequa-</td><td></td></tr><tr><td>quam omnes, reperiuntur. Constituitur quaestio de furto.</td><td>181.1</td></tr><tr><td>Nam quid quisquam suspicari aliud potest? An hoc dici-</td><td></td></tr><tr><td>tis, armario expilato, pecunia ablata, non omni reciperata,</td><td></td></tr><tr><td>occisis hominibus institutam esse quaestionem de morte</td><td></td></tr><tr><td>Oppianici? cui probatis? quid est quod minus veri simile</td><td>5</td></tr><tr><td>proferre potuistis? deinde, ut omittam cetera, triennio post </td><td></td></tr><tr><td>mortem Oppianici de eius morte quaerebatur? Atque</td><td></td></tr><tr><td>etiam incensa odio pristino Nicostratum eundem illum tum</td><td></td></tr><tr><td>sine causa in quaestionem postulavit. Oppianicus primo</td><td></td></tr><tr><td>recusavit. Postea cum illa abducturam se filiam, muta-</td><td>10</td></tr><tr><td>turam esse testamentum minaretur, mulieri crudelissimae</td><td></td></tr><tr><td>servum fidelissimum non in quaestionem detulit sed plane</td><td></td></tr><tr><td>ad supplicium dedidit. Post triennium igitur agitata denuo</td><td>182.1</td></tr><tr><td>quaestio de viri morte habebatur. At de quibus servis?</td><td></td></tr><tr><td>nova, credo, res obiecta, novi quidam homines in suspicio-</td><td></td></tr><tr><td>nem vocati sunt. De Stratone et de Nicostrato. Quid?</td><td></td></tr><tr><td>Romae quaesitum de istis hominibus non erat? Itane</td><td>5</td></tr><tr><td>tandem, mulier iam non morbo sed scelere furiosa, cum</td><td></td></tr><tr><td>quaestionem habuisses Romae, cum de T. Anni, L. Rutili,</td><td></td></tr><tr><td>P. Saturi, ceterorum honestissimorum virorum sententia</td><td></td></tr><tr><td>constitutum esset satis quaesitum videri, eadem de re triennio</td><td></td></tr><tr><td>post isdem de hominibus nullo adhibito non dicam viro,</td><td>10</td></tr><tr><td>ne colonum forte adfuisse dicatis, sed bono viro, in fili</td><td></td></tr><tr><td>caput quaestionem habere conata es? An hoc dicitis—</td><td>183.1</td></tr><tr><td>mihi enim venit in mentem quid dici possit, tametsi adhuc</td><td></td></tr><tr><td>non esse hoc dictum mementote—cum haberetur de furto</td><td></td></tr><tr><td>quaestio, Stratonem aliquid de veneno esse confessum? Hoc</td><td></td></tr><tr><td>uno modo, iudices, saepe multorum improbitate depressa</td><td>5</td></tr><tr><td>veritas emergit et innocentiae defensio interclusa respirat,</td><td></td></tr><tr><td>quod aut ei qui in fraude callidi sunt non tantum audent</td><td></td></tr><tr><td>quantum excogitant, aut ei quorum eminet audacia atque</td><td></td></tr><tr><td>proiecta est a consiliis malitiae deseruntur. Quod si aut</td><td></td></tr><tr><td>confidens astutia aut callida esset audacia, vix ullo obsisti </td><td>10</td></tr><tr><td>modo posset. Vtrum furtum factum non est? At nihil</td><td></td></tr><tr><td>clarius Larini. An ad Stratonem suspicio non pertinuit?</td><td></td></tr><tr><td>At is et ex serrula insimulatus et a puero conscio est</td><td></td></tr><tr><td>indicatus. An id actum non est in quaerendo? Quae</td><td></td></tr><tr><td>fuit igitur alia causa quaerendi? An id quod vobis</td><td>15</td></tr><tr><td>dicendum est, et quod tum Sassia dictitavit: cum de</td><td></td></tr><tr><td>furto quaereretur, tum Stratonem isdem in tormentis</td><td></td></tr><tr><td>dixisse de veneno? Hem hoc illud est quod ante dixi:</td><td>184.1</td></tr><tr><td>mulier abundat audacia, consilio et ratione deficitur. Nam</td><td></td></tr><tr><td>tabellae quaestionis plures proferuntur quae recitatae vobis-</td><td></td></tr><tr><td>que editae sunt, illae ipsae quas tum obsignatas esse dixit;</td><td></td></tr><tr><td>in quibus tabellis de furto nulla littera invenitur. Non venit</td><td>5</td></tr><tr><td>in mentem primum orationem Stratonis conscribere de</td><td></td></tr><tr><td>furto, post aliquod dictum adiungere de veneno quod non</td><td></td></tr><tr><td>percontatione quaesitum sed per dolorem expressum vide-</td><td></td></tr><tr><td>retur? Quaestio de furto est, veneni iam suspicio supe-</td><td></td></tr><tr><td>riore quaestione sublata; quod ipsum haec eadem mulier</td><td>10</td></tr><tr><td>iudicarat quae, ut Romae de amicorum sententia statuerat</td><td></td></tr><tr><td>satis esse quaesitum, postea per triennium maxime ex omni-</td><td></td></tr><tr><td>bus servis Stratonem illum dilexerat, in honore habuerat,</td><td></td></tr><tr><td>commodis omnibus adfecerat. Cum igitur de furto quaere-</td><td>185.1</td></tr><tr><td>retur, et eo furto quod ille sine controversia fecerat, tum</td><td></td></tr><tr><td>ille de eo quod quaerebatur verbum nullum fecit? de</td><td></td></tr><tr><td>veneno statim dixit, de furto si non eo loco quo debuit, ne</td><td></td></tr><tr><td>in extrema quidem aut media aut aliqua denique parte</td><td>5</td></tr><tr><td>quaestionis verbum fecit ullum? Iam videtis illam nefa- </td><td></td></tr><tr><td>riam mulierem, iudices, eadem manu qua, si detur potestas,</td><td></td></tr><tr><td>interficere filium cupiat, hanc fictam quaestionem conscri-</td><td></td></tr><tr><td>psisse. Atque istam ipsam quaestionem dicite qui obsi-</td><td></td></tr><tr><td>gnarit unum aliquem nominatim. Neminem reperietis,</td><td>10</td></tr><tr><td>nisi forte eius modi hominem quem ego proferri malim</td><td></td></tr><tr><td>quam neminem nominari. Quid ais, T. Atti? tu pericu-</td><td>186.1</td></tr><tr><td>lum capitis, tu indicium sceleris, tu fortunas alterius litteris</td><td></td></tr><tr><td>conscriptas in iudicium adferes neque earum auctorem litte-</td><td></td></tr><tr><td>rarum neque obsignatorem neque testem ullum nominabis?</td><td></td></tr><tr><td>et quam tu pestem innocentissimo filio de matris sinu</td><td>5</td></tr><tr><td>deprompseris, hanc hi tales viri comprobabunt? Esto, in</td><td></td></tr><tr><td>tabellis nihil est auctoritatis; quid? ipsa quaestio iudicibus,</td><td></td></tr><tr><td>quid? amicis hospitibusque Oppianici quos adhibuerat</td><td></td></tr><tr><td>antea, quid? huic tandem ipsi tempori cur non reservata</td><td></td></tr><tr><td>est? Quid istis hominibus factum est, Stratone et Nico-</td><td>10</td></tr><tr><td>strato? Quaero abs te, Oppianice, servo tuo Nicostrato</td><td>187.1</td></tr><tr><td>quid factum esse dicas, quem tu, cum hunc brevi tempore</td><td></td></tr><tr><td>accusaturus esses, Romam deducere, dare potestatem indi-</td><td></td></tr><tr><td>candi, incolumem denique servare quaestioni, servare his</td><td></td></tr><tr><td>iudicibus, servare huic tempori debuisti. Nam Stratonem</td><td>5</td></tr><tr><td>quidem, iudices, in crucem esse actum exsecta scitote</td><td></td></tr><tr><td>lingua; quod nemo Larinatium est qui nesciat. Timuit</td><td></td></tr><tr><td>mulier amens non suam conscientiam, non odium muni-</td><td></td></tr><tr><td>cipum, non famam omnium, sed, quasi non omnes eius</td><td></td></tr><tr><td>sceleris testes essent futuri, sic metuit ne condemnaretur</td><td>10</td></tr><tr><td>extrema servoli voce morientis. </td><td></td></tr>
        </table>