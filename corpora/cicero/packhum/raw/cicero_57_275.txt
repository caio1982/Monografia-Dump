<table>
          <script>targetHit=0;</script>
          <tr class="title first  date"><td>iv Id<span class="snum">.</span> Mart<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Marcianus ad me scripsit me excusatum esse apud Appuleium a</td><td>12.17.1.1</td></tr><tr><td>Laterensi, Nasone, Laenate, Torquato, Strabone. iis velim meo</td><td></td></tr><tr><td>nomine reddendas litteras cures gratum mihi eos fecisse. quod</td><td></td></tr><tr><td>pro Cornificio me abhinc amplius annis <span class="caps">xxv</span> spopondisse dicit</td><td></td></tr><tr><td>Flavius, etsi reus locuples est et Appuleius praediator liberalis,</td><td>5</td></tr><tr><td>tamen velim des operam ut investiges ex consponsorum tabulis</td><td></td></tr><tr><td>sitne ita (mihi enim ante aedilitatem meam nihil erat cum</td><td></td></tr><tr><td>Cornificio; potest tamen fieri, sed scire certum velim), et</td><td></td></tr><tr><td>appelles procuratores, si tibi videtur. quamquam quid ad me?</td><td></td></tr><tr><td>verum tamen. Pansae profectionem scribes cum scies. Atticam</td><td>10</td></tr><tr><td>salvere iube et eam cura, obsecro, diligenter. Piliae salutem. </td><td></td></tr>
        </table>