<table>
          <script>targetHit=0;</script>
          <tr><td>  Nisi quae me forte fugiunt, haec sunt fere de animo</td><td>1.22.13</td></tr><tr><td>sententiae. Democritum enim, magnum illum quidem</td><td></td></tr><tr><td>virum, sed levibus et rotundis corpusculis efficien-</td><td>15</td></tr><tr><td>tem animum concursu quodam fortuito, omittamus;</td><td></td></tr><tr><td>nihil est enim apud istos, quod non atomorum turba</td><td></td></tr><tr><td>conficiat. Harum sententiarum quae vera sit, deus ali-</td><td>23.1</td></tr><tr><td>qui viderit; quae veri simillima, magna quaestio est.</td><td></td></tr><tr><td>utrum igitur inter has sententias diiudicare malumus</td><td></td></tr><tr><td>an ad propositum redire? </td><td></td></tr><tr><td>  Cuperem equidem utrumque, si posset, sed est dif-</td><td>5</td></tr><tr><td>ficile confundere. quare si, ut ista non disserantur,</td><td></td></tr><tr><td>liberari mortis metu possumus, id agamus; sin id non</td><td></td></tr><tr><td>potest nisi hac quaestione animorum explicata, nunc,</td><td></td></tr><tr><td>si videtur, hoc, illud alias. </td><td></td></tr><tr><td>  Quod malle te intellego, id puto esse commodius;</td><td>10</td></tr><tr><td>efficiet enim ratio ut, quaecumque vera sit earum sen-</td><td></td></tr><tr><td>tentiarum quas exposui, mors aut malum non sit aut</td><td></td></tr><tr><td>sit bonum potius. nam si cor aut sanguis aut cere-</td><td>24.1</td></tr><tr><td>brum est animus, certe, quoniam est corpus, interibit</td><td></td></tr><tr><td>cum reliquo corpore; si anima est, fortasse dissipa-</td><td></td></tr><tr><td>bitur; si ignis, extinguetur; si est Aristoxeni harmo-</td><td></td></tr><tr><td>nia, dissolvetur. quid de Dicaearcho dicam, qui nihil</td><td>5</td></tr><tr><td>omnino animum dicat esse? his sententiis omnibus</td><td></td></tr><tr><td>nihil post mortem pertinere ad quemquam potest; pa-</td><td></td></tr><tr><td>riter enim cum vita sensus amittitur; non sentientis </td><td></td></tr><tr><td>autem nihil est ullam in partem quod intersit. reli-</td><td></td></tr><tr><td>quorum sententiae spem adferunt, si te hoc forte de-</td><td>10</td></tr><tr><td>lectat, posse animos, cum e corporibus excesserint, in</td><td></td></tr><tr><td>caelum quasi in domicilium suum pervenire. </td><td></td></tr>
        </table>