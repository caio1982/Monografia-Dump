<table>
          <script>targetHit=0;</script>
          <tr><td>  Quid vero hominum ratio non in caelum usque pene-</td><td>2.153.1</td></tr><tr><td>travit? soli enim ex animantibus nos astrorum ortus</td><td></td></tr><tr><td>obitus cursusque cognovimus, ab hominum genere fini-</td><td></td></tr><tr><td>tus est dies mensis annus, defectiones solis et lunae</td><td></td></tr><tr><td>cognitae praedictaeque in omne posterum tempus,</td><td>5</td></tr><tr><td>quae quantae quando futurae sint. Quae contuens ani-</td><td></td></tr><tr><td>mus accedit ad cognitionem deorum, e qua oritur pie-</td><td></td></tr><tr><td>tas, cui coniuncta iustitia est reliquaeque virtutes, e</td><td></td></tr><tr><td>quibus vita beata existit par et similis deorum, nulla</td><td></td></tr><tr><td>alia re nisi immortalitate, quae nihil ad bene vivendum</td><td>10</td></tr><tr><td>pertinet, cedens caelestibus. </td><td></td></tr><tr><td>  Quibus rebus expositis satis docuisse videor hominis</td><td></td></tr><tr><td>natura quanto omnis anteiret animantes. ex quo debet</td><td></td></tr><tr><td>intellegi nec figuram situmque membrorum nec in-</td><td></td></tr><tr><td>genii mentisque vim talem effici potuisse fortuna. </td><td>15</td></tr><tr><td>  Restat ut doceam atque aliquando perorem, omnia</td><td>154.1</td></tr><tr><td>quae sint in hoc mundo, quibus utantur homines, ho-</td><td></td></tr><tr><td>minum causa facta esse et parata. </td><td></td></tr><tr><td>  Principio ipse mundus deorum hominumque causa</td><td></td></tr><tr><td>factus est, quaeque in eo sunt ea parata ad fructum</td><td>5</td></tr><tr><td>hominum et inventa sunt. Est enim mundus quasi</td><td></td></tr><tr><td>communis deorum atque hominum domus aut urbs</td><td></td></tr><tr><td>utrorumque; soli enim ratione utentes iure ac lege </td><td></td></tr><tr><td>vivunt. ut igitur Athenas et Lacedaemonem Athe-</td><td></td></tr><tr><td>niensium Lacedaemoniorumque causa putandum est</td><td>10</td></tr><tr><td>conditas esse, omniaque quae sint in his urbibus</td><td></td></tr><tr><td>eorum populorum recte esse dicuntur, sic quaecum-</td><td></td></tr><tr><td>que sunt in omni mundo deorum atque hominum</td><td></td></tr><tr><td>putanda sunt. Iam vero circumitus solis et lunae reli-</td><td>155.1</td></tr><tr><td>quorumque siderum, quamquam etiam ad mundi co-</td><td></td></tr><tr><td>haerentiam pertinent, tamen et spectaculum hominibus</td><td></td></tr><tr><td>praebent; nulla est enim insatiabilior species, nulla</td><td></td></tr><tr><td>pulchrior et ad rationem sollertiamque praestantior;</td><td>5</td></tr><tr><td>eorum enim cursus dimetati maturitates temporum et</td><td></td></tr><tr><td>varietates mutationesque cognovimus. quae si homini-</td><td></td></tr><tr><td>bus solis nota sunt, hominum facta esse causa iudi-</td><td></td></tr><tr><td>candum est. Terra vero feta frugibus et vario legu-</td><td>156.1</td></tr><tr><td>minum genere, quae cum maxuma largitate fundit, ea</td><td></td></tr><tr><td>ferarumne an hominum causa gignere videtur? quid</td><td></td></tr><tr><td>de vitibus olivetisque dicam, quarum uberrumi lae-</td><td></td></tr><tr><td>tissumique fructus nihil omnino ad bestias pertinent;</td><td>5</td></tr><tr><td>neque enim serendi neque colendi nec tempestive</td><td></td></tr><tr><td>demetendi percipiendique fructus neque condendi ac</td><td></td></tr><tr><td>reponendi ulla pecudum scientia est, earumque om-</td><td></td></tr><tr><td>nium rerum hominum est et usus et cura. ut fides</td><td>157.1</td></tr><tr><td>igitur et tibias eorum causa factas dicendum est qui</td><td></td></tr><tr><td>illis uti possent, sic ea quae dixi is solis confitendum</td><td></td></tr><tr><td>est esse parata qui utuntur, nec, si quae bestiae furan-</td><td></td></tr><tr><td>tur aliquid ex is aut rapiunt, illarum quoque causa</td><td>5</td></tr><tr><td>ea nata esse dicemus. neque enim homines murum</td><td></td></tr><tr><td>aut formicarum causa frumentum condunt sed coniu-</td><td></td></tr><tr><td>gum et liberorum et familiarum suarum; itaque</td><td></td></tr><tr><td>bestiae furtim ut dixi fruuntur, domini palam et libere;</td><td></td></tr><tr><td>hominum igitur causa eas rerum copias comparatas</td><td>158.1</td></tr><tr><td>fatendum est. nisi forte tanta ubertas varietas&lt;que&gt; po-</td><td></td></tr><tr><td>morum eorumque iucundus non gustatus solum sed </td><td></td></tr><tr><td>odoratus etiam et aspectus dubitationem adfert quin</td><td></td></tr><tr><td>hominibus solis ea natura donaverit. Tantumque ab-</td><td>5</td></tr><tr><td>est ut haec bestiarum etiam causa parata sint, ut</td><td></td></tr><tr><td>ipsas bestias hominum gratia generatas esse videa-</td><td></td></tr><tr><td>mus. quid enim oves aliud adferunt nisi ut earum</td><td></td></tr><tr><td>villis confectis atque contextis homines vestiantur;</td><td></td></tr><tr><td>quae quidem neque ali neque sustentari neque ullum</td><td>10</td></tr><tr><td>fructum edere ex se sine cultu hominum et curatione</td><td></td></tr><tr><td>potuissent. canum vero tam fida custodia tamque</td><td></td></tr><tr><td>amans dominorum adulatio tantumque odium in ex-</td><td></td></tr><tr><td>ternos et tam incredibilis ad investigandum sagacitas</td><td></td></tr><tr><td>narium tanta alacritas in venando quid significat aliud</td><td>15</td></tr><tr><td>nisi se ad hominum commoditates esse generatos. quid</td><td>159.1</td></tr><tr><td>de bubus loquar; quorum ipsa terga declarant non</td><td></td></tr><tr><td>esse se ad onus accipiendum figurata, cervices autem</td><td></td></tr><tr><td>natae ad iugum, tum vires umerorum et latitudines ad</td><td></td></tr><tr><td>aratra †extrahenda. quibus cum terrae subigerentur fis-</td><td>5</td></tr><tr><td>sione glebarum ab illo aureo genere, ut poetae lo-</td><td></td></tr><tr><td>quuntur, vis nulla umquam adferebatur:</td><td></td></tr><tr><td>    &quot;ferrea tum vero proles exorta repentest</td><td></td></tr><tr><td>    ausaque funestum primast fabricarier ensem</td><td></td></tr><tr><td>    et gustare manu iunctum domitumque iuvencum&quot;:</td><td>10</td></tr><tr><td>tanta putabatur utilitas percipi e bubus, ut eorum vis-</td><td></td></tr><tr><td>ceribus vesci scelus haberetur. longum est mulorum</td><td></td></tr><tr><td>persequi utilitates et asinorum, quae certe ad hominum</td><td></td></tr><tr><td>usum paratae sunt. sus vero quid habet praeter escam;</td><td>160.1</td></tr><tr><td>cui quidem ne putesceret animam ipsam pro sale da-</td><td></td></tr><tr><td>tam dicit esse Chrysippus; qua pecude, quod erat ad</td><td></td></tr><tr><td>vescendum hominibus apta, nihil genuit natura fecun-</td><td></td></tr><tr><td>dius. quid multitudinem suavitatemque piscium dicam, </td><td>5</td></tr><tr><td>quid avium; ex quibus tanta percipitur voluptas, ut</td><td></td></tr><tr><td>interdum Pronoea nostra Epicurea fuisse videatur,</td><td></td></tr><tr><td>atque eae ne caperentur quidem nisi hominum ratione</td><td></td></tr><tr><td>atque sollertia; quamquam avis quasdam, et alites et</td><td></td></tr><tr><td>oscines, ut nostri augures appellant, rerum auguran-</td><td>10</td></tr><tr><td>darum causa esse natas putamus. iam vero immanes</td><td>161.1</td></tr><tr><td>et feras beluas nanciscimur venando, ut et vescamur</td><td></td></tr><tr><td>is et exerceamur in venando ad similitudinem bellicae</td><td></td></tr><tr><td>disciplinae et utamur domitis et condocefactis, ut ele-</td><td></td></tr><tr><td>phantis, multaque ex earum corporibus remedia morbis</td><td>5</td></tr><tr><td>et vulneribus eligamus, sicut ex quibusdam stirpibus</td><td></td></tr><tr><td>et herbis, quarum utilitates longinqui temporis usu et</td><td></td></tr><tr><td>periclitatione percepimus. Totam licet animis tam-</td><td></td></tr><tr><td>quam oculis lustrare terram mariaque omnia: cernes</td><td></td></tr><tr><td>iam spatia frugifera atque inmensa camporum vestitus-</td><td>10</td></tr><tr><td>que densissimos montium, pecudum pastus, tum in-</td><td></td></tr><tr><td>credibili cursus maritimos celeritate. Nec vero supra</td><td>162.1</td></tr><tr><td>terram sed etiam in intumis eius tenebris plurimarum</td><td></td></tr><tr><td>rerum latet utilitas, quae ad usum hominum orta ab</td><td></td></tr><tr><td>hominibus solis invenitur. </td><td></td></tr>
        </table>