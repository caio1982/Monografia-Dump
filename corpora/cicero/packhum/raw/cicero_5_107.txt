<table>
          <script>targetHit=0;</script>
          <tr><td>  Hac lege, iudices, decumas vendidit Verres. Dicat licet</td><td>2.3.70.1</td></tr><tr><td>Hortensius, si volet, magno Verrem decumas vendidisse.</td><td></td></tr><tr><td>Haec condicio fuit isto praetore aratorum, ut secum prae- </td><td></td></tr><tr><td>clare agi arbitrarentur si vacuos agros Apronio tradere</td><td></td></tr><tr><td>liceret; multas enim cruces propositas effugere cupiebant.</td><td>5</td></tr><tr><td>Quantum Apronius edidisset deberi, tantum ex edicto</td><td></td></tr><tr><td>dandum erat. Etiamne si plus edidisset quam quantum</td><td></td></tr><tr><td>natum esset? Etiam, quando magistratus ex istius edicto</td><td></td></tr><tr><td>exigere debebant. At arator repetere poterat. Verum</td><td></td></tr><tr><td>Artemidoro recuperatore. Quid si minus dedisset arator</td><td>10</td></tr><tr><td>quam poposcisset Apronius? Iudicium in aratorem in</td><td></td></tr><tr><td>quadruplum. Ex quo iudicum numero? Ex cohorte</td><td></td></tr><tr><td>praetoria praeclara hominum honestissimorum. Quid</td><td></td></tr><tr><td>amplius? Minus te iugerum professum esse dico: recu-</td><td></td></tr><tr><td>peratores reice, quod adversus edictum feceris. Ex quo</td><td>15</td></tr><tr><td>numero? Ex eadem cohorte. Quid erit extremum? Si da-</td><td></td></tr><tr><td>mnatus eris, atque adeo cum damnatus eris,—nam dubitatio</td><td></td></tr><tr><td>damnationis illis recuperatoribus quae poterat esse?—virgis</td><td></td></tr><tr><td>te ad necem caedi necesse erit. His legibus, his condicio-</td><td></td></tr><tr><td>nibus erit quisquam tam stultus qui decumas venisse arbi-</td><td>20</td></tr><tr><td>tretur, qui aratori novem partis reliquas factas esse existimet,</td><td></td></tr><tr><td>qui non intellegat istum sibi quaestui praedaeque habuisse</td><td></td></tr><tr><td>bona possessiones fortunasque aratorum? Virgarum metu</td><td></td></tr><tr><td>Agyrinenses quod imperatum esset facturos se esse dixerunt. </td><td></td></tr><tr><td>  Accipite nunc quid imperarit, et dissimulate, si potestis,</td><td>71.1</td></tr><tr><td>vos intellegere ipsum praetorem, id quod tota Sicilia per-</td><td></td></tr><tr><td>spexit, redemptorem decumarum atque adeo aratorum</td><td></td></tr><tr><td>dominum ac regem fuisse. Imperat Agyrinensibus ut</td><td></td></tr><tr><td>decumas ipsi publice accipiant, Apronio lucrum dent. Si</td><td>5</td></tr><tr><td>magno emerat, quoniam tu es qui diligentissime pretia</td><td></td></tr><tr><td>exquisisti, qui, ut ais, magno vendidisti, quare putabas </td><td></td></tr><tr><td>emptori lucrum addi oportere? Esto, putabas: quam ob</td><td></td></tr><tr><td>rem imperabas ut adderent? quid est aliud capere et con-</td><td></td></tr><tr><td>ciliare pecunias, in quo te lex tenet, si hoc non est, vi atque</td><td>10</td></tr><tr><td>imperio cogere invitos lucrum dare alteri, hoc est pecuniam</td><td></td></tr><tr><td>dare? Quid tum? Apronio, deliciis praetoris, lucelli</td><td>72.1</td></tr><tr><td>aliquid iussi sunt dare. Putatote Apronio datum, si Apro-</td><td></td></tr><tr><td>nianum lucellum ac non praetoria praeda vobis videbitur.</td><td></td></tr><tr><td>Imperas ut decumas accipiant, Apronio dent lucri tritici</td><td></td></tr><tr><td>medimnum <span class="caps"><span class="ovl">xxxiii</span></span><span class="ovl"></span>. Quid est hoc? Vna civitas ex uno</td><td>5</td></tr><tr><td>agro plebis Romanae prope menstrua cibaria praetoris im-</td><td></td></tr><tr><td>perio donare Apronio cogitur. Tu magno decumas vendi-</td><td></td></tr><tr><td>disti, cum tantum lucri decumano sit datum? Profecto, si</td><td></td></tr><tr><td>pretium exquisisses diligenter tum cum vendebas, <span class="caps"><span class="ovl">x</span></span><span class="ovl"></span> me-</td><td></td></tr><tr><td>dimnum potius addidissent quam HS <span class="caps"><span class="ovl">dc</span></span><span class="ovl"></span> postea. Magna</td><td>10</td></tr><tr><td>praeda videtur: audite reliqua et diligenter attendite, quo</td><td></td></tr><tr><td>minus miremini Siculos re necessaria coactos auxilium a</td><td></td></tr><tr><td>patronis, ab consulibus, ab senatu, ab legibus, ab iudiciis</td><td></td></tr><tr><td>petivisse. Vt probaret Apronius hoc triticum quod ei</td><td>73.1</td></tr><tr><td>dabatur, imperat Agyrinensibus Verres ut in medimna sin-</td><td></td></tr><tr><td>gula dentur Apronio HS. Quid est hoc? tanto numero</td><td></td></tr><tr><td>frumenti lucri nomine imperato et expresso, nummi prae-</td><td></td></tr><tr><td>terea exiguntur ut probetur frumentum? An poterat non</td><td>5</td></tr><tr><td>modo Apronius, sed quivis, exercitui si metiendum esset,</td><td></td></tr><tr><td>improbare Siculum frumentum, quod illi ex area, si vellet,</td><td></td></tr><tr><td>admetiri licebat? Frumenti tantus numerus imperio tuo</td><td></td></tr><tr><td>datur et cogitur. Non est satis; nummi praeterea impe-</td><td></td></tr><tr><td>rantur. Dantur. Parum est. Pro decumis hordei alia</td><td>10</td></tr><tr><td>pecunia cogitur; iubes HS <span class="caps"><span class="ovl">xxx</span></span><span class="ovl"></span> lucri dari. Ita ab una </td><td></td></tr><tr><td>civitate vi minis imperio iniuriaque praetoris eripiuntur</td><td></td></tr><tr><td>tritici medimnum <span class="caps"><span class="ovl">xxxiii</span></span><span class="ovl"></span> et praeterea HS <span class="caps"><span class="ovl">lx</span></span><span class="ovl"></span>. At haec</td><td></td></tr><tr><td>obscura sunt? aut, si omnes homines velint, obscura esse</td><td></td></tr><tr><td>possunt? quae tu palam egisti, in conventu imperasti,</td><td>15</td></tr><tr><td>omnibus inspectantibus coegisti; qua de re Agyrinenses</td><td></td></tr><tr><td>magistratus et quinque primi, quos tu tui quaestus causa</td><td></td></tr><tr><td>evocaras, acta et imperia tua domum ad senatum suum</td><td></td></tr><tr><td>renuntiaverunt; quorum renuntiatio legibus illorum litteris</td><td></td></tr><tr><td>publicis mandata est; quorum legati, homines nobilissimi,</td><td>20</td></tr><tr><td>Romae sunt, qui hoc idem pro testimonio dixerunt! Co-</td><td>74.1</td></tr><tr><td>gnoscite Agyrinensium publicas litteras, deinde testimonium</td><td></td></tr><tr><td>publicum civitatis. Recita. &lt;<span class="caps">Litterae pvblicae, testi-</span></td><td></td></tr><tr><td><span class="caps">monivm pvblicvm.</span>&gt; Animadvertistis in hoc testimonio,</td><td></td></tr><tr><td>iudices, Apollodorum, cui Pyragro cognomen est, prin-</td><td>5</td></tr><tr><td>cipem suae civitatis, lacrimantem testari ac dicere numquam</td><td></td></tr><tr><td>post populi Romani nomen ab Siculis auditum et cognitum</td><td></td></tr><tr><td>Agyrinensis contra quemquam infimum civem Romanum</td><td></td></tr><tr><td>dixisse aut fecisse quippiam, qui nunc contra praetorem</td><td></td></tr><tr><td>populi Romani magnis iniuriis et magno dolore publice</td><td>10</td></tr><tr><td>testimonium dicere cogerentur. Vni mehercule huic civi-</td><td></td></tr><tr><td>tati, Verres, obsistere tua defensio non potest; tanta aucto-</td><td></td></tr><tr><td>ritas est in eorum hominum fidelitate, tantus dolor in iniuria,</td><td></td></tr><tr><td>tanta religio in testimonio. Verum non una te tantum, sed</td><td></td></tr><tr><td>universae similibus adflictae iniuriis et incommodis civi-</td><td>15</td></tr><tr><td>tates legationibus ac testimoniis publicis persequuntur. </td><td></td></tr>
        </table>