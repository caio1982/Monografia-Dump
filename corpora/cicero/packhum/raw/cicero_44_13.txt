<table>
          <script>targetHit=0;</script>
          <tr><td>  <span class="caps">Qvintvs</span> Quo tandem? Libenter enim,</td><td>1.52.11</td></tr><tr><td>frater, quo ista oratione &lt;tendis&gt; tecum prolab&lt;ar&gt;. </td><td></td></tr><tr><td>  <span class="caps">Marcvs</span> Ad finem bonorum, quo referuntur et</td><td></td></tr><tr><td>quoius a&lt;pi&gt;scendi causa sunt facienda omnia, contro-</td><td></td></tr><tr><td>uersam rem et plenam dissensionis inter doctissimos</td><td>15</td></tr><tr><td>sed aliquando tam&lt;en&gt; iudicandam. </td><td></td></tr><tr><td>  <span class="caps">Atticvs</span> Qui istuc fieri potest L. Gellio</td><td>53.1</td></tr><tr><td>mortuo? </td><td></td></tr><tr><td>  <span class="caps">Marcvs</span> Quid tandem id ad rem? </td><td></td></tr><tr><td>  <span class="caps">Atticvs</span> Quia me Athenis audire ex Phaedro</td><td></td></tr><tr><td>meo memini, Gellium familiarem tuum, quom pro</td><td>5</td></tr><tr><td>consule ex praetura in Graeciam uenisset &lt;esset&gt;que</td><td></td></tr><tr><td>Athenis, philosophos, qui tum erant, in locum unum</td><td></td></tr><tr><td>conuocasse ipsisque magno opere auctorem fuisse,</td><td></td></tr><tr><td>ut aliquando controuersiarum aliquem facerent</td><td></td></tr><tr><td>modum. Quodsi essent eo animo ut nollent aetatem in</td><td>10</td></tr><tr><td>litibus conterere, posse rem conuenire, et simul operam</td><td></td></tr><tr><td>suam illis esse pollicitum, si posset inter eos aliquid</td><td></td></tr><tr><td>conuenire. </td><td></td></tr><tr><td>  <span class="caps">Marcvs</span> Ioculare istuc quidem, Pomponi, et a</td><td></td></tr><tr><td>multis saepe derisum. Sed ego plane uellem me arbi-</td><td>15</td></tr><tr><td>trum inter antiquam Academiam et Zenonem datum. </td><td></td></tr><tr><td>  <span class="caps">Atticvs</span> Quo tandem istuc modo?  </td><td></td></tr><tr><td>  <span class="caps">Marcvs</span> Quia de re una solum dissident, de</td><td></td></tr><tr><td>ceteris mirifice congruunt. </td><td></td></tr><tr><td>  <span class="caps">Atticvs</span> Ain tandem? Vna de re est solum</td><td>20</td></tr><tr><td>dissensio? </td><td></td></tr><tr><td>  <span class="caps">Marcvs</span> Quae quidem ad rem pertineat</td><td>54.1</td></tr><tr><td>una: quippe quom antiqui omne quod secundum</td><td></td></tr><tr><td>naturam esset, quo iuuaremur in uita, bonum esse</td><td></td></tr><tr><td>decreuerint, hic nisi quod honestum esset &lt;non&gt; putarit</td><td></td></tr><tr><td>bonum. </td><td>5</td></tr>
        </table>