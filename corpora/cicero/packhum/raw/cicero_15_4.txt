<table>
          <script>targetHit=0;</script>
          <tr><td>  Propter hanc igitur tantam dissimilitudinem hominum</td><td>17.12</td></tr><tr><td>atque causarum dissimilem me in utroque praebui. Venie-</td><td>18.1</td></tr><tr><td>bat enim ad me et saepe veniebat Autronius multis cum</td><td></td></tr><tr><td>lacrimis supplex ut se defenderem, et se meum condisci-</td><td></td></tr><tr><td>pulum in pueritia, familiarem in adulescentia, conlegam in </td><td></td></tr><tr><td>quaestura commemorabat fuisse; multa mea in se, non nulla</td><td>5</td></tr><tr><td>etiam sua in me proferebat officia. Quibus ego rebus, iudices,</td><td></td></tr><tr><td>ita flectebar animo atque frangebar ut iam ex memoria quas</td><td></td></tr><tr><td>mihi ipsi fecerat insidias deponerem, ut iam immissum esse</td><td></td></tr><tr><td>ab eo C. Cornelium qui me in meis sedibus, in conspectu</td><td></td></tr><tr><td>uxoris ac liberorum meorum trucidaret obliviscerer. Quae</td><td>10</td></tr><tr><td>si de uno me cogitasset, qua mollitia sum animi ac lenitate,</td><td></td></tr><tr><td>numquam me hercule illius lacrimis ac precibus restitissem;</td><td></td></tr><tr><td>sed cum mihi patriae, cum vestrorum periculorum, cum</td><td>19.1</td></tr><tr><td>huius urbis, cum illorum delubrorum atque templorum, cum</td><td></td></tr><tr><td>puerorum infantium, cum matronarum ac virginum veniebat</td><td></td></tr><tr><td>in mentem, et cum illae infestae ac funestae faces univer-</td><td></td></tr><tr><td>sumque totius urbis incendium, cum tela, cum caedes, cum</td><td>5</td></tr><tr><td>civium cruor, cum cinis patriae versari ante oculos atque</td><td></td></tr><tr><td>animum memoria refricare coeperat, tum denique ei resiste-</td><td></td></tr><tr><td>bam, neque solum illi hosti ac parricidae sed his etiam</td><td></td></tr><tr><td>propinquis illius, Marcellis, patri et filio, quorum alter apud</td><td></td></tr><tr><td>me parentis gravitatem, alter fili suavitatem obtinebat;</td><td>10</td></tr><tr><td>neque me arbitrabar sine summo scelere posse, quod male-</td><td></td></tr><tr><td>ficium in aliis vindicassem, idem in illorum socio, cum</td><td></td></tr><tr><td>scirem, defendere. Atque idem ego neque P. Sullam sup-</td><td>20.1</td></tr><tr><td>plicem ferre, neque eosdem Marcellos pro huius periculis</td><td></td></tr><tr><td>lacrimantis aspicere, neque huius M. Messalae, hominis</td><td></td></tr><tr><td>necessarii, preces sustinere potui; neque enim est causa</td><td></td></tr><tr><td>adversata naturae, nec homo nec res misericordiae meae</td><td>5</td></tr><tr><td>repugnavit. Nusquam nomen, nusquam vestigium fuerat,</td><td></td></tr><tr><td>nullum crimen, nullum indicium, nulla suspicio. Suscepi </td><td></td></tr><tr><td>causam, Torquate, suscepi, et feci libenter ut me, quem boni</td><td></td></tr><tr><td>constantem, ut spero, semper existimassent, eundem ne</td><td></td></tr><tr><td>improbi quidem crudelem dicerent. </td><td>10</td></tr>
        </table>