<table>
          <script>targetHit=0;</script>
          <tr><td>  Pervertunt homines ea, quae sunt fundamenta na-</td><td>3.101.6</td></tr><tr><td>turae, cum utilitatem ab honestate seiungunt. Omnes</td><td></td></tr><tr><td>enim expetimus utilitatem ad eamque rapimur nec fa-</td><td></td></tr><tr><td>cere aliter ullo modo possumus. Nam quis est, qui</td><td></td></tr><tr><td>utilia fugiat? aut quis potius, qui ea non studiosissime</td><td>10</td></tr><tr><td>persequatur? Sed quia nusquam possumus nisi in</td><td></td></tr><tr><td>laude, decore, honestate utilia reperire, propterea illa</td><td></td></tr><tr><td>prima et summa habemus, utilitatis nomen non tam</td><td></td></tr><tr><td>splendidum quam necessarium ducimus. </td><td></td></tr><tr><td>  Quid est igitur, dixerit quis, in iure iurando? num </td><td>102.1</td></tr><tr><td>iratum timemus Iovem? At hoc quidem commune est</td><td></td></tr><tr><td>omnium philosophorum, non eorum modo, qui deum</td><td></td></tr><tr><td>nihil habere ipsum negotii dicunt, nihil exhibere alteri,</td><td></td></tr><tr><td>sed eorum etiam, qui deum semper agere aliquid et</td><td>5</td></tr><tr><td>moliri volunt, numquam nec irasci deum nec nocere.</td><td></td></tr><tr><td>Quid autem iratus Juppiter plus nocere potuisset,</td><td></td></tr><tr><td>quam nocuit sibi ipse Regulus? Nulla igitur vis fuit</td><td></td></tr><tr><td>religionis, quae tantam utilitatem perverteret. An ne</td><td></td></tr><tr><td>turpiter faceret? Primum minima de malis? Non igi-</td><td>10</td></tr><tr><td>tur tantum mali turpitudo ista habebat, quantum ille</td><td></td></tr><tr><td>cruciatus. Deinde illud etiam apud Accium:</td><td></td></tr><tr><td>    &quot;Fregistin fidem?</td><td></td></tr><tr><td>    Neque dedi neque do infideli cuiquam.&quot;</td><td></td></tr><tr><td>quamquam ab impio rege dicitur, luculente tamen</td><td>15</td></tr><tr><td>dicitur. Addunt etiam, quemadmodum nos dicamus</td><td></td></tr><tr><td>videri quaedam utilia, quae non sint, sic se dicere vi-</td><td></td></tr><tr><td>deri quaedam honesta, quae non sunt, ut hoc ipsum</td><td></td></tr><tr><td>videtur honestum conservandi iuris iurandi causa ad</td><td></td></tr><tr><td>cruciatum revertisse, sed fit non honestum, quia, quod</td><td>20</td></tr><tr><td>per vim hostium esset actum, ratum esse non debuit.</td><td></td></tr><tr><td>Addunt etiam, quicquid valde utile sit, id fieri ho-</td><td>103.1</td></tr><tr><td>nestum, etiam si antea non videretur. Haec fere contra</td><td></td></tr><tr><td>Regulum. Sed prima videamus. </td><td></td></tr>
        </table>