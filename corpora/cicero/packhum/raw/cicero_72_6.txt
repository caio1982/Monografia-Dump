<table>
          <script>targetHit=0;</script>
          <tr><td>  Reliquorum autem, quos Graeci δαίμονας appellant,</td><td>38.1</td></tr><tr><td>nostri, opinor, Lares, si modo hoc recte conversum</td><td></td></tr><tr><td>videri potest, et nosse et enuntiare ortum eorum maius</td><td></td></tr><tr><td>est, quam ut profiteri nos scribere audeamus. Creden-</td><td></td></tr><tr><td>dum nimirum est veteribus et priscis, ut aiunt, viris,</td><td>5</td></tr><tr><td>qui se progeniem deorum esse dicebant, itaque eorum</td><td></td></tr><tr><td>vocabula nobis prodiderunt. Nosse autem generatores</td><td></td></tr><tr><td>suos optime poterant, ac difficile factu est a deis ortis</td><td></td></tr><tr><td>fidem non habere, quamquam nec argumentis nec ra-</td><td></td></tr><tr><td>tionibus certis eorum oratio confirmatur; sed quia de</td><td>10</td></tr><tr><td>suis [notis] rebus videntur loqui, veteri legi morique</td><td></td></tr><tr><td>parendum est. Sic igitur, ut ab iis est traditum,</td><td>39.1</td></tr><tr><td>horum deorum ortus habeatur atque dicatur, ut Ocea-</td><td></td></tr><tr><td>num Salaciamque Caeli satu Terraeque conceptu ge-</td><td></td></tr><tr><td>neratos editosque memoremus, ex his Saturnum et</td><td></td></tr><tr><td>Opem, deinceps Iovem atque Iunonem, reliquos, &lt;quos&gt;</td><td>5</td></tr><tr><td>fratres inter se agnatosque usurpari atque appellari</td><td></td></tr><tr><td>videmus, et eorum, ut utamur vetere verbo, prosapiam. </td><td></td></tr><tr><td>Quando igitur omnes, et qui moventur palamque se</td><td>40.1</td></tr><tr><td>ostendunt, et qui eatenus nobis declarantur, qua ipsi</td><td></td></tr><tr><td>volunt, creati sunt, tum ad eos is deus, qui omnia</td><td></td></tr><tr><td>genuit, fatur: 'Haec vos, qui deorum satu orti estis,</td><td></td></tr><tr><td>attendite: quorum operum ego parens effectorque sum,</td><td>5</td></tr><tr><td>haec sunt indissoluta me invito; quamquam omne col-</td><td></td></tr><tr><td>ligatum solvi potest; sed haudquaquam boni est</td><td></td></tr><tr><td>ratione vinctum velle dissolvere. Sed quoniam estis</td><td></td></tr><tr><td>orti, inmortales vos quidem esse et indissolubiles non</td><td></td></tr><tr><td>potestis, neutiquam tamen dissolvemini, neque vos</td><td>10</td></tr><tr><td>ulla mortis fata periment nec fraus valentior quam</td><td></td></tr><tr><td>consilium meum, quod maius est vinculum ad perpe-</td><td></td></tr><tr><td>tuitatem vestram quam illa, quibus estis tum, cum</td><td></td></tr><tr><td>gignebamini, conligati. Quid sentiam igitur, cogno-</td><td>41.1</td></tr><tr><td>scite: Tria genera nobis reliqua sunt, eaque mortalia;</td><td></td></tr><tr><td>quibus praetermissis caeli absolutio perfecta non erit.</td><td></td></tr><tr><td>Omnia enim genera animalium complexu non tenebit;</td><td></td></tr><tr><td>teneat autem oportebit, ut ex eodem ne quid absit.</td><td>5</td></tr><tr><td>Quae a me ipso effecta &lt;si&gt; sint, deorum vitam possint</td><td></td></tr><tr><td>adaequare. Ut igitur mortali condicione generentur,</td><td></td></tr><tr><td>vos suscipite, ut illa gignatis imiteminique vim meam,</td><td></td></tr><tr><td>qua me in vestro ortu usum esse meministis. In</td><td></td></tr><tr><td>quibus qui tales creabuntur, ut deorum inmortalium</td><td>10</td></tr><tr><td>quasi gentiles esse debeant, divini generis appellentur</td><td></td></tr><tr><td>teneantque omnium animantium principatum vobisque</td><td></td></tr><tr><td>iure et lege volentes pareant; quorum vobis initium</td><td></td></tr><tr><td>satusque tradetur a me, vos autem ad id, quod erit</td><td></td></tr><tr><td>inmortale, partem attexitote mortalem. Ita orientur</td><td>15</td></tr><tr><td>animantes, quos et vivos alatis et consumptos sinu</td><td></td></tr><tr><td>recipiatis.' </td><td></td></tr>
        </table>