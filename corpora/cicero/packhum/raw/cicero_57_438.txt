<table>
          <script>targetHit=0;</script>
          <tr class="title first  date"><td>prid<span class="snum">.</span> Non<span class="snum">.</span> Nov<span class="snum">.</span> <span class="snum">44</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Binae uno die mihi litterae ab Octaviano, nunc quidem ut</td><td>16.9.1.1</td></tr><tr><td>Romam statim veniam; velle se rem agere per senatum. cui ego</td><td></td></tr><tr><td>non posse senatum ante Kal. Ian., quod quidem ita credo. ille</td><td></td></tr><tr><td>autem addit 'consilio tuo'. quid multa? ille urget, ego autem</td><td></td></tr><tr><td>σκήπτομαι. non confido aetati, ignoro quo animo. nil sine</td><td>5</td></tr><tr><td>Pansa tuo volo. vereor ne valeat Antonius, nec a mari discedere</td><td></td></tr><tr><td>libet. at metuo ne quae ἀριστεία me absente. Varroni quidem</td><td></td></tr><tr><td>displicet consilium pueri, mihi non. firmas copias habet,</td><td></td></tr><tr><td>Brutum habere potest; et rem gerit palam, centuriat Capuae,</td><td></td></tr><tr><td>dinumerat. iam iamque video bellum. ad haec rescribe. tabel-</td><td>10</td></tr><tr><td>larium meum Kalendis Roma profectum sine tuis litteris miror.</td><td></td></tr>
        </table>