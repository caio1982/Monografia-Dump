<table>
          <script>targetHit=0;</script>
          <tr class="title first  date"><td>Quint<span class="snum">.</span> <span class="snum">50</span> Tarsi<span class="snum">(?)</span></td><td></td></tr><tr class="title last  "><td>CICERO &lt;ATTICO SAL.&gt;</td><td></td></tr><tr><td>Quintus filius pie sane (me quidem certe multum hortante, sed</td><td>6.7.1.1</td></tr><tr><td>currentem) animum patris sui sorori tuae reconciliavit. eum</td><td></td></tr><tr><td>valde etiam tuae litterae excitarunt. quid quaeris? confido rem</td><td></td></tr><tr><td>ut volumus esse. </td><td></td></tr><tr><td>  Bis ad te antea scripsi de re mea familiari, si modo tibi</td><td>5</td></tr><tr><td>redditae litterae sunt, Graece ἐν αἰνιγμοῖς. scilicet nihil est</td><td></td></tr><tr><td>movendum; sed tamen ἀφελῶς percontando &lt;de&gt; nominibus</td><td></td></tr><tr><td>Milonis et ut expediat ut mihi receperit hortando aliquid aut</td><td></td></tr><tr><td>proficies &lt;aut certe perspicies&gt;. </td><td></td></tr><tr><td>  Ego Laodiceae quaestorem Mescinium exspectare iussi, ut</td><td>2.1</td></tr><tr><td>confectas rationes lege Iulia apud duas civitates possim relin-</td><td></td></tr><tr><td>quere. Rhodum volo puerorum causa, inde quam primum</td><td></td></tr><tr><td>Athenas, etsi etesiae valde reflant; sed * * * plane volo his</td><td></td></tr><tr><td>magistratibus, quorum voluntatem in supplicatione sum ex-</td><td>5</td></tr><tr><td>pertus. tu tamen mitte, quaeso, mihi obviam litteras num quid</td><td></td></tr><tr><td>putes rei publicae nomine tardandum esse nobis. </td><td></td></tr><tr><td>  Tiro ad te dedisset litteras, nisi eum graviter aegrum Issi </td><td></td></tr><tr><td>reliquissem; sed nuntiant melius esse. ego tamen angor; nihil</td><td></td></tr><tr><td>enim illo adulescente castius, nihil diligentius.</td><td>10</td></tr>
        </table>