<table>
          <script>targetHit=0;</script>
          <tr><td>  Malum mihi videtur esse mors. </td><td>1.9.1</td></tr><tr><td>  Isne, qui mortui sunt, an is, quibus moriendum est? </td><td></td></tr><tr><td>  Utrisque. </td><td></td></tr><tr><td>  Est miserum igitur, quoniam malum. </td><td></td></tr><tr><td>  Certe. </td><td>5</td></tr><tr><td>  Ergo et i, quibus evenit iam ut morerentur, et i, qui-</td><td></td></tr><tr><td>bus eventurum est, miseri. </td><td></td></tr><tr><td>  Mihi ita videtur. </td><td></td></tr><tr><td>  Nemo ergo non miser. </td><td></td></tr><tr><td>  Prorsus nemo. </td><td>10</td></tr><tr><td>  Et quidem, si tibi constare vis, omnes, quicumque</td><td></td></tr><tr><td>nati sunt eruntve, non solum miseri, sed etiam semper</td><td></td></tr><tr><td>miseri. nam si solos eos diceres miseros quibus mo-</td><td></td></tr><tr><td>riendum esset, neminem tu quidem eorum qui vive-</td><td></td></tr><tr><td>rent exciperes—moriendum est enim omnibus—,</td><td>15</td></tr><tr><td>esset tamen miseriae finis in morte. quoniam autem</td><td></td></tr><tr><td>etiam mortui miseri sunt, in miseriam nascimur sem-</td><td></td></tr><tr><td>piternam. necesse est enim miseros esse eos qui cen-</td><td></td></tr><tr><td>tum milibus annorum ante occiderunt, vel potius om-</td><td></td></tr><tr><td>nis, quicumque nati sunt. </td><td>20</td></tr><tr><td>  Ita prorsus existimo. </td><td></td></tr><tr><td>  Dic quaeso: num te illa terrent, triceps apud inferos</td><td>10.1</td></tr><tr><td>Cerberus, Cocyti fremitus, travectio Acherontis, 'mento</td><td></td></tr><tr><td>summam aquam attingens enectus siti' Tantalus? tum </td><td></td></tr><tr><td>illud, quod 'Sisyphus versat saxum sudans nitendo</td><td></td></tr><tr><td>neque proficit hilum?' fortasse etiam inexorabiles iu-</td><td>5</td></tr><tr><td>dices, Minos et Rhadamanthus? apud quos nec te</td><td></td></tr><tr><td>L. Crassus defendet nec M. Antonius nec, quoniam</td><td></td></tr><tr><td>apud Graecos iudices res agetur, poteris adhibere De-</td><td></td></tr><tr><td>mosthenen; tibi ipsi pro te erit maxima corona causa</td><td></td></tr><tr><td>dicenda. haec fortasse metuis et idcirco mortem censes</td><td>10</td></tr><tr><td>esse sempiternum malum. </td><td></td></tr>
        </table>