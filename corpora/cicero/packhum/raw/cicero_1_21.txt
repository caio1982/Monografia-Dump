<table>
          <script>targetHit=0;</script>
          <tr><td>  Omnia sunt, C. Aquili, eius modi quivis ut perspicere</td><td>84.1</td></tr><tr><td>possit in hac causa improbitatem et gratiam cum inopia et</td><td></td></tr><tr><td>veritate contendere. Praetor te quem ad modum possidere</td><td></td></tr><tr><td>iussit? Opinor, ex edicto. Sponsio quae in verba facta</td><td></td></tr><tr><td>est? <span class="caps">si ex edicto praetoris bona p. qvincti possessa</span> </td><td>5</td></tr><tr><td><span class="caps">non svnt.</span> Redeamus ad edictum. Id quidem quem ad</td><td></td></tr><tr><td>modum iubet possidere? Numquid est causae, C. Aquili,</td><td></td></tr><tr><td>quin, si longe aliter possedit quam praetor edixit, iste ex</td><td></td></tr><tr><td>edicto non possederit, ego sponsione vicerim? Nihil,</td><td></td></tr><tr><td>opinor. Cognoscamus edictum. <span class="caps">qvi ex edicto meo in</span></td><td>10</td></tr><tr><td><span class="caps">possessionem venerint.</span> De te loquitur, Naevi, quem ad</td><td></td></tr><tr><td>modum tu putas; ais enim te ex edicto venisse; tibi quid</td><td></td></tr><tr><td>facias definit, te instituit, tibi praecepta dat. <span class="caps">eos ita</span></td><td></td></tr><tr><td><span class="caps">videtvr in possessione esse oportere.</span> Quo modo?</td><td></td></tr><tr><td><span class="caps">qvod ibidem recte cvstodire potervnt, id ibidem cv-</span></td><td>15</td></tr><tr><td><span class="caps">stodiant; qvod non potervnt, id avferre et abdvcere</span></td><td></td></tr><tr><td><span class="caps">licebit.</span> Quid tum? <span class="caps">dominvm</span>, inquit, <span class="caps">invitvm detrv-</span></td><td></td></tr><tr><td><span class="caps">dere non placet</span>. Eum ipsum qui fraudandi causa latitet,</td><td></td></tr><tr><td>eum ipsum quem iudicio nemo defenderit, eum ipsum qui</td><td></td></tr><tr><td>cum omnibus creditoribus suis male agat, invitum de</td><td>20</td></tr><tr><td>praedio detrudi vetat. Proficiscenti tibi in possessionem</td><td>85.1</td></tr><tr><td>praetor ipse, Sex. Naevi, palam dicit: 'ita possideto ut</td><td></td></tr><tr><td>tecum simul possideat Quinctius, ita possideto ut Quinctio</td><td></td></tr><tr><td>vis ne adferatur.' Quid? tu id quem ad modum observas?</td><td></td></tr><tr><td>Mitto illud dicere, eum qui non latitaret, cui Romae domus,</td><td>5</td></tr><tr><td>uxor, liberi, procurator esset, eum qui tibi vadimonium non</td><td></td></tr><tr><td>deseruisset; haec omnia mitto; illud dico, dominum</td><td></td></tr><tr><td>expulsum esse de praedio, domino a familia sua manus</td><td></td></tr><tr><td>adlatas esse ante suos Lares familiaris; hoc dico . . .</td><td></td></tr><tr class="title first last  citat"><td>Iul<span class="snum">.</span> Severian<span class="snum">.</span> §<span class="snum">16.</span></td><td></td></tr><tr><td>Si qui unum aliquem fundum quavis </td><td>85(fr).10</td></tr><tr><td>ratione possideat, ipsum autem dominum patiatur cetera</td><td></td></tr><tr><td>praedia tenere, is, ut opinor, praedium non bona</td><td></td></tr><tr><td>videatur alterius possidere. . . .</td><td></td></tr><tr><td>Quid est possidere? Nimirum in possessione esse</td><td></td></tr><tr><td>earum rerum quae possunt eo tempore possideri. . . .</td><td>15</td></tr><tr><td>Cum domus</td><td></td></tr><tr><td>erat Romae, servi, in ipsa Gallia privata P. Quincti</td><td></td></tr><tr><td>praedia, quae numquam ausus es possidere; . . .</td><td></td></tr><tr><td>Quod si bona P. Quincti possideres, possidere omnia eo</td><td></td></tr><tr><td>iure deberes. </td><td>20</td></tr>
        </table>