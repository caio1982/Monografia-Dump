<table>
          <script>targetHit=0;</script>
          <tr><td>  Nam hoc simile est, ut apertius intellegatur mala</td><td>4.60.7</td></tr><tr><td>ratione facere, qui reprehendant eos, qui verbi causa</td><td></td></tr><tr><td>post mortem amici liberos eius custodiant, propterea </td><td></td></tr><tr><td>quod in cursore tantum velocitatis esse oporteat, ut</td><td>10</td></tr><tr><td>efferatur ultra finem, in amico tantum benivolentiae,</td><td></td></tr><tr><td>ut ultra quam quod amicus sentire possit, procurrat</td><td></td></tr><tr><td>amicitiae studio. Dictum autem simile est per brevi-</td><td></td></tr><tr><td>tatem. Non enim ita, ut in ceteris rebus, res ab re se-</td><td></td></tr><tr><td>parata est, sed utraeque res coniuncte et confuse</td><td>15</td></tr><tr><td>pronuntiatae. </td><td></td></tr><tr><td>  Ante oculos ponendi negotii causa sumetur si-</td><td></td></tr><tr><td>militudo—dicetur per conlationem—sic:</td><td></td></tr><tr><td>      'Uti cithar&lt;o&gt;edus cum prodierit optime vestitus,</td><td></td></tr><tr><td>    palla inaurata indu&lt;c&gt;tus, cum clamyde purpurea va-</td><td>20</td></tr><tr><td>    riis coloribus intexta, et cum corona aurea, magnis</td><td></td></tr><tr><td>    fulgentibus gemmis inluminata, citharam tenens ex-</td><td></td></tr><tr><td>    ornatissimam auro et ebore distinctam, ipse prae-</td><td></td></tr><tr><td>    terea forma et specie sit et statura adposita ad di-</td><td></td></tr><tr><td>    gnitatem: si, cum magnam populo commorit iis rebus</td><td>25</td></tr><tr><td>    expectationem, repente, silentio facto, vocem mittat</td><td></td></tr><tr><td>    acerbissimam cum turpissimo corporis motu, quo me-</td><td></td></tr><tr><td>    lius ornatus et magis fuerit expectatus, eo magis de-</td><td></td></tr><tr><td>    risus et contemptus eicitur; item, si quis in excelso</td><td></td></tr><tr><td>    loco et in magnis ac locupletibus copiis conlocatus</td><td>30</td></tr><tr><td>    fortunae muneribus et naturae commodis omnibus</td><td></td></tr><tr><td>    abundabit, si virtutis et artium, quae virtutis magi-</td><td></td></tr><tr><td>    strae sunt, egebit, quo magis ceteris rebus erit co- </td><td></td></tr><tr><td>    piosus et inlustris et expectatus, eo vehementius</td><td></td></tr><tr><td>    derisus et contemptus ex omni conventu bonorum</td><td>35</td></tr><tr><td>    eicietur.' </td><td></td></tr><tr><td>  Hoc simile exornatione utriusque rei, alterius iner-</td><td></td></tr><tr><td>tiae [artificis] alterius stultitiae simili ratione conlata,</td><td></td></tr><tr><td>sub aspectus omnium rem subiecit. Dictum autem est</td><td></td></tr><tr><td>per conlationem, propterea quod proposita similitu-</td><td>40</td></tr><tr><td>dine paria sunt omnia relata. </td><td></td></tr>
        </table>