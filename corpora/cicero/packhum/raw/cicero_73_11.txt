<table>
          <script>targetHit=0;</script>
          <tr><td>  Hic coniectura verum quaeritur; de facto erit con-</td><td>1.18.25</td></tr><tr><td>troversia: ex eo constitutio causae coniecturalis no-</td><td></td></tr><tr><td>minatur. </td><td></td></tr><tr><td>  Legitima est constitutio, cum in scripto aut e</td><td>19.1</td></tr><tr><td>scripto aliquid controversiae nascitur. Ea dividitur in</td><td></td></tr><tr><td>partes sex: scriptum et sententiam, contrarias leges,</td><td></td></tr><tr><td>ambiguum, definitionem, translationem, ratiocinatio-</td><td></td></tr><tr><td>nem. </td><td>5</td></tr><tr><td>  Ex scripto et sententia controversia nascitur,</td><td></td></tr><tr><td>cum videtur scriptoris voluntas cum scripto ipso dis-</td><td></td></tr><tr><td>sentire, hoc modo,</td><td></td></tr><tr><td>      si lex sit, quae iubeat eos, qui propter tempesta-</td><td></td></tr><tr><td>    tem navem reliquerint, omnia perdere, eorum navem</td><td>10</td></tr><tr><td>    ceteraque esse, si navis conservata sit, qui remanse-</td><td></td></tr><tr><td>    runt in navi. Magnitudine tempestatis omnes per-</td><td></td></tr><tr><td>    territi navem reliquerunt—in scapham conscende-</td><td></td></tr><tr><td>    runt—praeter unum aegrotum: is propter morbum</td><td></td></tr><tr><td>    exire et fugere non potuit. Casu et fortuitu navis in</td><td>15</td></tr><tr><td>    portum incolumis delata est; illam aegrotus possedit.</td><td></td></tr><tr><td>    Navem petit ille cuius fuerat. </td><td></td></tr><tr><td>  Haec constitutio legitima est ex scripto et sententia. </td><td></td></tr><tr><td>  Ex contrariis legibus controversia constat, cum</td><td>20.1</td></tr><tr><td>alia lex iubet aut permittit, alia vetat quippiam fieri,</td><td></td></tr><tr><td>hoc modo: </td><td></td></tr><tr><td>      Lex vetat eum, qui de pecuniis repetundis dam-</td><td></td></tr><tr><td>    natus sit, in contione orationem habere: altera lex</td><td>5</td></tr><tr><td>    iubet, augurem in demortui locum qui petat, in con-</td><td></td></tr><tr><td>    tione nominare. Augur quidam damnatus de pe-</td><td></td></tr><tr><td>    cuniis repetundis in demortui locum nominavit; pe-</td><td></td></tr><tr><td>    titur ab eo multa. </td><td></td></tr>
        </table>