<table>
          <script>targetHit=0;</script>
          <tr><td>  Itaque dicuntur non nulli in maerore, cum de hac</td><td>3.59.5</td></tr><tr><td>communi hominum condicione audivissent, ea lege esse</td><td></td></tr><tr><td>nos natos, ut nemo in perpetuum esse posset expers</td><td></td></tr><tr><td>mali, gravius etiam tulisse. quocirca Carneades, ut vi-</td><td></td></tr><tr><td>deo nostrum scribere Antiochum, reprendere Chrysip-</td><td></td></tr><tr><td>pum solebat laudantem Euripideum carmen illud:</td><td>10</td></tr><tr><td>    'Mortális nemo est quém non attingát dolor</td><td></td></tr><tr><td>    Morbúsque; multis súnt humandi líberi,</td><td></td></tr><tr><td>    Rursúm creandi, mórsque est finita ómnibus.</td><td></td></tr><tr><td>    Quae géneri humano angórem nequicquam ádferunt:</td><td></td></tr><tr><td>    Reddénda terrae est térra, tum vita ómnibus</td><td>15</td></tr><tr><td>    Meténda ut fruges. síc iubet Necéssitas.'</td><td></td></tr><tr><td>negabat genus hoc orationis quicquam omnino ad le-</td><td>60.1</td></tr><tr><td>vandam aegritudinem pertinere. id enim ipsum dolen-</td><td></td></tr><tr><td>dum esse dicebat, quod in tam crudelem necessitatem</td><td></td></tr><tr><td>incidissemus; nam illam quidem orationem ex comme-</td><td></td></tr><tr><td>moratione alienorum malorum ad malivolos conso- </td><td>5</td></tr><tr><td>landos esse accommodatam. Mihi vero longe videtur</td><td></td></tr><tr><td>secus. nam et necessitas ferendae condicionis huma-</td><td></td></tr><tr><td>nae quasi cum deo pugnare prohibet admonetque esse</td><td></td></tr><tr><td>hominem, quae cogitatio magno opere luctum levat,</td><td></td></tr><tr><td>et enumeratio exemplorum, non ut animum malivolo-</td><td>10</td></tr><tr><td>rum oblectet, adfertur, sed ut ille qui maeret ferun-</td><td></td></tr><tr><td>dum sibi id censeat, quod videat multos moderate et</td><td></td></tr><tr><td>tranquille tulisse. </td><td></td></tr><tr><td>  Omnibus enim modis fulciendi sunt, qui ruunt nec</td><td>61.1</td></tr><tr><td>cohaerere possunt propter magnitudinem aegritudinis.</td><td></td></tr><tr><td>ex quo ipsam aegritudinem λύπην Chrysippus quasi</td><td></td></tr><tr><td>solutionem totius hominis appellatam putat. Quae tota</td><td></td></tr><tr><td>poterit evelli explicata, ut principio dixi, causa aegritu-</td><td>5</td></tr><tr><td>dinis; est enim nulla alia nisi opinio et iudicium magni</td><td></td></tr><tr><td>praesentis atque urgentis mali. itaque et dolor corpo-</td><td></td></tr><tr><td>ris, cuius est morsus acerrumus, perferetur spe propo-</td><td></td></tr><tr><td>sita boni, et acta aetas honeste ac splendide tantam ad-</td><td></td></tr><tr><td>fert consolationem, ut eos qui ita vixerint aut non</td><td>10</td></tr><tr><td>attingat aegritudo aut perleviter pungat animi dolor. </td><td></td></tr>
        </table>