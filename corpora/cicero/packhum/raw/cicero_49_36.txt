<table>
          <script>targetHit=0;</script>
          <tr><td>  Est igitur ambulantibus ad hunc modum sermo ille</td><td>2.10.1</td></tr><tr><td>nobis institutus et a tali quodam ductus exordio: </td><td></td></tr><tr><td>  Dici non potest, quam sim hesterna disputatione</td><td></td></tr><tr><td>tua delectatus vel potius adiutus. etsi enim mihi sum</td><td></td></tr><tr><td>conscius numquam me nimis vitae cupidum fuisse,</td><td>5</td></tr><tr><td>tamen interdum obiciebatur animo metus quidam et</td><td></td></tr><tr><td>dolor cogitanti fore aliquando finem huius lucis et</td><td></td></tr><tr><td>amissionem omnium vitae commodorum. hoc genere</td><td></td></tr><tr><td>molestiae sic, mihi crede, sum liberatus, ut nihil mi-</td><td></td></tr><tr><td>nus curandum putem. </td><td>10</td></tr><tr><td>  Minime mirum id quidem; nam efficit hoc philo- </td><td>11.1</td></tr><tr><td>sophia: medetur animis, inanes sollicitudines detra-</td><td></td></tr><tr><td>hit, cupiditatibus liberat, pellit timores. sed haec eius</td><td></td></tr><tr><td>vis non idem potest apud omnis: tum valet multum,</td><td></td></tr><tr><td>cum est idoneam complexa naturam. fortis enim non</td><td>5</td></tr><tr><td>modo fortuna adiuvat, ut est in vetere proverbio, sed</td><td></td></tr><tr><td>multo magis ratio, quae quibusdam quasi praeceptis</td><td></td></tr><tr><td>confirmat vim fortitudinis. te natura excelsum quen-</td><td></td></tr><tr><td>dam videlicet et altum et humana despicientem genuit;</td><td></td></tr><tr><td>itaque facile in animo forti contra mortem habita in-</td><td>10</td></tr><tr><td>sedit oratio. sed haec eadem num censes apud eos</td><td></td></tr><tr><td>ipsos valere nisi admodum paucos, a quibus inventa</td><td></td></tr><tr><td>disputata conscripta sunt? quotus enim quisque phi-</td><td></td></tr><tr><td>losophorum invenitur, qui sit ita moratus, ita animo</td><td></td></tr><tr><td>ac vita constitutus, ut ratio postulat? qui disciplinam</td><td>15</td></tr><tr><td>suam non ostentationem scientiae, sed legem vitae pu-</td><td></td></tr><tr><td>tet? qui obtemperet ipse sibi et decretis suis pareat?</td><td></td></tr><tr><td>videre licet alios tanta levitate et iactatione, ut iis</td><td>12.1</td></tr><tr><td>fuerit non didicisse melius, alios pecuniae cupidos,</td><td></td></tr><tr><td>gloriae non nullos, multos libidinum servos, ut cum</td><td></td></tr><tr><td>eorum vita mirabiliter pugnet oratio. quod quidem</td><td></td></tr><tr><td>mihi videtur esse turpissimum. ut enim si grammati-</td><td>5</td></tr><tr><td>cum se professus quispiam barbare loquatur, aut si</td><td></td></tr><tr><td>absurde canat is qui se haberi velit musicum, hoc</td><td></td></tr><tr><td>turpior sit, quod in eo ipso peccet, cuius profitetur</td><td></td></tr><tr><td>scientiam, sic philosophus in vitae ratione peccans</td><td></td></tr><tr><td>hoc turpior est, quod in officio, cuius magister esse</td><td>10</td></tr><tr><td>vult, labitur artemque vitae professus delinquit in</td><td></td></tr><tr><td>vita. </td><td></td></tr>
        </table>