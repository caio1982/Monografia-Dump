<table>
          <script>targetHit=0;</script>
          <tr><td>  Quid avaritiae, quae criminibus infinitis implicata est,</td><td>86.1</td></tr><tr><td>summam nunc explicem? Generatim ea quae maxime</td><td></td></tr><tr><td>nota sunt dicam. Nonne sestertium centiens et octogiens,</td><td></td></tr><tr><td>quod quasi vasari nomine in venditione mei capitis ascri-</td><td></td></tr><tr><td>pseras, ex aerario tibi attributum Romae in quaestu reliquisti?</td><td>5</td></tr><tr><td>Nonne, cum <span class="caps">cc</span> talenta tibi Apolloniatae Romae dedissent</td><td></td></tr><tr><td>ne pecunias creditas solverent, ultro Fufidium, equitem</td><td></td></tr><tr><td>Romanum, hominem ornatissimum, creditorem debitoribus</td><td></td></tr><tr><td>suis addixisti? Nonne, hiberna cum legato praefectoque</td><td></td></tr><tr><td>tuo tradidisses, evertisti miseras funditus civitates, quae non</td><td>10</td></tr><tr><td>solum bonis sunt exhaustae sed etiam nefarias libidinum</td><td></td></tr><tr><td>contumelias turpitudinesque subierunt? Qui modus tibi</td><td></td></tr><tr><td>fuit frumenti aestimandi, qui honorarii? si quidem potest</td><td></td></tr><tr><td>vi et metu extortum honorarium nominari. Quod cum</td><td></td></tr><tr><td>peraeque omnes, tum acerbissime Bottiaei, Byzantii, Cher-</td><td>15</td></tr><tr><td>ronensus, Thessalonica sensit. Vnus tu dominus, unus</td><td></td></tr><tr><td>aestimator, unus venditor tota in provincia per triennium</td><td></td></tr><tr><td>frumenti omnis fuisti. Quid ego rerum capitalium quae-</td><td>87.1</td></tr><tr><td>stiones, reorum pactiones, redemptiones, acerbissimas damna-</td><td></td></tr><tr><td>tiones, libidinosissimas liberationes proferam? Tantum</td><td></td></tr><tr><td>locum aliquem cum mihi notum esse senseris, tecum ipse</td><td></td></tr><tr><td>licebit quot in eo genere et quanta sint crimina recordere.</td><td>5</td></tr><tr><td>Quid? illam armorum officinam ecquid recordaris, cum</td><td></td></tr><tr><td>omni totius provinciae pecore compulso pellium nomine</td><td></td></tr><tr><td>omnem quaestum illum domesticum paternumque reno-</td><td></td></tr><tr><td>vasti? Videras enim grandis iam puer bello Italico repleri</td><td></td></tr><tr><td>quaestu vestram domum, cum pater armis faciendis tuus </td><td>10</td></tr><tr><td>praefuisset. Quid? vectigalem &lt;populi Romani&gt; provinciam,</td><td></td></tr><tr><td>singulis rebus quaecumque venirent certo portorio im-</td><td></td></tr><tr><td>posito, servam tuis publicanis a te factam esse meministi?</td><td></td></tr><tr><td>Quid? centuriatus palam venditos, quid? per tuum ser-</td><td>88.1</td></tr><tr><td>volum ordines adsignatos, quid? stipendium militibus per</td><td></td></tr><tr><td>omnis annos a civitatibus mensis palam propositis esse</td><td></td></tr><tr><td>numeratum? quid? illa in Pontum profectio et conatus</td><td></td></tr><tr><td>tuus, quid? debilitatio atque abiectio animi tui Macedonia</td><td>5</td></tr><tr><td>praetoria nuntiata, cum tu non solum quod tibi succede-</td><td></td></tr><tr><td>retur sed quod Gabinio non succederetur exsanguis et</td><td></td></tr><tr><td>mortuus concidisti, quid? quaestor aediliciis reiectis prae-</td><td></td></tr><tr><td>positus, legatorum tuorum optimus abs te quisque violatus,</td><td></td></tr><tr><td>tribuni militares non recepti, M. Baebius, vir fortis, inter-</td><td>10</td></tr><tr><td>fectus iussu tuo? Quid quod tu totiens diffidens ac</td><td>89.1</td></tr><tr><td>desperans rebus tuis in sordibus, lamentis luctuque iacuisti,</td><td></td></tr><tr><td>quod populari illi sacerdoti sescentos ad bestias amicos</td><td></td></tr><tr><td>sociosque misisti, quod, cum sustentare vix posses mae-</td><td></td></tr><tr><td>rorem tuum doloremque decessionis, Samothraciam te</td><td>5</td></tr><tr><td>primum, post inde Thasum cum tuis teneris saltatoribus</td><td></td></tr><tr><td>et cum Autobulo, Athamante, Timocle, formosis fratribus,</td><td></td></tr><tr><td>contulisti, quod inde te recipiens in villa Euchadiae, quae</td><td></td></tr><tr><td>fuit uxor Execesti, iacuisti maerens aliquot dies atque inde</td><td></td></tr><tr><td>obsoletus Thessalonicam omnibus inscientibus noctuque</td><td>10</td></tr><tr><td>venisti, quod, cum concursum plorantium ac tempestatem</td><td></td></tr><tr><td>querelarum ferre non posses, in oppidum devium Beroeam</td><td></td></tr><tr><td>profugisti? quo in oppido cum tibi spe falsa, quod Q. </td><td></td></tr><tr><td>Ancharium non esse successurum putares, animos rumor</td><td></td></tr><tr><td>inflasset, quo te modo ad tuam intemperantiam, scelerate,</td><td>15</td></tr><tr><td>renovasti! Mitto aurum coronarium quod te diutissime</td><td>90.1</td></tr><tr><td>torsit, cum modo velles, modo nolles. Lex enim generi</td><td></td></tr><tr><td>tui et decerni et te accipere vetabat nisi decreto triumpho.</td><td></td></tr><tr><td>In quo tu acceptam iam et devoratam pecuniam, ut in</td><td></td></tr><tr><td>Achaeorum centum talentis, evomere non poteras, vocabula</td><td>5</td></tr><tr><td>tantum pecuniarum et genera mutabas. Mitto diplomata</td><td></td></tr><tr><td>tota in provincia passim data, mitto numerum navium</td><td></td></tr><tr><td>summamque praedae, mitto rationem exacti imperatique</td><td></td></tr><tr><td>frumenti, mitto ereptam libertatem populis ac singulis qui</td><td></td></tr><tr><td>erant adfecti praemiis nominatim, quorum nihil est quod non</td><td>10</td></tr><tr><td>sit lege Iulia ne fieri liceat sanctum diligenter. Aetoliam,</td><td>91.1</td></tr><tr><td>quae procul a barbaris disiuncta gentibus, in sinu pacis</td><td></td></tr><tr><td>posita, medio fere Graeciae gremio continetur, o Poena et</td><td></td></tr><tr><td>Furia sociorum! decedens miseram perdidisti. Arsinoen,</td><td></td></tr><tr><td>Stratum, Naupactum, ut modo tute indicasti, nobilis urbis</td><td>5</td></tr><tr><td>atque plenas, fateris ab hostibus esse captas. Quibus autem</td><td></td></tr><tr><td>hostibus? Nempe eis quos tu Ambraciae sedens primo</td><td></td></tr><tr><td>tuo adventu ex oppidis Agrianum atque Dolopum demi-</td><td></td></tr><tr><td>grare et aras et focos relinquere coegisti. Hoc tu in exitu,</td><td></td></tr><tr><td>praeclare imperator, cum tibi ad pristinas cladis accessio</td><td>10</td></tr><tr><td>fuisset Aetoliae repentinus interitus, exercitum dimisisti,</td><td></td></tr><tr><td>neque ullam poenam quae tanto facinori deberetur non</td><td></td></tr><tr><td>maluisti subire quam &lt;quemquam&gt; numerum tuorum militum</td><td></td></tr><tr><td>reliquiasque cognoscere. </td><td></td></tr>
        </table>