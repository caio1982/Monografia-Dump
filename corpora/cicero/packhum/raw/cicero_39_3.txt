<table>
          <script>targetHit=0;</script>
          <tr><td>  Istae vero, inquam, Brute, non modo delectationem</td><td>13.5</td></tr><tr><td>mihi, sed etiam, ut spero, salutem adtulerunt. </td><td></td></tr><tr><td>  Salutem? inquit ille. quodnam tandem genus istuc tam</td><td></td></tr><tr><td>praeclarum litterarum fuit? </td><td></td></tr><tr><td>  An mihi potuit, inquam, esse aut gratior ulla salutatio</td><td></td></tr><tr><td>aut ad hoc tempus aptior quam illius libri, quo me hic</td><td>10</td></tr><tr><td>adfatus quasi iacentem excitavit? </td><td></td></tr><tr><td>  Tum ille: nempe eum dicis, inquit, quo iste omnem</td><td>14.1</td></tr><tr><td>rerum memoriam breviter et, ut mihi quidem visum est,</td><td></td></tr><tr><td>perdiligenter complexus est? </td><td></td></tr><tr><td>  Istum ipsum, inquam, Brute, dico librum mihi saluti</td><td></td></tr><tr><td>fuisse. </td><td>5</td></tr><tr><td>  Tum Atticus: optatissimum mihi quidem est quod</td><td></td></tr><tr><td>dicis; sed quid tandem habuit liber iste, quod tibi aut</td><td></td></tr><tr><td>novum aut tanto usui posset esse? </td><td></td></tr><tr><td>  Ille vero et nova, inquam, mihi quidem multa et eam</td><td>15.1</td></tr><tr><td>utilitatem quam requirebam, ut explicatis ordinibus tem-</td><td></td></tr><tr><td>porum uno in conspectu omnia viderem. quae cum stu-</td><td></td></tr><tr><td>diose tractare coepissem, ipsa mihi tractatio litterarum</td><td></td></tr><tr><td>salutaris fuit admonuitque, Pomponi, ut a te ipso sume-</td><td>5</td></tr><tr><td>rem aliquid ad me reficiendum teque remunerandum si </td><td></td></tr><tr><td>non pari, at grato tamen munere: quamquam illud Hesio-</td><td></td></tr><tr><td>dium laudatur a doctis, quod eadem mensura reddere</td><td></td></tr><tr><td>iubet qua acceperis aut etiam cumulatiore, si possis. ego</td><td>16.1</td></tr><tr><td>autem voluntatem tibi profecto emetiar, sed rem ipsam</td><td></td></tr><tr><td>nondum posse videor; idque ut ignoscas, a te peto. nec</td><td></td></tr><tr><td>enim ex novis, ut agricolae solent, fructibus est unde tibi</td><td></td></tr><tr><td>reddam quod accepi—sic omnis fetus repressus exustus-</td><td>5</td></tr><tr><td>que flos siti veteris ubertatis exaruit—, nec ex conditis,</td><td></td></tr><tr><td>qui iacent in tenebris et ad quos omnis nobis aditus, qui</td><td></td></tr><tr><td>paene solis patuit, obstructus est. seremus igitur aliquid</td><td></td></tr><tr><td>tamquam in inculto et derelicto solo; quod ita diligenter</td><td></td></tr><tr><td>colemus, ut impendiis etiam augere possimus largitatem</td><td>10</td></tr><tr><td>tui muneris: modo idem noster animus efficere possit</td><td></td></tr><tr><td>quod ager, qui quom multos annos quievit, uberiores</td><td></td></tr><tr><td>efferre fruges solet. </td><td></td></tr>
        </table>