<table>
          <script>targetHit=0;</script>
          <tr class="title first  date"><td>ex<span class="snum">.</span> <span class="snum">51</span> vel in<span class="snum">.</span> <span class="snum">50</span> Tarsi</td><td></td></tr><tr class="title last  "><td>M. CICERO IMP. S. D. M. CATONI</td><td></td></tr><tr><td>Summa tua auctoritas fecit meumque perpetuum de tua</td><td>15.4.1.1</td></tr><tr><td>singulari virtute iudicium ut magni mea interesse putarem </td><td></td></tr><tr><td>et res eas quas gessissem tibi notas esse et non ignorari a te</td><td></td></tr><tr><td>qua aequitate et continentia tuerer socios provinciamque</td><td></td></tr><tr><td>administrarem. iis enim a te cognitis arbitrabar facilius me</td><td>5</td></tr><tr><td>tibi quae vellem probaturum. </td><td></td></tr><tr><td>  Cum in provinciam prid. Kal. Sext. venissem et propter</td><td>2.1</td></tr><tr><td>anni tempus ad exercitum mihi confestim esse eundum</td><td></td></tr><tr><td>viderem, biduum Laodiceae fui, deinde Apameae quadri-</td><td></td></tr><tr><td>duum, triduum Synnadis, totidem dies Philomelii; quibus in</td><td></td></tr><tr><td>oppidis cum magni conventus fuissent, multas civitates</td><td>5</td></tr><tr><td>acerbissimis tributis et gravissimis usuris et falso aere alieno</td><td></td></tr><tr><td>liberavi. cumque ante adventum meum seditione quadam</td><td></td></tr><tr><td>exercitus esset dissipatus, quinque cohortes sine legato, sine</td><td></td></tr><tr><td>tribuno militum, denique etiam sine centurione ullo</td><td></td></tr><tr><td>apud Philomelium consedissent, reliquus exercitus esset in</td><td>10</td></tr><tr><td>Lycaonia, M. Anneio legato imperavi ut eas quinque cohortis</td><td></td></tr><tr><td>ad reliquum exercitum duceret coactoque in unum locum</td><td></td></tr><tr><td>exercitu castra in Lycaonia apud Iconium faceret. </td><td></td></tr><tr><td>  Quod cum ab illo diligenter esset actum, ego in castra a. d.</td><td>3.1</td></tr><tr><td>VII Kal. Sept. veni, cum interea superioribus diebus ex</td><td></td></tr><tr><td>senatus consulto et evocatorum firma&lt;m&gt; manum et</td><td></td></tr><tr><td>equitatum sane idoneum et popul&lt;or&gt;um liberorum re-</td><td></td></tr><tr><td>gumque sociorum auxilia voluntaria comparavissem. interim,</td><td>5</td></tr><tr><td>cum exercitu lustrato iter in Ciliciam facere coepissem Kal.</td><td></td></tr><tr><td>Sept., legati a rege Commageno ad me missi pertumultuose</td><td></td></tr><tr><td>neque tamen non vere Parthos in Syriam transisse nunti-</td><td></td></tr><tr><td>averunt. quo audito vehementer sum commotus cum de</td><td>4.1</td></tr><tr><td>Syria tum de mea provincia, de reliqua denique Asia. itaque</td><td></td></tr><tr><td>exercitum mihi ducendum per Cappadociae regionem eam</td><td></td></tr><tr><td>quae Ciliciam attingeret putavi. nam si me in Ciliciam </td><td></td></tr><tr><td>demisissem, Ciliciam quidem ipsam propter montis Amani</td><td>5</td></tr><tr><td>naturam facile tenuissem (duo sunt enim aditus in Ciliciam</td><td></td></tr><tr><td>ex Syria, quorum uterque parvis praesidiis propter angustias</td><td></td></tr><tr><td>intercludi potest, nec est quicquam Cilicia contra Syriam</td><td></td></tr><tr><td>munitius), sed me Cappadocia movebat, quae patet a Syria</td><td></td></tr><tr><td>regesque habet finitimos, qui, etiam si sunt amici nobis,</td><td>10</td></tr><tr><td>tamen aperte Parthis inimici esse non audent. itaque in</td><td></td></tr><tr><td>Cappadocia extrema non longe a Tauro apud oppidum</td><td></td></tr><tr><td>Cybistra castra feci, ut et Ciliciam tuerer et Cappadociam</td><td></td></tr><tr><td>tenens nova finitimorum consilia impedirem. </td><td></td></tr><tr><td>  Interea in hoc tanto motu tantaque exspectatione maximi</td><td>5.1</td></tr><tr><td>belli rex Deiotarus, cui non sine causa plurimum semper et</td><td></td></tr><tr><td>meo et tuo et senatus iudicio tributum est, vir cum bene-</td><td></td></tr><tr><td>volentia et fide erga populum Romanum singulari tum</td><td></td></tr><tr><td>praestanti magnitudine et animi et consili, legatos ad me</td><td>5</td></tr><tr><td>misit se cum omnibus suis copiis in mea castra esse venturum.</td><td></td></tr><tr><td>cuius ego studio officioque commotus egi ei per litteras</td><td></td></tr><tr><td>gratias idque ut maturaret hortatus sum. </td><td></td></tr><tr><td>  Cum autem ad Cybistra propter rationem belli quinque</td><td>6.1</td></tr><tr><td>dies essem moratus, regem Ariobarzanem, cuius salutem</td><td></td></tr><tr><td>a senatu te auctore commendatam habebam, praesentibus</td><td></td></tr><tr><td>insidiis necopinantem liberavi neque solum ei saluti fui sed</td><td></td></tr><tr><td>etiam curavi ut cum auctoritate regnaret. Metram et eum</td><td>5</td></tr><tr><td>quem tu mihi diligenter commendaras, Athenaeum, importu-</td><td></td></tr><tr><td>nitate Athenaidis exsilio multatos &lt;in&gt; maxima apud regem</td><td></td></tr><tr><td>auctoritate gratiaque constitui, cumque magnum bellum in</td><td></td></tr><tr><td>Cappadocia concitaretur si sacerdos armis se, quod facturus</td><td></td></tr><tr><td>putabatur, defenderet, adulescens et equitatu et peditatu et</td><td>10</td></tr><tr><td>pecunia paratus et †toto† iis qui novari aliquid volebant,</td><td></td></tr><tr><td>perfeci ut e regno ille discederet rexque sine tumultu ac sine</td><td></td></tr><tr><td>armis omni auctoritate aulae communita regnum cum</td><td></td></tr><tr><td>dignitate obtineret.  </td><td></td></tr><tr><td>  Interea cognovi multorum litteris atque nuntiis magnas</td><td>7.1</td></tr><tr><td>Parthorum copias &lt;et&gt; Arabum ad oppidum Antiocheam</td><td></td></tr><tr><td>accessisse magnumque eorum equitatum, qui in Ciliciam</td><td></td></tr><tr><td>transisset, ab equitum meorum turmis et a cohorte praetoria,</td><td></td></tr><tr><td>quae erat Epiphaneae praesidi causa, occidione occisum.</td><td>5</td></tr><tr><td>qua re cum viderem a Cappadocia Parthorum copias aversas</td><td></td></tr><tr><td>non longe a finibus esse Ciliciae, quam potui maximis</td><td></td></tr><tr><td>itineribus ad Amanum exercitum duxi. quo ut veni, hostem</td><td></td></tr><tr><td>ab Antiochea recessisse, Bibulum Antiocheae esse cognovi.</td><td></td></tr><tr><td>Deiotarum confestim iam ad me venientem cum magno et</td><td>10</td></tr><tr><td>firmo equitatu et peditatu et cum omnibus suis copiis</td><td></td></tr><tr><td>certiorem feci non videri esse causam cur abesset a regno</td><td></td></tr><tr><td>meque ad eum, si quid novi forte accidisset, statim litteras</td><td></td></tr><tr><td>nuntiosque missurum esse. </td><td></td></tr><tr><td>  Cumque eo animo venissem ut utrique provinciae, si ita</td><td>8.1</td></tr><tr><td>tempus ferret, subvenirem, tum id quod iam ante statueram</td><td></td></tr><tr><td>vehementer interesse utriusque provinciae, pacare Amanum</td><td></td></tr><tr><td>et perpetuum hostem ex eo monte tollere, agere perrexi.</td><td></td></tr><tr><td>cumque me discedere ab eo monte simulassem et alias partis</td><td>5</td></tr><tr><td>Ciliciae petere abessemque ab Amano iter unius diei et</td><td></td></tr><tr><td>castra apud Epiphaneam fecissem, a. d. IIII Id. Oct., cum</td><td></td></tr><tr><td>advesperasceret, expedito exercitu ita noctu iter feci ut a. d.</td><td></td></tr><tr><td>III Id. Oct., cum lucisceret, in Amanum ascenderem</td><td></td></tr><tr><td>distributisque cohortibus et auxiliis, cum aliis Quintus frater</td><td>10</td></tr><tr><td>legatus mecum simul, aliis C. Pomptinus legatus, reliquis</td><td></td></tr><tr><td>M. Anneius et L. Tullius legati praeessent, plerosque</td><td></td></tr><tr><td>necopinantis oppressimus, qui occisi captique sunt interclusi</td><td></td></tr><tr><td>fuga. Eranam autem, quae fuit non vici instar sed urbis, quod</td><td>9.1</td></tr><tr><td>erat Amani caput, itemque Sepyram et Commorim, acriter </td><td></td></tr><tr><td>et diu repugnantibus, Pomptino illam partem Amani tenente,</td><td></td></tr><tr><td>ex antelucano tempore usque ad horam diei X magna</td><td></td></tr><tr><td>multitudine hostium occisa cepimus castellaque vi capta</td><td>5</td></tr><tr><td>complura incendimus. his rebus ita gestis castra in radicibus</td><td></td></tr><tr><td>Amani habuimus apud Aras Alexandri quadriduum et</td><td></td></tr><tr><td>in reliqui&lt;i&gt;s Amani delendis agrisque vastandis, quae</td><td></td></tr><tr><td>pars eius montis meae provinciae est, id tempus omne</td><td></td></tr><tr><td>consumpsimus. </td><td>10</td></tr><tr><td>  Confectis his rebus ad oppidum Eleutherocilicum Pin-</td><td>10.1</td></tr><tr><td>denissum exercitum adduxi. quod cum esset altissimo et</td><td></td></tr><tr><td>munitissimo loco ab iisque incoleretur qui ne regibus quidem</td><td></td></tr><tr><td>umquam paruissent, cum et fugitivos reciperent et Parthorum</td><td></td></tr><tr><td>adventum acerrime exspectarent, ad existimationem imperi</td><td>5</td></tr><tr><td>pertinere arbitratus sum comprimere eorum audaciam, quo</td><td></td></tr><tr><td>facilius etiam ceterorum animi qui alieni essent ab imperio</td><td></td></tr><tr><td>nostro frangerentur. vallo et fossa circumdedi, sex castellis</td><td></td></tr><tr><td>castrisque maximis saepsi, aggere, vineis, turribus oppugnavi</td><td></td></tr><tr><td>ususque tormentis multis, multis sagittariis, magno labore</td><td>10</td></tr><tr><td>meo sine ulla molestia sumptuve sociorum, septimo quinqua-</td><td></td></tr><tr><td>gensimo die rem confeci, ut omnibus partibus urbis</td><td></td></tr><tr><td>disturbatis aut incensis compulsi in potestatem meam</td><td></td></tr><tr><td>pervenirent. his erant finitimi pari scelere et audacia</td><td></td></tr><tr><td>Tebarani. ab iis Pindenisso capto obsides accepi; exercitum</td><td>15</td></tr><tr><td>in hiberna dimisi; Quintum fratrem negotio praeposui ut in</td><td></td></tr><tr><td>vicis aut captis aut male pacatis exercitus collocaretur. </td><td></td></tr><tr><td>  Nunc velim sic tibi persuadeas, si de iis rebus ad senatum</td><td>11.1</td></tr><tr><td>relatum sit, me existimaturum summam mihi laudem</td><td></td></tr><tr><td>tributam si tu honorem meum sententia tua comprobaris, </td><td></td></tr><tr><td>idque, etsi talibus de rebus gravissimos homines et rogare</td><td></td></tr><tr><td>solere et rogari scio, tamen admonendum potius te a me</td><td>5</td></tr><tr><td>quam rogandum puto. tu es enim is qui me tuis sententiis</td><td></td></tr><tr><td>saepissime ornasti, qui oratione, qui praedicatione, qui</td><td></td></tr><tr><td>summis laudibus in senatu, in contionibus ad caelum</td><td></td></tr><tr><td>extulisti; cuius ego semper tanta esse verborum pondera</td><td></td></tr><tr><td>putavi ut uno verbo tuo cum mea laude coniuncto omnia</td><td>10</td></tr><tr><td>adsequi me arbitrarer. te denique memini, cum cuidam</td><td></td></tr><tr><td>clarissimo atque optimo viro supplicationem non decerneres,</td><td></td></tr><tr><td>dicere te decreturum si referretur ob eas res quas is consul in</td><td></td></tr><tr><td>urbe gessisset. tu idem mihi supplicationem decrevisti togato,</td><td></td></tr><tr><td>non, ut multis, re publica bene gesta sed, ut nemini, re</td><td>15</td></tr><tr><td>publica conservata. mitto quod invidiam, quod pericula,</td><td>12.1</td></tr><tr><td>quod omnis meas tempestates et subieris et multo etiam</td><td></td></tr><tr><td>magis, si per me licuisset, subire paratissimus fueris, quod</td><td></td></tr><tr><td>denique inimicum meum tuum inimicum putaris, cuius</td><td></td></tr><tr><td>etiam interitum, cum facile intellegerem mihi quantum</td><td>5</td></tr><tr><td>tribueres, Milonis causa in senatu defendenda approbaris.</td><td></td></tr><tr><td>a me autem haec sunt profecta, quae non ego in benefici</td><td></td></tr><tr><td>loco pono sed in veri testimoni atque iudici, ut praestantis-</td><td></td></tr><tr><td>simas tuas virtutes non tacitus admirarer (quis enim id non</td><td></td></tr><tr><td>facit?), sed in omnibus orationibus, sententiis dicendis,</td><td>10</td></tr><tr><td>causis agendis, omnibus scriptis Graecis, Latinis, omni</td><td></td></tr><tr><td>denique varietate litterarum mearum te non modo iis quos</td><td></td></tr><tr><td>vidissemus sed etiam iis de quibus audissemus omnibus</td><td></td></tr><tr><td>anteferrem. </td><td></td></tr><tr><td>  Quaeres fortasse quid sit quod ego hoc nescio quid</td><td>13.1</td></tr><tr><td>gratulationis et honoris a senatu tanti aestimem. agam iam</td><td></td></tr><tr><td>tecum familiariter, ut est et studiis et officiis nostris mutuis et</td><td></td></tr><tr><td>summa amicitia dignum et necessitudine etiam paterna. si</td><td></td></tr><tr><td>quisquam fuit umquam remotus et natura et magis etiam, ut</td><td>5</td></tr><tr><td>mihi quidem sentire videor, ratione atque doctrina ab inani </td><td></td></tr><tr><td>laude et sermonibus vulgi, ego profecto is sum. testis est</td><td></td></tr><tr><td>consulatus meus, in quo, sicut in reliqua vita, fateor ea me</td><td></td></tr><tr><td>studiose secutum ex quibus vera gloria nasci posset, ipsam</td><td></td></tr><tr><td>quidem gloriam per se numquam putavi expetendam. itaque</td><td>10</td></tr><tr><td>et provinciam ornatam et spem non dubiam triumphi</td><td></td></tr><tr><td>neglexi, sacerdotium denique, cum, quem ad modum te</td><td></td></tr><tr><td>existimare arbitror, non difficillime consequi possem, non</td><td></td></tr><tr><td>appetivi. idem post iniuriam acceptam, quam tu rei publicae</td><td></td></tr><tr><td>calamitatem semper appellas, meam non modo non calami-</td><td>15</td></tr><tr><td>tatem sed etiam gloriam, studui quam ornatissima senatus</td><td></td></tr><tr><td>populique Romani de me iudicia intercedere. itaque et</td><td></td></tr><tr><td>augur postea fieri volui, quod antea neglexeram, et eum</td><td></td></tr><tr><td>honorem qui a senatu tribui rebus bellicis solet, neglectum a</td><td></td></tr><tr><td>me olim, nunc mihi expetendum puto. </td><td>20</td></tr><tr><td>  Huic meae voluntati, in qua inest aliqua vis desideri ad</td><td>14.1</td></tr><tr><td>sanandum vulnus iniuriae, ut faveas adiutorque sis, quod</td><td></td></tr><tr><td>paulo ante me negaram rogaturum, vehementer te rogo, sed</td><td></td></tr><tr><td>ita si non ieiunum hoc nescio quid quod ego gessi et con-</td><td></td></tr><tr><td>temnendum videbitur sed tale atque tantum ut multi</td><td>5</td></tr><tr><td>nequaquam paribus rebus honores summos a senatu con-</td><td></td></tr><tr><td>secuti sint. equidem etiam illud mihi animum advertisse</td><td></td></tr><tr><td>videor (scis enim quam attente te audire soleam), te non tam</td><td></td></tr><tr><td>res gestas quam mores &lt;et&gt; instituta atque vitam imperatorum</td><td></td></tr><tr><td>spectare solere in habendis aut non habendis honoribus.</td><td>10</td></tr><tr><td>quod si in mea causa considerabis, reperies me exercitu</td><td></td></tr><tr><td>imbecillo contra metum maximi belli firmissimum praesidium</td><td></td></tr><tr><td>habuisse aequitatem et continentiam. his ego subsidiis ea</td><td></td></tr><tr><td>sum consecutus quae nullis legionibus consequi potuissem,</td><td></td></tr><tr><td>ut &lt;ex&gt; alienissimis sociis amicissimos, ex infidelissimis</td><td>15</td></tr><tr><td>firmissimos redderem animosque novarum rerum exspecta-</td><td></td></tr><tr><td>tione suspensos ad veteris imperi benevolentiam traducerem.  </td><td></td></tr><tr><td>  Sed nimis haec multa de me, praesertim ad te, a quo uno</td><td>15.1</td></tr><tr><td>omnium sociorum querelae audiuntur. cognosces ex iis qui</td><td></td></tr><tr><td>meis institutis se recreatos putant; cumque omnes uno prope</td><td></td></tr><tr><td>consensu de me apud te ea quae mihi optatissima sunt</td><td></td></tr><tr><td>praedicabunt tum duae maxime clientelae tuae, Cyprus</td><td>5</td></tr><tr><td>insula et Cappadociae regnum, tecum de me loquentur, puto</td><td></td></tr><tr><td>etiam regem Deiotarum, qui uni tibi est maxime necessarius.</td><td></td></tr><tr><td>quae si etiam maiora sunt et in omnibus saeculis pauciores</td><td></td></tr><tr><td>viri reperti sunt qui suas cupiditates quam qui hostium</td><td></td></tr><tr><td>copias vincerent, est profecto tuum, cum ad res bellicas haec</td><td>10</td></tr><tr><td>quae rariora et difficiliora sunt genera virtutis adiunxeris,</td><td></td></tr><tr><td>ipsas etiam illas res gestas iustiores esse et maiores putare. </td><td></td></tr><tr><td>  Extremum illud est, ut quasi diffidens rogationi meae</td><td>16.1</td></tr><tr><td>philosophiam ad te adlegem, qua nec mihi carior ulla</td><td></td></tr><tr><td>umquam res in vita fuit nec hominum generi maius a deis</td><td></td></tr><tr><td>munus ullum est datum. haec igitur, quae mihi tecum</td><td></td></tr><tr><td>communis est, societas studiorum atque artium nostrarum,</td><td>5</td></tr><tr><td>quibus a pueritia dediti ac devincti soli prope modum nos</td><td></td></tr><tr><td>philosophiam veram illam et antiquam, quae quibusdam oti</td><td></td></tr><tr><td>esse ac desidiae videtur, in forum atque in rem publicam</td><td></td></tr><tr><td>atque in ipsam aciem paene deduximus, tecum agit de mea</td><td></td></tr><tr><td>laude; cui negari a Catone fas esse non puto. quam ob rem</td><td>10</td></tr><tr><td>tibi sic persuadeas velim, si mihi tua sententia tributus honos</td><td></td></tr><tr><td>ex meis litteris fuerit, me sic existimaturum, cum auctoritate</td><td></td></tr><tr><td>tua tum benevolentia erga me mihi quod maxime cupierim</td><td></td></tr><tr><td>contigisse. </td><td></td></tr>
        </table>