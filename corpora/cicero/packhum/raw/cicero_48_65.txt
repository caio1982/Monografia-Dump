<table>
          <script>targetHit=0;</script>
          <tr><td>  Videamus nunc, quam sint praeclare illa his, quae</td><td>3.26.1</td></tr><tr><td>iam posui, consequentia. cum enim hoc sit extremum</td><td></td></tr><tr><td>—sentis enim, credo, me iam diu, quod τέλος Graeci</td><td></td></tr><tr><td>dicant, id dicere tum extremum, tum ultimum, tum</td><td></td></tr><tr><td>summum; licebit etiam finem pro extremo aut ultimo</td><td>5</td></tr><tr><td>dicere—, cum igitur hoc sit extremum, congruenter</td><td></td></tr><tr><td>naturae convenienterque vivere, necessario sequitur om-</td><td></td></tr><tr><td>nes sapientes semper feliciter, absolute, fortunate vivere,</td><td></td></tr><tr><td>nulla re impediri, nulla prohiberi, nulla egere. quod</td><td></td></tr><tr><td>autem continet non magis eam disciplinam, de qua lo-</td><td>10</td></tr><tr><td>quor, quam vitam fortunasque nostras, id est ut, quod</td><td></td></tr><tr><td>honestum sit, id solum bonum iudicemus, potest id</td><td></td></tr><tr><td>quidem fuse et copiose et omnibus electissimis verbis</td><td></td></tr><tr><td>gravissimisque sententiis rhetorice et augeri et ornari,</td><td></td></tr><tr><td>sed consectaria me Stoicorum brevia et acuta delectant.</td><td>15</td></tr><tr><td>concluduntur igitur eorum argumenta sic: Quod est</td><td>27.1</td></tr><tr><td>bonum, omne laudabile est; quod autem laudabile est,</td><td></td></tr><tr><td>omne est honestum; bonum igitur quod est, honestum</td><td></td></tr><tr><td>est. satisne hoc conclusum videtur? certe; quod enim</td><td></td></tr><tr><td>efficiebatur ex iis duobus, quae erant sumpta, in eo</td><td>5</td></tr><tr><td>vides esse conclusum. duorum autem, e quibus effecta</td><td></td></tr><tr><td>conclusio est, contra superius dici solet non omne bo-</td><td></td></tr><tr><td>num esse laudabile. nam quod laudabile sit honestum</td><td></td></tr><tr><td>esse conceditur. illud autem perabsurdum, bonum esse</td><td></td></tr><tr><td>aliquid, quod non expetendum sit, aut expetendum,</td><td>10</td></tr><tr><td>quod non placens, aut, si id, non etiam diligendum;</td><td></td></tr><tr><td>ergo et probandum; ita etiam laudabile; id autem ho- </td><td></td></tr><tr><td>nestum. ita fit, ut, quod bonum sit, id etiam honestum</td><td></td></tr><tr><td>sit. Deinde quaero, quis aut de misera vita possit glori-</td><td>28.1</td></tr><tr><td>ari aut de non beata. de sola igitur beata. ex quo ef-</td><td></td></tr><tr><td>ficitur gloriatione, ut ita dicam, dignam esse beatam</td><td></td></tr><tr><td>vitam, quod non possit nisi honestae vitae iure con-</td><td></td></tr><tr><td>tingere. ita fit, ut honesta vita beata vita sit. Et quo-</td><td>5</td></tr><tr><td>niam is, cui contingit ut iure laudetur, habet insigne</td><td></td></tr><tr><td>quiddam ad decus et ad gloriam, ut ob ea, quae tanta</td><td></td></tr><tr><td>sint, beatus dici iure possit, idem de vita talis viri rec-</td><td></td></tr><tr><td>tissime dicetur. ita, si beata vita honestate cernitur,</td><td></td></tr><tr><td>quod honestum est, id bonum solum habendum est.</td><td>10</td></tr><tr><td>Quid vero? negarine ullo modo possit &lt;numquam&gt;</td><td>29.1</td></tr><tr><td>quemquam stabili et firmo et magno animo, quem for-</td><td></td></tr><tr><td>tem virum dicimus, effici posse, nisi constitutum sit non</td><td></td></tr><tr><td>esse malum dolorem? ut enim qui mortem in malis</td><td></td></tr><tr><td>ponit non potest eam non timere, sic nemo ulla in re</td><td>5</td></tr><tr><td>potest id, quod malum esse decreverit, non curare id-</td><td></td></tr><tr><td>que contemnere. quo posito et omnium adsensu ad-</td><td></td></tr><tr><td>probato illud adsumitur, eum, qui magno sit animo at-</td><td></td></tr><tr><td>que forti, omnia, quae cadere in hominem possint, despi-</td><td></td></tr><tr><td>cere ac pro nihilo putare. quae cum ita sint, effectum</td><td>10</td></tr><tr><td>est nihil esse malum, quod turpe non sit. Atque iste</td><td></td></tr><tr><td>vir altus et excellens, magno animo, vere fortis, infra</td><td></td></tr><tr><td>se omnia humana ducens, is, inquam, quem efficere</td><td></td></tr><tr><td>volumus, quem quaerimus, certe et confidere sibi debet</td><td></td></tr><tr><td>ac suae vitae et actae et consequenti et bene de sese</td><td>15</td></tr><tr><td>iudicare statuens nihil posse mali incidere sapienti. ex</td><td></td></tr><tr><td>quo intellegitur idem illud, solum bonum esse, quod</td><td></td></tr><tr><td>honestum sit, idque esse beate vivere: honeste, id est</td><td></td></tr><tr><td>cum virtute, vivere. </td><td></td></tr>
        </table>