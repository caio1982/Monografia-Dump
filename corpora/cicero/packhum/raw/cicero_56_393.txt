<table>
          <script>targetHit=0;</script>
          <tr class="title first  date"><td>priore parte Sept<span class="snum">.</span> <span class="snum">51</span> inter Iconium et Cybistra</td><td></td></tr><tr class="title last  "><td>M. CICERO PRO COS. S. D. C. MARCELLO COS. DESIG.</td><td></td></tr><tr><td>Maxima sum laetitia adfectus cum audivi consulem te factum</td><td>15.7.1.1</td></tr><tr><td>esse, eumque honorem tibi deos fortunare volo atque a te pro</td><td></td></tr><tr><td>tua parentisque tui dignitate administrari. nam cum te</td><td></td></tr><tr><td>semper amavi dilexique, tum mei amantissimum cognovi in</td><td></td></tr><tr><td>omni varietate rerum mearum, tum patris tui plurimis</td><td>5</td></tr><tr><td>beneficiis vel defensus tristibus temporibus vel ornatus</td><td></td></tr><tr><td>secundis et sum totus vester et esse debeo, cum praesertim</td><td></td></tr><tr><td>matris tuae, gravissimae atque optimae feminae, maiora erga</td><td></td></tr><tr><td>salutem dignitatemque meam studia quam erant a muliere</td><td></td></tr><tr><td>postulanda perspexerim. quapropter a te peto in maiorem</td><td>10</td></tr><tr><td>modum ut me absentem diligas atque defendas.</td><td></td></tr>
        </table>