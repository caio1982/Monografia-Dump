<table>
          <script>targetHit=0;</script>
          <tr class="title first  date"><td>xiv Kal<span class="snum">.</span> Iun<span class="snum">.</span> <span class="snum">49</span> <span class="snum">(</span>§<span class="snum">1)</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Tullia mea peperit <span class="caps">xiiii</span> Kal. Iun. puerum ἑπταμηνιαῖον.</td><td>10.18.1.1</td></tr><tr><td>quod εὐτόκησεν gaudeam; quod quidem est natum perim-</td><td></td></tr><tr><td>becillum est. me mirificae tranquillitates adhuc tenuerunt</td><td></td></tr><tr><td>atque maiori impedimento fuerunt quam custodiae quibus</td><td></td></tr><tr><td>adservor. nam illa Hortensi&lt;a&gt;na omnia †fuere infantia ita</td><td>5</td></tr><tr><td>fiet† homo nequissimus a Salvio liberto depravatus est. itaque</td><td></td></tr><tr><td>posthac non scribam ad te quid facturus sim sed quid fecerim;</td><td></td></tr><tr><td>omnes enim Κωρυκαῖοι videntur subauscultare quae loquor.</td><td></td></tr><tr><td>tu tamen si quid de Hispaniis sive quid aliud perge, quaeso,</td><td>2.1</td></tr><tr><td>scribere nec meas litteras exspectaris, nisi cum quo opto per-</td><td></td></tr><tr><td>venerimus aut si quid ex cursu. sed hoc quoque timide scribo; </td><td></td></tr><tr><td>ita omnia tarda adhuc et spissa. ut male posuimus initia sic</td><td></td></tr><tr><td>cetera sequuntur. </td><td>5</td></tr><tr><td>  Formias nunc sequimur; eaedem nos fortasse furiae per-</td><td></td></tr><tr><td>sequentur. ex Balbi autem sermone quem tecum habuit</td><td></td></tr><tr><td>non probamus de Melita. dubitas igitur quin nos in hostium</td><td></td></tr><tr><td>numero habeat? scripsi equidem Balbo te ad me &lt;et&gt; de</td><td></td></tr><tr><td>benevolentia scripsisse et de suspicione. egi gratias; de altero</td><td>10</td></tr><tr><td>ei me purgavi. ecquem tu hominem infeliciorem? non loquor</td><td>3.1</td></tr><tr><td>plura, ne te quoque excruciem. ipse conficior venisse tempus</td><td></td></tr><tr><td>cum iam nec fortiter nec prudenter quicquam facere possim. </td><td></td></tr>
        </table>