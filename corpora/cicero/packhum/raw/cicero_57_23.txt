<table>
          <script>targetHit=0;</script>
          <tr class="title first  date"><td>in<span class="snum">.</span> Apr<span class="snum">.</span> <span class="snum">59</span> Anti</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Fecisti mihi pergratum quod Serapionis librum ad me misisti;</td><td>2.4.1.1</td></tr><tr><td>ex quo quidem ego, quod inter nos liceat dicere, millesimam</td><td></td></tr><tr><td>partem vix intellego. pro eo tibi praesentem pecuniam solvi</td><td></td></tr><tr><td>imperavi, ne tu expensum muneribus ferres. at quoniam</td><td></td></tr><tr><td>nummorum mentio facta est, amabo te, cura ut cum Titinio,</td><td>5</td></tr><tr><td>quoquo modo poteris, transigas. si in eo quod ostenderat non</td><td></td></tr><tr><td>stat, mihi maxime placet ea quae male empta sunt reddi, si </td><td></td></tr><tr><td>voluntate Pomponiae fieri poterit; si ne id quidem, nummi</td><td></td></tr><tr><td>potius reddantur quam ullus sit scrupulus. valde hoc velim</td><td></td></tr><tr><td>ante quam proficiscare amanter, ut soles, diligenterque conficias. </td><td>10</td></tr><tr><td>  Clodius ergo, ut ais, ad Tigranem! velim †sirpie† condicione;</td><td>2.1</td></tr><tr><td>sed facile patior. accommodatius enim nobis est ad liberam</td><td></td></tr><tr><td>legationem tempus illud, cum et Quintus noster iam, ut</td><td></td></tr><tr><td>speramus, in otio consederit et iste sacerdos Bonae deae cuius</td><td></td></tr><tr><td>modi futurus sit sci&lt;em&gt;us. interea quidem cum Musis nos</td><td>5</td></tr><tr><td>delectabimus animo aequo, immo vero etiam gaudenti ac</td><td></td></tr><tr><td>libenti, neque mihi umquam veniet in mentem Crasso invidere</td><td></td></tr><tr><td>neque paenitere quod a me ipso non desciverim. </td><td></td></tr><tr><td>  De geographia, dabo operam ut tibi satis faciam; sed nihil</td><td>3.1</td></tr><tr><td>certi polliceor. magnum opus est, sed tamen, ut iubes, curabo</td><td></td></tr><tr><td>ut huius peregrinationis aliquod tibi opus exstet. tu quicquid</td><td>4.1</td></tr><tr><td>indagaris de re publica, et maxime quos consules futuros putes,</td><td></td></tr><tr><td>facito ut sciam. tametsi nimis sum curiosus; statui enim nihil</td><td></td></tr><tr><td>iam de re publica cogitare. </td><td></td></tr><tr><td>  Terentiae saltum perspeximus. quid quaeris? praeter quer-</td><td>5.1</td></tr><tr><td>cum Dodonaeam nihil desideramus quo minus Epirum ipsam</td><td></td></tr><tr><td>possidere videamur. nos circiter Kalendas aut in Formiano</td><td>6.1</td></tr><tr><td>erimus aut in Pompeiano. tu, si in Formiano non erimus, si</td><td></td></tr><tr><td>nos amas, in Pompeianum venito. id et nobis erit periucundum</td><td></td></tr><tr><td>et tibi non sane devium. </td><td></td></tr><tr><td>  De muro, imperavi Philotimo ne impediret quo minus id</td><td>7.1</td></tr><tr><td>fieret quod tibi videretur. tu censeo tamen adhibeas Vettium.</td><td></td></tr><tr><td>his temporibus, tam dubia vita optimi cuiusque, magni</td><td></td></tr><tr><td>aestimo unius aestatis fructum palaestrae Palatinae, sed ita</td><td></td></tr><tr><td>tamen ut nihil minus velim quam Pomponiam et puerum</td><td>5</td></tr><tr><td>versari in timore ruinae. </td><td></td></tr>
        </table>