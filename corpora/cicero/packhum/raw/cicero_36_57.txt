<table>
          <script>targetHit=0;</script>
          <tr><td>  Atque hoc sit nobis dictum communiter de omni</td><td>2.50.7</td></tr><tr><td>genere locorum communium; nunc exponemus, in</td><td></td></tr><tr><td>coniecturalem constitutionem qui loci communes in-</td><td></td></tr><tr><td>cidere soleant: suspicionibus credi oportere et non</td><td>10</td></tr><tr><td>oportere; rumoribus credi oportere et non oportere;</td><td></td></tr><tr><td>testibus credi oportere et non oportere; quaestionibus</td><td></td></tr><tr><td>credi oportere et non oportere; vitam ante actam</td><td></td></tr><tr><td>spectari oportere et non oportere; eiusdem esse, qui</td><td></td></tr><tr><td>in illa re peccarit, et hoc quoque admisisse et non</td><td>15</td></tr><tr><td>esse eiusdem; causam maxime spectari [causam]</td><td></td></tr><tr><td>oportere et non oportere. atque hi quidem et si qui </td><td></td></tr><tr><td>eiusmodi ex proprio argumento communes loci na-</td><td></td></tr><tr><td>scentur, in contrarias partes diducuntur. certus autem</td><td>51.1</td></tr><tr><td>locus est accusatoris, per quem auget facti atrocitatem,</td><td></td></tr><tr><td>et alter, per quem negat malorum misereri oportere:</td><td></td></tr><tr><td>defensoris, per quem calumnia accusatorum cum in-</td><td></td></tr><tr><td>dignatione ostenditur et per quem cum conquestione</td><td>5</td></tr><tr><td>misericordia captatur. hi et ceteri loci omnes com-</td><td></td></tr><tr><td>munes ex iisdem praeceptis sumuntur, quibus ceterae</td><td></td></tr><tr><td>argumentationes; sed illae tenuius et subtilius et acu-</td><td></td></tr><tr><td>tius tractantur, hi autem gravius et ornatius et cum</td><td></td></tr><tr><td>verbis tum etiam sententiis excellentibus. in illis enim</td><td>10</td></tr><tr><td>finis est, ut id, quod dicitur, verum esse videatur, in</td><td></td></tr><tr><td>his, tametsi hoc quoque videri oportet, tamen finis est</td><td></td></tr><tr><td>amplitudo. </td><td></td></tr><tr><td>  Nunc ad aliam constitutionem transeamus. </td><td></td></tr><tr><td>  Cum est nominis controversia, quia vis vocabuli</td><td>52.1</td></tr><tr><td>definienda verbis est, constitutio definitiva dicitur.</td><td></td></tr><tr><td>eius generis exemplo nobis posita sit haec causa:</td><td></td></tr><tr><td>C. Flaminius, is qui consul rem male gessit bello</td><td></td></tr><tr><td>Punico secundo, cum tribunus plebis esset, invito</td><td>5</td></tr><tr><td>senatu et omnino contra voluntatem omnium opti-</td><td></td></tr><tr><td>matium per seditionem ad populum legem agrariam</td><td></td></tr><tr><td>ferebat. hunc pater suus concilium plebis habentem</td><td></td></tr><tr><td>de templo deduxit; arcessitur maiestatis. intentio est:</td><td></td></tr><tr><td>'maiestatem minuisti, quod tribunum plebis de templo</td><td>10</td></tr><tr><td>deduxisti.' depulsio est: 'non minui maiestatem.'</td><td></td></tr><tr><td>quaestio est: maiestatemne minuerit? ratio: 'in filium</td><td></td></tr><tr><td>enim quam habebam potestatem, ea sum usus.' rationis</td><td></td></tr><tr><td>infirmatio: 'at enim, qui patria potestate, hoc est pri-</td><td></td></tr><tr><td>vata quadam, tribuniciam potestatem, hoc est populi</td><td>15</td></tr><tr><td>potestatem, infirmat, minuit is maiestatem.' iudicatio </td><td></td></tr><tr><td>est: minuatne is maiestatem, qui in tribuniciam po-</td><td></td></tr><tr><td>testatem patria potestate utatur? ad hanc iudicationem</td><td></td></tr><tr><td>argumentationes omnes afferre oportebit. </td><td></td></tr>
        </table>