<table>
          <script>targetHit=0;</script>
          <tr><td>  A natura autem alia quaedam ratio est, quae do-</td><td>1.129.1</td></tr><tr><td>cet, quanta sit animi vis seiuncta a corporis sensibus,</td><td></td></tr><tr><td>quod maxime contingit aut dormientibus aut mente</td><td></td></tr><tr><td>permotis. Ut enim deorum animi sine oculis, sine</td><td></td></tr><tr><td>auribus, sine lingua sentiunt inter se, quid quisque</td><td>5</td></tr><tr><td>sentiat, (ex quo fit, ut homines, etiam cum taciti op-</td><td></td></tr><tr><td>tent quid aut voveant, non dubitent, quin di illud ex-</td><td></td></tr><tr><td>audiant) sic animi hominum, cum aut somno soluti</td><td></td></tr><tr><td>vacant corpore aut mente permoti per se ipsi liberi</td><td></td></tr><tr><td>incitati moventur, cernunt ea, quae permixti cum cor-</td><td>10</td></tr><tr><td>pore animi videre non possunt. Atque hanc quidem</td><td>130.1</td></tr><tr><td>rationem naturae difficile est fortasse traducere ad id</td><td></td></tr><tr><td>genus divinationis, quod ex arte profectum dicimus,</td><td></td></tr><tr><td>sed tamen id quoque rimatur, quantum potest, Posi-</td><td></td></tr><tr><td>donius. Esse censet in natura signa quaedam rerum</td><td>5</td></tr><tr><td>futurarum. Etenim Ceos accepimus ortum Caniculae</td><td></td></tr><tr><td>diligenter quotannis solere servare coniecturamque ca-</td><td></td></tr><tr><td>pere, ut scribit Ponticus Heraclides, salubrisne an pe-</td><td></td></tr><tr><td>stilens annus futurus sit. Nam si obscurior &lt;et&gt; quasi</td><td></td></tr><tr><td>caliginosa stella extiterit, pingue et concretum esse</td><td>10</td></tr><tr><td>caelum, ut eius adspiratio gravis et pestilens futura</td><td></td></tr><tr><td>sit; sin inlustris et perlucida stella apparuerit, signi-</td><td></td></tr><tr><td>ficari caelum esse tenue purumque et propterea sa- </td><td></td></tr><tr><td>lubre. Democritus autem censet sapienter instituisse</td><td>131.1</td></tr><tr><td>veteres, ut hostiarum immolatarum inspicerentur exta;</td><td></td></tr><tr><td>quorum ex habitu atque ex colore tum salubritatis,</td><td></td></tr><tr><td>tum pestilentiae signa percipi, non numquam etiam,</td><td></td></tr><tr><td>quae sit vel sterilitas agrorum vel fertilitas futura.</td><td>5</td></tr><tr><td>Quae si a natura profecta observatio atque usus agno-</td><td></td></tr><tr><td>vit, multa adferre potuit dies, quae animadvertendo</td><td></td></tr><tr><td>notarentur, ut ille Pacuvianus, qui in Chryse physicus</td><td></td></tr><tr><td>inducitur, minime naturam rerum cognosse videatur:</td><td></td></tr><tr><td>    . . . nam isti quí linguam avium intéllegunt</td><td>10</td></tr><tr><td>    Plusque éx alieno iécore sapiunt quam éx suo,</td><td></td></tr><tr><td>    Magis aúdiendum quam aúscultandum cénseo.</td><td></td></tr><tr><td>Cur? quaeso, cum ipse paucis interpositis versibus di-</td><td></td></tr><tr><td>cas satis luculente:</td><td></td></tr><tr><td>    Quídquid est hoc, ómnia animat, fórmat, alit, augét, creat,</td><td>15</td></tr><tr><td>    Sépelit recipitque ín sese omnia ómniumque idémst pater,</td><td></td></tr><tr><td>    Índidemque eadem aéque oriuntur de íntegro atque eodem óccidunt.</td><td></td></tr><tr><td>Quid est igitur, cur, cum domus sit omnium una, ea-</td><td></td></tr><tr><td>que communis, cumque animi hominum semper fuerint</td><td></td></tr><tr><td>futurique sint, cur ii, quid ex quoque eveniat, et quid</td><td>20</td></tr><tr><td>quamque rem significet, perspicere non possint? Haec</td><td></td></tr><tr><td>habui, inquit, de divinatione quae dicerem. </td><td></td></tr>
        </table>