<table>
          <script>targetHit=0;</script>
          <tr><td>  <span class="caps">Atticvs</span> Ita mehercule attendi, nec satis intel-</td><td>3.33.3</td></tr><tr><td>lexi quid sibi lex aut quid uerba ista uellent. </td><td></td></tr><tr><td>  <span class="caps">Marcvs</span> Dicam, Tite, et uersabor in re difficili</td><td>5</td></tr><tr><td>ac multum et saepe quaesita, &lt;utrum&gt; suffragia in magis-</td><td></td></tr><tr><td>tratu mandando ac de reo iudicando &lt;sciscenda&gt;que</td><td></td></tr><tr><td>in lege aut rogatione clam an palam ferri melius esset. </td><td></td></tr><tr><td>  <span class="caps">Qvintvs</span> An etiam id dubium est? Vereor ne</td><td></td></tr><tr><td>a te rursus dissentiam. </td><td>10</td></tr><tr><td>  <span class="caps">Marcvs</span> Non facies, Quinte. Nam ego in ista</td><td></td></tr><tr><td>sum sententia qua te fuisse semper scio, nihil ut fuerit</td><td></td></tr><tr><td>in suffragiis uoce melius; sed obtineri &lt;num&gt; possit, ui-</td><td></td></tr><tr><td>dendum est. </td><td></td></tr><tr><td>  <span class="caps">Qvintvs</span> Qua&lt;nquam&gt;, frater, bona tua uenia</td><td>34.1</td></tr><tr><td>dixerim, ista sententia maxime et fallit imperitos, et</td><td></td></tr><tr><td>obest saepissime rei publicae, cum aliquid uerum et</td><td></td></tr><tr><td>rectum esse dicitur, sed obtineri, id est obsisti posse</td><td></td></tr><tr><td>populo, negatur. Primum enim obsistitur cum agitur</td><td>5</td></tr><tr><td>seuere; deinde ui opprimi in bona causa est melius</td><td></td></tr><tr><td>quam malae cedere. Quis autem non sentit omnem</td><td></td></tr><tr><td>auctoritatem optimatium tabellariam legem abstu- </td><td></td></tr><tr><td>lisse? Quam populus liber numquam desiderauit,</td><td></td></tr><tr><td>idem oppressus dominatu ac potentia principum flagi-</td><td>10</td></tr><tr><td>tauit. Itaque grauiora iudicia de potentissimis homi-</td><td></td></tr><tr><td>nibus extant uocis quam tabellae. Quam ob rem</td><td></td></tr><tr><td>suffragandi nimia libido in non bonis causis eripienda</td><td></td></tr><tr><td>fuit potentibus, non latebra danda populo, in qua</td><td></td></tr><tr><td>bonis ignorantibus quid quisque sentiret, tabella uitio-</td><td>15</td></tr><tr><td>sum occultaret suffragium. Itaque isti r&lt;og&gt;ationi</td><td></td></tr><tr><td>neque lator quisquam est inuentus nec auctor um-</td><td></td></tr><tr><td>quam bonus. </td><td></td></tr><tr><td>  Sunt enim quattuor leges tabellariae,</td><td>35.1</td></tr><tr><td>quarum prima de magistratibus mandandis: ea est</td><td></td></tr><tr><td>Gabinia, lata ab homine ignoto et sordido. Secuta</td><td></td></tr><tr><td>biennio post Cassia est de populi iudiciis, a nobili</td><td></td></tr><tr><td>homine lata L. Cassio, sed, pace familiae dixerim,</td><td>5</td></tr><tr><td>dissidente a bonis atque omnis rumusculos populari</td><td></td></tr><tr><td>ratione aucupante. Carbonis est tertia de iubendis</td><td></td></tr><tr><td>legibus ac uetandis, seditiosi atque inprobi ciuis, cui</td><td></td></tr><tr><td>ne reditus quidem ad bonos salutem a bonis potuit</td><td></td></tr><tr><td>adferre. </td><td>10</td></tr><tr><td>Vno in genere relinqui uidebatur uocis</td><td>36.1</td></tr><tr><td>suffragium, quod ipse Cassius exceperat, perduel-</td><td></td></tr><tr><td>lionis. Dedit huic quoque iudicio C. Coelius tabellam,</td><td></td></tr><tr><td>doluitque, quoad uixit, se, ut opprimeret C. Popil-</td><td></td></tr><tr><td>lium, nocuisse rei publicae. Et auus quidem noster</td><td>5</td></tr><tr><td>singulari uirtute in hoc municipio, quoad uixit, resti- </td><td></td></tr><tr><td>tit M. Gratidio, cuius in matrimonio sororem auiam</td><td></td></tr><tr><td>nostram habebat, ferenti legem tabellariam. Excitabat</td><td></td></tr><tr><td>enim fluctus in simpulo, ut dicitur, Gratidius, quos</td><td></td></tr><tr><td>post filius eius Marius in Aegaeo excitauit mari. Ac</td><td>10</td></tr><tr><td>nostro quidem &lt;auo&gt;, cum res esset ad &lt;senatum&gt; delata,</td><td></td></tr><tr><td>M. Scaurus consul: 'Vtinam, inquit, M. Cicero, isto</td><td></td></tr><tr><td>animo atque uirtute in summa re publica nobiscum</td><td></td></tr><tr><td>uersari quam in municipali maluisses!' </td><td></td></tr><tr><td>Quam ob</td><td>37.1</td></tr><tr><td>rem, quoniam non recognoscimus nunc leges populi</td><td></td></tr><tr><td>Romani, sed aut repetimus ereptas, aut nouas scri-</td><td></td></tr><tr><td>bimus, non quid hoc populo obtineri possit, sed quid</td><td></td></tr><tr><td>optimum sit, tibi dicendum puto. Nam Cassiae legis</td><td>5</td></tr><tr><td>culpam Scipio tuus sustinet, quo auctore lata esse</td><td></td></tr><tr><td>dicitur; tu si tabellariam tuleris, ipse praestabis. Nec</td><td></td></tr><tr><td>enim mihi placet nec Attico nostro, quantum e uultu</td><td></td></tr><tr><td>eius intellego. </td><td></td></tr>
        </table>