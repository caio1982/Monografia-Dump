<table>
          <script>targetHit=0;</script>
          <tr><td>  Hic mihi adferunt mediocritates. quae si naturales</td><td>3.74.9</td></tr><tr><td>sunt, quid opus est consolatione? natura enim ipsa</td><td>10</td></tr><tr><td>terminabit modum; sin opinabiles, opinio tota tollatur. </td><td></td></tr><tr><td>  Satis dictum esse arbitror aegritudinem esse opinio- </td><td></td></tr><tr><td>nem mali praesentis, in qua opinione illud insit, ut</td><td></td></tr><tr><td>aegritudinem suscipere oporteat. additur ad hanc defi-</td><td>75.1</td></tr><tr><td>nitionem a Zenone recte, ut illa opinio praesentis mali</td><td></td></tr><tr><td>sit recens. hoc autem verbum sic interpretantur, ut</td><td></td></tr><tr><td>non tantum illud recens esse velint, quod paulo ante</td><td></td></tr><tr><td>acciderit, sed quam diu in illo opinato malo vis quae-</td><td>5</td></tr><tr><td>dam insit, ut vigeat et habeat quandam viriditatem,</td><td></td></tr><tr><td>tam diu appelletur recens. ut Artemisia illa, Mausoli</td><td></td></tr><tr><td>Cariae regis uxor, quae nobile illud Halicarnasi fecit</td><td></td></tr><tr><td>sepulcrum, quam diu vixit, vixit in luctu eodemque</td><td></td></tr><tr><td>etiam confecta contabuit. huic erat illa opinio cotidie</td><td>10</td></tr><tr><td>recens; quae tum denique non appellatur recens, cum</td><td></td></tr><tr><td>vetustate exaruit. </td><td></td></tr><tr><td>  Haec igitur officia sunt consolantium, tollere aegri-</td><td></td></tr><tr><td>tudinem funditus aut sedare aut detrahere quam plu-</td><td></td></tr><tr><td>rumum aut supprimere nec pati manare longius aut</td><td>15</td></tr><tr><td>ad alia traducere. sunt qui unum officium consolantis</td><td>76.1</td></tr><tr><td>putent malum illud omnino non esse, ut Cleanthi pla-</td><td></td></tr><tr><td>cet; sunt qui non magnum malum, ut Peripatetici;</td><td></td></tr><tr><td>sunt qui abducant a malis ad bona, ut Epicurus; sunt</td><td></td></tr><tr><td>qui satis putent ostendere nihil inopinati accidisse,</td><td>5</td></tr><tr><td>&lt;ut Cyrenaici . . . . . &gt; nihil mali. Chrysippus autem ca-</td><td></td></tr><tr><td>put esse censet in consolando detrahere illam opinio-</td><td></td></tr><tr><td>nem maerentis, qua se officio fungi putet iusto atque </td><td></td></tr><tr><td>debito. sunt etiam qui haec omnia genera consolandi</td><td></td></tr><tr><td>colligant—alius enim alio modo movetur—, ut fere</td><td>10</td></tr><tr><td>nos in Consolatione omnia in consolationem unam con-</td><td></td></tr><tr><td>iecimus; erat enim in tumore animus, et omnis in eo</td><td></td></tr><tr><td>temptabatur curatio. sed sumendum tempus est non</td><td></td></tr><tr><td>minus in animorum morbis quam in corporum; ut Pro-</td><td></td></tr><tr><td>metheus ille Aeschyli, cui cum dictum esset:</td><td>15</td></tr><tr><td>    'Atquí, Prometheu, te hóc tenere exístimo,</td><td></td></tr><tr><td>    Medéri posse rátionem iracúndiae,'</td><td></td></tr><tr><td>respondit:</td><td></td></tr><tr><td>    'Siquidém qui tempestívam medicinam ádmovens</td><td></td></tr><tr><td>    Non ádgravescens vólnus inlidát manu.' </td><td>20</td></tr>
        </table>