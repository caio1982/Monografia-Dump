<table>
          <script>targetHit=0;</script>
          <tr><td>  Illud autem ne quis admiretur, quonam modo haec vulgus</td><td>3.195.1</td></tr><tr><td>imperitorum in audiendo notet, cum in omni genere tum in</td><td></td></tr><tr><td>hoc ipso magna quaedam est vis incredibilisque naturae.</td><td></td></tr><tr><td>Omnes enim tacito quodam sensu sine ulla arte aut ratione</td><td></td></tr><tr><td>quae sint in artibus ac rationibus recta ac prava diiudicant;</td><td>5</td></tr><tr><td>idque cum faciunt in picturis et in signis et in aliis operibus,</td><td></td></tr><tr><td>ad quorum intellegentiam a natura minus habent instru- </td><td></td></tr><tr><td>menti, tum multo ostendunt magis in verborum, numerorum</td><td></td></tr><tr><td>vocumque iudicio; quod ea sunt in communibus infixa</td><td></td></tr><tr><td>sensibus nec earum rerum quemquam funditus natura esse</td><td>10</td></tr><tr><td>voluit expertem. Itaque non solum verbis arte positis</td><td>196.1</td></tr><tr><td>moventur omnes, verum etiam numeris ac vocibus. Quotus</td><td></td></tr><tr><td>enim quisque est qui teneat artem numerorum ac modo-</td><td></td></tr><tr><td>rum? At in eis si paulum modo offensum est, ut aut</td><td></td></tr><tr><td>contractione brevius fieret aut productione longius, theatra</td><td>5</td></tr><tr><td>tota reclamant. Quid, hoc non idem fit in vocibus, ut</td><td></td></tr><tr><td>a multitudine et populo non modo catervae atque concentus,</td><td></td></tr><tr><td>sed etiam ipsi sibi singuli discrepantes eiciantur? Mirabile</td><td>197.1</td></tr><tr><td>est, cum plurimum in faciendo intersit inter doctum et</td><td></td></tr><tr><td>rudem, quam non multum differat in iudicando. Ars enim</td><td></td></tr><tr><td>cum a natura profecta sit, nisi natura moveat ac delectet,</td><td></td></tr><tr><td>nihil sane egisse videatur; nihil est autem tam cognatum</td><td>5</td></tr><tr><td>mentibus nostris quam numeri atque voces; quibus et</td><td></td></tr><tr><td>excitamur et incendimur et lenimur et languescimus et ad</td><td></td></tr><tr><td>hilaritatem et ad tristitiam saepe deducimur; quorum illa</td><td></td></tr><tr><td>summa vis carminibus est aptior et cantibus, non neglecta,</td><td></td></tr><tr><td>ut mihi videtur, a Numa rege doctissimo maioribusque</td><td>10</td></tr><tr><td>nostris, ut epularum sollemnium fides ac tibiae Saliorumque</td><td></td></tr><tr><td>versus indicant; maxime autem a Graecia vetere celebrata.</td><td></td></tr><tr><td>Quibus utinam similibusque de rebus disputari quam de</td><td></td></tr><tr><td>puerilibus his verborum translationibus maluissetis! Verum</td><td>198.1</td></tr><tr><td>ut in versu vulgus, si est peccatum, videt, sic, si quid in</td><td></td></tr><tr><td>nostra oratione claudicat, sentit; sed poetae non ignoscit,</td><td></td></tr><tr><td>nobis concedit: taciti tamen omnes non esse illud, quod</td><td></td></tr><tr><td>diximus, aptum perfectumque cernunt. Itaque illi veteres,</td><td>5</td></tr><tr><td>sicut hodie etiam non nullos videmus, cum circuitum et </td><td></td></tr><tr><td>quasi orbem verborum conficere non possent, nam id quidem</td><td></td></tr><tr><td>nuper vel posse vel audere coepimus, terna aut bina aut non</td><td></td></tr><tr><td>nulli singula etiam verba dicebant; qui in illa infantia</td><td></td></tr><tr><td>naturale illud, quod aures hominum flagitabant, tenebant</td><td>10</td></tr><tr><td>tamen, ut et illa essent paria, quae dicerent, et aequalibus</td><td></td></tr><tr><td>interspirationibus uterentur. </td><td></td></tr>
        </table>