<table>
          <script>targetHit=0;</script>
          <tr><td>  At enim ager Campanus hac lege dividetur orbi terrae</td><td>2.76.1</td></tr><tr><td>pulcherrimus et Capuam colonia deducetur, urbem am-</td><td></td></tr><tr><td>plissimam atque ornatissimam. Quid ad haec possu-</td><td></td></tr><tr><td>mus dicere? De commodo prius vestro dicam, Quirites;</td><td></td></tr><tr><td>deinde ad amplitudinem et dignitatem revertar, ut, si quis</td><td>5</td></tr><tr><td>agri aut oppidi bonitate delectatur, ne quid exspectet, si</td><td></td></tr><tr><td>quem rei indignitas commovet, ut huic simulatae largitioni</td><td></td></tr><tr><td>resistat. Ac primum de oppido dicam, si quis est forte</td><td></td></tr><tr><td>quem Capua magis quam Roma delectet. V milia colo-</td><td></td></tr><tr><td>norum Capuam scribi iubet; ad hunc numerum quinge-</td><td>10</td></tr><tr><td>nos sibi singuli sumunt. Quaeso, nolite vosmet ipsos conso-</td><td>77.1</td></tr><tr><td>lari; vere et diligenter considerate. Num vobis aut vestri</td><td></td></tr><tr><td>similibus integris, quietis, otiosis hominibus in hoc numero</td><td></td></tr><tr><td>locum fore putatis? Si est omnibus vobis maiori&lt;ve&gt; vestrum</td><td></td></tr><tr><td>parti, quamquam me vester honos vigilare dies atque no-</td><td>5</td></tr><tr><td>ctes et intentis oculis omnis rei publicae partis intueri iubet,</td><td></td></tr><tr><td>tamen paulisper, si ita commodum vestrum fert, conivebo.</td><td></td></tr><tr><td>Sed si <span class="caps">v</span> hominum milibus ad vim, facinus caedem-</td><td></td></tr><tr><td>que delectis locus atque urbs quae bellum facere atque</td><td></td></tr><tr><td>instruere possit quaeritur, tamenne patiemini vestro nomine</td><td>10</td></tr><tr><td>contra vos firmari opes, armari praesidia, urbis, agros, copias</td><td></td></tr><tr><td>comparari? Nam agrum quidem Campanum quem vobis</td><td>78.1</td></tr><tr><td>ostentant ipsi concupiverunt; deducent suos, quorum no-</td><td></td></tr><tr><td>mine ipsi teneant et fruantur; coement praeterea; ista dena </td><td></td></tr><tr><td>iugera continuabunt. Nam si dicent per legem id non</td><td></td></tr><tr><td>licere, ne per Corneliam quidem licet; at videmus, ut</td><td>5</td></tr><tr><td>longinqua mittamus, agrum Praenestinum a paucis possideri.</td><td></td></tr><tr><td>Neque istorum pecuniis quicquam aliud deesse video nisi</td><td></td></tr><tr><td>eius modi fundos quorum subsidio familiarum magnitudines</td><td></td></tr><tr><td>et Cumanorum ac Puteolanorum praediorum sumptus sus-</td><td></td></tr><tr><td>tentare possint. Quod si vestrum commodum spectat,</td><td>10</td></tr><tr><td>veniat et coram mecum de agri Campani divisione disputet.</td><td></td></tr><tr><td>Quaesivi ex eo Kalendis Ianuariis quibus hominibus et</td><td>79.1</td></tr><tr><td>quem ad modum illum agrum esset distributurus. Re-</td><td></td></tr><tr><td>spondit a Romilia tribu se initium esse facturum. Primum</td><td></td></tr><tr><td>quae est ista superbia et contumelia ut populi pars ampute-</td><td></td></tr><tr><td>tur, ordo tribuum neglegatur, ante rusticis detur ager, qui</td><td>5</td></tr><tr><td>habent, quam urbanis, quibus ista agri spes et iucunditas</td><td></td></tr><tr><td>ostenditur? Aut, si hoc ab se dictum negat et satis facere</td><td></td></tr><tr><td>omnibus vobis cogitat, proferat; in iugera dena discribat,</td><td></td></tr><tr><td>a Suburana usque ad Arniensem nomina vestra proponat.</td><td></td></tr><tr><td>Si non modo dena iugera dari vobis sed ne constipari qui-</td><td>10</td></tr><tr><td>dem tantum numerum hominum posse in agrum Campanum</td><td></td></tr><tr><td>intellegetis, tamenne vexari rem publicam, contemni maie-</td><td></td></tr><tr><td>statem populi Romani, deludi vosmet ipsos diutius a tribuno</td><td></td></tr><tr><td>plebis patiemini? Quod si posset ager iste ad vos pervenire,</td><td>80.1</td></tr><tr><td>nonne eum tamen in patrimonio vestro remanere malletis?</td><td></td></tr><tr><td>Vnumne fundum pulcherrimum populi Romani, caput ve-</td><td></td></tr><tr><td>strae pecuniae, pacis ornamentum, subsidium belli, funda-</td><td></td></tr><tr><td>mentum vectigalium, horreum legionum, solacium annonae</td><td>5</td></tr><tr><td>disperire patiemini? An obliti estis Italico bello amissis</td><td></td></tr><tr><td>ceteris vectigalibus quantos agri Campani fructibus exercitus</td><td></td></tr><tr><td>alueritis? an ignoratis cetera illa magnifica populi Romani</td><td></td></tr><tr><td>vectigalia perlevi saepe momento fortunae inclinatione </td><td></td></tr><tr><td>temporis pendere? Quid nos Asiae portus, quid Syriae</td><td>10</td></tr><tr><td>ora, quid omnia transmarina vectigalia iuvabunt tenuissima</td><td></td></tr><tr><td>suspicione praedonum aut hostium iniecta? At vero hoc</td><td>81.1</td></tr><tr><td>agri Campani vectigal, Quirites, eius modi est ut cum domi</td><td></td></tr><tr><td>sit et omnibus praesidiis oppidorum tegatur, tum neque</td><td></td></tr><tr><td>bellis infestum nec fructibus varium nec caelo ac loco</td><td></td></tr><tr><td>calamitosum esse soleat. Maiores nostri non solum id</td><td>5</td></tr><tr><td>quod &lt;de&gt; Campanis ceperant non imminuerunt verum etiam</td><td></td></tr><tr><td>quod ei tenebant quibus adimi iure non poterat coemerunt.</td><td></td></tr><tr><td>Qua de causa nec duo Gracchi qui de plebis Romanae</td><td></td></tr><tr><td>commodis plurimum cogitaverunt, nec L. Sulla qui omnia</td><td></td></tr><tr><td>sine ulla religione quibus voluit est dilargitus, agrum Cam-</td><td>10</td></tr><tr><td>panum attingere ausus est; Rullus exstitit qui ex ea posses-</td><td></td></tr><tr><td>sione rem publicam demoveret ex qua nec Gracchorum</td><td></td></tr><tr><td>benignitas eam nec Sullae dominatio deiecisset. Quem</td><td></td></tr><tr><td>agrum nunc praetereuntes vestrum esse dicitis et quem per</td><td></td></tr><tr><td>iter qui faciunt, externi homines, vestrum esse audiunt, is,</td><td>15</td></tr><tr><td>cum erit divisus, &lt;neque erit vester&gt; neque vester esse dicetur.</td><td></td></tr><tr><td>At qui homines possidebunt? Primo quidem acres, ad vim</td><td>82.1</td></tr><tr><td>prompti, ad seditionem parati qui, simul ac <span class="caps">x</span>viri concre-</td><td></td></tr><tr><td>puerint, armati in civis et expediti ad caedem esse possint;</td><td></td></tr><tr><td>deinde ad paucos opibus et copiis adfluentis totum agrum</td><td></td></tr><tr><td>Campanum perferri videbitis. Vobis interea, qui illas a</td><td>5</td></tr><tr><td>maioribus pulcherrimas vectigalium sedis armis captas</td><td></td></tr><tr><td>accepistis, gleba nulla de paternis atque avitis possessionibus</td><td></td></tr><tr><td>relinquetur. At quantum intererit inter vestram et priva- </td><td></td></tr><tr><td>torum diligentiam! Quid? Cum a maioribus nostris P. Len-</td><td></td></tr><tr><td>tulus, qui princeps senatus &lt;fuit&gt;, in ea loca missus esset ut</td><td>10</td></tr><tr><td>privatos agros qui in publicum Campanum incurrebant</td><td></td></tr><tr><td>pecunia publica coemeret, dicitur renuntiasse nulla se pe-</td><td></td></tr><tr><td>cunia fundum cuiusdam emere potuisse, eumque qui nollet</td><td></td></tr><tr><td>vendere ideo negasse se adduci posse uti venderet quod,</td><td></td></tr><tr><td>cum pluris fundos haberet, ex illo solo fundo numquam</td><td>15</td></tr><tr><td>malum nuntium audisset. Itane vero? privatum haec</td><td>83.1</td></tr><tr><td>causa commovit; populum Romanum ne agrum Campanum</td><td></td></tr><tr><td>privatis gratis Rullo rogante tradat non commovebit? At</td><td></td></tr><tr><td>idem populus Romanus de hoc vectigali potest dicere quod</td><td></td></tr><tr><td>ille de suo fundo dixisse dicitur. Asia multos annos vobis</td><td>5</td></tr><tr><td>fructum Mithridatico bello non tulit, Hispaniarum vectigal</td><td></td></tr><tr><td>temporibus Sertorianis nullum fuit, Siciliae civitatibus bello</td><td></td></tr><tr><td>fugitivorum M'. Aquilius etiam mutuum frumentum dedit;</td><td></td></tr><tr><td>at ex hoc vectigali numquam malus nuntius auditus est.</td><td></td></tr><tr><td>Cetera vectigalia belli difficultatibus adfliguntur; hoc vecti-</td><td>10</td></tr><tr><td>gali etiam belli difficultates sustentantur. Deinde in hac</td><td>84.1</td></tr><tr><td>adsignatione agrorum ne illud quidem dici potest quod in</td><td></td></tr><tr><td>ceteris, agros desertos a plebe atque a cultura hominum</td><td></td></tr><tr><td>liberorum esse non oportere. Sic enim dico, si Campanus</td><td></td></tr><tr><td>ager dividatur, exturbari et expelli plebem ex agris, non</td><td>5</td></tr><tr><td>constitui et conlocari. Totus enim ager Campanus colitur</td><td></td></tr><tr><td>et possidetur a plebe, et a plebe optima et modestissima;</td><td></td></tr><tr><td>quod genus hominum optime moratum, optimorum et ara-</td><td></td></tr><tr><td>torum et militum, ab hoc plebicola tribuno plebis funditus </td><td></td></tr><tr><td>eicitur. Atque illi miseri nati in illis agris et educati, glebis</td><td>10</td></tr><tr><td>subigendis exercitati, quo se subito conferant non habebunt;</td><td></td></tr><tr><td>his robustis et valentibus et audacibus <span class="caps">x</span>virum satelliti-</td><td></td></tr><tr><td>bus agri Campani possessio tota tradetur, et, ut vos nunc</td><td></td></tr><tr><td>de vestris maioribus praedicatis: 'hunc agrum nobis</td><td></td></tr><tr><td>maiores nostri reliquerunt,' sic vestri posteri de vobis prae-</td><td>15</td></tr><tr><td>dicabunt: 'hunc agrum patres nostri acceptum a patribus</td><td></td></tr><tr><td>suis perdiderunt.' Equidem existimo: si iam campus Mar-</td><td>85.1</td></tr><tr><td>tius dividatur et uni cuique vestrum ubi consistat bini pedes</td><td></td></tr><tr><td>adsignentur, tamen promiscue toto quam proprie parva frui</td><td></td></tr><tr><td>parte malitis. Qua re etiam si ad vos esset singulos ali-</td><td></td></tr><tr><td>quid ex hoc agro perventurum qui vobis ostenditur, aliis</td><td>5</td></tr><tr><td>comparatur, tamen honestius eum vos universi quam singuli</td><td></td></tr><tr><td>possideretis. Nunc vero cum ad vos nihil pertineat, sed</td><td></td></tr><tr><td>paretur aliis, eripiatur vobis, nonne acerrime, tamquam</td><td></td></tr><tr><td>armato hosti, sic huic legi pro vestris agris resistetis? </td><td></td></tr>
        </table>