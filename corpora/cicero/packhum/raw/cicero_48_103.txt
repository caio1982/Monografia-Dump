<table>
          <script>targetHit=0;</script>
          <tr><td>  Videsne igitur Zenonem tuum cum Aristone verbis</td><td>4.72.13</td></tr><tr><td>concinere, re dissidere, cum Aristotele et illis re con-</td><td></td></tr><tr><td>sentire, verbis discrepare? cur igitur, cum de re con-</td><td>15</td></tr><tr><td>veniat, non malumus usitate loqui? aut doceat pa-</td><td></td></tr><tr><td>ratiorem me ad contemnendam pecuniam fore, si illam</td><td></td></tr><tr><td>in rebus praepositis quam si in bonis duxero, for-</td><td></td></tr><tr><td>tioremque in patiendo dolore, si eum asperum et dif-</td><td></td></tr><tr><td>ficilem perpessu et contra naturam esse quam si</td><td>20</td></tr><tr><td>malum dixero. Facete M. Piso, familiaris noster, et</td><td>73.1</td></tr><tr><td>alia multa et hoc loco Stoicos irridebat: 'Quid enim?'</td><td></td></tr><tr><td>aiebat. 'Bonum negas esse divitias, praepositum esse</td><td></td></tr><tr><td>dicis? quid adiuvas? avaritiamne minuis? quo modo?</td><td></td></tr><tr><td>si verbum sequimur, primum longius verbum prae-</td><td>5</td></tr><tr><td>positum quam bonum'.—Nihil ad rem!—'Ne</td><td></td></tr><tr><td>sit sane; at certe gravius. nam bonum ex quo appel-</td><td></td></tr><tr><td>latum sit, nescio, praepositum ex eo credo, quod</td><td></td></tr><tr><td>praeponatur aliis. id mihi magnum videtur.' itaque</td><td></td></tr><tr><td>dicebat plus tribui divitiis a Zenone, qui eas in prae-</td><td>10</td></tr><tr><td>positis poneret, quam ab Aristotele, qui bonum esse</td><td></td></tr><tr><td>divitias fateretur, sed neque magnum bonum et prae </td><td></td></tr><tr><td>rectis honestisque contemnendum ac despiciendum</td><td></td></tr><tr><td>nec magnopere expetendum, omninoque de istis om-</td><td></td></tr><tr><td>nibus verbis a Zenone mutatis ita disputabat, et, quae</td><td>15</td></tr><tr><td>bona negarentur ab eo esse et quae mala, illa lae-</td><td></td></tr><tr><td>tioribus nominibus appellari ab eo quam a nobis, haec</td><td></td></tr><tr><td>tristioribus. Piso igitur hoc modo, vir optimus tui-</td><td></td></tr><tr><td>que, ut scis, amantissimus. nos paucis ad haec additis</td><td></td></tr><tr><td>finem faciamus aliquando; longum est enim ad omnia</td><td>20</td></tr><tr><td>respondere, quae a te dicta sunt. </td><td></td></tr>
        </table>