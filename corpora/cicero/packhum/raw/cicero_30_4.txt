<table>
          <script>targetHit=0;</script>
          <tr><td>  'Moreretur,' inquies; nam id sequitur. Fecisset certe, si</td><td>29.1</td></tr><tr><td>sine maximo dedecore tam impeditis suis rebus potuisset</td><td></td></tr><tr><td>emori. Noli igitur fortunam convertere in culpam neque regis</td><td></td></tr><tr><td>iniuriam huius crimen putare nec consilium ex necessitate </td><td></td></tr><tr><td>nec voluntatem ex vi interpretari, nisi forte eos etiam qui</td><td>5</td></tr><tr><td>in hostis aut in praedones inciderint, si aliter quippiam</td><td></td></tr><tr><td>coacti faciant &lt;ac&gt; liberi, vituperandos putes. Nemo nostrum</td><td></td></tr><tr><td>ignorat, etiam si experti non sumus, consuetudinem regiam.</td><td></td></tr><tr><td>Regum autem sunt haec imperia: 'animadverte ac dicto</td><td></td></tr><tr><td>pare' et 'praeter rogitatum si plus' et illae minae:</td><td>10</td></tr><tr><td>    'si te secundo lumine hic offendero,</td><td></td></tr><tr><td>    moriere';</td><td></td></tr><tr><td>quae non ut delectemur solum legere et spectare debemus,</td><td></td></tr><tr><td>sed ut cavere etiam &lt;et&gt; effugere discamus. </td><td></td></tr><tr><td>  At ex hoc ipso crimen exoritur. Ait enim, Gabinio</td><td>30.1</td></tr><tr><td>pecuniam Postumus &lt;cum&gt; cogeret, decumas imperatarum</td><td></td></tr><tr><td>pecuniarum sibi coegisse. Non intellego hoc quale sit,</td><td></td></tr><tr><td>utrum accessionem decumae, ut nostri facere coactores</td><td></td></tr><tr><td>solent &lt;in&gt; centesima, an decessionem de summa fecerit.</td><td>5</td></tr><tr><td>Si accessionem, undecim milia talentum ad Gabinium</td><td></td></tr><tr><td>pervenerunt. At non modo abs te decem milia obiecta</td><td></td></tr><tr><td>sunt sed etiam ab his aestimata. Addo illud etiam: qui</td><td>31.1</td></tr><tr><td>tandem convenit aut tam gravi onere tributorum ad tan-</td><td></td></tr><tr><td>tam pecuniam cogendam mille talentum accessionem</td><td></td></tr><tr><td>esse factam aut in tanta mercede hominis, ut vis,</td><td></td></tr><tr><td>avarissimi mille talentum decessionem esse concessam?</td><td>5</td></tr><tr><td>Neque enim fuit Gabini remittere tantum de suo nec regis</td><td></td></tr><tr><td>imponere tantum pati suis. At erunt testes legati Alexan- </td><td></td></tr><tr><td>drini. Ei nihil in Gabinium dixerunt; immo ei Gabinium</td><td></td></tr><tr><td>laudaverunt. Vbi ergo ille mos, ubi consuetudo iudiciorum,</td><td></td></tr><tr><td>ubi exempla? Solet is dicere in eum qui pecuniam &lt;redegit&gt;</td><td>10</td></tr><tr><td>qui in illum cuius nomine ea pecunia redigeretur non dixerit?</td><td></td></tr><tr><td>Age, si is qui non dixit solet, etiamne is solet qui laudavit?</td><td>32.1</td></tr><tr><td>Isdem testibus, et quidem non productis, sed dictis testium</td><td></td></tr><tr><td>recitatis, quasi praeiudicata res ad has causas deferri solet.</td><td></td></tr><tr><td>Et ait etiam meus familiaris et necessarius eandem causam</td><td></td></tr><tr><td>Alexandrinis fuisse cur laudarent Gabinium quae mihi</td><td>5</td></tr><tr><td>fuerit cur eundem defenderem. Mihi, C. Memmi, causa</td><td></td></tr><tr><td>defendendi Gabini fuit reconciliatio gratiae. Neque me vero</td><td></td></tr><tr><td>paenitet mortalis inimicitias, sempiternas amicitias habere.</td><td></td></tr><tr><td>Nam si me invitum putas, ne Cn. Pompei animum offende-</td><td>33.1</td></tr><tr><td>rem, defendisse causam, et illum et me vehementer ignoras.</td><td></td></tr><tr><td>Neque enim Pompeius me sua causa quicquam facere</td><td></td></tr><tr><td>voluisset invitum, neque ego cui omnium civium libertas</td><td></td></tr><tr><td>carissima fuisset meam proiecissem. &lt;Nec,&gt; quam diu inimi-</td><td>5</td></tr><tr><td>cissimus Gabinio fui, non amicissimus mihi Cn. Pompeius</td><td></td></tr><tr><td>fuit, nec, postea quam illius auctoritate eam dedi veniam</td><td></td></tr><tr><td>quam debui, quicquam simulate &lt;feci&gt;, ne cum mea perfidia illi</td><td></td></tr><tr><td>etiam ipsi facerem cui beneficium dedissem iniuriam. Nam</td><td></td></tr><tr><td>non redeundo in gratiam cum inimico non violabam Pom-</td><td>10</td></tr><tr><td>peium; si per eum reductus insidiose redissem, me scilicet</td><td></td></tr><tr><td>maxime, sed proxime illum quoque fefellissem. Ac de me</td><td>34.1</td></tr><tr><td>omittamus; ad Alexandrinos istos revertamur. Quod habent</td><td></td></tr><tr><td>os, quam audaciam! Modo vobis inspectantibus in iudicio</td><td></td></tr><tr><td>Gabini tertio quoque verbo excitabantur; negabant pe-</td><td></td></tr><tr><td>cuniam Gabinio datam. Recitabatur identidem Pompei </td><td>5</td></tr><tr><td>testimonium regem ad se scripsisse nullam pecuniam</td><td></td></tr><tr><td>Gabinio nisi in rem militarem datam. 'Non est,' inquit,</td><td></td></tr><tr><td>'tum Alexandrinis testibus creditum.' Quid postea?</td><td></td></tr><tr><td>'Creditur nunc.' Quam ob rem? 'Quia nunc aiunt quod</td><td></td></tr><tr><td>tum negabant.' Quid ergo? ista condicio est testium ut,</td><td>35.1</td></tr><tr><td>quibus creditum non sit negantibus, isdem credatur dicen-</td><td></td></tr><tr><td>tibus? At, si verum tum severissima fronte dixerunt, nunc</td><td></td></tr><tr><td>mentiuntur; si tum mentiti sunt, doceant nos verum quo</td><td></td></tr><tr><td>voltu soleant dicere. Audiebamus Alexandream, nunc</td><td>5</td></tr><tr><td>cognoscimus. Illinc omnes praestigiae, illinc, inquam, omnes</td><td></td></tr><tr><td>fallaciae, omnia denique ab eis mimorum argumenta nata</td><td></td></tr><tr><td>sunt. Nec mihi longius quicquam est, iudices, quam videre</td><td></td></tr><tr><td>hominum voltus. Dixerunt hic modo nobiscum ad haec</td><td>36.1</td></tr><tr><td>subsellia, quibus superciliis renuentes huic decem milium</td><td></td></tr><tr><td>crimini! Iam nostis insulsitatem Graecorum; umeris gestum</td><td></td></tr><tr><td>agebant tum temporis, credo, causa; nunc scilicet tempus</td><td></td></tr><tr><td>nullum est. Vbi semel quis peieraverit, ei credi postea,</td><td>5</td></tr><tr><td>etiam si per pluris deos iuret, non oportet, praesertim,</td><td></td></tr><tr><td>iudices, cum in his iudiciis ne locus quidem novo testi</td><td></td></tr><tr><td>soleat esse ob eamque causam idem iudices retineantur qui</td><td></td></tr><tr><td>fuerint de reo, ut eis nota sint omnia neve quid fingi novi</td><td></td></tr><tr><td>possit. * * * <span class="caps">Qvo ea pecvnia pervenerit </span>†non suis propriis</td><td>37.1</td></tr><tr><td>iudiciis in reum facti† condemnari solent. Itaque si aut</td><td></td></tr><tr><td>praedes dedisset Gabinius aut tantum ex eius bonis quanta</td><td></td></tr><tr><td>summa litium fuisset populus recepisset, quamvis magna ad</td><td></td></tr><tr><td>Postumum ab eo pecunia pervenisset, non redigeretur; ut </td><td>5</td></tr><tr><td>intellegi facile possit, quod ex ea pecunia quae ad aliquem</td><td></td></tr><tr><td>reum qui damnatus est &lt;venisset&gt;, pervenisse ad aliquem</td><td></td></tr><tr><td>in illo primo iudicio planum factum sit, id hoc genere iudici</td><td></td></tr><tr><td>redigi solere. Nunc vero quid agitur? ubi terrarum sumus?</td><td></td></tr><tr><td>quid tam perversum, &lt;tam&gt; praeposterum dici aut excogitari</td><td>10</td></tr><tr><td>potest? Accusatur is qui non abstulit a rege, sicut Gabinius</td><td>38.1</td></tr><tr><td>iudicatus est, sed qui maximam regi pecuniam credidit.</td><td></td></tr><tr><td>Ergo is Gabinio dedit qui non huic reddidit. Itane? Age,</td><td></td></tr><tr><td>cedo, cum is qui pecuniam Postumo debuit non huic, sed</td><td></td></tr><tr><td>Gabinio dederit, condemnato Gabinio utrum illi quo ea pecu-</td><td>5</td></tr><tr><td>nia &lt;pervenerit&gt; an huic dicenda causa &lt;est&gt;? At habet et celat.</td><td></td></tr><tr><td>Sunt enim qui ita loquantur. Quod genus tandem est</td><td></td></tr><tr><td>istud ostentationis et gloriae? Si nihil habuisset umquam,</td><td></td></tr><tr><td>tamen, si quaesisset, cur se dissimularet habere causa non</td><td></td></tr><tr><td>esset. Qui vero duo lauta et copiosa patrimonia accepisset</td><td>10</td></tr><tr><td>remque praeterea bonis et honestis rationibus auxisset, quid</td><td></td></tr><tr><td>esset tandem causae cur existimari vellet nihil habere? An,</td><td>39.1</td></tr><tr><td>cum credebat inductus usuris, id agebat ut haberet quam</td><td></td></tr><tr><td>plurimum; postea quam exegit quod crediderat, ut existi-</td><td></td></tr><tr><td>maretur egere? Novum genus hoc gloriae concupiscit.</td><td></td></tr><tr><td>'Dominatus est enim,' inquit, 'Alexandreae.' Immo vero</td><td>5</td></tr><tr><td>in superbissimo dominatu fuit; pertulit ipse custodiam,</td><td></td></tr><tr><td>vidit in vinclis familiaris suos, mors ob oculos saepe ver-</td><td></td></tr><tr><td>sata est, nudus atque egens ad extremum fugit e regno.</td><td></td></tr><tr><td>At permutata aliquando pecunia est, delatae naves Postumi</td><td>40.1</td></tr><tr><td>Puteolos sunt, auditae visaeque merces. Fallaces quidem </td><td></td></tr><tr><td>et fucosae &lt;e&gt; chartis et linteis et vitro; quibus cum multae</td><td></td></tr><tr><td>naves refertae fuissent, naulum non potuit parari. Cataplus</td><td></td></tr><tr><td>ille Puteolanus, sermo illius temporis, vectorumque cursus</td><td>5</td></tr><tr><td>atque ostentatio, tum subinvisum apud malivolos Postumi</td><td></td></tr><tr><td>nomen propter opinionem pecuniae nescio quam aestatem</td><td></td></tr><tr><td>unam, non pluris, auris refersit istis sermonibus. </td><td></td></tr>
        </table>