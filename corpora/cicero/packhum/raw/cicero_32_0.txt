<table>
          <script>targetHit=0;</script>
          <tr class="title first last  "><td>PRO M. MARCELLO ORATIO </td><td></td></tr><tr><td>  Diuturni silenti, patres conscripti, quo eram his tem-</td><td>1.1</td></tr><tr><td>poribus usus, non timore aliquo, sed partim dolore, partim</td><td></td></tr><tr><td>verecundia, finem hodiernus dies attulit, idemque initium</td><td></td></tr><tr><td>quae vellem quaeque sentirem meo pristino more dicendi.</td><td></td></tr><tr><td>Tantam enim mansuetudinem, tam inusitatam inauditamque</td><td>5</td></tr><tr><td>clementiam, tantum in summa potestate rerum omnium</td><td></td></tr><tr><td>modum, tam denique incredibilem sapientiam ac paene</td><td></td></tr><tr><td>divinam tacitus praeterire nullo modo possum. M. enim</td><td>2.1</td></tr><tr><td>Marcello vobis, patres conscripti, reique publicae reddito</td><td></td></tr><tr><td>non illius solum sed etiam meam vocem et auctoritatem</td><td></td></tr><tr><td>vobis et rei publicae conservatam ac restitutam puto.</td><td></td></tr><tr><td>Dolebam enim, patres conscripti, et vehementer angebar,</td><td>5</td></tr><tr><td>cum viderem virum talem, cum in eadem causa in qua</td><td></td></tr><tr><td>ego fuisset, non in eadem esse fortuna, nec mihi persua-</td><td></td></tr><tr><td>dere poteram nec fas esse ducebam versari me in nostro</td><td></td></tr><tr><td>vetere curriculo illo aemulo atque imitatore studiorum</td><td></td></tr><tr><td>ac laborum meorum quasi quodam socio a me et comite</td><td>10</td></tr><tr><td>distracto. Ergo et mihi meae pristinae vitae consuetu-</td><td></td></tr><tr><td>dinem, C. Caesar, interclusam aperuisti et his omnibus ad </td><td></td></tr><tr><td>bene de re publica sperandum quasi signum aliquod sustu-</td><td></td></tr><tr><td>listi. Intellectum est enim mihi quidem in multis et maxime</td><td>3.1</td></tr><tr><td>in me ipso, sed paulo ante omnibus, cum M. Marcellum</td><td></td></tr><tr><td>senatui reique publicae concessisti, commemoratis praesertim</td><td></td></tr><tr><td>offensionibus, te auctoritatem huius ordinis dignitatemque</td><td></td></tr><tr><td>rei publicae tuis vel doloribus vel suspicionibus anteferre.</td><td>5</td></tr><tr><td>Ille quidem fructum omnis ante actae vitae hodierno die</td><td></td></tr><tr><td>maximum cepit, cum summo consensu senatus tum iudicio</td><td></td></tr><tr><td>tuo gravissimo et maximo. Ex quo profecto intellegis quanta</td><td></td></tr><tr><td>in dato beneficio sit laus, cum in accepto sit tanta gloria.</td><td></td></tr><tr><td>Est vero fortunatus cuius ex salute non minor paene</td><td>4.1</td></tr><tr><td>ad omnis quam ad illum ventura sit laetitia pervenerit:</td><td></td></tr><tr><td>quod quidem merito atque optimo iure contigit. Quis</td><td></td></tr><tr><td>enim est illo aut nobilitate aut probitate aut optimarum</td><td></td></tr><tr><td>artium studio aut innocentia aut ullo in laudis genere</td><td>5</td></tr><tr><td>praestantior? </td><td></td></tr>
        </table>