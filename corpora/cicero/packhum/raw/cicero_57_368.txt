<table>
          <script>targetHit=0;</script>
          <tr class="title first  date"><td>xi Kal<span class="snum">.</span> Sept<span class="snum">.</span> <span class="snum">45</span></td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Atticae primum salutem, quam equidem rure esse arbitror;</td><td>13.49.1.1</td></tr><tr><td>multam igitur salutem, et Piliae. </td><td></td></tr><tr><td>  De Tigellio, si quid novi. qui quidem, ut mihi Gallus Fabius</td><td></td></tr><tr><td>scripsit, μέμψιν ἀναφέρει mihi quandam iniquissimam, me </td><td></td></tr><tr><td>Phameae defuisse cum eius causam recepissem. quam quidem</td><td>5</td></tr><tr><td>receperam contra pueros Octavios Cn. filios non libenter; sed</td><td></td></tr><tr><td>et Phameae causa volebam. erat enim, si meministi, in con-</td><td></td></tr><tr><td>sulatus petitione per te mihi pollicitus si quid opus esset; quod</td><td></td></tr><tr><td>ego perinde tuebar ac si usus essem. is ad me venit dixitque</td><td></td></tr><tr><td>iudicem operam dare sibi constituisse eo die ipso quo de Sestio</td><td>10</td></tr><tr><td>nostro lege Pompeia in consilium iri necesse erat. scis enim dies</td><td></td></tr><tr><td>illorum iudiciorum praestitutos fuisse. respondi non ignorare</td><td></td></tr><tr><td>eum quid ego deberem Sestio. quem vellet alium diem si</td><td></td></tr><tr><td>sumpsisset, me ei non defuturum. ita tum ille discessit iratus.</td><td></td></tr><tr><td>puto me tibi narrasse. non laboravi scilicet nec hominis alieni</td><td>15</td></tr><tr><td>iniustissimam iracundiam mihi curandam putavi. Gallo autem</td><td>2.1</td></tr><tr><td>narravi, cum proxime Romae fui, quid audissem, neque</td><td></td></tr><tr><td>nominavi Balbum minorem. habuit suum negotium Gallus, ut</td><td></td></tr><tr><td>scribit. ait illum me animi conscientia quod Phamean desti-</td><td></td></tr><tr><td>tuissem de &lt;se&gt; suspicari. qua re tibi hactenus mando, de illo</td><td>5</td></tr><tr><td>nostro, si quid poteris, exquiras, de me ne quid labores. est</td><td></td></tr><tr><td>bellum aliquem libenter odisse et quem ad modum &lt;non</td><td></td></tr><tr><td>omnibus dormire, ita&gt; non omnibus servire. etsi mehercule,</td><td></td></tr><tr><td>ut tu intellegis, magis mihi isti serviunt, si observare servire est.</td><td></td></tr>
        </table>