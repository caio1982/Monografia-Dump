<table>
          <script>targetHit=0;</script>
          <tr><td>  Forsitan quaeratis qui iste terror sit et quae tanta for-</td><td>5.6</td></tr><tr><td>mido quae tot ac talis viros impediat quo minus pro capite</td><td></td></tr><tr><td>et fortunis alterius quem ad modum consuerunt causam</td><td></td></tr><tr><td>velint dicere. Quod adhuc vos ignorare non mirum est,</td><td></td></tr><tr><td>propterea quod consulto ab accusatoribus eius rei quae</td><td>10</td></tr><tr><td>conflavit hoc iudicium mentio facta non est. Quae res ea</td><td>6.1</td></tr><tr><td>est? Bona patris huiusce Sex. Rosci quae sunt sexagiens,</td><td></td></tr><tr><td>quae de viro fortissimo et clarissimo L. Sulla, quem honoris</td><td></td></tr><tr><td>causa nomino, duobus milibus nummum sese dicit emisse</td><td></td></tr><tr><td>adulescens vel potentissimus hoc tempore nostrae civitatis,</td><td>5</td></tr><tr><td>L. Cornelius Chrysogonus. Is a vobis, iudices, hoc postu-</td><td></td></tr><tr><td>lat ut, quoniam in alienam pecuniam tam plenam atque</td><td></td></tr><tr><td>praeclaram nullo iure invaserit, quoniamque ei pecuniae</td><td></td></tr><tr><td>vita Sex. Rosci obstare atque officere videatur, deleatis ex </td><td></td></tr><tr><td>animo suo suspicionem omnem metumque tollatis; sese</td><td>10</td></tr><tr><td>hoc incolumi non arbitratur huius innocentis patrimonium</td><td></td></tr><tr><td>tam amplum et copiosum posse obtinere, damnato et eiecto</td><td></td></tr><tr><td>sperat se posse quod adeptus est per scelus, id per luxuriam</td><td></td></tr><tr><td>effundere atque consumere. Hunc sibi ex animo scrupulum</td><td></td></tr><tr><td>qui se dies noctesque stimulat ac pungit ut evellatis postulat,</td><td>15</td></tr><tr><td>ut ad hanc suam praedam tam nefariam adiutores vos pro-</td><td></td></tr><tr><td>fiteamini. </td><td></td></tr><tr><td>  Si vobis aequa et honesta postulatio videtur, iudices, ego</td><td>7.1</td></tr><tr><td>contra brevem postulationem adfero et, quo modo mihi</td><td></td></tr><tr><td>persuadeo, aliquanto aequiorem. Primum a Chrysogono</td><td></td></tr><tr><td>peto ut pecunia fortunisque nostris contentus sit, sanguinem</td><td></td></tr><tr><td>et vitam ne petat; deinde a vobis, iudices, ut audacium</td><td>5</td></tr><tr><td>sceleri resistatis, innocentium calamitatem levetis et in causa</td><td></td></tr><tr><td>Sex. Rosci periculum quod in omnis intenditur propulsetis.</td><td></td></tr><tr><td>Quod si aut causa criminis aut facti suspicio aut quaelibet</td><td>8.1</td></tr><tr><td>denique vel minima res reperietur quam ob rem videantur</td><td></td></tr><tr><td>illi non nihil tamen in deferendo nomine secuti, postremo</td><td></td></tr><tr><td>si praeter eam praedam quam dixi quicquam aliud causae</td><td></td></tr><tr><td>inveneritis, non recusamus quin illorum libidini Sex. Rosci</td><td>5</td></tr><tr><td>vita dedatur. Sin aliud agitur nihil nisi ut eis ne quid</td><td></td></tr><tr><td>desit quibus satis nihil est, si hoc solum hoc tempore pugna-</td><td></td></tr><tr><td>tur ut ad illam opimam praeclaramque praedam damnatio</td><td></td></tr><tr><td>Sex. Rosci velut cumulus accedat, nonne cum multa in-</td><td></td></tr><tr><td>digna tum vel hoc indignissimum est, vos idoneos habitos</td><td>10</td></tr><tr><td>per quorum sententias iusque iurandum id adsequantur quod</td><td></td></tr><tr><td>antea ipsi scelere et ferro adsequi consuerunt? qui ex</td><td></td></tr><tr><td>civitate in senatum propter dignitatem, ex senatu in hoc</td><td></td></tr><tr><td>consilium delecti estis propter severitatem, ab his hoc postu- </td><td></td></tr><tr><td>lare homines sicarios atque gladiatores, non modo ut sup-</td><td>15</td></tr><tr><td>plicia vitent quae a vobis pro maleficiis suis metuere atque</td><td></td></tr><tr><td>horrere debent verum etiam ut spoliis ex hoc iudicio ornati</td><td></td></tr><tr><td>auctique discedant? </td><td></td></tr>
        </table>