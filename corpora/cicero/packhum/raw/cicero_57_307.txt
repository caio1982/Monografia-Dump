<table>
          <script>targetHit=0;</script>
          <tr class="title first  date"><td>Id<span class="snum">.</span> Mai<span class="snum">.</span> <span class="snum">45</span> Asturae</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Vincam, opinor, animum et Lanuvio pergam in Tusculanum.</td><td>12.46.1.1</td></tr><tr><td>aut enim mihi in perpetuum fundo illo carendum est (nam dolor</td><td></td></tr><tr><td>idem manebit, tantum modo oc&lt;cul&gt;tius) aut nescio quid intersit</td><td></td></tr><tr><td>utrum illuc nunc veniam an ad decem annos. neque enim ista</td><td></td></tr><tr><td>maior admonitio quam quibus adsidue conficior et dies et</td><td>5</td></tr><tr><td>noctes. 'quid ergo?' inquies, 'nihil litterae?' in hac quidem re</td><td></td></tr><tr><td>vereor ne etiam contra; nam essem fortasse durior. ex&lt;cul&gt;to</td><td></td></tr><tr><td>enim &lt;in&gt; animo nihil agreste, nihil inhumanum est. </td><td></td></tr><tr><td>  Tu igitur, ut scripsisti, nec id incommodo tuo. vel binae</td><td>2.1</td></tr><tr><td>enim poterunt litterae. occurram etiam, si necesse erit. ergo</td><td></td></tr><tr><td>id quidem ut poteris.</td><td></td></tr>
        </table>