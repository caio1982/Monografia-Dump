<table>
          <script>targetHit=0;</script>
          <tr><td>  An quia non condemnavi sententia mea duo consules,</td><td>9.1</td></tr><tr><td>sum reprehendendus? Eos igitur ego potissimum damnare</td><td></td></tr><tr><td>debui quorum lege perfectum est ne ego, indemnatus atque</td><td></td></tr><tr><td>optime de re publica meritus, damnatorum poenam susti-</td><td></td></tr><tr><td>nerem? Quorum etiam delicta propter eorum egregiam in</td><td>5</td></tr><tr><td>me conservando voluntatem non modo me sed omnis bonos</td><td></td></tr><tr><td>ferre oporteret, eorum optimum consilium ego potissimum </td><td></td></tr><tr><td>per eos in meam pristinam dignitatem restitutus meo con-</td><td></td></tr><tr><td>silio repudiarem? At quam sententiam dixi? Primum eam</td><td></td></tr><tr><td>quam populi sermo in animis nostris iam ante defixerat,</td><td>10</td></tr><tr><td>deinde eam quae erat superioribus diebus agitata in senatu,</td><td></td></tr><tr><td>denique eam quam senatus frequens tum cum mihi est ad-</td><td></td></tr><tr><td>sensus secutus est: ut neque adlata sit a me res inopinata</td><td></td></tr><tr><td>ac recens, nec, si quod in sententia vitium est, maius sit</td><td></td></tr><tr><td>eius qui dixerit quam omnium qui probarint. At enim</td><td>10.1</td></tr><tr><td>liberum senatus iudicium propter metum non fuit. Si ti-</td><td></td></tr><tr><td>muisse eos facis qui discesserunt, concede non timuisse eos</td><td></td></tr><tr><td>qui remanserunt; sin autem sine iis qui tum afuerunt nihil</td><td></td></tr><tr><td>decerni libere potuit, cum omnes adessent, coeptum est re-</td><td>5</td></tr><tr><td>ferri de inducendo senatus consulto; ab universo senatu</td><td></td></tr><tr><td>reclamatum est. Sed quaero in ipsa sententia, quoniam</td><td></td></tr><tr><td>princeps ego sum eius atque auctor, quid reprendatur. Vtrum</td><td></td></tr><tr><td>causa novi consili capiendi non fuit, an meae partes in ea</td><td></td></tr><tr><td>causa non praecipuae fuerunt, an alio potius confugiendum</td><td>10</td></tr><tr><td>fuit nobis? Quae causa maior quam fames esse potuit,</td><td></td></tr><tr><td>quam seditio, quam consilia tua tuorumque, qui facultate</td><td></td></tr><tr><td>oblata ad imperitorum animos incitandos renovaturum te</td><td></td></tr><tr><td>tua illis funesta latrocinia ob annonae causam putasti?</td><td></td></tr><tr><td>Frumentum provinciae frumentariae partim non habe-</td><td>11.1</td></tr><tr><td>bant, partim in alias terras, credo, propter avaritiam ven-</td><td></td></tr><tr><td>ditorum miserant, partim, quo gratius esset tum cum in</td><td></td></tr><tr><td>ipsa fame subvenissent, custodiis suis clausum continebant,</td><td></td></tr><tr><td>ut subito novum mitterent. Res erat non in opinione dubia,</td><td>5</td></tr><tr><td>sed in praesenti atque ante oculos proposito periculo, neque </td><td></td></tr><tr><td>id coniectura prospiciebamus, sed iam experti videbamus.</td><td></td></tr><tr><td>Nam cum ingravesceret annona, ut iam plane inopia ac</td><td></td></tr><tr><td>fames non caritas timeretur, concursus est ad templum Con-</td><td></td></tr><tr><td>cordiae factus, senatum illuc vocante Metello consule. Qui</td><td>10</td></tr><tr><td>si verus fuit ex dolore hominum et fame, certe consules</td><td></td></tr><tr><td>causam suscipere, certe senatus aliquid consili capere po-</td><td></td></tr><tr><td>tuit; sin causa fuit annona, seditionis quidem instimulator</td><td></td></tr><tr><td>et concitator tu fuisti, nonne id agendum nobis omnibus</td><td></td></tr><tr><td>fuit ut materiem subtraheremus furori tuo? Quid? si utrum-</td><td>12.1</td></tr><tr><td>que fuit, ut et fames stimularet homines et tu in hoc ulcere</td><td></td></tr><tr><td>tamquam inguen exsisteres, nonne fuit eo maior adhibenda</td><td></td></tr><tr><td>medicina quae et illud nativum et hoc inlatum malum</td><td></td></tr><tr><td>sanare posset? Erat igitur et praesens caritas et futura</td><td>5</td></tr><tr><td>fames; non est satis; facta lapidatio est. Si ex dolore</td><td></td></tr><tr><td>plebei nullo incitante, magnum malum; si P. Clodi impulsu,</td><td></td></tr><tr><td>usitatum hominis facinerosi scelus; si utrumque, ut et res</td><td></td></tr><tr><td>esset ea quae sua sponte multitudinis animos incitaret, et</td><td></td></tr><tr><td>parati atque armati seditionis duces, videturne ipsa res pu-</td><td>10</td></tr><tr><td>blica et consulis auxilium implorasse et senatus fidem? At-</td><td></td></tr><tr><td>quin utrumque fuisse perspicuum est; difficultatem annonae</td><td></td></tr><tr><td>summamque inopiam rei frumentariae, ut homines non iam</td><td></td></tr><tr><td>diuturnam caritatem, sed ut famem plane timerent, nemo</td><td></td></tr><tr><td>negat: hanc istum oti et pacis hostem causam arrepturum</td><td>15</td></tr><tr><td>fuisse ad incendia caedis rapinas nolo, pontifices, suspice-</td><td></td></tr><tr><td>mini, nisi videritis. Qui sunt homines a Q. Metello, fratre</td><td>13.1</td></tr><tr><td>tuo, consule in senatu palam nominati, a quibus ille se lapi-</td><td></td></tr><tr><td>dibus adpetitum, etiam percussum esse dixit? L. Sergium</td><td></td></tr><tr><td>et M. Lollium nominavit. Quis est iste Lollius? qui sine</td><td></td></tr><tr><td>ferro ne nunc quidem tecum est, qui te tribuno plebis,</td><td>5</td></tr><tr><td>nihil de me dicam, sed qui Cn. Pompeium interficiendum </td><td></td></tr><tr><td>depoposcit. Quis est Sergius? armiger Catilinae, stipator</td><td></td></tr><tr><td>tui corporis, signifer seditionis, concitator tabernariorum,</td><td></td></tr><tr><td>damnatus iniuriarum, percussor, lapidator, fori depopulator,</td><td></td></tr><tr><td>obsessor curiae. His atque eius modi ducibus cum tu in</td><td>10</td></tr><tr><td>annonae caritate in consules, in senatum, in bona fortunas-</td><td></td></tr><tr><td>que locupletium per causam inopum atque imperitorum</td><td></td></tr><tr><td>repentinos impetus comparares, cum tibi salus esse in otio</td><td></td></tr><tr><td>nulla posset, cum desperatis ducibus decuriatos ac descriptos</td><td></td></tr><tr><td>haberes exercitus perditorum, nonne providendum senatui</td><td>15</td></tr><tr><td>fuit ne in hanc tantam materiem seditionis ista funesta fax</td><td></td></tr><tr><td>adhaeresceret? </td><td></td></tr>
        </table>