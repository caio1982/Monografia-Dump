<table>
          <script>targetHit=0;</script>
          <tr class="title first  date"><td>c<span class="snum">.</span> iii Id<span class="snum">.</span> Mai<span class="snum">.</span> <span class="snum">43</span> Romae</td><td></td></tr><tr class="title last  "><td>M. CICERO S. D. D. BRUTO IMP. COS. DESIG.</td><td></td></tr><tr><td>Tris uno die a te accepi epistulas, unam brevem, quam</td><td>11.12.1.1</td></tr><tr><td>Flacco Volumnio dederas, duas pleniores, quarum alteram</td><td></td></tr><tr><td>tabellarius T. Vibi attulit, alteram ad me misit Lupus. </td><td></td></tr><tr><td>  Ex tuis litteris et ex Graecei oratione non modo non</td><td></td></tr><tr><td>restinctum bellum sed etiam inflammatum videtur. non</td><td>5</td></tr><tr><td>dubito autem pro tua singulari prudentia quin perspicias, si</td><td></td></tr><tr><td>aliquid firmitatis nactus sit Antonius, omnia tua illa</td><td></td></tr><tr><td>praeclara in rem publicam merita ad nihilum esse ventura.</td><td></td></tr><tr><td>ita enim Romam erat nuntiatum, ita persuasum omnibus,</td><td></td></tr><tr><td>cum paucis inermis, perterri&lt;ti&gt;s metu, fracto animo fugisse</td><td>10</td></tr><tr><td>Antonium. qui si ita se habet ut, quem ad modum audiebam</td><td>2.1</td></tr><tr><td>de Graeceio, confligi cum eo sine periculo non possit, non</td><td></td></tr><tr><td>ille mihi fugisse a Mutina videtur sed locum belli gerendi</td><td></td></tr><tr><td>mutasse. itaque homines alii facti sunt. non nulli etiam</td><td></td></tr><tr><td>queruntur quod persecuti non sitis; opprimi potuisse, si</td><td>5</td></tr><tr><td>celeritas adhibita esset, existimant. omnino est hoc populi</td><td></td></tr><tr><td>maximeque nostri, in eo potissimum abuti libertate per quem</td><td></td></tr><tr><td>eam consecutus sit; sed tamen providendum est ne quae</td><td></td></tr><tr><td>iusta querela esse possit. res se sic habet: is bellum confecerit</td><td></td></tr><tr><td>qui Antonium oppresserit. hoc quam vim habeat te existi-</td><td>10</td></tr><tr><td>mare malo quam me apertius scribere. </td><td></td></tr>
        </table>