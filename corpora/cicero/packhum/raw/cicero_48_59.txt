<table>
          <script>targetHit=0;</script>
          <tr><td>  Praeclare, inquit, facis, cum et eorum memoriam te-</td><td>3.9.1</td></tr><tr><td>nes, quorum uterque tibi testamento liberos suos com-</td><td></td></tr><tr><td>mendavit, et puerum diligis. quod autem meum mu-</td><td></td></tr><tr><td>nus dicis non equidem recuso, sed te adiungo socium.</td><td></td></tr><tr><td>addo etiam illud, multa iam mihi dare signa puerum</td><td>5</td></tr><tr><td>et pudoris et ingenii, sed aetatem vides. </td><td></td></tr><tr><td>  Video equidem, inquam, sed tamen iam infici debet</td><td></td></tr><tr><td>iis artibus, quas si, dum est tener, conbiberit, ad maiora</td><td></td></tr><tr><td>veniet paratior. </td><td></td></tr><tr><td>  Sic, et quidem diligentius saepiusque ista loquemur</td><td>10</td></tr><tr><td>inter nos agemusque communiter. sed residamus, in-</td><td></td></tr><tr><td>quit, si placet. Itaque fecimus. </td><td></td></tr><tr><td>  Tum ille: Tu autem cum ipse tantum librorum ha-</td><td>10.1</td></tr><tr><td>beas, quos hic tandem requiris? </td><td></td></tr><tr><td>  Commentarios quosdam, inquam, Aristotelios, quos</td><td></td></tr><tr><td>hic sciebam esse, veni ut auferrem, quos legerem, dum</td><td></td></tr><tr><td>essem otiosus; quod quidem nobis non saepe contingit. </td><td>5</td></tr><tr><td>  Quam vellem, inquit, te ad Stoicos inclinavisses! erat</td><td></td></tr><tr><td>enim, si cuiusquam, certe tuum nihil praeter virtutem</td><td></td></tr><tr><td>in bonis ducere. </td><td></td></tr><tr><td>  Vide, ne magis, inquam, tuum fuerit, cum re idem</td><td></td></tr><tr><td>tibi, quod mihi, videretur, non nova te rebus nomina</td><td>10</td></tr><tr><td>inponere. ratio enim nostra consentit, pugnat oratio.  </td><td></td></tr><tr><td>  Minime vero, inquit ille, consentit. quicquid enim</td><td></td></tr><tr><td>praeter id, quod honestum sit, expetendum esse dixeris</td><td></td></tr><tr><td>in bonisque numeraveris, et honestum ipsum quasi vir-</td><td></td></tr><tr><td>tutis lumen extinxeris et virtutem penitus everteris. </td><td>15</td></tr><tr><td>  Dicuntur ista, Cato, magnifice, inquam, sed videsne</td><td>11.1</td></tr><tr><td>verborum gloriam tibi cum Pyrrhone et cum Aristone,</td><td></td></tr><tr><td>qui omnia exaequant, esse communem? de quibus cu-</td><td></td></tr><tr><td>pio scire quid sentias. </td><td></td></tr>
        </table>