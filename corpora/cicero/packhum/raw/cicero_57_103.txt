<table>
          <script>targetHit=0;</script>
          <tr class="title first  date"><td>prid<span class="snum">.</span> Non<span class="snum">.</span> Quint<span class="snum">.</span> <span class="snum">51</span> <span class="snum">(</span>§<span class="snum">4)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Hui, totiensne me litteras dedisse Romam, cum ad te nullas</td><td>5.11.1.1</td></tr><tr><td>darem? at vero posthac frustra potius dabo quam, si recte</td><td></td></tr><tr><td>dari potuerint, committam ut non dem. </td><td></td></tr><tr><td>  Ne provincia nobis prorogetur, per fortunas, dum ades,</td><td></td></tr><tr><td>quicquid provideri &lt;poterit&gt; provide. non dici potest quam</td><td>5</td></tr><tr><td>flagrem desiderio urbis, quam vix harum rerum insulsitatem</td><td></td></tr><tr><td>feram. </td><td></td></tr><tr><td>  Marcellus foede de Comensi. etsi ille magistratum non</td><td>2.1</td></tr><tr><td>gesserit, erat tamen Transpadanus; ita mihi videtur non</td><td></td></tr><tr><td>minus stomachi nostro &lt;quam&gt; Caesari fecisse. sed hoc ipse</td><td></td></tr><tr><td>viderit. </td><td></td></tr><tr><td>  Pompeius mihi quoque videbatur, quod scribis Varronem</td><td>3.1</td></tr><tr><td>dicere, in Hispaniam certe iturus. id ego minime probabam;</td><td></td></tr><tr><td>qui quidem Theophani facile persuasi nihil esse melius quam</td><td></td></tr><tr><td>illud nusquam discedere. ergo Graecus incumbet; valet</td><td></td></tr><tr><td>autem auctoritas eius apud illum plurimum. </td><td>5</td></tr><tr><td>  Ego has prid. Non. Quint. proficiscens Athenis dedi, cum</td><td>4.1</td></tr><tr><td>ibi decem ipsos fuissem dies. venerat Pomptinus, una Cn.</td><td></td></tr><tr><td>Volusius. aderat quaestor. tuus unus Tullius aberat. aphracta </td><td></td></tr><tr><td>Rhodiorum et dicrota Mytilenaeorum habebam et aliquid</td><td></td></tr><tr><td>ἐπικώπων. de Parthis erat silentium. quod superest, di iuvent! </td><td>5</td></tr><tr><td>  Nos adhuc iter per Graeciam summa cum admiratione</td><td>5.1</td></tr><tr><td>fecimus, nec mehercule habeo quod adhuc quem accusem</td><td></td></tr><tr><td>meorum. videntur mihi nosse [nos] nostram causam et con-</td><td></td></tr><tr><td>dicionem profectionis suae; plane serviunt existimationi</td><td></td></tr><tr><td>meae. quod superest, si verum illud est, 'οἵαπερ ἡ δέσποινα . . . ',</td><td>5</td></tr><tr><td>certe permanebunt; nihil enim &lt;a&gt; me fieri ita videbunt ut sibi</td><td></td></tr><tr><td>sit delinquendi locus. sin id parum profuerit, fiet aliquid</td><td></td></tr><tr><td>a nobis severius; nam adhuc lenitate dulces sumus, et, ut</td><td></td></tr><tr><td>spero, proficimus aliquantum. sed ego hanc, ut Siculi dicunt,</td><td></td></tr><tr><td>†ανεζιαν† in unum annum meditatus sum; proinde pugna</td><td>10</td></tr><tr><td>ne, si quid prorogatum sit, turpis inveniar. </td><td></td></tr><tr><td>  Nunc redeo ad ea quae mihi mandas. in praefectis excusatio</td><td>6.1</td></tr><tr><td>ne s&lt;it&gt;; iis quos voles deferto. non ero tam μετέωρος quam</td><td></td></tr><tr><td>in Appuleio fui. Xenonem tam diligo quam tu, quod ipsum</td><td></td></tr><tr><td>sentire certo scio. apud Patronem et reliquos barones te in</td><td></td></tr><tr><td>maxima gratia posui, et hercule merito tuo feci; nam mihi</td><td>5</td></tr><tr><td>is [ter] dixit te scripsisse ad se mihi ex illius litteris rem illam</td><td></td></tr><tr><td>curae fuisse, quod ei pergratum erat. sed cum Patron mecum</td><td></td></tr><tr><td>egisset ut peterem a vestro Ariopago ὑπομνηματισμὸν tollerent</td><td></td></tr><tr><td>quem Polycharmo praetore fecerant, commodius visum est et </td><td></td></tr><tr><td>Xenoni me et post ipsi Patroni ad Memmium scribere, qui</td><td>10</td></tr><tr><td>pridie quam ego Athenas veni Mytilenas profectus erat, ut</td><td></td></tr><tr><td>is ad suos scriberet posse id sua voluntate fieri; non enim</td><td></td></tr><tr><td>dubitabat Xeno quin ab Ariopagitis invito Memmio im-</td><td></td></tr><tr><td>petrari non posset. Memmius autem aedificandi consilium</td><td></td></tr><tr><td>abiecerat, sed erat Patroni iratus. itaque scripsi ad eum</td><td>15</td></tr><tr><td>accurate; cuius epistulae misi ad te exemplum. </td><td></td></tr><tr><td>  Tu velim Piliam meis verbis consolere. indicabo enim tibi</td><td>7.1</td></tr><tr><td>(tu illi nihil dixeris): accepi fasciculum in quo erat epistula</td><td></td></tr><tr><td>Piliae ad &lt;Quintum; abs&gt;tuli, aperui, legi; valde scripta est</td><td></td></tr><tr><td>συμπαθῶς. Brundisio quae tibi epistulae redditae sunt sine</td><td></td></tr><tr><td>mea tum videlicet datas cum ego me non belle haberem;</td><td>5</td></tr><tr><td>nam illam †νομαηαρια me† excusationem ne acceperis. cura</td><td></td></tr><tr><td>ut omnia sciam, sed maxime ut valeas.</td><td></td></tr>
        </table>