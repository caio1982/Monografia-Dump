<table>
          <script>targetHit=0;</script>
          <tr class="title first  date"><td>Ian<span class="snum">.</span> <span class="snum">51(?)</span></td><td></td></tr><tr class="title last  "><td>M. CICERO S. D. M. MARIO</td><td></td></tr><tr><td>Mandatum tuum curabo diligenter. sed homo acutus ei</td><td>7.2.1.1</td></tr><tr><td>mandasti potissimum cui expediret illud venire quam</td><td></td></tr><tr><td>plurimo. sed eo vidisti multum quod praefinisti quo ne pluris</td><td></td></tr><tr><td>emerem. quod si mihi permisisses, qui meus amor in te est,</td><td></td></tr><tr><td>confecissem cum coheredibus. nunc, quoniam tuum pretium</td><td>5</td></tr><tr><td>novi, illicitatorem potius ponam quam illud minoris veneat.</td><td></td></tr><tr><td>sed de ioco satis est. tuum negotium agam, sicuti debeo,</td><td>2.1</td></tr><tr><td>diligenter. </td><td></td></tr><tr><td>  De Bursa te gaudere certo scio, sed nimis verecunde mihi</td><td></td></tr><tr><td>gratularis. putas enim, ut scribis, propter hominis sordis</td><td></td></tr><tr><td>minus me magnam illam laetitiam putare. credas mihi velim</td><td>5</td></tr><tr><td>magis me iudicio hoc quam morte inimici laetatum. primum</td><td></td></tr><tr><td>enim iudicio malo quam gladio, deinde gloria potius amici</td><td></td></tr><tr><td>quam calamitate; in primisque me delectavit tantum studium</td><td></td></tr><tr><td>bonorum in me exstitisse contra incredibilem contentionem</td><td></td></tr><tr><td>clarissimi et potentissimi viri. postremo (vix veri simile</td><td>3.1</td></tr><tr><td>fortasse videatur) oderam multo peius hunc quam illum</td><td></td></tr><tr><td>ipsum Clodium. illum enim oppugnaram, hunc defenderam;</td><td></td></tr><tr><td>et ille, cum omnis res publica in meo capite discrimen esset</td><td></td></tr><tr><td>habitura, magnum quiddam spectavit, nec sua sponte sed</td><td>5</td></tr><tr><td>eorum auxilio qui me stante stare non poterant, hic simiolus </td><td></td></tr><tr><td>animi causa me in quem inveheretur delegerat persuaseratque</td><td></td></tr><tr><td>non nullis invidis meis se in me emissarium semper fore.</td><td></td></tr><tr><td>quam ob rem valde iubeo gaudere te. magna res gesta est.</td><td></td></tr><tr><td>numquam ulli fortiores cives fuerunt quam qui ausi sunt eum</td><td>10</td></tr><tr><td>contra tantas opes eius a quo ipsi lecti iudices erant con-</td><td></td></tr><tr><td>demnare. quod fecissent numquam nisi iis dolori meus fuisset</td><td></td></tr><tr><td>dolor. </td><td></td></tr><tr><td>  Nos hic in multitudine et celebritate iudiciorum et novis</td><td>4.1</td></tr><tr><td>legibus ita distinemur ut cottidie vota faciamus ne inter-</td><td></td></tr><tr><td>caletur, ut quam primum te videre possimus.</td><td></td></tr>
        </table>