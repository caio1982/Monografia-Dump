<table>
          <script>targetHit=0;</script>
          <tr class="title first  date"><td>paulo ante xvi Kal<span class="snum">.</span> Ian<span class="snum">.</span> <span class="snum">57</span> Romae</td><td></td></tr><tr class="title last  "><td>MARCUS QUINTO FRATRI SALUTEM</td><td></td></tr><tr><td>Epistulam quam legisti mane dederam; sed fecit humaniter</td><td>2.1.1.1</td></tr><tr><td>Licinius quod ad me misso senatu vesperi venit, ut si quid</td><td></td></tr><tr><td>esset actum ad te, si mihi videretur, perscriberem. </td><td></td></tr><tr><td>  Senatus fuit frequentior quam putabamus esse posse mense</td><td></td></tr><tr><td>Decembri sub dies festos. consulares nos fuimus et duo con-</td><td>5</td></tr><tr><td>sules designati, P. Servilius, M. Lucullus, Lepidus, Volcacius,</td><td></td></tr><tr><td>Glabrio; praetorii sane frequentes. fuimus omnino ad <span class="caps">cc</span>.</td><td></td></tr><tr><td>commorat exspectationem Lupus; egit causam agri Campani</td><td></td></tr><tr><td>sane accurate, auditus est magno silentio. materiam rei non</td><td></td></tr><tr><td>ignoras. nihil ex nostris actionibus praetermisit; fuerunt non</td><td>10</td></tr><tr><td>nulli aculei in Caesarem, contumeliae in Gellium, expostu-</td><td></td></tr><tr><td>lationes cum absente Pompeio. causa sero perorata sententias</td><td></td></tr><tr><td>se rogaturum negavit, ne quod onus simultatis nobis impone-</td><td></td></tr><tr><td>ret; ex superiorum temporum conviciis et ex praesenti</td><td></td></tr><tr><td>silentio quid senatus sentiret se intellegere dixit. senatum </td><td>15</td></tr><tr><td>coepit dimittere. tum Marcellinus 'noli' inquit 'ex taciturni-</td><td></td></tr><tr><td>tate nostra, Lupe, quid aut probemus hoc tempore aut</td><td></td></tr><tr><td>improbemus iudicare. ego, quod ad me attinet, itemque</td><td></td></tr><tr><td>arbitror ceteros, idcirco taceo quod non existimo, cum</td><td></td></tr><tr><td>Pompeius absit, causam agri Campani agi convenire.' tum</td><td>2.1</td></tr><tr><td>ille se senatum negavit tenere. Racilius surrexit et de iudiciis</td><td></td></tr><tr><td>referre coepit; Marcellinum quidem primum rogavit. is cum</td><td></td></tr><tr><td>graviter de Clodianis incendiis, trucidationibus, lapidationi-</td><td></td></tr><tr><td>bus questus esset, sententiam dixit ut ipse iudices [per]</td><td>5</td></tr><tr><td>praetor urbanus sortiretur, iudicum sortitione facta comitia</td><td></td></tr><tr><td>haberentur; qui iudicia impedisset, eum contra rem publi-</td><td></td></tr><tr><td>cam esse facturum. approbata valde sententia C. Cato</td><td></td></tr><tr><td>contra dixit et Cassius maxima acclamatione senatus, cum</td><td></td></tr><tr><td>comitia iudiciis anteferrent. Philippus adsensit Lentulo.</td><td>10</td></tr><tr><td>postea Racilius de privatis me primum sententiam rogavit.</td><td>3.1</td></tr><tr><td>multa feci verba de toto furore latrocinioque P. Clodi.</td><td></td></tr><tr><td>tamquam reum accusavi multis et secundis admurmurationi-</td><td></td></tr><tr><td>bus cuncti senatus. orationem meam collaudavit satis multis</td><td></td></tr><tr><td>verbis non mehercule indiserte Vetus Antistius, isque</td><td>5</td></tr><tr><td>iudiciorum causam suscepit antiquissimamque se habiturum</td><td></td></tr><tr><td>dixit. ibatur in eam sententiam. tum Clodius rogatus diem</td><td></td></tr><tr><td>dicendo eximere coepit. furebat a Racilio se contumaciter </td><td></td></tr><tr><td>urbaneque vexatum. deinde eius operae repente a Graeco-</td><td></td></tr><tr><td>stasi et gradibus clamorem satis magnum sustulerunt, opinor,</td><td>10</td></tr><tr><td>in Q. Sestullium et amicos Milonis incitatae. eo metu iniecto</td><td></td></tr><tr><td>repente magna querimonia omnium discessimus. </td><td></td></tr><tr><td>  Habes acta unius diei; reliqua, ut arbitror, in mensem</td><td></td></tr><tr><td>Ianuarium reicientur. de tribunis pl. longe optimum</td><td></td></tr><tr><td>Racilium habemus; videtur etiam Antistius amicus nobis</td><td>15</td></tr><tr><td>fore. nam Plancius totus noster est. </td><td></td></tr><tr><td>  Fac, si me amas, ut considerate diligenterque naviges de</td><td></td></tr><tr><td>mense Decembri.</td><td></td></tr>
        </table>