<table>
          <script>targetHit=0;</script>
          <tr class="title first  date"><td>v Non<span class="snum">.</span> Mai<span class="snum">.</span> <span class="snum">45</span> Asturae</td><td></td></tr><tr class="title last  "><td>&lt;CICERO ATTICO SAL.&gt;</td><td></td></tr><tr><td>Fanum fieri volo, neque hoc mihi &lt;dis&gt;suaderi potest. sepulcri</td><td>12.36.1.1</td></tr><tr><td>similitudinem effugere non tam propter poenam legis studeo</td><td></td></tr><tr><td>quam ut maxime adsequar ἀποθέωσιν. quod poteram, si in</td><td></td></tr><tr><td>ipsa villa facerem; sed, ut saepe locuti sumus, commutationes</td><td></td></tr><tr><td>dominorum reformido. in agro ubicumque fecero, mihi</td><td>5</td></tr><tr><td>videor adsequi posse ut posteritas habeat religionem. hae meae</td><td></td></tr><tr><td>tibi ineptiae (fateor enim) ferendae sunt; nam habeo ne me </td><td></td></tr><tr><td>quidem ipsum quicum tam audacter communicem quam te.</td><td></td></tr><tr><td>sin tibi res, si locus, si institutum placet, lege, quaeso, legem</td><td></td></tr><tr><td>mihique eam mitte. si quid in mentem veniet quo modo eam</td><td>10</td></tr><tr><td>effugere possimus, utemur. </td><td></td></tr><tr><td>  Ad Brutum si quid scribes, nisi alienum putabis, obiurgato</td><td>2.1</td></tr><tr><td>eum quod in Cumano esse noluerit propter eam causam quam</td><td></td></tr><tr><td>tibi dixi. cogitanti enim mihi nihil tam videtur potuisse facere</td><td></td></tr><tr><td>rustice. et si tibi placebit sic agere de fano ut coepimus, velim</td><td></td></tr><tr><td>cohortere et exacuas Cluatium. nam etiam si alio loco placebit,</td><td>5</td></tr><tr><td>illius nobis opera consilioque utendum puto. tu ad villam</td><td></td></tr><tr><td>fortasse cras.</td><td></td></tr>
        </table>