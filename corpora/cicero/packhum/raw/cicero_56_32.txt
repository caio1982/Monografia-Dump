<table>
          <script>targetHit=0;</script>
          <tr class="title first  date"><td>ex<span class="snum">.</span> Mai<span class="snum">.</span> <span class="snum">51</span> Brundisii</td><td></td></tr><tr class="title last  "><td>CICERO S. D. APPIO PULCHRO</td><td></td></tr><tr><td>A. d. XI Kal. Iun. Brundisium cum venissem, Q. Fabi&lt;us</td><td>3.3.1.1</td></tr><tr><td>Vergili&gt;anus, legatus tuus, mihi praesto fuit eaque me ex tuis</td><td></td></tr><tr><td>mandatis monuit quae non mihi, ad quem pertinebant, sed</td><td></td></tr><tr><td>universo senatui venerant in mentem, praesidio firmiore opus</td><td></td></tr><tr><td>esse ad istam provinciam; censebant enim omnes fere ut in</td><td>5</td></tr><tr><td>Italia supplementum meis et Bibuli legionibus scriberetur.</td><td></td></tr><tr><td>id cum Sulpicius consul passurum se negaret, multa nos</td><td></td></tr><tr><td>quidem questi sumus, sed tantus consensus senatus fuit ut</td><td></td></tr><tr><td>mature proficisceremur parendum ut fuerit, itaque fecimus. </td><td></td></tr><tr><td>  Nunc, quod a te petii litteris iis quas Romae tabellariis</td><td>10</td></tr><tr><td>tuis dedi, velim tibi curae sit ut, quae successori con- </td><td></td></tr><tr><td>iunctissimo et amicissimo commodare potest is qui provinciam</td><td></td></tr><tr><td>tradit, ut ea pro nostra consociatissima voluntate cura ac</td><td></td></tr><tr><td>diligentia tua complectare, ut omnes intellegant nec me</td><td></td></tr><tr><td>benevolentiori cuiquam succedere nec te amiciori potuisse</td><td>15</td></tr><tr><td>provinciam tradere. </td><td></td></tr><tr><td>  Ex iis litteris quarum ad me exemplum misisti, quas in</td><td>2.1</td></tr><tr><td>senatu recitari voluisti, sic intellexeram, permultos a te</td><td></td></tr><tr><td>milites esse dimissos; sed mihi Fabius idem demonstravit te id</td><td></td></tr><tr><td>cogitasse facere, sed, cum ipse a te discederet, integrum</td><td></td></tr><tr><td>militum numerum fuisse. id si ita est, pergratum mihi feceris</td><td>5</td></tr><tr><td>si istas exiguas copias quas habuisti quam minime im-</td><td></td></tr><tr><td>minueris. qua de re senatus consulta quae facta sunt ad te</td><td></td></tr><tr><td>missa esse arbitror. equidem pro eo quanti te facio quicquid</td><td></td></tr><tr><td>feceris approbabo, sed te quoque confido ea facturum quae</td><td></td></tr><tr><td>mihi intelleges maxime esse accommodata. </td><td>10</td></tr><tr><td>  Ego C. Pomptinum, legatum meum, Brundisii exspectabam</td><td></td></tr><tr><td>eumque ante Kal. Iun. Brundisium venturum arbitrabar.</td><td></td></tr><tr><td>quo cum venerit, quae primum navigandi nobis facultas</td><td></td></tr><tr><td>data erit, utemur.</td><td></td></tr>
        </table>