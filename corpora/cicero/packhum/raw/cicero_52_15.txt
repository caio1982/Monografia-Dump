<table>
          <script>targetHit=0;</script>
          <tr><td>  Constituendi autem sunt, qui sint in amicitia fines</td><td>56.1</td></tr><tr><td>et quasi termini diligendi. De quibus tres video sen-</td><td></td></tr><tr><td>tentias ferri, quarum nullam probo, unam, ut eodem</td><td></td></tr><tr><td>modo erga amicum adfecti simus, quo erga nosmet</td><td></td></tr><tr><td>ipsos, alteram, ut nostra in amicos benivolentia illo-</td><td>5</td></tr><tr><td>rum erga nos benivolentiae pariter aequaliterque re-</td><td></td></tr><tr><td>spondeat, tertiam, ut, quanti quisque se ipse facit,</td><td></td></tr><tr><td>tanti fiat ab amicis. Harum trium sententiarum nulli</td><td>57.1</td></tr><tr><td>prorsus adsentior. Nec enim illa prima vera est, ut,</td><td></td></tr><tr><td>quem ad modum in se quisque sit, sic in amicum sit</td><td></td></tr><tr><td>animatus. Quam multa enim, quae nostra causa num-</td><td></td></tr><tr><td>quam faceremus, facimus causa amicorum! precari ab</td><td>5</td></tr><tr><td>indigno, supplicare, tum acerbius in aliquem invehi</td><td></td></tr><tr><td>insectarique vehementius, quae in nostris rebus non</td><td></td></tr><tr><td>satis honeste, in amicorum fiunt honestissime; multae-</td><td></td></tr><tr><td>que res sunt, in quibus de suis commodis viri boni</td><td></td></tr><tr><td>multa detrahunt detrahique patiuntur, ut iis amici</td><td>10</td></tr><tr><td>potius quam ipsi fruantur. Altera sententia est, quae</td><td>58.1</td></tr><tr><td>definit amicitiam paribus officiis ac voluntatibus. Hoc</td><td></td></tr><tr><td>quidem est nimis exigue et exiliter ad calculos vocare</td><td></td></tr><tr><td>amicitiam, ut par sit ratio acceptorum et datorum.</td><td></td></tr><tr><td>Divitior mihi et affluentior videtur esse vera amicitia </td><td>5</td></tr><tr><td>nec observare restricte, ne plus reddat quam acceperit;</td><td></td></tr><tr><td>neque enim verendum est, ne quid excidat, aut ne</td><td></td></tr><tr><td>quid in terram defluat, aut ne plus aequo quid in</td><td></td></tr><tr><td>amicitiam congeratur. Tertius vero ille finis deter-</td><td>59.1</td></tr><tr><td>rumus, ut, quanti quisque se ipse faciat, tanti fiat ab</td><td></td></tr><tr><td>amicis. Saepe enim in quibusdam aut animus ab-</td><td></td></tr><tr><td>iectior est aut spes amplificandae fortunae fractior.</td><td></td></tr><tr><td>Non est igitur amici talem esse in eum, qualis ille</td><td>5</td></tr><tr><td>in se est, sed potius eniti et efficere, ut amici iacen-</td><td></td></tr><tr><td>tem animum excitet inducatque &lt;in&gt; spem cogitationem-</td><td></td></tr><tr><td>que meliorem. Alius igitur finis verae amicitiae con-</td><td></td></tr><tr><td>stituendus est, si prius, quid maxume reprehendere</td><td></td></tr><tr><td>Scipio solitus sit, dixero. Negabat ullam vocem in-</td><td>10</td></tr><tr><td>imiciorem amicitiae potuisse reperiri quam eius, qui</td><td></td></tr><tr><td>dixisset ita amare oportere, ut si aliquando esset</td><td></td></tr><tr><td>osurus; nec vero se adduci posse, ut hoc, quem ad</td><td></td></tr><tr><td>modum putaretur, a Biante esse dictum crederet, qui</td><td></td></tr><tr><td>sapiens habitus esset unus e septem; impuri cuius-</td><td>15</td></tr><tr><td>dam aut ambitiosi aut omnia ad suam potentiam re-</td><td></td></tr><tr><td>vocantis esse sententiam. Quonam enim modo quis-</td><td></td></tr><tr><td>quam amicus esse poterit ei, cui se putabit inimicum</td><td></td></tr><tr><td>esse posse? quin etiam necesse erit cupere et optare,</td><td></td></tr><tr><td>ut quam saepissime peccet amicus, quo plures det</td><td>20</td></tr><tr><td>sibi tamquam ansas ad reprehendendum; rursum autem</td><td></td></tr><tr><td>recte factis commodisque amicorum necesse erit angi,</td><td></td></tr><tr><td>dolere, invidere. Quare hoc quidem praeceptum, cuius-</td><td>60.1</td></tr><tr><td>cumque est, ad tollendam amicitiam valet; illud potius</td><td></td></tr><tr><td>praecipiendum fuit, ut eam diligentiam adhiberemus</td><td></td></tr><tr><td>in amicitiis comparandis, ut ne quando amare incipe-</td><td></td></tr><tr><td>remus eum, quem aliquando odisse possemus. Quin</td><td>5</td></tr><tr><td>etiam, si minus felices in diligendo fuissemus, feren-</td><td></td></tr><tr><td>dum id Scipio potius quam inimicitiarum tempus cogi-</td><td></td></tr><tr><td>tandum putabat. </td><td></td></tr>
        </table>