<table>
          <script>targetHit=0;</script>
          <tr class="title first  date"><td>med<span class="snum">.</span> Dec<span class="snum">.</span> <span class="snum">50</span> in Formiano</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Multas uno tempore accepi tuas, quae mihi, quamquam</td><td>7.5.1.1</td></tr><tr><td>recentiora audiebam ex iis qui ad me veniebant, tamen erant</td><td></td></tr><tr><td>iucundae; studium enim et benevolentiam declarabant.</td><td></td></tr><tr><td>valetudine tua moveor et Piliam in idem genus morbi delapsam </td><td></td></tr><tr><td>curam tibi adferre maiorem sentio. date igitur operam ut</td><td>5</td></tr><tr><td>valeatis. </td><td></td></tr><tr><td>  De Tirone video tibi curae esse; quem quidem ego, etsi</td><td>2.1</td></tr><tr><td>mirabilis utilitates mihi praebet, cum valet, in omni genere vel</td><td></td></tr><tr><td>negotiorum vel studiorum meorum, tamen propter humani-</td><td></td></tr><tr><td>tatem et modestiam malo salvum quam propter usum meum. </td><td></td></tr><tr><td>  Philogenes mecum nihil umquam de †lusgenio† locutus</td><td>3.1</td></tr><tr><td>est; de ceteris rebus habes Dionysium. sororem tuam non</td><td></td></tr><tr><td>venisse in Arcanum miror. de Chrysippo, meum consilium</td><td></td></tr><tr><td>probari tibi non moleste fero. ego in Tusculanum nihil sane</td><td></td></tr><tr><td>hoc tempore (devium est τοῖς ἀπαντῶσιν et habet alia δύσ-</td><td>5</td></tr><tr><td>χρηστα), sed de Formiano Tarracinam prid. Kal. Ian., inde</td><td></td></tr><tr><td>Pomptinum †summam†, inde Albanum Pompei; ita ad urbem</td><td></td></tr><tr><td><span class="caps">iii</span> Non., natali meo. </td><td></td></tr><tr><td>  De re publica cottidie magis timeo. non enim boni, ut</td><td>4.1</td></tr><tr><td>putant&lt;ur&gt;, consentiunt. quos ego equites Romanos, quos</td><td></td></tr><tr><td>senatores vidi, qui acerrime cum cetera tum hoc iter Pompei</td><td></td></tr><tr><td>vituperarent! pace opus est. ex victoria cum multa mala tum</td><td></td></tr><tr><td>certe tyrannus exsistet. sed haec prope diem coram. </td><td>5</td></tr><tr><td>  Iam plane mihi deest quid ad te scribam; nec enim de re</td><td></td></tr><tr><td>publica, quod uterque nostrum scit eadem, et domestica nota</td><td></td></tr><tr><td>sunt ambobus. reliquum est iocari, si hic sinat; nam ego is sum</td><td>5.1</td></tr><tr><td>qui illi concedi putem utilius esse quod postulat quam signa</td><td></td></tr><tr><td>conferri; sero enim resistimus ei quem per annos decem aluimus</td><td></td></tr><tr><td>contra nos. 'quid senti&lt;e&gt;s igitur?' inquis. nihil scilicet nisi de </td><td></td></tr><tr><td>sententia tua, nec prius quidem quam nostrum negotium aut</td><td>5</td></tr><tr><td>confecerimus aut deposuerimus. cura igitur ut valeas; aliquando</td><td></td></tr><tr><td>ἀπότριψαι quartanam istam diligentia quae in te summa est.</td><td></td></tr>
        </table>