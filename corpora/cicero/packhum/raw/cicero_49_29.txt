<table>
          <script>targetHit=0;</script>
          <tr><td>  Cuius hoc dicto admoneor, ut aliquid etiam de hu-</td><td>1.102.11</td></tr><tr><td>matione et sepultura dicendum existimem, rem non dif-</td><td></td></tr><tr><td>ficilem, is praesertim cognitis, quae de nihil sentiendo</td><td></td></tr><tr><td>paulo ante dicta sunt. de qua Socrates quidem quid</td><td></td></tr><tr><td>senserit, apparet in eo libro in quo moritur, de quo</td><td>15</td></tr><tr><td>iam tam multa diximus. cum enim de inmortalitate</td><td>103.1</td></tr><tr><td>animorum disputavisset et iam moriendi tempus ur-</td><td></td></tr><tr><td>geret, rogatus a Critone, quem ad modum sepeliri</td><td></td></tr><tr><td>vellet, 'multam vero' inquit 'operam, amici, frustra</td><td></td></tr><tr><td>consumpsi; Critoni enim nostro non persuasi me hinc</td><td>5</td></tr><tr><td>avolaturum neque mei quicquam relicturum. verum</td><td></td></tr><tr><td>tamen, Crito, si me adsequi potueris aut sicubi nanc-</td><td></td></tr><tr><td>tus eris, ut tibi videbitur, sepelito. sed, mihi crede, </td><td></td></tr><tr><td>nemo me vestrum, cum hinc excessero, consequetur.'</td><td></td></tr><tr><td>praeclare is quidem, qui et amico permiserit et se</td><td>10</td></tr><tr><td>ostenderit de hoc toto genere nihil laborare. durior Dio-</td><td>104.1</td></tr><tr><td>genes, et is quidem eadem sentiens, sed ut Cynicus</td><td></td></tr><tr><td>asperius: proici se iussit inhumatum. tum amici: 'vo-</td><td></td></tr><tr><td>lucribusne et feris?' 'minime vero' inquit, 'sed bacil-</td><td></td></tr><tr><td>lum propter me, quo abigam, ponitote.' 'qui poteris?'</td><td>5</td></tr><tr><td>illi, 'non enim senties.' 'quid igitur mihi ferarum la-</td><td></td></tr><tr><td>niatus oberit nihil sentienti?' praeclare Anaxagoras,</td><td></td></tr><tr><td>qui cum Lampsaci moreretur, quaerentibus amicis,</td><td></td></tr><tr><td>velletne Clazomenas in patriam, si quid accidisset,</td><td></td></tr><tr><td>auferri, 'nihil necesse est' inquit, 'undique enim ad</td><td>10</td></tr><tr><td>inferos tantundem viae est.' totaque de ratione huma-</td><td></td></tr><tr><td>tionis unum tenendum est, ad corpus illam pertinere,</td><td></td></tr><tr><td>sive occiderit animus sive vigeat. in corpore autem</td><td></td></tr><tr><td>perspicuum est vel extincto animo vel elapso nullum</td><td></td></tr><tr><td>residere sensum. Sed plena errorum sunt omnia. tra-</td><td>105.1</td></tr><tr><td>hit Hectorem ad currum religatum Achilles: lacerari</td><td></td></tr><tr><td>eum et sentire, credo, putat. ergo hic ulciscitur, ut</td><td></td></tr><tr><td>quidem sibi videtur; at illa sicut acerbissimam rem</td><td></td></tr><tr><td>maeret:</td><td>5</td></tr><tr><td>    'Vidí, videre quód me passa aegérrume,</td><td></td></tr><tr><td>    Hectórem curru quádriiugo raptárier.'</td><td></td></tr><tr><td>quem Hectorem, aut quam diu ille erit Hector? me-</td><td></td></tr><tr><td>lius Accius et aliquando sapiens Achilles:</td><td></td></tr><tr><td>    'Immo enimvero córpus Priamo réddidi, Hectora</td><td>10</td></tr><tr><td>       ábstuli.'</td><td></td></tr><tr><td>non igitur Hectora traxisti, sed corpus quod fuerat </td><td></td></tr><tr><td>Hectoris. ecce alius exoritur e terra, qui matrem dor-</td><td>106.1</td></tr><tr><td>mire non sinat:</td><td></td></tr><tr><td>    'Matér, te appello, tú, quae curam sómno suspen-</td><td></td></tr><tr><td>       sám levas,</td><td></td></tr><tr><td>    Neque té mei miseret, súrge et sepeli nátum—!'</td><td>5</td></tr><tr><td>haec cum pressis et flebilibus modis, qui totis theatris</td><td></td></tr><tr><td>maestitiam inferant, concinuntur, difficile est non eos</td><td></td></tr><tr><td>qui inhumati sint miseros iudicare. 'prius quám ferae</td><td></td></tr><tr><td>volucrésque—' metuit, ne laceratis membris minus</td><td></td></tr><tr><td>bene utatur; ne combustis, non extimescit.</td><td>10</td></tr><tr><td>    'Neu réliquias semésas sireis dénudatis óssibus</td><td></td></tr><tr><td>    Per térram sanie délibutas foéde divexárier—'</td><td></td></tr><tr><td>non intellego, quid metuat, cum tam bonos septe-</td><td></td></tr><tr><td>narios fundat ad tibiam. Tenendum est igitur nihil</td><td></td></tr><tr><td>curandum esse post mortem, cum multi inimicos etiam</td><td>15</td></tr><tr><td>mortuos poeniuntur. exsecratur luculentis sane ver-</td><td></td></tr><tr><td>sibus apud Ennium Thyestes, primum ut naufragio</td><td></td></tr><tr><td>pereat Atreus: durum hoc sane; talis enim interitus</td><td></td></tr><tr><td>non est sine gravi sensu; illa inania:</td><td></td></tr><tr><td>    'Ipse summis sáxis fixus ásperis, evísceratus,</td><td>20</td></tr><tr><td>    Látere pendens, sáxa spargens tábo, sanie et sán-</td><td></td></tr><tr><td>       guine atro—'</td><td></td></tr><tr><td>non ipsa saxa magis sensu omni vacabunt quam ille</td><td>107.1</td></tr><tr><td>'latere pendens', cui se hic cruciatum censet optare.</td><td></td></tr><tr><td>quae essent dura, si sentiret, &lt;sunt&gt; nulla sine sensu.</td><td></td></tr><tr><td>illud vero perquam inane: </td><td></td></tr><tr><td>    'Néque sepulcrum, quó recipiat, hábeat, portum cór-</td><td>5</td></tr><tr><td>       poris,</td><td></td></tr><tr><td>    Úbi remissa humána vita córpus requiescát malis.'</td><td></td></tr><tr><td>vides, quanto haec in errore versentur: portum esse</td><td></td></tr><tr><td>corporis et requiescere in sepulcro putat mortuum;</td><td></td></tr><tr><td>magna culpa Pelopis, qui non erudierit filium nec</td><td>10</td></tr><tr><td>docuerit, quatenus esset quidque curandum. Sed</td><td>108.1</td></tr><tr><td>quid singulorum opiniones animadvertam, nationum</td><td></td></tr><tr><td>varios errores perspicere cum liceat? condiunt Aegyp-</td><td></td></tr><tr><td>tii mortuos et eos servant domi; Persae etiam cera</td><td></td></tr><tr><td>circumlitos condunt, ut quam maxime permaneant</td><td>5</td></tr><tr><td>diuturna corpora. Magorum mos est non humare cor-</td><td></td></tr><tr><td>pora suorum, nisi a feris sint ante laniata; in Hyr-</td><td></td></tr><tr><td>cania plebs publicos alit canes, optumates domesti-</td><td></td></tr><tr><td>cos: nobile autem genus canum illud scimus esse,</td><td></td></tr><tr><td>sed pro sua quisque facultate parat a quibus lanie-</td><td>10</td></tr><tr><td>tur, eamque optumam illi esse censent sepulturam.</td><td></td></tr><tr><td>permulta alia colligit Chrysippus, ut est in omni hi-</td><td></td></tr><tr><td>storia curiosus, sed ita taetra sunt quaedam, ut ea</td><td></td></tr><tr><td>fugiat et reformidet oratio. totus igitur hic locus</td><td></td></tr><tr><td>est contemnendus in nobis, non neglegendus in nostris,</td><td>15</td></tr><tr><td>ita tamen, ut mortuorum corpora nihil sentire vivi</td><td></td></tr><tr><td>sentiamus; quantum autem consuetudini famaeque</td><td>109.1</td></tr><tr><td>dandum sit, id curent vivi, sed ita, ut intellegant ni-</td><td></td></tr><tr><td>hil id ad mortuos pertinere. </td><td></td></tr>
        </table>