<table>
          <script>targetHit=0;</script>
          <tr><td>  <span class="caps">Atticvs</span> Perge, quaeso. Nam id quod tibi</td><td>1.22.1</td></tr><tr><td>concessi, quorsus pertineat, exspecto.  </td><td></td></tr><tr><td>  <span class="caps">Marcvs</span> Non faciam longius. Huc enim pertinet:</td><td></td></tr><tr><td>animal hoc prouidum, sagax, multiplex, acutum,</td><td></td></tr><tr><td>memor, plenum rationis et consilii, quem uocamus</td><td>5</td></tr><tr><td>hominem, praeclara quadam condicione generatum</td><td></td></tr><tr><td>esse a supremo deo. Solum est enim ex tot animantium</td><td></td></tr><tr><td>generibus atque naturis particeps rationis et cogita-</td><td></td></tr><tr><td>tionis, quom cetera sint omnia expertia. Quid est</td><td></td></tr><tr><td>autem, non dicam in homine, sed in omni caelo atque</td><td>10</td></tr><tr><td>terra, ratione diuinius? Quae quom adoleuit atque</td><td></td></tr><tr><td>perfecta est, nominatur rite sapientia. </td><td></td></tr><tr><td>Est igitur,</td><td>23.1</td></tr><tr><td>quoniam nihil est ratione melius, eaque &lt;est&gt; et in</td><td></td></tr><tr><td>homine et in deo, prima homini cum deo rationis</td><td></td></tr><tr><td>societas. Inter quos autem ratio, inter eosdem etiam</td><td></td></tr><tr><td>recta ratio [et] communis est: quae cum sit lex, lege</td><td>5</td></tr><tr><td>quoque consociati homines cum dis putandi sumus.</td><td></td></tr><tr><td>Inter quos porro est communio legis, inter eos commu-</td><td></td></tr><tr><td>nio iuris est. Quibus autem haec sunt inter eos commu-</td><td></td></tr><tr><td>nia, ei ciuitatis eiusdem habendi sunt. Si uero isdem</td><td></td></tr><tr><td>imperiis et potestatibus parent, multo iam magis</td><td>10</td></tr><tr><td>parent [autem] huic caelesti discriptioni mentique</td><td></td></tr><tr><td>diuinae et praepotenti deo, ut iam uniuersus &lt;sit&gt; hic</td><td></td></tr><tr><td>mundus una ciuitas communis deorum atque homi-</td><td></td></tr><tr><td>num existimanda. Et quod in ciuitatibus ratione qua-</td><td></td></tr><tr><td>dam, de qua dicetur idoneo loco, agnationibus fami-</td><td>15</td></tr><tr><td>liarum distinguuntur status, id in rerum natura</td><td></td></tr><tr><td>tanto est magnificentius tantoque praeclarius, ut</td><td></td></tr><tr><td>homines deorum agnatione et gente teneantur.  </td><td></td></tr><tr><td>  Nam cum de natura hominis quaeritur,</td><td>24.1</td></tr><tr><td>&lt;haec&gt; disputari sole&lt;n&gt;t—&lt;et&gt; nimirum ita est, ut dispu-</td><td></td></tr><tr><td>tatur—perpetuis cursibus conuersionibus&lt;que&gt; caeles-</td><td></td></tr><tr><td>tibus exstitisse quandam maturitatem serendi generis</td><td></td></tr><tr><td>humani, quod sparsum in terras atque satum diuino</td><td>5</td></tr><tr><td>auctum sit animorum munere, cumque alia quibus</td><td></td></tr><tr><td>cohaererent homines e mortali genere sumpserint,</td><td></td></tr><tr><td>quae fragilia essent et caduca, animum esse ingene-</td><td></td></tr><tr><td>ratum a deo. Ex quo uere uel agnatio nobis cum</td><td></td></tr><tr><td>caelestibus uel genus uel stirps appellari potest.</td><td>10</td></tr><tr><td>Itaque ex tot generibus nullum est animal praeter</td><td></td></tr><tr><td>hominem quod habeat notitiam aliquam dei, ipsisque</td><td></td></tr><tr><td>in hominibus nulla gens est neque tam mansueta</td><td></td></tr><tr><td>neque tam fera, quae non, etiamsi ignoret qualem</td><td></td></tr><tr><td>haberi deum deceat, tamen habendum sciat. </td><td>15</td></tr><tr><td>  Ex quo efficitur illud, ut is agnoscat deum,</td><td>25.1</td></tr><tr><td>qui, unde ortus sit, quasi recordetur &lt;ac&gt; cognoscat.</td><td></td></tr><tr><td>Iam uero uirtus eadem in homine ac deo est, neque</td><td></td></tr><tr><td>alio ullo in gen&lt;ere&gt; praeterea. Est autem uirtus nihil</td><td></td></tr><tr><td>aliud, nisi perfecta et ad summum perducta natura:</td><td>5</td></tr><tr><td>est igitur homini cum deo similitudo. Quod cum ita</td><td></td></tr><tr><td>sit, quae tandem esse potest proprior certiorue cogna-</td><td></td></tr><tr><td>tio? Itaque ad hominum commoditates et usus tan- </td><td></td></tr><tr><td>tam rerum ubertatem natura largita est, ut ea, quae</td><td></td></tr><tr><td>gignuntur, donata consulto nobis, non fortuito nata</td><td>10</td></tr><tr><td>uideantur, nec solum ea quae frugibus atque bacis</td><td></td></tr><tr><td>terrae fetu profunduntur, sed etiam pecudes, qu&lt;om&gt;</td><td></td></tr><tr><td>perspicuum sit &lt;plerasque&gt; esse ad usum hominum, par-</td><td></td></tr><tr><td>tim ad fructum, partim ad uescendum, procreatas. </td><td></td></tr><tr><td>  Artes uero innumerabiles repertae sunt, docente</td><td>26.1</td></tr><tr><td>natura, quam imitata ratio res ad uitam necessarias</td><td></td></tr><tr><td>sollerter consecuta est. </td><td></td></tr><tr><td>  Ipsum autem hominem eadem natura non</td><td></td></tr><tr><td>solum celeritate mentis ornauit sed &lt;ei&gt; et sensus tam-</td><td>5</td></tr><tr><td>quam satellites attribuit ac nuntios, et rerum pluri-</td><td></td></tr><tr><td>marum obscuras nec satis &lt;expressas&gt; intellegentias</td><td></td></tr><tr><td>enodauit, quasi fundamenta quaedam scientiae, figu-</td><td></td></tr><tr><td>ramque corporis habilem et aptam ingenio humano</td><td></td></tr><tr><td>dedit. Nam cum ceteras animantes abiecisset ad pas-</td><td>10</td></tr><tr><td>tum, solum hominem erexit et ad caeli quasi cogna-</td><td></td></tr><tr><td>tionis domiciliique pristini conspectum excitauit,</td><td></td></tr><tr><td>tum speciem ita formauit oris, ut in ea penitus recon-</td><td></td></tr><tr><td>ditos mores effingeret. </td><td></td></tr><tr><td>  Nam et oculi nimis argute quem ad modum</td><td>27.1</td></tr><tr><td>animo affecti simus, loquuntur et is qui appellatur</td><td></td></tr><tr><td>uultus, qui nullo in animante esse praeter hominem</td><td></td></tr><tr><td>potest, indicat mores, quoius uim Graeci norunt,</td><td></td></tr><tr><td>nomen omnino non habent. Omitto opportunitates </td><td>5</td></tr><tr><td>habilitatesque reliqui corporis, moderationem uocis,</td><td></td></tr><tr><td>orationis uim, quae conciliatrix est humanae maxime</td><td></td></tr><tr><td>societatis. Neque enim omnia sunt huius disputationis</td><td></td></tr><tr><td>ac temporis, et hunc locum satis, ut mihi uidetur, in</td><td></td></tr><tr><td>iis libris quos legistis, expressit Scipio. Nunc quoniam</td><td>10</td></tr><tr><td>hominem, quod principium reliquarum rerum esse</td><td></td></tr><tr><td>uoluit, &lt;ita&gt; generauit et ornauit deus, perspicuum &lt;fi&gt;t</td><td></td></tr><tr><td>illud (ne omnia disserantur), ipsam per se naturam</td><td></td></tr><tr><td>longius progredi, quae etiam nullo docente, profecta ab</td><td></td></tr><tr><td>iis quorum ex prima et inchoata intellegentia genera</td><td>15</td></tr><tr><td>cognouit, confirmat ipsa per se rationem et perficit. </td><td></td></tr>
        </table>