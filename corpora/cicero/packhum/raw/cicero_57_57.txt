<table>
          <script>targetHit=0;</script>
          <tr class="title first  date"><td>Non<span class="snum">.</span> Sext<span class="snum">.</span> <span class="snum">58</span> <span class="snum">(</span>§<span class="snum">2)</span></td><td></td></tr><tr class="title last  "><td>CICERO ATTICO SAL.</td><td></td></tr><tr><td>Quod ad te scripseram me in Epiro futurum, postea quam</td><td>3.13.1.1</td></tr><tr><td>extenuari spem nostram et evanescere vidi, mutavi consilium</td><td></td></tr><tr><td>nec me Thessalonica commovi, ubi esse statueram quoad</td><td></td></tr><tr><td>aliquid ad me de eo scriberes quod proximis litteris scripseras,</td><td></td></tr><tr><td>fore uti secundum comitia aliquid de nobis in senatu ageretur;</td><td>5</td></tr><tr><td>id tibi Pompeium dixisse. qua de re quoniam comitia habita</td><td></td></tr><tr><td>sunt tuque nihil ad me scribis, proinde habebo ac si scripsisses </td><td></td></tr><tr><td>nihil esse, meque temporis non longinqui spe ductum esse &lt;non&gt;</td><td></td></tr><tr><td>moleste feram. quem autem motum te videre scripseras qui</td><td></td></tr><tr><td>nobis utilis fore videretur, eum nuntiant qui veniunt nullum</td><td>10</td></tr><tr><td>fore. in tribunis pl. designatis reliqua spes est. quam si ex-</td><td></td></tr><tr><td>spectaro, non erit quod putes me causae meae, voluntati</td><td></td></tr><tr><td>meorum defuisse. </td><td></td></tr><tr><td>  Quod me saepe accusas cur hunc meum casum tam graviter</td><td>2.1</td></tr><tr><td>feram, debes ignoscere, cum ita me adflictum videas ut nemi-</td><td></td></tr><tr><td>nem umquam nec videris nec audieris. nam quod scribis te</td><td></td></tr><tr><td>audire me etiam mentis errore ex dolore adfici, mihi vero mens</td><td></td></tr><tr><td>integra est. atque utinam tam in periculo fuisset, cum ego iis</td><td>5</td></tr><tr><td>quibus meam salutem carissimam esse arbitrabar, inimicissimis</td><td></td></tr><tr><td>crudelissimisque usus sum! qui ut me paulum inclinari timore</td><td></td></tr><tr><td>viderunt, sic impulerunt ut omni suo scelere et perfidia abu-</td><td></td></tr><tr><td>terentur ad exitium meum. </td><td></td></tr><tr><td>  Nunc quoniam iam est Cyzicum nobis eundum, quo rarius</td><td>10</td></tr><tr><td>ad me litterae perferentur, hoc velim diligentius omnia quae</td><td></td></tr><tr><td>putaris me scire opus esse perscribas. Quintum, fratrem meum,</td><td></td></tr><tr><td>fac diligas. quem ego miser si incolumem relinquo, non me</td><td></td></tr><tr><td>totum perisse arbitrabor. data Non. Sext.</td><td></td></tr>
        </table>