<table>
          <script>targetHit=0;</script>
          <tr><td>  Ego autem Cn. Pompeium non dico auctorem, ducem,</td><td>93.8</td></tr><tr><td>defensorem salutis meae—nam haec privatim fortasse officio-</td><td></td></tr><tr><td>rum memoriam et gratiam quaerunt—sed dico hoc quod ad</td><td>10</td></tr><tr><td>salutem rei publicae pertinet: ego eum non tuear quem </td><td></td></tr><tr><td>omnes in re publica principem esse concedunt? Ego C.</td><td></td></tr><tr><td>Caesaris laudibus desim, quas primum populi Romani, nunc</td><td></td></tr><tr><td>etiam senatus, cui me semper addixi, plurimis atque amplis-</td><td></td></tr><tr><td>simis iudiciis videam esse celebratas? Tum hercule me</td><td>15</td></tr><tr><td>confitear non iudicium aliquod habuisse de utilitate rei pu-</td><td></td></tr><tr><td>blicae, sed hominibus amicum aut inimicum fuisse. An, cum</td><td>94.1</td></tr><tr><td>videam navem secundis ventis cursum tenentem suum, si</td><td></td></tr><tr><td>non eum petat portum quem ego aliquando probavi, sed alium</td><td></td></tr><tr><td>non minus tutum atque tranquillum, cum tempestate pugnem</td><td></td></tr><tr><td>periculose potius quam illi, salute praesertim proposita, ob-</td><td>5</td></tr><tr><td>temperem et paream? Ego vero haec didici, haec vidi, haec</td><td></td></tr><tr><td>scripta legi; haec de sapientissimis et clarissimis viris et in</td><td></td></tr><tr><td>hac re publica et in aliis civitatibus monumenta nobis &lt;et&gt;</td><td></td></tr><tr><td>litterae prodiderunt, non semper easdem sententias ab isdem,</td><td></td></tr><tr><td>sed quascumque rei publicae status, inclinatio temporum,</td><td>10</td></tr><tr><td>ratio concordiae postularet, esse defensas. Quod ego et</td><td></td></tr><tr><td>facio, Laterensis, et semper faciam libertatemque quam tu</td><td></td></tr><tr><td>in me requiris, quam ego neque dimisi umquam neque di-</td><td></td></tr><tr><td>mittam, non in pertinacia, sed in quadam moderatione posi-</td><td></td></tr><tr><td>tam putabo. </td><td>15</td></tr><tr><td>  Nunc venio ad illud extremum in quo dixisti, dum Planci</td><td>95.1</td></tr><tr><td>in me meritum verbis extollerem, me arcem facere e cloaca</td><td></td></tr><tr><td>lapidemque e sepulcro venerari pro deo; neque enim mihi</td><td></td></tr><tr><td>insidiarum periculum ullum neque mortis fuisse. Cuius ego</td><td></td></tr><tr><td>temporis rationem explicabo brevi neque invitus. Nihil enim</td><td>5</td></tr><tr><td>est ex meis temporibus quod minus pervagatum, quodque</td><td></td></tr><tr><td>minus aut mea commemoratione celebratum sit aut homini-</td><td></td></tr><tr><td>bus auditum atque notum. Ego enim, Laterensis, ex illo</td><td></td></tr><tr><td>incendio legum, iuris, senatus, bonorum omnium cedens,</td><td></td></tr><tr><td>cum mea domus ardore suo deflagrationem urbi atque Italiae </td><td>10</td></tr><tr><td>toti minaretur, nisi quievissem, Siciliam petivi animo, quae</td><td></td></tr><tr><td>et ipsa erat mihi sicut domus una coniuncta et obtinebatur</td><td></td></tr><tr><td>a C. Vergilio, quocum me uno vel maxime cum vetustas tum</td><td></td></tr><tr><td>amicitia, cum mei fratris conlegia tum rei publicae causa</td><td></td></tr><tr><td>sociarat. Vide nunc caliginem temporum illorum. Cum</td><td>96.1</td></tr><tr><td>ipsa paene insula mihi sese obviam ferre vellet, praetor ille,</td><td></td></tr><tr><td>eiusdem tribuni pl. contionibus propter eandem rei publicae</td><td></td></tr><tr><td>causam saepe vexatus, nihil amplius dico nisi me in Siciliam</td><td></td></tr><tr><td>venire noluit. Quid dicam? C. Vergilio, tali civi et viro,</td><td>5</td></tr><tr><td>benivolentiam in me, memoriam communium temporum,</td><td></td></tr><tr><td>pietatem, humanitatem, fidem defuisse? Nihil, iudices, est</td><td></td></tr><tr><td>eorum sed, quam tempestatem nos vobiscum non tulissemus,</td><td></td></tr><tr><td>metuit ut eam ipse posset opibus suis sustinere. Tum con-</td><td></td></tr><tr><td>silio repente mutato Brundisium terra petere contendi; nam</td><td>10</td></tr><tr><td>maritimos cursus praecludebat hiemis magnitudo. Cum</td><td>97.1</td></tr><tr><td>omnia illa municipia quae sunt a Vibone &lt;ad&gt; Brundisium in</td><td></td></tr><tr><td>fide mea, iudices, essent, iter mihi tutum multis minitantibus</td><td></td></tr><tr><td>magno cum suo metu praestiterunt. Brundisium veni vel</td><td></td></tr><tr><td>potius ad moenia accessi; urbem unam mihi amicissimam</td><td>5</td></tr><tr><td>declinavi, quae se potius exscindi quam e suo complexu ut</td><td></td></tr><tr><td>eriperer facile pateretur. In hortos me M. Laeni Flacci con-</td><td></td></tr><tr><td>tuli. Cui cum omnis metus, publicatio bonorum, exsilium,</td><td></td></tr><tr><td>mors proponeretur, haec perpeti, si acciderent, maluit quam</td><td></td></tr><tr><td>custodiam mei capitis dimittere. Cuius ego et parentis eius,</td><td>10</td></tr><tr><td>prudentissimi atque optimi senis, et fratris et utriusque filio-</td><td></td></tr><tr><td>rum manibus in navi tuta ac fideli conlocatus, eorumque</td><td></td></tr><tr><td>preces et vota de meo reditu exaudiens Dyrrachium, quod </td><td></td></tr><tr><td>erat in fide mea, petere contendi. Quo cum venissem, co-</td><td>98.1</td></tr><tr><td>gnovi, id quod audieram, refertam esse Graeciam sceleratissi-</td><td></td></tr><tr><td>morum hominum ac nefariorum, quorum impium ferrum</td><td></td></tr><tr><td>ignisque pestiferos meus ille consulatus e manibus extorserat;</td><td></td></tr><tr><td>qui ante quam de meo adventu audire potuissent, cum a me</td><td>5</td></tr><tr><td>abessent aliquot dierum viam, in Macedoniam ad Plancium-</td><td></td></tr><tr><td>que perrexi. Hic vero simul atque mare me transisse co-</td><td></td></tr><tr><td>gnovit—audi, audi atque attende, Laterensis, ut scias quid</td><td></td></tr><tr><td>ego Plancio debeam, confiteareque aliquando me quod faciam</td><td></td></tr><tr><td>et grate et pie facere; huic autem, quae pro salute mea fecerit,</td><td>10</td></tr><tr><td>si minus profutura sint, obesse certe non oportere! Nam</td><td></td></tr><tr><td>simul ac me Dyrrachium attigisse audivit, statim ad me</td><td></td></tr><tr><td>lictoribus dimissis, insignibus abiectis, veste mutata pro-</td><td></td></tr><tr><td>fectus est. O acerbam mihi, iudices, memoriam temporis</td><td>99.1</td></tr><tr><td>illius et loci, cum hic in me incidit, cum complexus est con-</td><td></td></tr><tr><td>spersitque lacrimis nec loqui prae maerore potuit! O rem</td><td></td></tr><tr><td>cum auditu crudelem tum visu nefariam! o reliquos omnis</td><td></td></tr><tr><td>dies noctesque eas quibus iste a me non recedens Thessa-</td><td>5</td></tr><tr><td>lonicam me in quaestoriumque perduxit! Hic ego nunc de</td><td></td></tr><tr><td>praetore Macedoniae nihil dicam amplius nisi eum et civem</td><td></td></tr><tr><td>optimum semper et mihi amicum fuisse, sed eadem timuisse</td><td></td></tr><tr><td>quae ceteros; Cn. Plancium fuisse unum, non qui minus</td><td></td></tr><tr><td>timeret sed, si acciderent ea quae timerentur, mecum ea</td><td>10</td></tr><tr><td>subire et perpeti vellet. Qui, cum ad me L. Tubero, meus</td><td>100.1</td></tr><tr><td>necessarius, qui fratri meo legatus fuisset, decedens ex Asia</td><td></td></tr><tr><td>venisset easque insidias quas mihi paratas ab exsulibus con-</td><td></td></tr><tr><td>iuratis audierat ad me animo amicissimo detulisset, in Asiam</td><td></td></tr><tr><td>me ire propter eius provinciae mecum et cum meo fratre</td><td>5</td></tr><tr><td>necessitudinem comparantem non est passus; vi me, vi, in- </td><td></td></tr><tr><td>quam, Plancius et complexu suo retinuit multosque mensis</td><td></td></tr><tr><td>a capite meo non discessit, abiecta quaestoria persona comitis-</td><td></td></tr><tr><td>que sumpta. </td><td></td></tr>
        </table>