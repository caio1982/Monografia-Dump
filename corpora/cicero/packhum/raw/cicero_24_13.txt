<table>
          <script>targetHit=0;</script>
          <tr><td>  Dicet aliquis: 'Haec igitur est tua disciplina? sic tu</td><td>39.1</td></tr><tr><td>instituis adulescentis? ob hanc causam tibi hunc puerum</td><td></td></tr><tr><td>parens commendavit et tradidit, ut in amore atque in volupta-</td><td></td></tr><tr><td>tibus adulescentiam suam conlocaret, et ut hanc tu vitam</td><td></td></tr><tr><td>atque haec studia defenderes?' Ego, si quis, iudices, hoc</td><td>5</td></tr><tr><td>robore animi atque hac indole virtutis ac continentiae fuit</td><td></td></tr><tr><td>ut respueret omnis voluptates omnemque vitae suae cursum</td><td></td></tr><tr><td>in labore corporis atque in animi contentione conficeret, </td><td></td></tr><tr><td>quem non quies, non remissio, non aequalium studia, non</td><td></td></tr><tr><td>ludi, non convivium delectaret, nihil in vita expetendum</td><td>10</td></tr><tr><td>putaret nisi quod esset cum laude et cum dignitate con-</td><td></td></tr><tr><td>iunctum, hunc mea sententia divinis quibusdam bonis</td><td></td></tr><tr><td>instructum atque ornatum puto. Ex hoc genere illos fuisse</td><td></td></tr><tr><td>arbitror Camillos, Fabricios, Curios, omnisque eos qui haec</td><td></td></tr><tr><td>ex minimis tanta fecerunt. Verum haec genera virtutum</td><td>40.1</td></tr><tr><td>non solum in moribus nostris sed vix iam in libris repe-</td><td></td></tr><tr><td>riuntur. Chartae quoque quae illam pristinam severitatem</td><td></td></tr><tr><td>continebant obsoleverunt; neque solum apud nos qui hanc</td><td></td></tr><tr><td>sectam rationemque vitae re magis quam verbis secuti</td><td>5</td></tr><tr><td>sumus sed etiam apud Graecos, doctissimos homines,</td><td></td></tr><tr><td>quibus, cum facere non possent, loqui tamen et scribere</td><td></td></tr><tr><td>honeste et magnifice licebat, alia quaedam mutatis Graeciae</td><td></td></tr><tr><td>temporibus praecepta exstiterunt. Itaque alii voluptatis</td><td>41.1</td></tr><tr><td>causa omnia sapientes facere dixerunt, neque ab hac</td><td></td></tr><tr><td>orationis turpitudine eruditi homines refugerunt; alii cum</td><td></td></tr><tr><td>voluptate dignitatem coniungendam putaverunt, ut res</td><td></td></tr><tr><td>maxime inter se repugnantis dicendi facultate coniungerent;</td><td>5</td></tr><tr><td>illud unum derectum iter ad laudem cum labore qui proba-</td><td></td></tr><tr><td>verunt, prope soli iam in scholis sunt relicti. Multa enim</td><td></td></tr><tr><td>nobis blandimenta natura ipsa genuit quibus sopita virtus</td><td></td></tr><tr><td>coniveret interdum; multas vias adulescentiae lubricas</td><td></td></tr><tr><td>ostendit quibus illa insistere aut ingredi sine casu aliquo ac</td><td>10</td></tr><tr><td>prolapsione vix posset; multarum rerum iucundissimarum</td><td></td></tr><tr><td>varietatem dedit qua non modo haec aetas sed etiam</td><td></td></tr><tr><td>iam conroborata caperetur. Quam ob rem si quem forte</td><td>42.1</td></tr><tr><td>inveneritis qui aspernetur oculis pulchritudinem rerum, non</td><td></td></tr><tr><td>odore ullo, non tactu, non sapore capiatur, excludat auribus </td><td></td></tr><tr><td>omnem suavitatem, huic homini ego fortasse et pauci deos</td><td></td></tr><tr><td>propitios, plerique autem iratos putabunt. Ergo haec</td><td>5</td></tr><tr><td>deserta via et inculta atque interclusa iam frondibus et</td><td></td></tr><tr><td>virgultis relinquatur. Detur aliqui ludus aetati; sit adule-</td><td></td></tr><tr><td>scentia liberior; non omnia voluptatibus denegentur; non</td><td></td></tr><tr><td>semper superet vera illa et derecta ratio; vincat aliquando</td><td></td></tr><tr><td>cupiditas voluptasque rationem, dum modo illa in hoc</td><td>10</td></tr><tr><td>genere praescriptio moderatioque teneatur. Parcat iuventus</td><td></td></tr><tr><td>pudicitiae suae, ne spoliet alienam, ne effundat patrimonium,</td><td></td></tr><tr><td>ne faenore trucidetur, ne incurrat in alterius domum atque</td><td></td></tr><tr><td>familiam, ne probrum castis, labem integris, infamiam bonis</td><td></td></tr><tr><td>inferat, ne quem vi terreat, ne intersit insidiis, scelere</td><td>15</td></tr><tr><td>careat. Postremo cum paruerit voluptatibus, dederit aliquid</td><td></td></tr><tr><td>temporis ad ludum aetatis atque ad inanis hasce adulescentiae</td><td></td></tr><tr><td>cupiditates, revocet se aliquando ad curam rei domesticae,</td><td></td></tr><tr><td>rei forensis reique publicae, ut ea quae ratione antea non</td><td></td></tr><tr><td>perspexerat satietate abiecisse et experiendo contempsisse</td><td>20</td></tr><tr><td>videatur. </td><td></td></tr>
        </table>