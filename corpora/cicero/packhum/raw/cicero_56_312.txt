<table>
          <script>targetHit=0;</script>
          <tr class="title first  date"><td>c<span class="snum">.</span> in<span class="snum">.</span> <span class="snum">46(?)</span> Romae</td><td></td></tr><tr class="title last  "><td>M. CICERO L. PLANCO S.</td><td></td></tr><tr><td>Non dubito quin scias in iis necessariis qui tibi a patre relicti</td><td>13.29.1.1</td></tr><tr><td>sint me tibi esse vel coniunctissimum, non iis modo causis</td><td></td></tr><tr><td>quae speciem habeant magnae coniunctionis sed iis etiam</td><td></td></tr><tr><td>quae familiaritate et consuetudine tenentur, quam scis mihi</td><td></td></tr><tr><td>iucundissimam cum patre tuo et summam fuisse. ab his</td><td>5</td></tr><tr><td>initiis noster in te amor profectus auxit paternam neces-</td><td></td></tr><tr><td>situdinem, et eo magis quod intellexi, ut primum per aetatem</td><td></td></tr><tr><td>iudicium facere potueris quanti quisque tibi faciendus esset,</td><td></td></tr><tr><td>me a te in primis coeptum esse observari, coli, diligi. accedebat</td><td></td></tr><tr><td>non mediocre vinculum cum studiorum, quod ipsum est per</td><td>10</td></tr><tr><td>se grave, tum eorum studiorum earumque artium quae per</td><td></td></tr><tr><td>se ipsae eos qui voluntate eadem sunt etiam familiaritate</td><td></td></tr><tr><td>devinciunt.  </td><td></td></tr><tr><td>  Exspectare te arbitror haec tam longe repetita principia</td><td>2.1</td></tr><tr><td>quo spectent. id primum ergo habeto, non sine magna</td><td></td></tr><tr><td>iustaque causa hanc a me commemorationem esse factam. </td><td></td></tr><tr><td>  C. Ateio Capitone utor familiarissime. notae tibi sunt</td><td></td></tr><tr><td>varietates meorum temporum. in omni genere et honorum et</td><td>5</td></tr><tr><td>laborum meorum et animus et opera et auctoritas et gratia,</td><td></td></tr><tr><td>etiam res familiaris C. Capitonis praesto fuit et paruit et</td><td></td></tr><tr><td>temporibus et fortunae meae. </td><td></td></tr><tr><td>  Huius propinquus fuit T. Antistius. qui cum sorte quaestor</td><td>3.1</td></tr><tr><td>Macedoniam obtineret neque ei successum esset, Pompeius</td><td></td></tr><tr><td>in eam provinciam cum exercitu venit. facere Antistius nihil</td><td></td></tr><tr><td>potuit; nam si potuisset, nihil ei fuisset antiquius quam ad</td><td></td></tr><tr><td>Capitonem, quem ut parentem diligebat, reverti, praesertim</td><td>5</td></tr><tr><td>&lt;cum&gt; sciret quanti is Caesarem faceret semperque fecisset. sed</td><td></td></tr><tr><td>oppressus tantum attigit negoti quantum recusare non potuit.</td><td></td></tr><tr><td>cum signaretur argentum Apolloniae, non possum dicere eum</td><td>4.1</td></tr><tr><td>non praefuisse neque possum negare adfuisse, sed non plus</td><td></td></tr><tr><td>duobus an tribus mensibus. deinde afuit a castris, fugit omne</td><td></td></tr><tr><td>negotium. hoc mihi ut testi velim credas; meam enim ille</td><td></td></tr><tr><td>maestitiam in illo bello videbat, mecum omnia communicabat.</td><td>5</td></tr><tr><td>itaque abdidit se in intimam Macedoniam quo potuit longis-</td><td></td></tr><tr><td>sime a castris, non modo ut non praeesset ulli negotio sed</td><td></td></tr><tr><td>etiam ut ne interesset quidem. is post proelium se ad hominem</td><td></td></tr><tr><td>necessarium, A. Plautium, in Bithyniam contulit. ibi eum</td><td></td></tr><tr><td>Caesar cum vidisset, nihil aspere, nihil acerbe dixit, Romam</td><td>10</td></tr><tr><td>iussit venire. ille in morbum continuo incidit, ex quo non</td><td></td></tr><tr><td>convaluit; aeger Corcyram venit, ibi est mortuus. testamento,</td><td></td></tr><tr><td>quod Romae Paulo et Marcello consulibus fecerat, heres ex</td><td></td></tr><tr><td>parte dimidia et tertia est Capito; in sextante sunt ii quorum</td><td></td></tr><tr><td>pars sine ulla cuiusquam querela publica potest esse. ea est</td><td>15</td></tr><tr><td>ad HS &lt;³⁰XXX&gt;³⁰. sed de hoc Caesar viderit.  </td><td></td></tr><tr><td>  Te, mi Plance, pro paterna necessitudine, pro nostro</td><td>5.1</td></tr><tr><td>amore, pro studiis et omni cursu nostro totius vitae simillimo</td><td></td></tr><tr><td>rogo et a te ita peto ut maiore cura, maiore studio nullam</td><td></td></tr><tr><td>possim, ut hanc rem suscipias, meam putes esse, enitare,</td><td></td></tr><tr><td>contendas, efficias ut mea commendatione, tuo studio,</td><td>5</td></tr><tr><td>Caesaris beneficio hereditatem propinqui sui C. Capito</td><td></td></tr><tr><td>obtineat. omnia quae potui in hac summa tua gratia ac</td><td></td></tr><tr><td>potentia a te impetrare, si petissem, ultro te ad me detulisse</td><td></td></tr><tr><td>putabo si hanc rem impetravero. </td><td></td></tr><tr><td>  Illud fore tibi adiumento spero, cuius ipse Caesar optimus</td><td>6.1</td></tr><tr><td>esse iudex potest: semper Caesarem Capito coluit et dilexit.</td><td></td></tr><tr><td>sed ipse huius rei testis est; novi hominis memoriam. itaque</td><td></td></tr><tr><td>nihil te doceo; tantum tibi sumito pro Capitone apud</td><td></td></tr><tr><td>Caesarem quantum ipsum meminisse senties. ego quod in me</td><td>7.1</td></tr><tr><td>ipso experiri potui ad te deferam; in eo quantum sit ponderis</td><td></td></tr><tr><td>tu videbis. quam partem in re publica causamque defenderim,</td><td></td></tr><tr><td>per quos homines ordinesque steterim quibusque munitus</td><td></td></tr><tr><td>fuerim non ignoras. hoc mihi velim credas, si quid fecerim</td><td>5</td></tr><tr><td>hoc ipso in bello minus ex Caesaris voluntate (quod intellexi</td><td></td></tr><tr><td>scire ipsum Caesarem me invitissimum fecisse), id feci&lt;sse&gt;</td><td></td></tr><tr><td>aliorum consilio, hortatu, auctoritate; quo&lt;d&gt; fuerim</td><td></td></tr><tr><td>moderatior temperatiorque quam in ea parte quisquam, id</td><td></td></tr><tr><td>me fecisse maxime auctoritate Capitonis. cuius similis si</td><td>10</td></tr><tr><td>reliquos necessarios habuissem, rei publicae fortasse non</td><td></td></tr><tr><td>nihil, mihi certe plurimum profuissem. </td><td></td></tr><tr><td>  Hanc rem, mi Plance, si effeceris, meam de tua erga me</td><td>8.1</td></tr><tr><td>benevolentia spem confirmaveris, ipsum Capitonem, gratis-</td><td></td></tr><tr><td>simum, officiosissimum, optimum virum, ad tuam necessi-</td><td></td></tr><tr><td>tudinem tuo summo beneficio adiunxeris. </td><td></td></tr>
        </table>