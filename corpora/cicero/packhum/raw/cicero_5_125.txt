<table>
          <script>targetHit=0;</script>
          <tr><td>  Esto, cetera negare non potes; ne illud quidem tibi</td><td>2.3.132.1</td></tr><tr><td>reliquum fecisti, ut hoc posses dicere, nihil eorum te</td><td></td></tr><tr><td>audisse, nihil ad tuas auris de infamia tua pervenisse.</td><td></td></tr><tr><td>Querebantur cum luctu et gemitu aratores: tu id nesciebas?</td><td></td></tr><tr><td>Fremebat tota provincia: nemo id tibi renuntiabat? Romae</td><td>5</td></tr><tr><td>querimoniae de tuis iniuriis conventusque habebantur: igno-</td><td></td></tr><tr><td>rabas haec? ignorabas haec omnia? Quid? cum palam</td><td></td></tr><tr><td>Syracusis te audiente maximo conventu L. Rubrius Q.</td><td></td></tr><tr><td>Apronium sponsione lacessivit, <span class="caps">Ni Apronivs dictitaret</span></td><td></td></tr><tr><td><span class="caps">te sibi in decvmis esse socivm</span>, haec te vox non perculit,</td><td>10</td></tr><tr><td>non perturbavit, non ut capiti et fortunis tuis prospiceres</td><td></td></tr><tr><td>excitavit? Tacuisti, sedasti etiam litis illorum, et sponsio </td><td></td></tr><tr><td>illa ne fieret laborasti. Pro di immortales, hoc aut innocens</td><td></td></tr><tr><td>homo perpeti potuisset, aut quamvis nocens, qui modo</td><td></td></tr><tr><td>iudicia Romae fore putaret, non aliqua simulatione existi-</td><td>15</td></tr><tr><td>mationi se hominum venditasset? Quid est hoc? sponsio</td><td>133.1</td></tr><tr><td>fit de capite ac fortunis tuis: tu sedes et quiescis? non perse-</td><td></td></tr><tr><td>queris? non perseveras? non perquiris cui dixerit Apronius,</td><td></td></tr><tr><td>quis audierit? unde hoc natum, quem ad modum prolatum</td><td></td></tr><tr><td>sit? Si tibi aliquis ad aurem accessisset et dixisset Apro-</td><td>5</td></tr><tr><td>nium dictitare te sibi esse socium, commoveri te oportuit,</td><td></td></tr><tr><td>evocare Apronium, nec illum ante tibi satis facere quam tu</td><td></td></tr><tr><td>omnium existimationi satis fecisses: cum vero in foro cele-</td><td></td></tr><tr><td>berrimo tanta frequentia hoc verbo ac simulatione Apronio,</td><td></td></tr><tr><td>re vera tibi obiectum esset, tu umquam tantam plagam</td><td>10</td></tr><tr><td>tacitus accipere potuisses nisi hoc ita statuisses, in re tam</td><td></td></tr><tr><td>manifesta quicquid dixisses te deterius esse facturum?</td><td></td></tr><tr><td>Quaestores, legatos, praefectos, tribunos suos multi missos</td><td>134.1</td></tr><tr><td>fecerunt et de provincia decedere iusserunt, quod illorum</td><td></td></tr><tr><td>culpa se minus commode audire arbitrarentur aut quod</td><td></td></tr><tr><td>peccare ipsos aliqua in re iudicarent: tu Apronium, homi-</td><td></td></tr><tr><td>nem vix liberum, contaminatum, perditum, flagitiosum, qui</td><td>5</td></tr><tr><td>non modo animum integrum sed ne animam quidem</td><td></td></tr><tr><td>puram conservare potuisset, eum in tanto tuo dedecore</td><td></td></tr><tr><td>profecto verbo quidem graviore appellasses, neque apud te</td><td></td></tr><tr><td>tam sancta religio societatis fuisset ut tui capitis periculum</td><td></td></tr><tr><td>neglegeres, nisi rem tam notam esse omnibus et tam mani-</td><td>10</td></tr><tr><td>festam videres. </td><td></td></tr>
        </table>