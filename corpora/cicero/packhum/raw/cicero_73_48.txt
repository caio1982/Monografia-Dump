<table>
          <script>targetHit=0;</script>
          <tr><td>  Deliberationes partim sunt eiusmodi, ut quae-</td><td>3.2.1</td></tr><tr><td>ratur, utrum potius faciendum sit; partim eiusmodi,</td><td></td></tr><tr><td>ut, quid potissimum faciendum sit, consideretur.</td><td></td></tr><tr><td>Utrum potius, hoc modo: Kartago tollenda an relin-</td><td></td></tr><tr><td>quenda videatur. Quid potissimum, hoc pacto: ut</td><td>5</td></tr><tr><td>si Hannibal consultet, qu&lt;o&gt;m ex Italia Kartaginem ar-</td><td></td></tr><tr><td>cessatur, an in Italia remaneat, an domum redeat, an</td><td></td></tr><tr><td>in Aegyptum profectus occupet Alexandriam. </td><td></td></tr><tr><td>  Item deliberationes partim ipsae propter se con-</td><td></td></tr><tr><td>sultandae sunt, ut si deliberet senatus, captivos ab</td><td>10</td></tr><tr><td>hostibus redimat, an non; partim propter aliquam</td><td></td></tr><tr><td>extraneam causam veniunt in deliberationem et con-</td><td></td></tr><tr><td>sultationem, ut si deliberet senatus [bello Italico], sol-</td><td></td></tr><tr><td>vatne legibus Scipionem, ut eum liceat ante tempus</td><td></td></tr><tr><td>consulem fieri; partim et propter se sunt delibe- </td><td>15</td></tr><tr><td>randae et magis propter extraneam causam veniunt in</td><td></td></tr><tr><td>consultationem, ut si deliberet senatus bello Italico,</td><td></td></tr><tr><td>sociis civitatem det, an non. </td><td></td></tr><tr><td>  In quibus causis rei natura faciet deliberationem,</td><td></td></tr><tr><td>omnis oratio ad ipsam rem adcommodabitur; in qui-</td><td>20</td></tr><tr><td>bus extranea causa conficiet deliberationem, in his</td><td></td></tr><tr><td>ea ipsa causa erit adaugenda aut deprimenda. </td><td></td></tr><tr><td>  Omnem orationem eorum, qui sententiam dicent,</td><td>3.1</td></tr><tr><td>finem sibi conveniet utilitatis proponere, ut om-</td><td></td></tr><tr><td>nis eorum ad eam totius orationis ratio conferatur. </td><td></td></tr><tr><td>  Utilitas in duas partes in civili consultatione di-</td><td></td></tr><tr><td>viditur: tutam, honestam. </td><td>5</td></tr><tr><td>  Tuta est, quae conficit instantis aut consequentis</td><td></td></tr><tr><td>periculi vitationem qualibet ratione. Haec tribuitur in</td><td></td></tr><tr><td>vim et dolum, quorum aut alterum separatim aut</td><td></td></tr><tr><td>utrumque sumemus coniuncte. </td><td></td></tr>
        </table>