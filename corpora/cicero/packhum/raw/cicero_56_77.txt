<table>
          <script>targetHit=0;</script>
          <tr class="title first  date"><td>post fin<span class="snum">.</span> Mart<span class="snum">.</span> <span class="snum">52</span> Romae<span class="snum">(?)</span></td><td></td></tr><tr class="title last  "><td>M. CICERO S. D. T. FADIO</td><td></td></tr><tr><td>Etsi egomet, qui te consolari cupio, consolandus ipse sum,</td><td>5.18.1.1</td></tr><tr><td>propterea quod nullam rem gravius iam diu tuli quam</td><td></td></tr><tr><td>incommodum tuum, tamen te magno opere non hortor</td><td></td></tr><tr><td>solum sed etiam pro amore nostro rogo atque oro te colligas</td><td></td></tr><tr><td>virumque praebeas et qua condicione omnes homines et</td><td>5</td></tr><tr><td>quibus temporibus no&lt;s&gt; nati simus cogites. plus tibi virtus</td><td></td></tr><tr><td>tua dedit quam fortuna abstulit, propterea quod adeptus es</td><td></td></tr><tr><td>quod non multi homines novi, amisisti quae plurimi homines</td><td></td></tr><tr><td>nobilissimi. ea denique videtur condicio impendere legum,</td><td></td></tr><tr><td>iudiciorum, temporum ut optime actum cum eo videatur</td><td>10</td></tr><tr><td>esse qui quam levissima poena ab hac re publica discesserit.</td><td></td></tr><tr><td>tu vero, qui et fortunas et liberos habeas et nos ceterosque</td><td>2.1</td></tr><tr><td>necessitudine et benevolentia tecum coniunctissimos, quique</td><td></td></tr><tr><td>magnam facultatem sis habiturus nobiscum et cum omnibus</td><td></td></tr><tr><td>tuis vivendi, et cuius unum sit iudicium ex tam multis quod </td><td></td></tr><tr><td>reprehendatur, ut quod una sententia eaque dubia potentiae</td><td>5</td></tr><tr><td>alicuius condonatum existimetur, omnibus his de causis</td><td></td></tr><tr><td>debes istam molestiam quam lenissime ferre. meus animus</td><td></td></tr><tr><td>erit in te liberosque tuos semper quem tu esse vis et qui esse</td><td></td></tr><tr><td>debet.</td><td></td></tr>
        </table>