<table>
          <script>targetHit=0;</script>
          <tr><td>  Omittam igitur Pompeium iam oratione mea reliqua, sed</td><td>17.1</td></tr><tr><td>vos, iudices, animis ac memoria tenetote. De lege, de</td><td></td></tr><tr><td>foedere, de exemplis, de perpetua consuetudine civitatis</td><td></td></tr><tr><td>nostrae renovabo ea quae dicta sunt; nihil enim mihi novi,</td><td></td></tr><tr><td>nihil integri neque M. Crassus, qui totam causam et pro</td><td>5</td></tr><tr><td>facultate et pro fide sua diligentissime vobis explicavit,</td><td></td></tr><tr><td>neque Cn. Pompeius, cuius oratio omnibus ornamentis</td><td></td></tr><tr><td>abundavit, ad dicendum reliquit. Sed quoniam me recu- </td><td></td></tr><tr><td>sante placuit ambobus adhiberi hunc a me quasi perpoliendi</td><td></td></tr><tr><td>quendam operis extremum laborem, peto a vobis ut me</td><td>10</td></tr><tr><td>offici potius quam dicendi studio hanc suscepisse operam</td><td></td></tr><tr><td>ac munus putetis. Ac prius quam adgrediar ad ius causam-</td><td>18.1</td></tr><tr><td>que Corneli, quiddam de communi condicione omnium</td><td></td></tr><tr><td>nostrum deprecandae malivolentiae causa breviter com-</td><td></td></tr><tr><td>memorandum videtur. Si quo quisque loco nostrum est,</td><td></td></tr><tr><td>iudices, natus, aut si, in qua fortuna est nascendi initio con-</td><td>5</td></tr><tr><td>stitutus, hunc vitae statum usque ad senectutem obtinere</td><td></td></tr><tr><td>debet, et si omnes quos aut fortuna extulit aut ipsorum</td><td></td></tr><tr><td>inlustravit labor et industria poena sunt adficiendi, non</td><td></td></tr><tr><td>gravior L. Cornelio quam multis viris bonis atque fortibus</td><td></td></tr><tr><td>constitui lex vitae et condicio videretur: sin autem multo-</td><td>10</td></tr><tr><td>rum virtus, ingenium, humanitas ex infimo genere et fortunae</td><td></td></tr><tr><td>gradu non modo amicitias et rei familiaris copias consecuta</td><td></td></tr><tr><td>est, sed summam laudem, honores, gloriam, dignitatem, non</td><td></td></tr><tr><td>intellego cur potius invidia violatura virtutem L. Corneli</td><td></td></tr><tr><td>quam aequitas vestra pudorem eius adiutura videatur.</td><td>15</td></tr><tr><td>Itaque quod maxime petendum est a vobis idcirco non peto,</td><td>19.1</td></tr><tr><td>iudices, ne de vestra sapientia atque de vestra humanitate</td><td></td></tr><tr><td>dubitare videar: est autem petendum ne oderitis ingenium,</td><td></td></tr><tr><td>ne inimici sitis industriae, ne humanitatem opprimendam,</td><td></td></tr><tr><td>ne virtutem puniendam putetis. Illud peto, ut, si causam</td><td>5</td></tr><tr><td>ipsam per se firmam esse et stabilem videritis, hominis</td><td></td></tr><tr><td>ipsius ornamenta adiumento causae potius quam impedi-</td><td></td></tr><tr><td>mento esse malitis. </td><td></td></tr>
        </table>