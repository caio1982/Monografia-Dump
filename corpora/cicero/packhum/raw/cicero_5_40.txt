<table>
          <script>targetHit=0;</script>
          <tr><td>  In plebem vero Romanam utrum superbiam prius com-</td><td>2.1.122.1</td></tr><tr><td>memorem an crudelitatem? Sine dubio crudelitas gravior</td><td></td></tr><tr><td>est atque atrocior. Oblitosne igitur hos putatis esse quem</td><td></td></tr><tr><td>ad modum sit iste solitus virgis plebem Romanam conci-</td><td></td></tr><tr><td>dere? Quam rem etiam tribunus plebis in contione egit,</td><td>5</td></tr><tr><td>cum eum quem iste virgis ceciderat in conspectum populi</td><td></td></tr><tr><td>Romani produxit; cuius rei recognoscendae faciam vobis</td><td></td></tr><tr><td>suo tempore potestatem. Superbia vero quae fuerit quis</td><td>123.1</td></tr><tr><td>ignorat? quem ad modum iste tenuissimum quemque con-</td><td></td></tr><tr><td>tempserit, despexerit, liberum esse numquam duxerit? P.</td><td></td></tr><tr><td>Trebonius viros bonos et honestos compluris fecit heredes;</td><td></td></tr><tr><td>in iis fecit suum libertum. Is A. Trebonium fratrem habue-</td><td>5</td></tr><tr><td>rat proscriptum. Ei cum cautum vellet, scripsit ut heredes</td><td></td></tr><tr><td>iurarent se curaturos ut ex sua cuiusque parte ne minus</td><td></td></tr><tr><td>dimidium ad A. Trebonium illum proscriptum perveniret.</td><td></td></tr><tr><td>Libertus iurat; ceteri heredes adeunt ad Verrem, docent non</td><td></td></tr><tr><td>oportere se id iurare facturos esse quod contra legem Cor-</td><td>10</td></tr><tr><td>neliam esset, quae proscriptum iuvari vetaret; impetrant ut</td><td></td></tr><tr><td>ne iurent; dat his possessionem. Id ego non reprehendo;</td><td></td></tr><tr><td>etenim erat iniquum homini proscripto egenti de fraternis</td><td></td></tr><tr><td>bonis quicquam dari. Libertus, nisi ex testamento patroni</td><td></td></tr><tr><td>iurasset, scelus se facturum arbitrabatur; itaque ei Verres </td><td>124.1</td></tr><tr><td>possessionem hereditatis negat se daturum, ne posset patro-</td><td></td></tr><tr><td>num suum proscriptum iuvare, simul ut esset poena quod</td><td></td></tr><tr><td>alterius patroni testamento obtemperasset. Das posses-</td><td></td></tr><tr><td>sionem ei qui non iuravit; concedo; praetorium est. Adi-</td><td>5</td></tr><tr><td>mis tu ei qui iuravit; quo exemplo? Proscriptum iuvat;</td><td></td></tr><tr><td>lex est, poena est. Quid ad eum qui ius dicit? utrum re-</td><td></td></tr><tr><td>prehendis quod patronum iuvabat eum qui tum in miseriis</td><td></td></tr><tr><td>erat, an quod alterius patroni mortui voluntatem conservabat,</td><td></td></tr><tr><td>a quo summum beneficium acceperat? Vtrum horum</td><td>10</td></tr><tr><td>reprehendis? Et hoc tum de sella vir optimus dixit: 'Equiti</td><td></td></tr><tr><td>Romano tam locupleti libertinus homo sit heres!' O mode-</td><td></td></tr><tr><td>stum ordinem, quod illinc vivus surrexerit! </td><td></td></tr>
        </table>