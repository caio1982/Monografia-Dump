<table>
          <script>targetHit=0;</script>
          <tr><td>  Ac de eo quidem genere honestatis, quod omni ex</td><td>2.165.14</td></tr><tr><td>parte propter se petitur, satis dictum est. nunc de</td><td>166.1</td></tr><tr><td>eo, in quo utilitas quoque adiungitur, quod tamen</td><td></td></tr><tr><td>honestum vocamus, dicendum videtur. sunt igitur</td><td></td></tr><tr><td>multa, quae nos cum dignitate tum quoque fructu</td><td></td></tr><tr><td>suo ducunt; quo in genere est gloria, dignitas, ampli-</td><td>5</td></tr><tr><td>tudo, amicitia. gloria est frequens de aliquo fama</td><td></td></tr><tr><td>cum laude; dignitas est alicuius honesta et cultu</td><td></td></tr><tr><td>et honore et verecundia digna auctoritas; ampli-</td><td></td></tr><tr><td>tudo potentiae aut maiestatis aut aliquarum copiarum</td><td></td></tr><tr><td>magna abundantia; amicitia voluntas erga aliquem</td><td>10</td></tr><tr><td>rerum bonarum illius ipsius causa, quem diligit, cum</td><td></td></tr><tr><td>eius pari voluntate. hic, quia de civilibus causis lo-</td><td>167.1</td></tr><tr><td>quimur, fructus ad amicitiam adiungimus, ut eorum</td><td></td></tr><tr><td>quoque causa petenda videatur, ne forte, qui nos de</td><td></td></tr><tr><td>omni amicitia dicere existimant, reprehendere inci-</td><td></td></tr><tr><td>piant. quamquam sunt qui propter utilitatem modo</td><td>5</td></tr><tr><td>petendam putant amicitiam; sunt qui propter se so-</td><td></td></tr><tr><td>lum; sunt qui propter se et utilitatem. quorum quid</td><td></td></tr><tr><td>verissime constituatur, alius locus erit considerandi. </td><td></td></tr><tr><td>nunc hoc sic ad usum oratorium relinquatur, utram-</td><td></td></tr><tr><td>que propter rem amicitiam esse expetendam. ami-</td><td>168.1</td></tr><tr><td>citiarum autem ratio, quoniam partim sunt religioni-</td><td></td></tr><tr><td>bus iunctae, partim non sunt, et quia partim veteres</td><td></td></tr><tr><td>sunt, partim novae, partim ab illorum, partim ab</td><td></td></tr><tr><td>nostro beneficio profectae, partim utiliores, partim</td><td>5</td></tr><tr><td>minus utiles, ex causarum dignitatibus, ex temporum</td><td></td></tr><tr><td>opportunitatibus, ex officiis, ex religionibus, ex vetu-</td><td></td></tr><tr><td>statibus habebitur. </td><td></td></tr>
        </table>