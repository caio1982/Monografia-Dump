<table>
          <script>targetHit=0;</script>
          <tr><td>  Vereor ne quis forte de populo, qui priore actione non</td><td>2.1.138.9</td></tr><tr><td>adfuit, haec, quia propter insignem turpitudinem sunt</td><td>10</td></tr><tr><td>incredibilia, fingi a me arbitretur. Ea vos antea, iudices,</td><td></td></tr><tr><td>cognovistis. Dixit iuratus P. Titius, tutor pupilli Iuni,</td><td>139.1</td></tr><tr><td>dixit M. Iunius tutor et patruus; Mustius dixisset, si</td><td></td></tr><tr><td>viveret, sed recenti re de Mustio auditum est; dixit L.</td><td></td></tr><tr><td>Domitius, qui cum sciret me ex Mustio vivo audisse, quod</td><td></td></tr><tr><td>eo sum usus plurimum (etenim iudicium, quod prope</td><td>5</td></tr><tr><td>omnium fortunarum suarum C. Mustius habuit, me uno</td><td></td></tr><tr><td>defendente vicit), cum hoc, ut dico, sciret L. Domitius, me</td><td></td></tr><tr><td>scire ad eum res omnis Mustium solitum esse deferre,</td><td></td></tr><tr><td>tamen de Chelidone reticuit quoad potuit, alio responsionem</td><td></td></tr><tr><td>suam derivavit. Tantus in adulescente clarissimo ac principe</td><td>10</td></tr><tr><td>iuventutis pudor fuit ut aliquam diu, cum a me premeretur,</td><td></td></tr><tr><td>omnia potius responderet quam Chelidonem nominaret;</td><td></td></tr><tr><td>primo necessarios istius ad eum adlegatos esse dicebat,</td><td></td></tr><tr><td>deinde aliquando coactus Chelidonem nominavit. Non te</td><td>140.1</td></tr><tr><td>pudet, Verres, eius mulieris arbitratu gessisse praeturam</td><td></td></tr><tr><td>quam L. Domitius ab se nominari vix sibi honestum esse</td><td></td></tr><tr><td>arbitrabatur? </td><td></td></tr><tr><td>  Reiecti a Chelidone capiunt consilium necessarium, ut</td><td>5</td></tr><tr><td>suscipiant ipsi negotium. Cum Habonio tutore, quod erat</td><td></td></tr><tr><td>vix HS quadraginta milium, transigunt HS ducentis milibus.</td><td></td></tr><tr><td>Defert ad istum rem Habonius: ut sibi videatur, satis</td><td></td></tr><tr><td>grandem pecuniam et satis impudentem esse. Iste, qui</td><td></td></tr><tr><td>aliquanto plus cogitasset, male accipit verbis Habonium, </td><td>10</td></tr><tr><td>negat eum sibi illa decisione satis facere posse; ne multa,</td><td></td></tr><tr><td>locaturum se esse confirmat. Tutores haec nesciunt; quod</td><td>141.1</td></tr><tr><td>actum erat cum Habonio, putant id esse certissimum;</td><td></td></tr><tr><td>nullam maiorem pupillo metuunt calamitatem. Iste vero</td><td></td></tr><tr><td>non procrastinat; locare incipit non proscripta neque edicta</td><td></td></tr><tr><td>die, alienissimo tempore, ludis ipsis Romanis, foro ornato.</td><td>5</td></tr><tr><td>Itaque renuntiat Habonius illam decisionem tutoribus.</td><td></td></tr><tr><td>Accurrunt tamen ad tempus tutores; digitum tollit Iunius</td><td></td></tr><tr><td>patruus; isti color immutatus est, vultus, oratio, mens deni-</td><td></td></tr><tr><td>que excidit. Quid ageret coepit cogitare; si opus pupillo</td><td></td></tr><tr><td>redimeretur, si res abiret ab eo mancipe quem ipse ad-</td><td>10</td></tr><tr><td>posuisset, sibi nullam praedam esse. Itaque excogitat—</td><td></td></tr><tr><td>quid? Nihil ingeniose, nihil ut quisquam posset dicere,</td><td></td></tr><tr><td>'Improbe, verum callide'; nihil ab isto vafrum, nihil vetera-</td><td></td></tr><tr><td>torium exspectaveritis; omnia aperta, omnia perspicua</td><td></td></tr><tr><td>reperientur, impudentia, amentia, audacia. 'Si pupillo</td><td>142.1</td></tr><tr><td>opus redimitur, mihi praeda de manibus eripitur. Quod</td><td></td></tr><tr><td>est igitur remedium? quod? Ne liceat pupillo redimere.'</td><td></td></tr><tr><td>Vbi illa consuetudo in bonis praedibus praediisque vendun-</td><td></td></tr><tr><td>dis omnium consulum, censorum, praetorum, quaestorum</td><td>5</td></tr><tr><td>denique, ut optima condicione sit is cuia res sit, cuium</td><td></td></tr><tr><td>periculum? Excludit eum solum cui prope dicam soli</td><td></td></tr><tr><td>potestatem factam oportebat. Quid enim? quisquam ad</td><td></td></tr><tr><td>meam pecuniam me invito adspirat, quisquam accedit?</td><td></td></tr><tr><td>Locatur opus id quod ex mea pecunia reficiatur; ego me</td><td>10</td></tr><tr><td>refecturum dico; probatio futura est tua, qui locas; praedi-</td><td></td></tr><tr><td>bus et praediis populo cautum est; et, si non putas</td><td></td></tr><tr><td>cautum, scilicet tu, praetor, in mea bona quos voles </td><td></td></tr><tr><td>immittes, me ad meas fortunas defendendas accedere non</td><td></td></tr><tr><td>sines. Operae pretium est legem ipsam cognoscere; dicetis</td><td>143.1</td></tr><tr><td>eundem conscripsisse qui illud edictum de hereditate.</td><td></td></tr><tr><td>Recita. <span class="caps">Lex operi facivndo. Qvae pvpilli ivni—.</span></td><td></td></tr><tr><td>Dic, dic, quaeso, clarius. <span class="caps">C. Verres praetor vrbanvs</span></td><td></td></tr><tr><td><span class="caps">addidit.</span> Corriguntur leges censoriae! Quid enim? video</td><td>5</td></tr><tr><td>in multis veteribus legibus, <span class="caps">Cn. Domitivs L. Metellvs</span></td><td></td></tr><tr><td><span class="caps">censores addidervnt, L. Cassivs Cn. Servilivs</span></td><td></td></tr><tr><td><span class="caps">censores addidervnt</span>: vult aliquid eius modi C. Verres.</td><td></td></tr><tr><td>Dic: quid addidit? Recita. <span class="caps">Qvi de L. Marcio M.</span></td><td></td></tr><tr><td><span class="caps">Perperna censoribvs — — socivm ne admittito neve</span></td><td>10</td></tr><tr><td><span class="caps">partem dato neve redimito.</span> Quid ita? ne vitiosum</td><td></td></tr><tr><td>opus fieret? At erat probatio tua. Ne parum locuples</td><td></td></tr><tr><td>esset? At erat et esset amplius, si velles, populo cautum</td><td></td></tr><tr><td>praedibus et praediis. Hic te si res ipsa, si indignitas</td><td>144.1</td></tr><tr><td>iniuriae tuae non commovebat, si pupilli calamitas, si</td><td></td></tr><tr><td>propinquorum lacrimae, si D. Bruti, cuius praedia suberant,</td><td></td></tr><tr><td>periculum, si M. Marcelli tutoris auctoritas apud te ponderis</td><td></td></tr><tr><td>nihil habebat, ne illud quidem animadvertebas, eius modi</td><td>5</td></tr><tr><td>fore hoc peccatum tuum quod tu neque negare posses,</td><td></td></tr><tr><td>—in tabulas enim legem rettulisti,—neque cum defensione</td><td></td></tr><tr><td>aliqua confiteri? Addicitur opus HS <span class="caps">dlx</span> milibus, cum</td><td></td></tr><tr><td>tutores HS <span class="caps">cci</span>ↄↄ <span class="caps">cci</span>ↄↄ <span class="caps">cci</span>ↄↄ <span class="caps">cci</span>ↄↄ id opus ad illius</td><td></td></tr><tr><td>iniquissimi hominis arbitrium se effecturos esse clamarent.</td><td>10</td></tr><tr><td>Etenim quid erat operis? Id quod vos vidistis; omnes</td><td>145.1</td></tr><tr><td>illae columnae, quas dealbatas videtis, machina adposita </td><td></td></tr><tr><td>nulla impensa deiectae eisdemque lapidibus repositae sunt.</td><td></td></tr><tr><td>Hoc tu HS <span class="caps">dlx</span> milibus locavisti. Atque in illis columnis</td><td></td></tr><tr><td>dico esse quae a tuo redemptore commotae non sint; dico</td><td>5</td></tr><tr><td>esse ex qua tantum tectorium vetus deiectum sit et novum</td><td></td></tr><tr><td>inductum. Quodsi tanta pecunia columnas dealbari putas-</td><td></td></tr><tr><td>sem, certe numquam aedilitatem petivissem. </td><td></td></tr>
        </table>