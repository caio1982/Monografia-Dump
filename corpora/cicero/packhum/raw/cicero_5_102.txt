<table>
          <script>targetHit=0;</script>
          <tr><td>  Nympho est Centuripinus, homo gnavus et industrius,</td><td>2.3.53.6</td></tr><tr><td>experientissimus ac diligentissimus arator. Is cum arationes</td><td></td></tr><tr><td>magnas conductas haberet, quod homines etiam locupletes,</td><td></td></tr><tr><td>sicut ille est, in Sicilia facere consuerunt, easque magna</td><td></td></tr><tr><td>impensa magnoque instrumento tueretur, tanta ab isto</td><td>10</td></tr><tr><td>iniquitate oppressus est ut non modo arationes relinqueret,</td><td></td></tr><tr><td>sed etiam ex Sicilia profugeret Romamque una cum multis</td><td></td></tr><tr><td>ab isto eiectis veniret. Fecit ut decumanus Nymphonem</td><td></td></tr><tr><td>negaret ex edicto illo praeclaro, quod nullam ad aliam</td><td></td></tr><tr><td>rem nisi ad huius modi quaestus pertinebat, numerum</td><td>15</td></tr><tr><td>iugerum professum esse. Nympho cum se vellet aequo iu-</td><td>54.1</td></tr><tr><td>dicio defendere, dat iste viros optimos recuperatores, eundem</td><td></td></tr><tr><td>illum medicum Cornelium, is est Artemidorus Pergaeus, qui</td><td></td></tr><tr><td>in sua patria dux isti quondam et magister ad spoliandum</td><td></td></tr><tr><td>Dianae templum fuit, et haruspicem Volusium et Valerium</td><td>5</td></tr><tr><td>praeconem. Nympho antequam plane constitit condemna-</td><td></td></tr><tr><td>tur. Quanti fortasse quaeritis. Nulla erat edicti poena</td><td></td></tr><tr><td>certa: frumenti eius omnis quod in areis esset. Sic</td><td></td></tr><tr><td>Apronius decumanus non decumam debitam, non fru-</td><td></td></tr><tr><td>mentum remotum atque celatum, sed tritici <span class="caps">vii</span> milia</td><td>10</td></tr><tr><td>medimnum ex Nymphonis arationibus edicti poena, non</td><td></td></tr><tr><td>redemptionis aliquo iure tollit.  </td><td></td></tr><tr><td>  Xenonis Menaeni, nobilissimi hominis, uxoris fundus</td><td>55.1</td></tr><tr><td>erat colono locatus; colonus, quod decumanorum iniurias</td><td></td></tr><tr><td>ferre non poterat, ex agro profugerat. Verres in Xenonem</td><td></td></tr><tr><td>iudicium dabat illud suum damnatorium de iugerum pro-</td><td></td></tr><tr><td>fessione. Xeno ad se pertinere negabat; fundum elocatum</td><td>5</td></tr><tr><td>esse dicebat. Dabat iste iudicium, <span class="caps">Si pareret ivgera</span></td><td></td></tr><tr><td><span class="caps">eivs fvndi plvra esse qvam colonvs esset professvs</span>,</td><td></td></tr><tr><td>tum uti Xeno damnaretur. Dicebat ille non modo se non</td><td></td></tr><tr><td>arasse, id quod satis erat, sed nec dominum eius esse fundi</td><td></td></tr><tr><td>nec locatorem; uxoris esse; eam ipsam suum negotium</td><td>10</td></tr><tr><td>gerere, ipsam locavisse. Defendebat Xenonem homo summo</td><td></td></tr><tr><td>splendore et summa auctoritate praeditus, M. Cossutius.</td><td></td></tr><tr><td>Iste nihilo minus iudicium HS <span class="caps">i</span>ↄↄↄ dabat. Ille tametsi</td><td></td></tr><tr><td>recuperatores de cohorte latronum sibi parari videbat,</td><td></td></tr><tr><td>tamen iudicium se accepturum esse dicebat. Tum iste</td><td>15</td></tr><tr><td>maxima voce Veneriis imperat, ut Xeno audiret, dum res</td><td></td></tr><tr><td>iudicetur hominem ut adservent; cum iudicata sit, ad se ut</td><td></td></tr><tr><td>adducant; et illud simul ait, se non putare illum, si propter</td><td></td></tr><tr><td>divitias poenam damnationis contemneret, etiam virgas con-</td><td></td></tr><tr><td>tempturum. Hac ille vi et hoc metu adductus tantum</td><td>20</td></tr><tr><td>decumanis dedit quantum iste imperavit. </td><td></td></tr>
        </table>