<table>
          <script>targetHit=0;</script>
          <tr><td>  Nunc autem mihi videntur ne suspicari quidem quan-</td><td>2.90.11</td></tr><tr><td>ta sit admirabilitas caelestium rerum atque terrestrium. </td><td></td></tr><tr><td>  Principio enim terra sita in media parte mundi cir-</td><td>91.1</td></tr><tr><td>cumfusa undique est hac animali spirabilique natura </td><td></td></tr><tr><td>cui nomen est aer—Graecum illud quidem sed per-</td><td></td></tr><tr><td>ceptum iam tamen usu a nostris; tritum est enim pro</td><td></td></tr><tr><td>Latino. hunc rursus amplectitur inmensus aether, qui</td><td>5</td></tr><tr><td>constat ex altissimis ignibus (mutuemur hoc quoque</td><td></td></tr><tr><td>verbum, dicaturque tam aether Latine quam dicitur aer,</td><td></td></tr><tr><td>etsi interpretatur Pacuvius: &quot;hoc, quod memoro, nostri</td><td></td></tr><tr><td>caelum Grai perhibent aethera&quot;—quasi vero non</td><td></td></tr><tr><td>Graius hoc dicat. &quot;at Latine loquitur.&quot; si quidem nos</td><td>10</td></tr><tr><td>non quasi Graece loquentem audiamus; docet idem alio</td><td></td></tr><tr><td>loco: &quot;Graiugena: de isto aperit ipsa oratio&quot;)—sed ad</td><td>92.1</td></tr><tr><td>maiora redeamus. ex aethere igitur innumerabiles</td><td></td></tr><tr><td>flammae siderum existunt, quorum est princeps sol</td><td></td></tr><tr><td>omnia clarissima luce conlustrans, multis partibus</td><td></td></tr><tr><td>maior atque amplior quam terra universa, deinde re-</td><td>5</td></tr><tr><td>liqua sidera magnitudinibus inmensis. atque hi tanti</td><td></td></tr><tr><td>ignes tamque multi non modo nihil nocent terris re-</td><td></td></tr><tr><td>busque terrestribus, sed ita prosunt ut si mota loco sint</td><td></td></tr><tr><td>conflagrare terras necesse sit a tantis ardoribus mo-</td><td></td></tr><tr><td>deratione et temperatione sublata. </td><td>10</td></tr><tr><td>  Hic ego non mirer esse quemquam qui sibi persua-</td><td>93.1</td></tr><tr><td>deat corpora quaedam solida atque individua vi et gra-</td><td></td></tr><tr><td>vitate ferri mundumque effici ornatissimum et pulcher-</td><td></td></tr><tr><td>rimum ex eorum corporum concursione fortuita? hoc</td><td></td></tr><tr><td>qui existimat fieri potuisse, non intellego cur non idem</td><td>5</td></tr><tr><td>putet, si innumerabiles unius et viginti formae littera-</td><td></td></tr><tr><td>rum vel aureae vel qualeslibet aliquo coiciantur, posse</td><td></td></tr><tr><td>ex is in terram excussis annales Enni ut deinceps legi</td><td></td></tr><tr><td>possint effici; quod nescio an ne in uno quidem ver-</td><td></td></tr><tr><td>su possit tantum valere fortuna. isti autem quem ad</td><td>94.1</td></tr><tr><td>modum adseverant ex corpusculis non colore non qua-</td><td></td></tr><tr><td>litate aliqua (quam ποιότητα Graeci vocant) non sensu</td><td></td></tr><tr><td>praeditis sed concurrentibus temere atque casu mun-</td><td></td></tr><tr><td>dum esse perfectum, vel innumerabiles potius in omni </td><td>5</td></tr><tr><td>puncto temporis alios nasci alios interire: quod si mun-</td><td></td></tr><tr><td>dum efficere potest concursus atomorum, cur porticum</td><td></td></tr><tr><td>cur templum cur domum cur urbem non potest, quae</td><td></td></tr><tr><td>sunt minus operosa; et multa quidem faciliora. certe</td><td></td></tr><tr><td>ita temere de mundo effuttiunt, ut mihi quidem num-</td><td>10</td></tr><tr><td>quam hunc admirabilem caeli ornatum (qui locus est</td><td></td></tr><tr><td>proxumus) suspexisse videantur. Praeclare ergo Aris-</td><td>95.1</td></tr><tr><td>toteles &quot;Si essent&quot; inquit &quot;qui sub terra semper habita-</td><td></td></tr><tr><td>vissent bonis et inlustribus domiciliis, quae essent or-</td><td></td></tr><tr><td>nata signis atque picturis instructaque rebus his om-</td><td></td></tr><tr><td>nibus quibus abundant i qui beati putantur, nec tamen</td><td>5</td></tr><tr><td>exissent umquam supra terram, accepissent autem fama</td><td></td></tr><tr><td>et auditione esse quoddam numen et vim deorum,</td><td></td></tr><tr><td>deinde aliquo tempore patefactis terrae faucibus ex</td><td></td></tr><tr><td>illis abditis sedibus evadere in haec loca quae nos in-</td><td></td></tr><tr><td>colimus atque exire potuissent: cum repente terram et</td><td>10</td></tr><tr><td>maria caelumque vidissent, nubium magnitudinem ven-</td><td></td></tr><tr><td>torumque vim cognovissent aspexissentque solem eius-</td><td></td></tr><tr><td>que cum magnitudinem pulchritudinemque tum etiam</td><td></td></tr><tr><td>efficientiam cognovissent, quod is diem efficeret toto</td><td></td></tr><tr><td>caelo luce diffusa, cum autem terras nox opacasset tum</td><td>15</td></tr><tr><td>caelum totum cernerent astris distinctum et ornatum</td><td></td></tr><tr><td>lunaeque luminum varietatem tum crescentis tum se-</td><td></td></tr><tr><td>nescentis, eorumque omnium ortus et occasus atque in</td><td></td></tr><tr><td>omni aeternitate ratos inmutabilesque cursus—quae</td><td></td></tr><tr><td>cum viderent, profecto et esse deos et haec tanta opera</td><td>20</td></tr><tr><td>deorum esse arbitrarentur&quot;. atque haec quidem ille;</td><td>96.1</td></tr><tr><td>nos autem tenebras cogitemus tantas quantae quondam</td><td></td></tr><tr><td>eruptione Aetnaeorum ignium finitimas regiones obs-</td><td></td></tr><tr><td>curavisse dicuntur, ut per biduum nemo hominem</td><td></td></tr><tr><td>homo agnosceret, cum autem tertio die sol inluxisset</td><td>5</td></tr><tr><td>tum ut revixisse sibi viderentur: quod si hoc idem ex</td><td></td></tr><tr><td>aeternis tenebris contingeret ut subito lucem aspicere- </td><td></td></tr><tr><td>mus, quaenam species caeli videretur? sed adsiduitate</td><td></td></tr><tr><td>cotidiana et consuetudine oculorum adsuescunt animi,</td><td></td></tr><tr><td>neque admirantur neque requirunt rationes earum re-</td><td>10</td></tr><tr><td>rum quas semper vident, proinde quasi novitas nos</td><td></td></tr><tr><td>magis quam magnitudo rerum debeat ad exquirendas</td><td></td></tr><tr><td>causas excitare. Quis enim hunc hominem dixerit, qui,</td><td>97.1</td></tr><tr><td>cum tam certos caeli motus tam ratos astrorum ordines</td><td></td></tr><tr><td>tamque inter se omnia conexa et apta viderit, neget in</td><td></td></tr><tr><td>his ullam inesse rationem eaque casu fieri dicat, quae</td><td></td></tr><tr><td>quanto consilio gerantur nullo consilio adsequi possu-</td><td>5</td></tr><tr><td>mus. an, cum machinatione quadam moveri aliquid vi-</td><td></td></tr><tr><td>demus, ut sphaeram ut horas ut alia permulta, non du-</td><td></td></tr><tr><td>bitamus quin illa opera sint rationis, cum autem im-</td><td></td></tr><tr><td>petum caeli cum admirabili celeritate moveri vertique</td><td></td></tr><tr><td>videamus constantissime conficientem vicissitudines</td><td>10</td></tr><tr><td>anniversarias cum summa salute et conservatione re-</td><td></td></tr><tr><td>rum omnium, dubitamus quin ea non solum ratione</td><td></td></tr><tr><td>fiant sed etiam excellenti divinaque ratione? </td><td></td></tr>
        </table>