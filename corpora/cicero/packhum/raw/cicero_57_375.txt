<table>
          <script>targetHit=0;</script>
          <tr class="title first  date"><td>iv Id<span class="snum">.</span> Apr<span class="snum">.</span> <span class="snum">44</span> Lanuvi</td><td></td></tr><tr class="title last  "><td>CICERO ATTICO SAL.</td><td></td></tr><tr><td>Numquid putas me Lanuvi? at ego te istic cottidie aliquid novi</td><td>14.4.1.1</td></tr><tr><td>suspicor. tument negotia. nam cum Matius, quid censes</td><td></td></tr><tr><td>ceteros? equidem doleo, quod numquam in ulla civitate</td><td></td></tr><tr><td>accidit, non una cum libertate rem publicam recuperatam.</td><td></td></tr><tr><td>horribile est quae loquantur, quae minitentur. ac vereor</td><td>5</td></tr><tr><td>Gallica etiam bella, ipse Sextus quo evadat. </td><td></td></tr><tr><td>  Sed omnia licet concurrant, Idus Martiae consolantur. nostri</td><td>2.1</td></tr><tr><td>autem ἥρωες quod per ipsos confici potuit gloriosissime et</td><td></td></tr><tr><td>magnificentissime confecerunt; reliquae res opes et copias</td><td></td></tr><tr><td>desiderant, quas nullas habemus. haec ego ad te. tu, si quid novi</td><td></td></tr><tr><td>(nam cottidie aliquid exspecto), confestim ad me, et, si novi</td><td>5</td></tr><tr><td>nihil, nostro more tamen ne patiamur intermitti litterulas.</td><td></td></tr><tr><td>equidem non committam. </td><td></td></tr>
        </table>