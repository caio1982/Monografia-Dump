<table>
          <script>targetHit=0;</script>
          <tr><td>  Si non ad id, quod instituitur, accommodabitur ali-</td><td>1.94.5</td></tr><tr><td>qua pars argumentationis, horum aliquo in vitio re-</td><td></td></tr><tr><td>perietur: si plura pollicitus pauciora demonstrabit; aut</td><td></td></tr><tr><td>si, cum totum debebit ostendere, de parte aliqua lo-</td><td></td></tr><tr><td>quatur, hoc modo: 'Mulierum genus avarum est; nam</td><td></td></tr><tr><td>Eriphyla auro viri vitam vendidit'; aut si non id, quod</td><td>10</td></tr><tr><td>accusabitur, defendet, ut, si qui, cum ambitus accusa-</td><td></td></tr><tr><td>bitur, manu se fortem esse defendet; aut ut Amphion</td><td></td></tr><tr><td>apud Euripidem, [item apud Pacuvium,] qui vituperata</td><td></td></tr><tr><td>musica sapientiam laudat; aut si res ex hominis vitio</td><td></td></tr><tr><td>vituperabitur, ut, si qui doctrinam ex alicuius docti</td><td>15</td></tr><tr><td>vitiis reprehendat; aut si qui, cum aliquem volet lau-</td><td></td></tr><tr><td>dare, de felicitate eius, non de virtute dicat; aut si rem</td><td></td></tr><tr><td>cum re ita comparabit, ut alteram se non putet lau- </td><td></td></tr><tr><td>dare, nisi alteram vituperarit; aut si alteram ita lau-</td><td></td></tr><tr><td>det, ut alterius non faciat mentionem; aut si, cum de</td><td>95.1</td></tr><tr><td>certa re quaeretur, de communi instituetur oratio, ut,</td><td></td></tr><tr><td>si quis, cum aliqui deliberent, bellum gerant an non,</td><td></td></tr><tr><td>pacem laudet omnino, non illud bellum inutile esse</td><td></td></tr><tr><td>demonstret; aut si ratio alicuius rei reddetur falsa, hoc</td><td>5</td></tr><tr><td>modo: 'pecunia bonum est, propterea quod ea maxime</td><td></td></tr><tr><td>vitam beatam efficiat'; aut infirma, ut Plautus:</td><td></td></tr><tr><td>    'Amicum castigare ob meritam noxiam,</td><td></td></tr><tr><td>    Immune est facinus; verum in aetate utile</td><td></td></tr><tr><td>    Et conducibile; nam ego amicum hodie meum</td><td>10</td></tr><tr><td>    Concastigabo pro commerita noxia';</td><td></td></tr><tr><td>aut eadem, hoc modo: 'malum est avaritia; multos</td><td></td></tr><tr><td>enim magnis incommodis affecit pecuniae cupiditas';</td><td></td></tr><tr><td>aut parum idonea, hoc modo: 'maximum bonum est</td><td></td></tr><tr><td>amicitia; plurimae enim delectationes sunt in amicitia.' </td><td>15</td></tr>
        </table>