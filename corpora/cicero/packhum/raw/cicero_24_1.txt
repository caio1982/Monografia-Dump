<table>
          <script>targetHit=0;</script>
          <tr><td>  Ac mihi quidem videtur, iudices, hic introitus defensionis</td><td>3.1</td></tr><tr><td>adulescentiae M. Caeli maxime convenire, ut ad ea quae</td><td></td></tr><tr><td>accusatores deformandi huius causa et detrahendae spoli-</td><td></td></tr><tr><td>andaeque dignitatis gratia dixerunt primum respondeam.</td><td></td></tr><tr><td>Obiectus est pater varie, quod aut parum splendidus ipse</td><td>5</td></tr><tr><td>aut parum pie tractatus a filio diceretur. De dignitate</td><td></td></tr><tr><td>M. Caelius notis ac maioribus natu etiam sine mea oratione</td><td></td></tr><tr><td>tacitus facile ipse respondet; quibus autem propter sene-</td><td></td></tr><tr><td>ctutem, quod iam diu minus in foro nobiscumque versatur,</td><td></td></tr><tr><td>non aeque est cognitus, hi sic habeant, quaecumque in</td><td>10</td></tr><tr><td>equite Romano dignitas esse possit, quae certe potest esse</td><td></td></tr><tr><td>maxima, eam semper in M. Caelio habitam esse summam</td><td></td></tr><tr><td>hodieque haberi non solum a suis sed etiam ab omnibus</td><td></td></tr><tr><td>quibus potuerit aliqua de causa esse notus. Equitis autem</td><td>4.1</td></tr><tr><td>Romani esse filium criminis loco poni ab accusatoribus</td><td></td></tr><tr><td>neque his iudicantibus oportuit neque defendentibus nobis.</td><td></td></tr><tr><td>Nam quod de pietate dixistis, est ista quidem nostra existi-</td><td></td></tr><tr><td>matio sed iudicium certe parentis. Quid nos opinemur</td><td>5</td></tr><tr><td>audietis ex iuratis; quid parentes sentiant lacrimae matris</td><td></td></tr><tr><td>incredibilisque maeror, squalor patris et haec praesens</td><td></td></tr><tr><td>maestitia quam cernitis luctusque declarat. Nam quod est</td><td>5.1</td></tr><tr><td>obiectum municipibus esse adulescentem non probatum </td><td></td></tr><tr><td>suis, nemini umquam praesenti †Praestutiani† maiores</td><td></td></tr><tr><td>honores habuerunt, iudices, quam absenti M. Caelio; quem</td><td></td></tr><tr><td>et absentem in amplissimum ordinem cooptarunt et ea non</td><td>5</td></tr><tr><td>petenti detulerunt quae multis petentibus denegarunt.</td><td></td></tr><tr><td>Idemque nunc lectissimos viros et nostri ordinis et equites</td><td></td></tr><tr><td>Romanos cum legatione ad hoc iudicium et cum gravissima</td><td></td></tr><tr><td>atque ornatissima laudatione miserunt. Videor mihi iecisse</td><td></td></tr><tr><td>fundamenta defensionis meae, quae firmissima sunt si ni-</td><td>10</td></tr><tr><td>tuntur iudicio suorum. Neque enim vobis satis commen-</td><td></td></tr><tr><td>data huius aetas esse posset, si non modo parenti, tali viro,</td><td></td></tr><tr><td>verum etiam municipio tam inlustri ac tam gravi displiceret.</td><td></td></tr><tr><td>Equidem, ut ad me revertar, ab his fontibus profluxi ad</td><td>6.1</td></tr><tr><td>hominum famam, et meus hic forensis labor vitaeque ratio</td><td></td></tr><tr><td>demanavit ad existimationem hominum paulo latius com-</td><td></td></tr><tr><td>mendatione ac iudicio meorum. </td><td></td></tr>
        </table>