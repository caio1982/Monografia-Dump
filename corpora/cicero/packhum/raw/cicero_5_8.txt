<table>
          <script>targetHit=0;</script>
          <tr><td>  Quo me tandem animo fore putatis, si quid in hoc ipso</td><td>1.1.40.7</td></tr><tr><td>iudicio intellexero simili aliqua ratione esse violatum atque </td><td></td></tr><tr><td>commissum? cum praesertim planum facere multis testibus</td><td></td></tr><tr><td>possim C. Verrem in Sicilia multis audientibus saepe dixisse</td><td>10</td></tr><tr><td>se habere hominem potentem cuius fiducia provinciam</td><td></td></tr><tr><td>spoliaret; neque sibi soli pecuniam quaerere, sed ita trien-</td><td></td></tr><tr><td>nium illud praeturae Siciliensis distributum habere ut</td><td></td></tr><tr><td>secum praeclare agi diceret si unius anni quaestum in rem</td><td></td></tr><tr><td>suam converteret, alterum patronis et defensoribus traderet,</td><td>15</td></tr><tr><td>tertium illum uberrimum quaestuosissimumque annum</td><td></td></tr><tr><td>totum iudicibus reservaret. Ex quo mihi venit in mentem</td><td>41.1</td></tr><tr><td>illud dicere, quod apud M'. Glabrionem nuper cum in</td><td></td></tr><tr><td>reiciundis iudicibus commemorassem intellexi vehementer</td><td></td></tr><tr><td>populum Romanum commoveri, me arbitrari fore uti</td><td></td></tr><tr><td>nationes exterae legatos ad populum Romanum mitterent,</td><td>5</td></tr><tr><td>ut lex de pecuniis repetundis iudiciumque tolleretur; si</td><td></td></tr><tr><td>enim iudicia nulla sint, tantum unum quemque ablaturum</td><td></td></tr><tr><td>putant quantum sibi ac liberis suis satis esse arbitretur;</td><td></td></tr><tr><td>nunc, quod eius modi iudicia sint, tantum unum quemque</td><td></td></tr><tr><td>auferre quantum sibi, patronis, advocatis, praetori, iudicibus</td><td>10</td></tr><tr><td>satis futurum sit; hoc profecto infinitum esse; se avarissimi</td><td></td></tr><tr><td>hominis cupiditati satis facere posse, nocentissimi victoriae</td><td></td></tr><tr><td>non posse. O commemoranda iudicia praeclaramque existi-</td><td>42.1</td></tr><tr><td>mationem nostri ordinis, cum socii populi Romani iudicia</td><td></td></tr><tr><td>de pecuniis repetundis fieri nolunt, quae a maioribus nostris</td><td></td></tr><tr><td>sociorum causa comparata sunt! An iste umquam de se</td><td></td></tr><tr><td>bonam spem habuisset, nisi de vobis malam opinionem</td><td>5</td></tr><tr><td>animo imbibisset? Quo maiore etiam, si fieri potest, apud</td><td></td></tr><tr><td>vos odio esse debet quam est apud populum Romanum,</td><td></td></tr><tr><td>cum in avaritia, scelere, periurio vos sui similis esse arbi-</td><td></td></tr><tr><td>tretur. </td><td></td></tr>
        </table>