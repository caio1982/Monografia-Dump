xui kal .  iun .   45 <cicero attico sal.> hirti librum, ut facis, diuulga. de philotimo idem et ego arbitrabar. domum tuam pluris uideo futuram uicino caesare. tabellarium meum hodie exspectamus. nos de pilia et attica certiores faciet.  domi te libenter esse facile credo. sed uelim scire quid tibi restet aut iamne confeceris. ego te in tusculano exspecto eoque magis quod tironi statim te uenturum scripsisti et addidisti te putare opus esse.