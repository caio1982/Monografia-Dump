Quint .  vel Sext .   46 <CICERO ATTICO SAL.> 'Quintus pater quartum' vel potius millesimum nihil sapit qui laetetur Luperco filio et Statio, 'ut cernat duplici decore cumulatam domum'. addo etiam Philotimum tertium. o stultitiam, nisi mea maior esset, singularem! quod autem os in hanc rem ἔρανον a te! fac non ad διψῶσαν κρήνην sed ad Πειρήνην eum venisse <aut> 'ἄμπνευμα σεμνὸν Ἀλφειοῦ', τὴν κρήνην, ut scribis, hauriret, in tantis suis praesertim angustiis. ποῖ ταῦτα ἄρα ἀποσκήψει; sed ipse viderit.  Cato me quidem delectat, sed etiam Bassum Lucilium sua. 