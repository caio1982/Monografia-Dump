in senatu in toga candida contra c. antonium et l. catilinam competitores  asc .   tog .   74 dico, p. c., superiore nocte cuiusdam hominis nobilis et ualde in hoc largitionis quaestu noti et cogniti domum catilinam et antonium cum sequestribus suis conuenisse.  quem enim aut amicum potest habere is qui tot  ciues trucidaui<t>, aut <clientem>, qui in sua ciuitate cum peregrino negauit se iudicio aequo certare posse?  asc .   tog .   75 uos iam tum despexit, cum grauissimis uestris decretis absens notatus est.  asc .   tog .   76 in iudiciis quanta uis esset didicit, cum est absolutus, si aut illud iudicium aut illa absolutio nominanda est.  nescis me praetorem primum esse factum, te con cessione competitorum et conlati<o>ne centuriarum et meo maxime beneficio ex postremo in tertium locum esse subiectum?  asc .   tog .   76-77 te tamen, q. muci, tam male de populo romano existimare moleste fero, qui hesterno die me esse dignum consulatu negabas. quid? populus r. minus diligenter sibi constituet defensorem quam tu tibi? cum te<cum> furti l. calenus ageret, me potissimum fortunarum tuarum patronum esse uoluisti. cuius tu * et consilium in tua turpissima causa delegisti, hunc honestissimarum rerum defensorem populus r. auctore te repudiare potest? nisi forte hoc dicturus es[t], quo tempore cum l. caleno furti depectus sis, eo tempore in me tibi parum esse auxili <te> uidisse[t].  asc .   tog .   77 stupris se omnibus ac flagitiis contaminauit, caede nefaria cruentauit, diripuit socios, leges, quaestiones, iudicia uiolauit.  asc .   tog .   77-78 quid ego ut uiolaueris prouinciam praedicem? nam  ut te illic gesseris non audeo dicere, quoniam absolutus es. mentitos esse equites romanos, falsas fuisse tabellas honestissimae ciuitatis existimo, mentitum q. metellum pium, mentitam africam; uidisse aliud nescio quid illo<s> iudices, qui te innocentem iudicarunt. o miser qui non sentias illo iudicio te non absolutum, uerum ad aliquod seuerius iudicium ac maius supplicium reseruatum.  asc .   tog .   78 populum uero, cum inspectante populo collum secuit hominis maxime popularis, quanti faceret ostendit.  me qua amentia inductus sit ut contemneret, constituere non possum. utrum aequo animo laturum putauit? at in suo familiarissimo uiderat me ne aliorum <quidem> iniurias mediocriter posse ferre.  alter pecore omni uendito et saltibus prope addi<c>tis pastores retinet, ex quibus ait se cum uelit subito fugitiuorum bellum excitaturum.  alter induxit eum quem potuit, ut repente gladiatores populo non debitos polliceretur; eos ipse consularis candidatus perspexit et legit et emit; praesente populo r. factum est.  asc .   tog .   79 quam ob rem auge[n]te etiam mercedem, si uul tis, q. muci, ut perseueret legem impedire, ut coepit senatus consultum; sed ego ea lege contentus sum, qua duos consules designatos uno tempore damnari uidimus.  atque ut istum omittam in exercitu sullano praedonem, in introitu gladiatorem, in uictoria quadrigarium.  te uero, catilina, consulatum sperare aut cogitare non prodigium atque portentum est? ex quibus enim petis? a principibus ciuitatis? qui tibi, cum l. uolcacio cos. in consilio fuisse<n>t, ne petendi quidem potestatem esse uoluerunt.  asc .   tog .   80 a[n] senatoribus? qui te auctoritate sua spoliatum ornamentis omnibus uinctum paene africanis oratoribus tradiderunt.  ab equestri ordine? quem trucidasti.  a plebe? cui spectaculum eius modi tua crudeli tas praebuit, ut <te> nemo sine gemitu ac recordatione luctus aspicere possit.  quod caput etiam tum plenum animae et spiritus ad sullam usque ab ianiculo ad aedem apollinis manibus ipse suis detulit.  asc .   tog .   81 quid tu potes in defensione tua dicere, quod illi non <dixerint? at illi multa> dixerunt quae tibi dicere non licebit.  denique illi negare potuerunt et negauerunt: tu tibi ne infitiandi quidem impudenter locum reliquisti. quare praeclara dicentur iudicia tulisse, si, qui infitiantem luscium condemnarunt, catilinam absoluerint confitentem.   asc .   tog .   82 hanc tu habes dignitatem qua fretus me contemnis et despicis, an eam qua<m> reliqua[m] uita e<s> consecutus? cum ita uixisti, ut non esset locus tam sanctus quo[d] non aduentus tuus, etiam cum culpa nulla subesset, crimen afferret;  cum deprehendebare in adulteriis, cum deprehendebas adulteros ipse, cum ex eodem stupro tibi et uxorem et filiam inuenisti.  quid ego ut uiolaueris prouinciam praedicem cuncto populo r. <re>clamante ac resistente? nam ut te illic gesseris non audeo dicere, quoniam absolutus es.  praetereo nefarium illum conatum tuum et paene acerbum et luctuosum rei publicae diem, cum cn. pisone socio[m], ne que<m> aliu<m> nomine<m>, caedem optimatum facere uoluisti.   asc .   tog .   83 an oblitus es te ex me, cum praeturam peteremus, petisse ut tibi primum locum concederem? quod cum saepius ageres et impudentius a me contenderes, meministi me tibi respondere impudenter te facere, qui id a me peteres quod a <te> bocu[n]lus numquam impetrasset?  qui posteaquam illo <quo> conati erant hispaniensi pugiunculo neruos incidere ciuium r. non potuerunt, duas uno tempore conantur in re<m> p. sicas destringere.  hunc uos scitote licinium gladiatorem iam immisisse capillum catilinae †iudic. qu a  q. ue† curium, hominem quaestorium. 