AD CORNELIVM NEPOTEM LIB. II Macr .   Sat .   2.1.14 Itaque nostri, cum omnia quae dixissemus 'dicta' essent, quae facete et breviter et acute locuti essemus, ea proprio nomine appellari 'dicta' voluerunt. EX LIBRO INCERTO Prisc .   GL   2.383 K Hoc restiterat etiam, ut a te fictis adgrederer donis. Qui habet ultro appetitur, qui est pauper aspernatur. Suet .   Iul .   55 Quid? oratorem quem huic antepones eorum qui nihil aliud egerunt? quis sententiis  aut acutior aut crebrior? quis verbis aut ornatior aut ele- gantior? Amm .  Marc .   21.16.13 Neque enim quicquam aliud est felicitas nisi honestarum rerum prosperitas; vel, ut alio modo definiam, felicitas est fortuna adiutrix consiliorum bonorum, quibus qui non utitur felix esse nullo pacto potest. Ergo in perditis impiisque consiliis quibus Caesar usus est nulla potuit esse felicitas; feliciorque meo iudicio Camillus exsulans quam tem- poribus isdem Manlius, etiam si, id quod cupierat, regnare potuisset.