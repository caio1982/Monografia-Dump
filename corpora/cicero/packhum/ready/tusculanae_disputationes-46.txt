Quod si tibi persuasum est—principio enim di- xisti plus in dedecore mali tibi videri quam in do- lore—, reliquum est, ut tute tibi imperes. quamquam hoc nescio quo modo dicatur. quasi duo simus, ut alter imperet, alter pareat! non inscite tamen dicitur. est enim animus in partis tributus duas, quarum altera rationis est particeps, altera expers. cum igitur prae- cipitur, ut nobismet ipsis imperemus, hoc praecipi- tur, ut ratio coërceat temeritatem. est in animis om- nium fere natura molle quiddam, demissum, humile, enervatum quodam modo et languidum. si nihil es- set aliud, nihil esset homine deformius. sed praesto est domina omnium et regina ratio, quae conixa per se et progressa longius fit perfecta virtus. haec ut imperet illi parti animi, quae oboedire debet, id vi- dendum est viro. 'quonam modo?' inquies. vel ut do-  minus servo vel ut imperator militi vel ut parens filio. si turpissime se illa pars animi geret, quam dixi esse mollem, si se lamentis muliebriter lacrimisque dedet, vinciatur et constringatur amicorum propinquorum- que custodiis; saepe enim videmus fractos pudore, qui ratione nulla vincerentur. ergo hos quidem ut fa- mulos vinclis prope ac custodia, qui autem erunt fir- miores nec tamen robustissimi, hos admonitu opor- tebit ut bonos milites revocatos dignitatem tueri. non nimis in Niptris ille sapientissimus Graeciae saucius lamentatur vel modice potius: 'pedetemptim,' inquit, 'ite et sedató nisu Ne súccussu arripiát maior Dolor' (Pacuvius hoc melius quam Sophocles; apud illum enim perquam flebiliter Ulixes lamentatur in vol- nere); tamen huic leviter gementi illi ipsi, qui ferunt saucium, personae gravitatem intuentes non dubitant dicere: 'Tu quóque, Ulixes, quamquám graviter Cernímus ictum, nimis paéne animo es Mollí, qui consuetús in armis Aevom ágere . . . . . . . ' intellegit poëta prudens ferendi doloris consuetudinem esse non contemnendam magistram. atque ille non inmoderate magno in dolore:  'Retinéte, tenete! opprímit ulcus; Nudáte! heu miserum me: éxcrucior.' incipit labi, deinde ilico desinit: 'Operíte, abscedite iám iam! Mittíte! nam attrectatu ét quassu Saevum ámplificatis dolórem.' videsne, ut obmutuerit non sedatus corporis, sed castigatus animi dolor? itaque in extremis Niptris alios quoque obiurgat, idque moriens: 'Cónqueri fortúnam adversam, nón lamentarí decet; Id viri est offícium, fletus múliebri ingenio ádditus.' 