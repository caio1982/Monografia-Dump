post Oct .   47 TULLIUS TIRONI S. Sollicitat, ita vivam, me tua, mi Tiro, valetudo. sed confido, si diligentiam quam instituisti adhibueris, cito te firmum fore. libros compone; indicem cum Metrodoro libebit, quoniam eius arbitratu vivendum est. cum holitore ut videtur. tu potes Kalendis spectare gladiatores, postridie redire, et ita censeo; verum ut videbitur. cura te, si me amas, diligenter.  Vale. 