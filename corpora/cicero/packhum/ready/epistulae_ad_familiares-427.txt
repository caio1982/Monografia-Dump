post oct .   47 tullius tironi s. sollicitat, ita uiuam, me tua, mi tiro, ualetudo. sed confido, si diligentiam quam instituisti adhibueris, cito te firmum fore. libros compone; indicem cum metrodoro libebit, quoniam eius arbitratu uiuendum est. cum holitore ut uidetur. tu potes kalendis spectare gladiatores, postridie redire, et ita censeo; uerum ut uidebitur. cura te, si me amas, diligenter.  uale. 