xi kal .  mai .   59  appi fori cicero attico sal. uolo ames meam constantiam. ludos anti spectare non placet. est enim ὑποσόλοικον, cum uelim uitare omnium deliciarum suspicionem, repente ἀναφαίνεσθαι non solum delicate sed etiam inepte peregrinantem. qua re usque ad non. mai. te in formiano exspectabo. nunc fac ut sciam quo die te uisuri simus. ab appi foro hora quarta. dederam aliam paulo ante a tribus tabernis.