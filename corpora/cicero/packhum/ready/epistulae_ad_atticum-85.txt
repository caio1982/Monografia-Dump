ex .  Iun .(?)   56  Anti CICERO ATTICO SAL. Egnatius Romae est, sed ego cum eo de re †Halimeti† vehe- menter Anti egi. graviter se acturum cum Aquilio confirmavit. videbis ergo hominem si voles. Macroni vix videor praesto esse. Idibus enim auctionem Larini video et biduum praeterea. id tu, quoniam Macronem tanti facis, ignoscas mihi velim. sed si me diligis, postridie Kal. cena apud me cum P[et]ilia. prorsus id facies. Kalendis cogito in hortis Crassipedis quasi in  deversorio cenare; facio fraudem senatus consulto. inde domum cenatus, ut sim mane praesto Miloni. ibi te igitur videbo; et praemonebo. domus te nostra tota salutat.