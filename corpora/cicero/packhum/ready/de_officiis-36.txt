Atque id optimus quisque reapse ostendit et iudicat. Quis enim est tam cupidus in perspicienda cognoscen- daque rerum natura, ut, si ei tractanti contemplanti- que res cognitione dignissimas subito sit allatum pe- riculum discrimenque patriae, cui subvenire opitu- larique possit, non illa omnia relinquat atque abiciat, etiamsi dinumerare se stellas aut metiri mundi ma- gnitudinem posse arbitretur? Atque hoc idem in pa- rentis, in amici re aut periculo fecerit. Quibus rebus intellegitur, studiis officiisque scientiae praeponenda esse officia iustitiae, quae pertinent ad hominum utili- tatem, qua nihil homini esse debet antiquius. Atque illi ipsi, quorum studia vitaque omnis in rerum co- gnitione versata est, tamen ab augendis hominum uti- litatibus et commodis non recesserunt. Nam et erudie- runt multos, quo meliores cives utilioresque rebus suis publicis essent, ut Thebanum Epaminondam Lysis Py- thagoreus, Syracosium Dionem Plato multique multos, nosque ipsi, quicquid ad rem publicam attulimus, si modo aliquid attulimus, a doctoribus atque doctrina instructi ad eam et ornati accessimus. Neque solum vivi atque praesentes studiosos discendi erudiunt at- que docent, sed hoc idem etiam post mortem monu- mentis litterarum assequuntur. Nec enim locus ullus est praetermissus ab iis, qui ad leges, qui ad mores, qui ad disciplinam rei publicae pertineret, ut otium  suum ad nostrum negotium contulisse videantur. Ita illi ipsi doctrinae studiis et sapientiae dediti ad ho- minum utilitatem suam intelligentiam prudentiamque potissimum conferunt; ob eamque etiam causam elo- qui copiose, modo prudenter, melius est quam vel acutissime sine eloquentia cogitare, quod cogitatio in se ipsa vertitur, eloquentia complectitur eos, quibus- cum communitate iuncti sumus. Atque ut apium exa- mina non fingendorum favorum causa congregantur, sed cum congregabilia natura sint, fingunt favos, sic homines, ac multo etiam magis, natura congregati ad- hibent agendi cogitandique sollertiam. Itaque, nisi ea virtus, quae constat ex hominibus tuendis, id est ex societate generis humani, attingat cognitionem rerum, solivaga cognitio et ieiuna videatur, [¹⁷itemque magni- tudo animi remota communitate coniunctioneque hu- mana feritas sit quaedam et immanitas.]¹⁷ Ita fit, ut vincat cognitionis studium consociatio hominum at- que communitas. 