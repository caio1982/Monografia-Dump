prid .  Non .  Nov .   48 TULLIUS TERENTIAE SUAE S. D. Quod nos in Italiam salvos venisse gaudes, perpetuo gaudeas velim. sed perturbati dolore animi magnisque <meorum> iniuriis metuo ne id consili ceperimus quod non facile explicare possimus. qua re, quantum potes, adiuva; quid autem possis mihi in mentem non venit. in viam quod te des hoc tempore nihil est. et longum est iter et non tutum; et non video quid prodesse possis si veneris.  Vale. Â D. prid. Non. Nov. Brundisio.