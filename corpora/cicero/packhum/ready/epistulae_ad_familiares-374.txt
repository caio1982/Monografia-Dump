prid .  non .  nou .   48 tullius terentiae suae s. d. quod nos in italiam saluos uenisse gaudes, perpetuo gaudeas uelim. sed perturbati dolore animi magnisque <meorum> iniuriis metuo ne id consili ceperimus quod non facile explicare possimus. qua re, quantum potes, adiuua; quid autem possis mihi in mentem non uenit. in uiam quod te des hoc tempore nihil est. et longum est iter et non tutum; et non uideo quid prodesse possis si ueneris.  uale. Â d. prid. non. nou. brundisio.