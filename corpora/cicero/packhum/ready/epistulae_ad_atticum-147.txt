iii id .  febr .   49 cicero attico sal. philotimi litterae me quidem non nimis sed eos qui in his locis erant admodum delectarunt. ecce postridie cassio litterae capua a lucretio, familiari eius, nigidium a domitio capuam uenisse; eum dicere uibullium cum paucis militibus e piceno currere ad gnaeum, confestim insequi caesarem, domitium non habere militum  ui  milia. idem scripsit capua consules discessisse. non dubito quin gnaeus in fuga sit; modo effugiat. ego a consilio fugiendi, ut tu censes, absum.