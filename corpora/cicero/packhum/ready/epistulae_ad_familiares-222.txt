c .  ex .  Sept .   44 M. CICERO S. D. D. BRUTO IMP. COS. DESIG. Lupus noster cum Romam sexto die Mutina venisset, postridie me mane convenit; tua mihi mandata diligentis- sime exposuit et litteras reddidit. quod mihi tuam dignitatem commendas, eodem tempore existimo te mihi meam digni- tatem commendare, quam mehercule non habeo tua cariorem. qua re mihi gratissimum facies si exploratum habebis tuis laudibus nullo loco nec consilium nec studium meum defuturum. 