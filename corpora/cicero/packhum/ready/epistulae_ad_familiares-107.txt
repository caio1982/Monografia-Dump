xiii kal .  dec .(?)   46  in cumano m. cicero s. d. m. mario a. d. xiiii kal. in cumanum ueni cum libone tuo, uel nostro potius. in pompeianum statim cogito, sed faciam ante te certiorem. te cum semper ualere cupio tum certe dum hic sumus; uides enim quanto post una futuri simus. qua re, si quod constitutum cum podagra habes, fac ut in alium diem differas. cura igitur ut ualeas, et me hoc biduo aut triduo exspecta.