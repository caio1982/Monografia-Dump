in p. clodium et c. curionem  sch .  bob .   86,7 statu<e>ram, p. c., quoad reus esset p. clodius, nihil de illo neque apud uos neque alio ullo in loco dicere.  sch .  bob .   86,14 ac furiosis contionibus indixerat.   sch .  bob .   86,17 quod simul ab eo mihi et rei publicae denuntia[n]batur.  sch .  bob .   86,21 nihil me ad<d>ere ad alterius periculum.  sch .  bob .   86,23 sin esset iudicatum non uideri uirum uenisse quo iste uenisset . . .  sch .  bob .   86,28 ut ill<o> e iudicio tamquam e naufragio nudus emersit.  quint .   inst .   5.10.92 ac uide, an facile fieri tu potueris, cum is factus non sit cui tu concessisti.  sch .  bob .   86,32 syriam sibi nos extra ordinem polliceri.  sch .  bob .   87,4 creditoribus suis spem ostentare prouinciae uideretur.   sch .  bob .   87,7 ingemuit grauius timidior quidam creditor.  sch .  bob .   87,11 confirmat se comitiis consularibus romae futurum.  sch .  bob .   87,14 tanto prius ad aerarium uenit, ut ibi ne scribam quidem quemquam offenderet.  quint .   inst .   9.2.96 quibus iste qui omnia sacrificia nosset facile ab se deos placari posse arbitrabatur.  sch .  bob .   87,23 cum se ad plebem transire uelle dicere<t>, sed misere fretum transire cuperet.  sch .  bob .   87,30 hanc loquacem siciliam non despexit.  sch .  bob .   88,1 accesserunt ita pauci, ut eum non ad contionem, sed sponsum diceres aduocasse.  sch .  bob .   88,8 cuius satis[a]dationes semper [indicuntur] induc<untur>.   codex taurinensis  a  2 <intel>lego quam in absentem esse dicenda.  primum homo durus ac priscus inuectus est in eos qui mense aprili apud baias essent et aquis calidis uterentur. quid cum hoc homine nobis tam tristi ac seuero? non possunt hi mores ferre hunc tam austerum et tam uehementem magistrum, per quem hominibus maioribus natu ne in suis quidem praediis inpune tum cum romae nihil agitur liceat esse ualetudinique seruire. uerum tamen ceteris (licitum) sit ignoscere, (ei) uero (qui praedium habeat) in illo loco, nullo modo. 'quid homini' inquit 'arpinati cum baiis, agresti ac rustico?'  quo loco ita fuit caecus, ut facile appareret uidisse eum quod fas non fuisset. nec enim respexit illum ipsum patronum libidinis suae non modo apud baias esse, uerum eas ipsas aquas habere, quae <e> gustu tamen arpinatis fuissent. sed uidete metuendam inimici et hostis bilem et licentiam. is me dixit aedificare ubi nihil habeo, <ubi habeo> ibi fuisse. qu(id ego) enim non (admirer in)pat<i>entem aduersarium, qui id ob iciat quod uel honeste confiteri uel manifesto redarguere possis?  nam rusticos ei nos uideri minus est mirandum, qui manicatam tunicam et mitram et purpureas fascias habere non possumus. tu uero festiuus, tu elegans, tu solus urbanus, quem decet muliebris ornatus, quem incessus psaltriae, qui effeminare uultum, attenuare uocem, laeuare corpus potes. o singulare prodigium atque monstrum. nonne te huius templi, non urbis, non uitae, non lucis pudet?  tu, qui indutus muliebri <u>este fueris, uirilem uocem audes emittere, cuius inportunam libidinem et stuprum cum scelere coniunctum ne subornandi quidem mora retardauit?  tune, cum uincirentur pedes fasciis, cum calautica capiti accommodaretur, cum uix manicatam tunicam in lacertos induceres, cum strophio accurate praecingerere, in tam longo spatio numquam te appi claudi nepotem esse recordatus es? nonne, etiamsi omnem mentem libido auerterat, tamen ex * * *  non .   434 m sed, credo, postquam speculum tibi adlatum est, longe te a pulchris abesse sensisti.   sch .  bob .   90,9 'at sum' inquit 'absolutus'. nouo quidem hercle more, cui uni absoluto lites aestimatae sunt.  sch .  bob .   90,17 quasi ego non contentus sim, quod mihi quinque et uiginti iudices crediderunt, <xxxi tibi nihil crediderunt, qui ab senatu praesidium petierint,> qui sequestres abs te locupletes acceperint.  sch .  bob .   90,31 diuortium pontificis maximi.   sch .  bob .   91,5 stupro scelerato.  quint .   inst .   8.6.56 integritas tua te purgauit, mihi crede, pudor eripuit, uita ante acta seruauit.  sch .  bob .   91,8 quattuor tibi sententias solas ad perniciem defuisse.  sch .  bob .   91,12 nam l. quidem cotta . . .  sch .  bob .   91,16 ut posthac lege aurelia iudex esse non possit.  cic .   att .   1.16.9 ne una plaga accepta, patres conscripti, concidatis, ne deficiatis. uolnus est eiusmodi quod mihi nec dissimulandum nec pertimescendum uideatur, ne aut ignorando stultissimi <aut metuendo ignauissimi> iudicemur; bis absolutus est lentulus, bis catilina: hic tertius iam est a iudicibus in rem publicam immissus. erras, clodi: non te iudices urbi, sed carceri reseruarunt neque te retinere in ciuitate, sed exsilio priuare uoluerunt.  quam ob rem, patres conscripti, erigite animos, retinete uestram dignitatem: manet illa in re publica bonorum consensio; dolor accessit bonis uiris, uirtus non est imminuta; nihil est damni factum noui, sed quod erat inuentum est: in unius hominis perditi iudicio plures similes reperti sunt. 