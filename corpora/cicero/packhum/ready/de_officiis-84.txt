Habes a patre munus, Marce fili, mea quidem sen- tentia magnum, sed perinde erit, ut acceperis. Quam- quam hi tibi tres libri inter Cratippi commentarios tam- quam hospites erunt recipiendi, sed, ut, si ipse venis- sem Athenas, quod quidem esset factum, nisi me e medio cursu clara voce patria revocasset, aliquando me quoque audires, sic, quoniam his voluminibus ad te profecta vox est mea, tribues iis temporis, quantum poteris, poteris autem quantum voles. Cum vero in-  tellexero te hoc scientiae genere gaudere, tum et prae- sens tecum propediem, ut spero, et dum aberis, absens loquar. Vale igitur, mi Cicero, tibique persuade esse te quidem mihi carissimum, sed multo fore cariorem, si talibus monumentis praeceptisque laetabere. 