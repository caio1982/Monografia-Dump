Non .  Mart .   49 CICERO ATTICO SAL. Etsi Non. Mart., die tuo, ut opinor, exspectabam epi- stulam a te longiorem, tamen ad eam ipsam brevem quam iii < i > Non. ὑπὸ τὴν διάλειψιν dedisti rescribendum putavi. gaudere ais te mansisse me et scribis in sententia te manere. mihi autem superioribus litteris videbare non dubitare quin cederem, ita si et Gnaeus bene comitatus conscendisset et consules transissent. utrum hoc tu parum commeministi, an ego non satis intellexi, an mutasti sententiam? sed aut ex epistula quam exspecto perspiciam quid sentias aut alias abs te litteras eliciam. Brundisio nihildum erat adlatum.