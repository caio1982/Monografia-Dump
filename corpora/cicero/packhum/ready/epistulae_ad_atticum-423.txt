ix aut uiii kal .  quint .   44 <cicero attico sal.> mirifice torqueor, sine dolore tamen; sed permulta mihi de nostro itinere in utramque partem occurrunt. 'quousque?' inquies. quoad erit integrum; erit autem usque dum ad nauem.  pansa si quae rescripserit, et meam tibi et illius epistulam mittam. silium exspectabam; cui ὑπόμνημα compositum. <tu> si quid noui. ego litteras misi ad brutum; cuius de itinere etiam ex te uelim si quid scies cognoscere.