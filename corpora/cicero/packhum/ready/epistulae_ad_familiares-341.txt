Febr .   50  Laodiceae (?) M. CICERO C. TITIO L. F. RUFO PR. URB. S. L. Custidius est tribulis et municeps et familiaris meus. is causam habet, quam causam ad te deferet. commendo tibi hominem, sicut tua fides et meus pudor postulat, tantum, ut facilis ad te aditus habeat, quae aequa postulabit ut libente te impetret sentiatque meam sibi amicitiam, etiam cum longissime absim, prodesse, in primis apud te. 