u id .  nou .   44  in sinuessano <cicero attico sal.> ui  id. ueni ad me in sinuessanum. eodem die uulgo loquebantur antonium mansurum esse casilini. itaque mutaui consilium; statueram enim recta appia romam. facile me ille esset adsecutus; aiunt enim eum caesari<a>na uti celeritate. uerti igitur me a minturnis arpinum uersus. constitueram ut  u  id. aut aquini manerem aut in arcano. nunc, mi attice, tota mente incumbe in hanc curam; magna enim res est. tria sunt autem, maneamne arpini an propius accedam an ueniam romam. quod censueris faciam. sed quam primum. auide exspecto tuas litteras.  u [ i ] id. mane in sinuessano. 